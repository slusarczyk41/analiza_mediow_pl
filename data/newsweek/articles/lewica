"OPINIA
PiS tak zohydza Unię Europejską, że wkrótce nikt we wspólnocie nie będzie Polski chciał",Prezes Jarosław Kaczyński chce stworzyć nowe zagrożenie. Smoleńsk zastąpić Brukselą.,"Spektakl zatytułowany „zła unia” miał w minionym tygodniu wielu aktorów. Eurodeputowani PiS dali w Strasburgu popis partyjnego pieniactwa. Jeden przez drugiego rzucali kalumnie na polską opozycję i unijne instytucje, które w ich mniemaniu zagrażają niepodległości i suwerenności Polski. Że jest to gra wyłącznie na wewnętrzny użytek, nie ma wątpliwości. Tyle że nawet „Reytana” trzeba umieć zagrać. Tymczasem w wykonaniu eurodeputowanych Kaczyńskiego to toporna karykatura. Wystąpienia Beaty Szydło czy Ryszarda Czarneckiego na forum PE ośmieszyły Polskę. Ten ostatni usłyszał zresztą, że jest kłamcą od hiszpańskiego europosła Estebana Gonzáleza Ponsa.      Czytaj też: „Jestem przekonany, że Biedroń będzie gryzł trawę, by wygrać”. Jaki pomysł ma Lewica na kampanię prezydencką [TYLKO U NAS] Że opozycje jest zła, totalna i zdradziecka, wiemy od dawna. Teraz jednak wroga i zła jest także Unia Europejska. Jasne – ona była zła i wcześniej, gdy chciała niszczyć polską rodzinę (gender, LGBT – dla prawicowej propagandy nie ma znaczenia, że kwestie światopoglądowe nie podlegają polityce wspólnotowej i każde państwo przyjmuje własne rozwiązania prawne w tym zakresie). Jasne, że UE była zła, gdy chciała niszczyć polskie kopalnie brukselskim ekologizmem. I przede wszystkim była zła, gdy chciała narzucić kwoty imigrantów w ramach humanitarnej solidarności. Ludzie dzisiejszej władzy już wcześniej kładli na szali wartości chrześcijańskie i narodowe, tradycję, godność i rodzinę. Dziś stawka jednak wzrosła. Na szali jest suwerenność i niepodległość. Prezes Kaczyński nazwał działania Brukseli w obronie polskich sądów „nowym zamachem na suwerenność”. Stary jak łatwo sobie dopowiedzieć okazał się politycznym niewypałem i trzeba stworzyć nowe zagrożenie. Mówiąc wprost: Smoleńsk zastąpić Brukselą. Prezydent w Zwoleniu mówił: „mimo huraganowych ataków na obecne władze, w Polsce i z zewnątrz, skarżąc się, gdzie się tylko da, załatwiając obce interwencje (...) ta naprawa wymiaru sprawiedliwości zostanie zrealizowana”. Czyli obronimy Polskę PiS, bez względu na koszty. Co natychmiast podchwycili pomniejsi wodzowie tej władzy i ślepo wykonujący jej rozkazy szeregowi żołnierze, którzy jak mantrę powtarzają, że Unia Europejska wyrokami Trybunału Sprawiedliwości i rezolucjami Parlamentu Europejskiego godzi w byt Polski i zagraża wspólnocie Polaków. Gdy PiS wyciąga armaty, opozycja ostrzega: jesteśmy krok do polexitu. Donald Tusk pisze twitta: „Wyprowadzają Polskę z Unii, niszczą sądy, by bezkarnie kraść, szczują jednych Polaków przeciw drugim. Głosujesz na nich? Masz prawo. Ale nie masz prawa dłużej udawać, że tego nie widzisz”. Tym samym uruchamia lawinę polexitowych strachów. Oczywiście, PiS mając do wyboru zachowanie władzy kosztem wyprowadzenia Polski z UE, nie będzie miał skrupułów, ale na razie nie stawia sprawy na ostrzu noża. Za to z determinacją zohydza Unię Europejską swoim wyborcom. Deprecjonuje jej prawo, degraduje wartości, sączy pogardę wobec instytucji stworzonych po to, aby pilnowały wspólnie wyprawowanych zasad. Ten kij ma jednak dwa końce. Polskę także można zohydzić Europie. Zacietrzewiona w prymitywnych pretensjach i oskarżeniach przestaje być partnerem. Limit tolerancji dla nietolerancji polskiej władzy dawno się już w Europie wyczerpał. Pierwszy rząd PiS, ten w latach 2005-2007 traktowano w Brukseli jak enfant terrible, wypadek przy pracy narodu, który obalił w Europie komunizm. Drugi rząd PiS, któremu Polacy przedłużyli właśnie mandat na kolejną kadencję, jest już zagrożeniem dla wspólnoty. Z okropnego dziecka wyrósł szkodnik, a szkodnika nie zaprasza się do stołu. PiS opowiadający o wstawaniu z kolan robi wszystko, aby zmarginalizować Unię Europejską w oczach Polaków, ale jednocześnie marginalizuje Polskę w Europie. I zanim w ramach walki o władzę położy na szali polexit, doprowadzi do tego, że nikt we wspólnocie nie będzie już Polski chciał.",,
"OPINIA
Radykalizm i polityczne błędy PiS konsolidują opozycję",O dalszym współdziałaniu przesądzi wynik wyborów prezydenckich.,"W ostatnich dniach wydarzyło się lub zamajaczyło na horyzoncie parę politycznych zdarzeń, które mogłyby stanowić zagrożenie dla minimalnej choćby jedności antypisowskiej opozycji w Senacie i Sejmie. „Mogłyby”, gdyby nie działania Kaczyńskiego i PiS, których radykalizm paradoksalnie przyczynia się do konsolidacji różnych opozycyjnych nurtów i sprawia, że dzielące je różnice poglądów i politycznych interesów stają się mniej istotne.",,
"„Jestem przekonany, że Biedroń będzie gryzł trawę, by wygrać”. Jaki pomysł ma Lewica na kampanię prezydencką [TYLKO U NAS]",Jedną nogą w Brukseli Robert Biedroń chce walczyć o prezydenturę. Czy wzbudzi taki entuzjazm jak zeszłorocznej Wiosny?,"Po niedzielnej konwencji w Słupsku, na której oficjalnie zostanie ogłoszona kandydatura Roberta Biedronia na prezydenta Polski, można powiedzieć, że Lewica zatoczyła koło i wróciła do sytuacji sprzed pół roku. Szef SLD Włodzimierz Czarzasty ogłosił wtedy, że to Biedroń będzie kandydatem Lewicy na prezydenta. Jednak lider Wiosny, któremu spodobało się bycie europosłem, nie palił się do wyborów. Szanse na wygraną ma raczej niewielkie, a kilkumiesięczna kampania będzie męcząca. Pojawił się zatem pomysł wystawienia w wyborach kobiety, ale gdy Platforma postawiła na Małgorzatę Kidawę-Błońską, politycy Lewicy uznali, że premii za kobiecą kandydatkę nie będzie. Po błyskotliwym kontrexposé Adriana Zandberga padło na lidera partii Razem, ale on woli w przyszłości wejść do rządu. Poza tym jest zbyt radykalnie lewicowy w kwestiach ekonomicznych, co może zniechęcić część wyborców.                           – Będę brał udział w kluczowych głosowaniach w Parlamencie Europejskim i w pracach komisji. Zmniejszę swoją aktywność tylko w dodatkowych inicjatywach i działaniach, które prowadziłem w Brukseli – deklaruje Biedroń. W europarlamencie zasiada w komisji praw kobiet i równouprawnienia oraz komisji spraw zagranicznych. Jest także wiceprzewodniczącym delegacji ds. stosunków z Białorusią. Kandydat lewicy zapewnia, że jego kampania będzie bardzo aktywna. – Chcę odwiedzić każdy powiat. Mam dużo energii, nie będę się oszczędzać, schodzę kilka par butów. Mamy świetny sztab i pomysły. Tak jak zaskoczyliśmy w wyborach do parlamentu krajowego, tak zaskoczymy i teraz – podkreśla Biedroń. Włodzimierz Czarzasty jest przekonany, że Biedroń będzie gryzł trawę, by wygrać. Ale dla mniejszych partii stawką w tych wyborach niekoniecznie jest główna wygrana. Jeśli Lewica powtórzy wynik z wyborów parlamentarnych i dostanie 12 procent lub więcej, to będzie sukces. Gorszy wynik może oznaczać dryf. Kampania prezydencka jest dla Lewicy szansą na zaprezentowanie własnej wizji, konsolidację elektoratu i przekonanie do siebie nowych wyborców. Prawdziwą stawką, o którą walczy dziś Lewica, jest współrządzenie krajem po następnych wyborach. Zandberg, Czarzasty i Biedroń liczą na to, że PO będzie słabnąć, a Lewicy uda się przejąć część elektoratu Platformy i zająć jej miejsce. Kampania prezydencka jest szansą na złapanie drugiego oddechu i nowej energii. Pod warunkiem że Robert Biedroń będzie bardziej uważał na słowa – ostatnio zapowiedział, że jak wprowadzi się do pałacu prezydenckiego, to kupi kotkę i to ona będzie pierwszą damą. Zobacz też: Wybór Biedronia na kandydata lewicy na prezydenta to wyborczy walkower [OPINIA]",,
Trolle eksportowe. Jak Polacy rozsiewają dezinformację we Francji,"Strona France Libre 24 rozsiewa we francuskim internecie dezinformację, publikuje antyislamskie i antyrządowe treści – wynika ze śledztwa serwisu POLITICO. Jej działalność finansują inwestorzy z polski, powiązani z farmą trolli, której działalność ujawnił „Newsweek” i Fundacja Reporterów.","France Libre 24 wygląda na zwyczajny internetowy serwis informacyjny. Dopiero gdy wczytać się w konkretne artykuły okazuje się, że to tylko pozory. Bo FL24 tylko kopiuje artykuły z innych mediów i agencji prasowych. Ale nie dokładnie. Teksty, m.in. Agence France-Presse, dziennik „Ouest-France” czy „Le Figaro” są przerabiane. Drobne zmiany – wycięcie lub dodanie jednego zdania, dopisanie lub usunięcie kilku słów – sprawiają, że informacja zyskuje nowy sens – antyislamski, antyrządowy, antylewicowy. I zaczyna pasować do charakteru France Libre 24 – piszą Laura Kayali i Zosia Wanat, dziennikarki POLITICO,które ujawniły całą sprawę.               Poproszony przez nas o komentarz, czy France Libre 24 sieje dezinformację, odpowiada, że „to kwestia ocen”. – W mojej opinii to POLITICO jest podejrzane. France Libre 24 to polski kapitał medialny we Francji. Mamy wolny rynek i można prowadzić działalność medialną w każdym kraju. Próbujemy we Francji, bo tam są jeszcze normalni ludzie, którzy nie mają swoich mediów, ponieważ trudno jest się przebić przez lewacką retorykę. FL24 to medium pozarządowe, niezależne, finansowe z prywatnych pieniędzy. FR24 pisze jak jest”. Spytany o Adama Wojtasiewicza, udziałowca farmy trolli Cat@Net i FL24 odpowiada: „Każdy inwestuje jak chce”. Zdaniem Michaela Viatteau tego typu dezinformacja jest skuteczną metodą, której autorzy mają duże szanse uniknąć odpowiedzialności. – Ludzie to czytają, bo odpowiada to ich przekonaniu. Wtedy przyjmują to za prawdę. Po ujawnieniu przez „Newsweeka” i Fundację Reporterów działalności Cat@net, farma trolli została zamknięta. Ale wyniki śledztwa POLITICO, pokazują, że fake newsy, dezinformacja i farmy trolli mają się dobrze. Czytaj również: PiSowskie media zmanipulowały wywiad Morawieckiego dla CNN. Amerykanie nie chcieli propagandy",,
Raper i hrabia kandydują na prezydenta,"Na jednego wołali scyzoryk, drugi twierdzi, że zajmuje się „różnego typu działalnością” i jest prawowitym prezydentem - uwaga - II RP. Dzielą ich wiek i pochodzenie, łśczy to, że zamierzeją wprawadzić się do pałacu prezydenckiego.","Raper Piotr Liroy-Marzec i hrabia Jan Zbigniew Potocki ogłosili zamiar startu w wyborach prezydenckich. Pierwszy startuje, bo odkrył polityczną niszę, którą może wypełnić. No i mógłby być jak Kanye West. Kandydatura drugiego może dziwić, bo hrabia od dawna uznaje się za prawowitego prezydenta Polski.",,
Senat odrzucił ustawę kagańcową. I przedstawił własny projekt zmian w sądownictwie,"Nowelizacja ustawy o KRS, zakończenie działalności izby dyscyplinarnej Sądu Najwyższego oraz unieważnienie wydawanych przez nią orzeczeń sądowych - takie zmiany w sądownictwie proponują senatorzy, odrzucając tzw. „ustawę kagańcową” forsowaną w parlamencie przez PiS.","Zmiany wprowadzane przez Prawo i Sprawiedliwość doprowadziły polskie sądownictwo do poważnego kryzysu. Już w trzech orzeczeniach Sąd Najwyższy uznał, że Krajowa Rada Sądownictwa nie jest niezależna, zaś powołana z udziałem neo-KRS Izba Dyscyplinarna Sądu Najwyższego w rozumieniu zarówno prawa polskiego, jak i europejskiego, nie jest sądem. Jak pisze Gazeta Wyborcza, z udziałem tego organu powołano już lub awansowano około 500 sędziów w całym kraju. Sęk w tym, że orzeczenia, które wydają ci sędziowie mogą być wadliwe.",,
"OPINIA
Twarda i obcesowa jak cios cepem lekcja prawicowej polityki udzielona przez PiS","Jarosław Kaczyński nie chce dopuścić do tego, by opinia publiczna zauważyła, że jego partia nie jest jedyną siłą w Polsce, której bliskie są sprawy socjalne. By elektorat socjalny poczuł, że w razie czego, ma gdzie poza PiS pójść.","W 2015 roku PiS obiecywał, że w zdominowanym przez niego parlamencie opozycji będzie tak dobrze, jak nigdy w III RP. Miał być pakt demokratyczny, szacunek dla pluralizmu, autentyczna debata. Jak to wyglądało, wszyscy wiemy: ustawy przechodzące pełny legislacyjny cykl w tydzień, masowo odrzucane poprawki opozycji na komisjach, PSL bez wicemarszałka i Jarosław Kaczyński „bez żadnego trybu” wyzywający posłów od „kanalii”.",,
"Więzienie za spacer po lesie, czyli jak „lex Ardanowski” walczy i ze świńską zarazą i z ekologami","PSL popiera specustawę mającą służyć walce z afrykańskim pomorem świń – ta deklaracja Władysława Kosiniaka-Kamysza oburzyła i poruszyła wiele środowisk. Ekologów, bo ich zdaniem nowe przepisy są zwyczajnie złe. Myśliwych, bo ustawa może uzależnić ich związek od rządu. Wreszcie obserwatorów życia politycznego, bo decyzja ludowców rozbija opozycyjny pakt w Senacie.","Specustawa, zwana popularnie „lex Ardanowski” - od nazwiska aktualnego ministra rolnictwa Jana Krzysztofa Ardanowskiego, ma być tajną bronią rządu przeciwko ASF, a w zasadzie oskarżanym o roznoszenie choroby dzikom. Przynajmniej w teorii, bo zdaniem ekologów nowe przepisy będą nieskuteczne. Wzmocnią za to pozycję myśliwych i uderzą w wolności obywatelskie.",,
"OPINIA
Dzięki temu Andrzej Duda może wygrać majowe wybory","Nawet jeśli na spotkania z Dudą przychodzi po 50 osób, to sam fakt, że w miejscu, które od dawna czuło się porzucone przez polityków i szeroko rozumiane elity, pojawia się prezydent, robi potężne wrażenie na mieszkańcach.","Andrzej Duda nie znalazł czasu, by zabrać głos w sprawie propagandowej ofensywy Putina, nie udało się mu także zwołać Rady Bezpieczeństwa Narodowego - choć fakt, że nasz najbliższy wojskowy sojusznik znalazł się na krawędzi wojny z Iranem, mógłby być uznany za poważną do tego przesłankę. Znalazł za to czas na podróże do takich miejscowości jak Kolno, Lututów, gdzie uczestniczył w uroczystościach z okazji odnowienia praw miejskich miejscowości, oraz Drożki – tam wziął udział w spotkaniu z okazji „stulecia powrotu Ziemi Rychtalskiej do Polski”.",,
PiS odwołał Magdalenę Biejat z funkcji szefowej Komisji Polityki Społecznej i Rodziny,Magdalena Biejat z partii Razem głosami posłów PiS została odwołana ze stanowiska sejmowej Komisji Polityki Społecznej i Rodziny. Nową szefową komisji została dotychczasowa wiceprzewodnicząca Urszula Rusecka,"Za odwołaniem Biejat głosowało 19 członków komisji, 12 było przeciw, nikt nie wstrzymał się od głosu.",,
Nowy szef nie da Platformie zwycięstwa. Da je dopiero nowe myślenie,"Przekaz PO jest niezrozumiały. Z jednej strony Platforma stoi na straży europejskiej i nowoczesnej Polski, z drugiej broni ustawy aborcyjnej z poprzedniego wieku. I nie chodzi wcale o utrzymanie różnych frakcji w partii. Chodzi o spójną wizję państwa. PiS ją ma. Platforma boi się ją mieć.","W wywiadzie dla „Newsweeka” Tomasz Siemoniak stwierdził, że na pewno nie pozwoli, „żeby Platforma skręciła w lewo”. Prawicowy Twitter i media od razu zaatakowały kandydata na szefa PO oraz dotychczasowego wiceprzewodniczącego tej partii za hipokryzję. Bo ich zdaniem partia Tuska, Kopacz i Schetyny zrobiła to już dawno. Na dowód przywołują udział polityków PO w „proaborcyjnych Czarnych Marszach”, zawarcie koalicji ze „środowiskami ultralewicowymi” i uchylenie „ustawy obniżającej esbeckie emerytury”.",,
"Rząd chce utrudnić dostęp do pornografii. „Kto skorzysta z serwisów porno, jeśli będzie musiał się przedstawić?”","Rząd pracuje nad ustawą, która ma ograniczyć dostęp do pornografii. W założeniu nieletnim, w praktyce wszystkim, którzy nie będą chcieli podzielić się danymi. Najnowszy pomysł to imienny kod przydzielany przez ministerstwo.","Dyskusja o ograniczeniu dostępu do pornografii przeniosła się z internetu do rządu za sprawą projektu Stowarzyszenia Twoja Sprawa. Chciałoby ono, by wszystkie strony porno były płatne i tylko zarejestrowani użytkownicy mogli z nich korzystać. Założenie jest takie, że kartę kredytową ma tylko osoba pełnoletnia. Jeśli podaje jej numer, to znaczy, że może oglądać pornografię. Na projekt zareagował premier, a ministerstwo cyfryzacji już ma pomysł, jak dostęp do sieciowego porno zablokować.",,
Jak pokonać Dudę? Na starcie kampanii Platforma sama osłabia Kidawę-Błońską,"Opozycja może wygrać wybory prezydenckie, ale na razie robi wiele, żeby je przegrać. Platforma, największy konkurent PiS, sama osłabia własną kandydatkę. Tymczasem kampania Andrzeja Dudy już się na dobre rozkręca.","Kryzys amerykańsko-irański boleśnie zweryfikował opowieści prezydenta Andrzeja Dudy i PiS o strategicznym sojuszu z USA. Jak ustalił „Newsweek”, ani prezydent Donald Trump, ani żaden z jego najbliższych współpracowników nie zadzwonił do polskiego prezydenta, żeby skonsultować z nim działania w Iraku, choć sekretarz stanu Mike Pompeo w ciągu kilku dni wykonał telefony do partnerów w 60 krajach, m.in. w Niemczech, Francji i Wielkiej Brytanii. Jak powiedział mi jeden z rozmówców w pałacu prezydenckim, były kontakty na niższym szczeblu – między stroną amerykańską a polską ambasadą w USA. Według byłego prezydenta Aleksandra Kwaśniewskiego to najlepiej oddaje rzeczywistą pozycję ekipy PiS w relacjach z USA.",,
"OPINIA
Czego WOŚP nie załatwi za państwo?","Fala bezinteresownego zaangażowania w imię dobra wspólnego, jaką wywołuje Wielka Orkiestra Świątecznej Pomocy musi budzić sympatię. Ale wrzucając banknot do puszki warto pamiętać, że w ten sposób nie rozwiążemy wszystkich problemów służby zdrowia. Do tego potrzebny jest inny rodzaj aktywności.","Początek roku oznacza w Polsce tradycyjny finał Wielkiej Orkiestry Świątecznej Pomocy i kolejną, równie tradycyjną odsłonę sporu o WOŚP i jego lidera Jurka Owsiaka. Przez lata spór ten toczył się między prawicą i liberalnym centrum.",,
"Wielki powrót ludzi Tuska. Wiemy, kto zrobi kampanię Kidawie-Błońskiej","W ostatnich dniach wokół Kidawy-Błońskiej zaczął tworzyć się sztab ekspertów, którzy pracują nad strategią kampanii. Organizują go architekci sukcesów wyborczych Donalda Tuska - były szef gabinetu premiera, Sławomir Nowak oraz Igor Ostachowicz, zaufany doradca Tuska. Dołączył do nich poseł Rafał Grupiński - ustalił Newsweek.","Kampania Kidawy-Błońskiej ma się koncentrować wokół trzech tematów: bezpieczeństwa, zdrowia i klimatu. W nadchodzącym tygodniu kandydatka zorganizuje publiczne spotkanie z ekspertami od polityki zagranicznej i obronności na temat sytuacji na Bliskim Wschodzie. Zaapeluje o stworzenie parlamentarnej rady bezpieczeństwa narodowego, skoro prezydent nie chce zwołać RBN.",,
"OPINIA
Opozycja potrzebuje totalnej mobilizacji. Ale totalnie nie umie sobie z tym poradzić. Dlaczego?","Sytuacja, gdy opozycja ma szansę wygrać głosowanie w Sejmie i przegrywa na własne życzenie – bo nie potrafi się zmobilizować albo obsłużyć maszyny do głosowania – wywołuje wśród wyborców wściekłość.","Doskonale widać to było w czwartek. Sejm głosował nad projektem ustawy o rekompensatach dla mediów publicznych. Umożliwia on przekazanie TVP i Polskiemu Radiu kwot sięgających nawet 2 miliardy złotych. Posłowie opozycji próbowali nie dopuścić do przegłosowania ustawy, zrywając kworum. W trakcie głosowania mieli wyjąć karty. Niestety, dwie posłanki wybrane z list Koalicji Obywatelskiej – Iwona Śledzińska-Katarasińska z PO i Małgorzata Tracz z Zielonych – przez pomyłkę oddały ważny głos. Kworum się zebrało, do podporządkowanych Nowogrodzkiej mediów publicznych popłynie strumień pieniędzy. Na ile to ważna klęska?",,
"Uchwała, o której nikt nie słyszał i nikt nie widział. Poza Ryszardem Terleckim","Wicemarszałek Sejmu Ryszard Terlecki twierdzi, że sejmowa komisja powinna już mieć gotową uchwałę w sprawie rosyjskiej propagandy historycznej. Miała ona wpłynąć do Sejmu jeszcze w zeszłym tygodniu. Nasze poszukiwania nie przyniosły jednak rezultatu.","Kandydatka Platformy Obywatelskiej na prezydenta Małgorzata Kidawa-Błońska zaproponowała w zeszłym tygodniu, żeby Sejm przyjął uchwałę potępiającą rosyjską propagandę historyczną i słowa Władimira Putina o współpracy Polski z nazistowskimi Niemcami.",,
"OPINIA
Biedroń, czyli lewica oddaje wybory prezydenckie walkowerem",Wybór Biedronia na kandydata lewicy na prezydenta to wyborczy walkower. Na własne życzenie lewica znowu wypada z gry.,"Ledwie lewica powróciła do politycznej gry, a już daje na wsteczny. Wszystko wskazuje na to, że odpuszcza bój o pałac prezydencki na starcie kampanii. Najpierw parokrotnie przesuwano termin ogłoszenia kandydata: Włodzimierz Czarzasty zapewniał, że Polacy będą o nim rozmawiali przy wigilijnym stole, potem, że poznają go lada dzień, aż pojawiały się dwa kolejne terminy: 14 i 19 stycznia. I nie jest to żadne budowanie napięcia, a jedynie dowód politycznej inercji. Tym bardziej że 5 stycznia Czarzasty całkiem niespodziewanie, wręcz mimochodem, w wywiadzie telewizyjnym stwierdził, że ma już kandydata, którego będzie rekomendował i jest to Robert Biedroń. Czy tak przedstawia się kandydata na prezydenta? Bez obecności zainteresowanego? Bez konferencji, o partyjnej konwencji nie mówiąc? Deklaracja Czarzastego odbija się czkawką politykom lewicy, którzy przez ostatnie tygodnie sugerowali, że kandydatem tej formacji będzie kobieta, która zapewni nowe otwarcie. Tymczasem jest facet. Na dodatek jako działacz dość zgrany.",,
"Memy: wirusy umysłu, dusza internetu",Skąd się wzięły w internecie śmieszne obrazki zwane memami i dlaczego zastępują nam normalne rozmowy?,"Wolna wola jest mitem. Religia to żart. Jesteśmy pionkami czegoś znacznie potężniejszego: memów, które są DNA duszy.",,
Czarzasty: Zgłoszę Biedronia na kandydata w wyborach prezydenckich,"Lider SLD Włodzimierz Czarzasty zapowiedział w niedzielę, że podczas wtorkowego posiedzenia zarządu swej partii zgłosi szefa Wiosny Roberta Biedronia na kandydata w wyborach prezydenckich. Ostatecznie rekomendacji - dodał - dokona zarząd po dyskusji.","Pytany w niedzielę w Polsat News, kto będzie kandydatem Lewicy na prezydenta Czarzasty powiedział, że we wtorek w południe zbierze się zarząd SLD.              Jeżeli - co jest najbardziej prawdopodobne - Andrzej Duda podejmie decyzję o ubieganiu się o reelekcję, może liczyć na poparcie Prawa i Sprawiedliwości. Prezes partii Jarosław Kaczyński w liście, który po wyborach do Sejmu i Senatu skierował do parlamentarzystów PiS, napisał, że reelekcja Andrzeja Dudy, który jest naturalnym kandydatem. PSL nie ogłosiło jeszcze oficjalnie swego kandydat, jednak na początku listopada ub.r Rada Naczelna PSL podjęła uchwałę, w której stwierdza, że lider ugrupowania Władysław Kosiniak-Kamysz jest naturalnym kandydatem ludowców na prezydenta. Na początku roku odbyć ma się konwencja, podczas której ma zostać przedstawiony sztab wyborczy kandydata PSL na prezydenta i komitet honorowy. Na przeprowadzenie prawyborów zdecydowała się też Konfederacja Wolność i Niepodległość, w których biorą udział: Krzysztof Bosak, Grzegorz Braun, Konrad Berkowicz, Artur Dziambor, Janusz Korwin-Mikke, Paweł Skutecki, Jacek Wilk, Krzysztof Tołwiński i Magdalena Ziętek-Wielomska. Na początku grudnia ub.r zamiar ubiegania się o urząd prezydenta ogłosił dziennikarz, publicysta, autor książek i działacz społeczny Szymon Hołownia.",,
"OPINIA
Schetyna musiał zrezygnować","Wspierając Tomasza Siemoniaka Grzegorz Schetyna jest zapewne przekonany, że uda mu się kontrolować proces sukcesji. Być może mu się uda, a być może nie. O kulisach decyzji szefa PO pisze Cezary Michalski.","Gdyby członkowie Platformy wybrali Schetynę na kolejną kadencję, reprezentanci niepisowskiej opinii publicznej dalej zachowywaliby się jak faktyczni sojusznicy Kaczyńskiego – rozwalając kampanię prezydencką Platformy, przyglądając się z boku jak PiS rozwala kruchą opozycyjną większość w Senacie i jego opozycyjnego marszałka Tomasza Grodzkiego, miotając się pomiędzy kolejnymi jednosezonowymi „polskimi Macronami” w rodzaju Biedronia, Śmiszka, Hołowni... A ponieważ wszystkie polityczne atuty i narzędzia opozycji zostałyby osłabione tylko dlatego, że niosłyby na sobie odium Schetyny, Schetyna musiał zrezygnować.",,
Podwójne standardy w polityce. Kandydatki w wyborach mają się uśmiechać,"Obserwatorium Równości Płci przygotowało dwa raporty podsumowujące udział kobiet w polityce w 2019 roku. Do jakich wniosków doszli autorzy? W polityce kobiet przybywa, ale to jeszcze nie gwarantuje realizacji progresywnej agendy.",Newsweek: Czego Polacy wymagają od kandydatów i kandydatek w wyborach?,,
Być jak Jane Fonda,"Jedna z ostatnich żywych legend Hollywood, symbol seksu, ulubiona dziewczyna do bicia prawicy, wróciła na czołówki mediów. Jak za czasów burzliwej młodości walczy z systemem.","Od 11 października w każdy piątek Jane Fonda organizuje na stopniach Kapitolu demonstracje przeciw bezczynności rządu wobec zmian klimatycznych. Cztery razy została aresztowana, spędziła dobę za kratami. Jeśli ponownie złamie przepisy, blokując ruch, odsiedzi trzy miesiące, co w wieku 82 lat jest nie tylko przykre, ale również niebezpieczne dla zdrowia.",,
Najbezpieczniejsze miasto świata,"Zacząłem walczyć z mafią, bo jestem Sycylijczykiem. Występowałem przeciwko biskupom zachowującym się jak mafiosi, bo jestem katolikiem – mówi Leoluca Orlando, burmistrz Palermo.",Tatusiu! Co robisz we wtorek?,,
„Trzeba wsadzić nogę między drzwi”. Dlaczego twórca idei IV RP wspiera Szymona Hołownię?,"- Od kilku lat piszę w swoich tekstach, że potrzebny jest nowy język w polityce. Język Hołowni jest zupełnie nowy i mam nadzieję, że nie nauczy się starego - mówi prof. Rafał Matyja, historyk, politolog, twórca idei IV RP, dodając, że od 2015 roku głosuje na lewicę, ale czuje się zawiedziony Robertem Biedroniem.","RAFAŁ MATYJA: Gdybym przejmował się sondażami, w ogóle nie komentowałbym polityki. Kukiz na starcie miał 3 procenty, a dostał 20 proc. Uważam, że Duda, prezydent bardzo stronniczy i partyjny, jest do pokonania, bo elektorat PiS to nie jest beton. Ludzie mówią: „ten Duda nam się w sumie podoba”, ale tak samo mówili o Komorowskim. Jeżeli PiS nie zdobyło – mimo gigantycznej mobilizacji środków publicznych i propagandy TVP – pięćdziesięciu paru procent w wyborach parlamentarnych, tylko 43 proc., to wygranej w wyborach prezydenckich nie mają w kieszeni.",,
"OPINIA
PiS balansuje na coraz cieńszej linie, a Lewica wywiesza białą flagę",Publicystki „Newsweeka” podsumowują wydarzenia polityczne tygodnia.,"PiS tak bardzo spieszyło się z przegłosowaniem ustawy kagańcowej w Sejmie, żeby prezydent Andrzej Duda zdążył wybrać nowego prezesa Sądu Najwyższego. Ceną za łamanie praworządności może być wstrzymanie unijnych funduszy, co uderzy w obywateli.",,
"OPINIA
Sejmowy blamaż opozycji da się jeszcze naprawić w Senacie","Mleko się rozlało. To prawda, że w czwartek rano głosowano „tylko” nad porządkiem obrad Sejmu, a nie nad samą „ustawą kagańcową” mającą zmusić polskich sędziów, żeby nie stosowali się ani do polskiej konstytucji, ani do unijnego prawa. I nawet ogrywając w porannych głosowaniach równie kiepsko zmobilizowaną prawicę opozycja mogła co najwyżej opóźnić właściwe głosowanie nad „ustawą kagańcową”, ale nie mogła zatrzymać prawicowej większości w Sejmie. Opozycja przegrała również w późniejszym kluczowym głosowaniu samej ustawy, która została przyjęta przez Sejm, mimo pełnej już mobilizacji KO, Lewicy i PSL-u.","A jednak ten spóźniony refleks był blamażem opozycji. Jeszcze gorsze od samej nieobecności opozycyjnych posłanek i posłów na porannych głosowaniach bywały ich publiczne usprawiedliwienia. Na przykład od posła Lewicy Macieja Gduli usłyszeliśmy, że nie dotarł na poranne głosowania do Sejmu, bo opiekował się dziećmi. To tłumaczenie wkurzyło tysiące innych rodziców, którzy poprzedniego wieczora pojawili się na manifestacjach w całym kraju, mimo że nie dostają za to sejmowej pensji czy diet. Gdula zdradził też przy okazji całkowity brak entuzjazmu grupy posłanek i posłów związanych z Adrianem Zandbergiem dla samej idei obrony niezawisłych sądów w Polsce. Z o wiele większym entuzjazmem cała ta grupa następnego dnia zagłosowała wraz z PiS-em (a przeciwko opozycji, w tym przeciw większości klubu Lewicy) za powtórnym przyjęciem przez Sejm (po wcześniejszym odrzuceniu przez Senat) skokowej podwyżki akcyzy na alkohol i papierosy, co ma dostarczyć Kaczyńskiemu półtora miliarda złotych na telewizję Kurskiego, na Rydzyka, a przede wszystkim na „dary”, które Andrzej Duda będzie wręczał w czasie swojej kampanii.",,
"„To, co PO obecnie oferuje, nie jest warte ponad 20 mln złotych, które podatnicy łożą na tę partię”","– Platforma jest dzisiaj tylko w dużych miastach, zniknęła z małych miast i miejscowości. Tam są jeszcze przewodniczący kół, ale nie mają kół. Co najlepiej było widać w ostatnich kampaniach wyborczych – o kłopotach Platformy Obywatelskiej, stojących przed nią wyzwaniach i szansach partii w wyborach prezydenckich opowiada Andrzej Olechowski.","NEWSWEEK: Małgorzata Kidawa-Błońska powiedziała, że PO powinna zmienić lidera. Czy odejście Grzegorza Schetyny jest już przesądzone?                   – Nie może mieć bardzo ostrego oblicza, bo partie centrowe z natury są niewyraziste. Jednakże w jednym zdaniu wyborca PO powinien móc określić swoją partię. I samo powiedzenie, że jest inna niż w PiS, albo, że jest za demokracją nie jest wystarczające. Żeby wyróżnić się spośród partii opozycyjnych trzeba dorzucić jeszcze jeden lub dwa przymiotniki, które określą, jakimi demokratami są platformersi. I jakie powinny to być przymiotniki? – To muszą uzgodnić obecni działacze PO. Ja byłem współzałożycielem partii, która określała się jako konserwatywno-liberalna. Kiedy pytano nas, gdzie jesteśmy - odpowiadaliśmy: „Jesteśmy w centrum”. Jak ktoś mówił, że w „centro-prawicy”, to tłumaczyliśmy, że „na prawej stronie centrum”, ale nie „po prawej stronie od centrum”. Społeczne i polityczne centrum się zmienia. Gdzie dzisiaj ono jest w Polsce? – Platforma powinna być w centrum opozycji. Po lewej stronie mamy na nowo definiującą się lewicę, a po prawej PSL, które chce budować chadecję. Swoją drogą „na chadecji” robi się tłoczno, bo tam będzie chciał łowić także Szymon Hołownia. PO u początków swojej działalności miała bardzo silny element liberalny, a dzisiaj go nie ma. Powinna wrócić do liberalizmu? – To jest moje marzenie. Mam ugruntowane przekonania liberalne i chciałbym, żeby była jakaś partia, która je reprezentuje. Czym są przekonania liberalne dzisiaj w polskich warunkach? – Tym, czym zawsze były, czyli zaufaniem do człowieka, który sam wie co robić i jak żyć. A państwo musi mu dać tak dużo wolności jak to tylko jest to możliwe, żeby mógł się realizować. A w gospodarce? PiS odchodzi od liberalizmu gospodarczego, co podoba się wielu Polakom. – Jeśli chodzi o gospodarkę, to liberał płacze rzewnymi łzami patrząc na to, co robi PiS. Mamy do czynienia z patologicznym rozrostem sektora państwowego, który z natury jest mniej wydajny niż prywatny i bardziej podatny na korupcję, nepotyzm i polityczne transfery. wpływy. Polityka gospodarcza PiS również kieruje się przesłankami politycznymi nie rynkowymi. Co sprawia, że decyzje rządowe są niepewne i niejasne. Stąd rekordowo niskie inwestycje w sektorze prywatnym. Natomiast jeśli chodzi o politykę socjalną i system zabezpieczeń socjalnych dla obywateli, to wbrew obiegowej opinii, liberałowie nie są im przeciwni. Mamy na świecie wiele przykładów państw, które są rządzone przez liberałów i mają rozbudowane i skuteczne programy socjalne. Niestety PO nigdy nie wyszła z koncepcją takiego systemu. Do jej największych błędów zaliczam demontaż systemu emerytalnego, który jest jednym z podstawowych filarów bezpieczeństwa socjalnego. Zatem co partia liberalna powinna zrobić z programem 500 plus? – Kluczową wartością dla liberała jest praca i stworzenie warunków dla ludzi, żeby mogli dobrze zarabiać i realizować swoje talenty. Kompletnie bezsensowne jest oderwanie systemu pomocy społecznej od pracy. 500 plus powinno być skierowane tylko do ludzi, którzy potrzebują pomocy. Precyzyjne zaadresowanie pomocy społecznej jest podstawowym warunkiem jej skuteczności. Inaczej zachęca ludzi do bierności, do przyjęcia postawy zależności. Kraj ludzi biernych i zależnych nigdy nie osiągnie sukcesu. Planuje pan powrót do polityki? – Nigdy nie wiadomo. Obecny premier Malezji wygrał – po dynamicznej kampanii!– wybory w wieku 93 lat. Ja jestem od niego 22 lata młodszy. (śmiech) Czyli nie wyklucza pan powrotu do polityki? – Tak samo jak nie wykluczam, że wygram milion w totolotka. A kupuje pan los? – Nie, właśnie nie kupuję (śmiech). Pan już dwukrotnie kandydował na urząd prezydenta Polski w 2000 i 2010 roku. – I jeszcze raz w wyborach na prezydenta Warszawy w 2002 roku. Więc ma pan ogromne doświadczenie w ubieganiu się o fotel prezydenta. Nie myśli pan o ponownym starcie w maju przyszłego roku? – Kandydowałem trzy razy i trzy razy przegrałem. Amerykanie mają takie powiedzenie: „Jak ci ktoś raz powie, że jesteś koniem, to się obśmiej. Jak powie drugi raz, to się obraź. Ale jak ci powie po raz trzeci, to kup sobie siodło”. A więc ja wiem, że nie potrafię wygrywać wyborów. A jest pan rozczarowany Donaldem Tuskiem, który nie kandyduje? – Nie, ponieważ nie spodziewałem się, że wystartuje. On nie mógł wygrać tych wyborów, bo jest tak bardzo kontrowersyjną postacią, że trudno byłoby mu zebrać powyżej 50 proc. Myśli pan, że Tusk będzie jeszcze chciał coś osiągnąć w polskiej polityce? – Niewątpliwie. Ma dopiero 62 lata. I na pewno będzie się interesował i angażował w politykę i może pojawią się jeszcze takie okoliczności, w których zostanie premierem. Czy Małgorzata Kidawa-Błońska wygra z Andrzejem Dudą? – Jestem przekonany, że spokojna, rozważna, doświadczona życiowo i politycznie kobieta wygra z krzyczącym prezydentem, który usiłuje wtłoczyć nam do głów jakąś dziwną wersję historii i konstytucji. Małgorzata Kidawa-Błońska ma wszystkie walory, żeby wygrać. Musi tylko nam jeszcze pokazać w większych szczegółach swoją wizję Polski. Natomiast bez wątpienia już dziś widać, że Polacy będą się z nią w Pałacu Prezydenckim czuć bardziej bezpiecznie niż z panem Dudą. Polacy czuli się bezpiecznie z Bronisławem Komorowskim. A jednak postawili na zmianę. – Nie wiem czy bezpieczeństwo było dla nich wówczas tak ważne – nie przeżywali tylu zawirowań, nocnych dramatów, tylu niesprawiedliwych, poniżających słów. Podobał im się styl prezydenta, ale nie byli do niego przywiązani. Andrzej Duda, młodszy i bardziej dynamiczny, zwrócił ich uwagę. Czemu nie spróbować? Dzisiaj potrafią już docenić rozwagę i przewidywalność. No i czas na kobietę.",,
"OPINIA
Opozycjo, ogarnij się, bo Kaczyński zmieni ustrój, a was przy tym nie będzie","Posłowie opozycji, nie przychodząc na głosowanie w sprawie ustawy represyjnej, zwanej też kagańcową, pokazali tysiącom Polaków, którzy protestowali w środę w całym kraju, że nie zasługują na ich głosy.","„Tym posłom opozycji, którzy nie pojawili się dzisiaj w Sejmie, chcę tylko powiedzieć, że wczoraj odwołałem bardzo ważne spotkanie biznesowe, żeby być punktualnie na miejscu. My nie wymagamy od was niczego więcej, oprócz rzetelnego wykonywania obowiązków posła. Za trudne? - napisał na Twitterze Adam Abramczyk, uczestnik środowych protestów przeciwko projektowi ustawy kagańcowej autorstwa PiS, wprowadzającej represje wobec sędziów. „Od czterech lat wychodzimy na ulicę. Od czterech lat władza ciąga nas po sądach. Znam ludzi, którzy przez udział w protestach stracili pracę. A tymczasem 18 posłów KO i Lewicy nie przychodzi na głosowanie, które PiS wygrywa 9 głosami?!?!?! Kur.. mać!” - to Aleksander Twardowski, inny twitterowicz i zwolennik opozycji. Internet zalała w czwartek fala podobnych komentarzy wyborców opozycji, rozgoryczonych postępowaniem jej posłów.",,
Opozycja straciła szansę na opóźnienie prac nad ustawą dyscyplinującą sędziów,"Opozycja miała szansę zapobiec przegłosowaniu w Sejmie kontrowersyjnej ustawy PiS, która ma dyscyplinować sędziów. Część posłów Koalicji Obywatelskiej, SLD i PSL nie pojawiła się w Sejmie, żeby oddać głos. W kolejnym głosowaniu opozycja straciła też czas na zadawanie pytań.","Na głosowaniu zabrakło 30 posłów Koalicji Obywatelskiej, Lewicy i Koalicji Polskiej. Do wygrania głosowania brakowało 9 głosów. Przewaga PiS w Sejmie to tylko 4 głosy. W sytuacji, gdy wielu ministrów czy wiceministrów nie może brać udziału w pracach, można spodziewać się, że opozycja będzie miała szanse wygrać kilka głosowań. W tym to nad dalszymi pracami nad ustawą o sądach.                  Nieobecni i niemający usprawiedliwień posłowie Koalicji Obywatelskiej i Lewicy zostali ukarani karą pieniężną. Koalicja Polska, czyli PSL i Kukiz’15 przeprowadzą ze swoimi posłami rozmowy dyscyplinujące. Projekt ten firmowany jest m.in. przez związanych ze Zbigniewem Ziobrą Sebastiana Kaletę, Jana Kahthaka i Jacka Ozdobę. Zakłada on, że za kwestionowanie statusu sędziego nominowanego przez nową KRS sędzia może zostać usunięty z zawodu lub przeniesiony na inne miejsce pracy. – Jest to odpowiedź na działanie, które podejmuje część środowiska sędziowskiego, które samo nazwało się nadzwyczajną kastą – mówił Jan Kanthak z PiS, ogłaszając złożenie projektu przez posłów. Chodzi na przykład o „roszczenie sobie prawa do oceniania, czy sędziowie wybrani przez demokratyczną KRS i powołani przez prezydenta mogą pełnić ten urząd”.",,
Impeachment Donalda Trumpa przegłosowany. Na obłudę republikanów brak słów,"Donald Trump jest trzecim prezydentem USA, przeciw któremu Izba Reprezentantów wniosła artykuły impeachmentu, czyli akt oskarżenia. Proces parlamentarny w Senacie rozpocznie się na początku przyszłego roku.","Izba zarzuca Trumpowi dwa przestępstwa: nadużycie władzy i utrudnianie pracy Kongresowi, któremu w czasie postępowania wyjaśniającego przysługiwały takie same prerogatywy jak organom ścigania i wymiaru sprawiedliwości. Prezydent tymczasem odmawiał udostępnienia jakichkolwiek dokumentów i zakazał podległym mu pracownikom rządu składania zeznań.               Z taktycznego punktu widzenia działali rozsądnie, ale skoro już zdecydowali się na polityczne ryzyko w imię obrony zasad moralnych, to powinni obnażyć całą zgniliznę tej prezydentury. Zwłaszcza że nawet sprowadzone do kilku prostych haseł artykuły impeachmentu okazują się za trudne. Sondaże coraz wyraźniej wskazują, że procedura wzmocni Trumpa, zamiast mu szkodzić. Według Gallupa współczynnik aprobaty dla prezydenta wzrósł od chwili rozpoczęcia przez Izbę Reprezentantów postępowania z 39 do 45 proc. Usunięcie go ze stanowiska popiera 46 proc. zamiast wcześniejszych 52 proc. wyborców. Podobne wyniki przyniosły badania prowadzone dla CNN, Fox News, NBC i Washington Post. Wprawdzie wahnięcie jest niewielkie i nadal odpowiada notowaniom Richarda Nixona, który podał się do dymisji w obliczu nieuniknionego impeachmentu, ale ogólna tendencja ma charakter korzystny dla Białego Domu. Nancy Pelosi przez siedem miesięcy opierała się presji partyjnych dołów, by wszcząć dochodzenie, wiedząc, że zaszkodzi lewicy wśród wyborców niezależnych oraz niezdecydowanych, którzy ocenią je jako polityczną zemstę. A skoro izba niższa tylko wnosi akt oskarżenia, po czym wyrok feruje zdominowany przez prawicę Senat, ewentualny proces parlamentarny okaże się pustym gestem. Jednak po ujawnieniu zapisu rozmowy Trumpa z Zełenskim pani spiker nie miała innego wyjścia. Na obłudę republikanów brak słów. Ci sami ludzie – Mitch McConnell, Lindsay Graham, Chuck Grassley, James Inhofe, Pat Roberts – którzy żądali usunięcia ze stanowiska Billa Clintona, bo w trakcie postępowania przygotowawczego w sprawie z powództwa cywilnego nie chciał powiedzieć, których części ciała kochanki dotykał, teraz bronią człowieka ewidentnie łamiącego prawo. Cóż, Trump dowiódł, że ludzie uwierzą w najbardziej absurdalne kłamstwa, byle powtarzać je w kółko z odpowiednią dozą bezczelności. I partia zaakceptowała taką receptę na rządzenie.",,
"OPINIA
Im dłużej krzyż wisi w Sejmie, tym mniej znaczy","Posłanka Lewicy i szefowa sejmowej Komisji Rodziny Magdalena Biejat powiedziała ostatnio, że w Sejmie nie powinno być krzyża. Też tak myślę, ale nie dlatego, że jestem satanistą. Wręcz przeciwnie: z sympatii do katolików. Serio. Jest mi przykro, że oni (pisowcy, biskupi, księża, cała ta wesoła gromadka) wam to robią.","Wróćmy na chwilę do słów posłanki Biejat. – W Sejmie mamy osoby różnych wyznań; mamy osoby, które są niewierzące – tłumaczyła. – Sejm jest przestrzenią publiczną, miejscem stanowienia prawa dla wszystkich obywateli. Uważam, że krzyża w takim miejscu być nie powinno. Żyjemy w państwie prawa, mamy zapisany rozdział Kościoła od państwa w konstytucji i powinniśmy tego przestrzegać. To są dobre standardy demokratyczne.                  Tak naprawdę to stara strategia Kościoła. Najpierw religia w szkołach, potem krzyże w klasach, po drodze kasa, potem więcej kasy, potem więcej władzy, aż w końcu autorytarny Kościół przestał się mieścić w demokracji, więc pomaga ją rozwalić. A i tak Rydzyk co chwila grzmi, że za mało. Kościołowi się oczywiście należy, bo… no właśnie. Bo co? Bo zdradził III RP? Mark my words, jak mawiają nasi nieszczęśni bracia brexitowcy: tak samo Kościół zadba o polexit, jeśli mu się to będzie opłacało. Co znaczy krzyż, którego dysponentem jest arcybiskup Jędraszewski? Nic. Może ewentualnie być smutnym wyrzutem sumienia. Nawet ja, człowiek niereligijny, zgodzę się, że przydałby się Polsce mądry, odklejony od swoich dzisiejszych obsesji Kościół. Taki, który pomógłby wiernym odnaleźć się w czasach ostatecznych. Wytłumaczył, że ostateczność czasów polega na zagrożeniach związanych z katastrofą klimatyczną, z konsumpcjonizmem, kapitalizmem, który trzeba by jakoś zreformować, demokracją w kryzysie, a nie z „zarazą LGBT”, rodziną Syryjczyków, albo tym, że któryś biskup dostaje mniej niż by chciał. To ci Polacy, którzy potrzebują mądrego Kościoła, powinni bronić krzyża przed tymi, którzy robią na nim politykę i kasę. I wynieść go z Sejmu. Im dłużej tam wisi, tym mniej znaczy. Czytaj także: Jędraszewski znów o „tęczowej zarazie”. „To choroba, którą trzeba zdiagnozować, a następnie leczyć”",,
"„Opozycja przypomina pospolite ruszenie”. Co musi zrobić, by wygrać wybory prezydenckie?","Kosiniak Kamysz nie uzyska poparcia innych partii, gdyż wykazał się niezależnością decyzyjną i efektywnością. Twierdzę, że postawienie na niego przez środowiska opozycyjne już teraz byłoby znaczącą przesłankę ku temu, by realnie mógł zapobiec reelekcji Andrzeja Dudy. Tak się jednak nie stanie – mówi prof. Wawrzyniec Konarski, politolog, rektor Akademii Finansów i Biznesu Vistula.","NEWSWEEK: Po wyborach do Sejmu i Senatu widać, że wyborców anty-PiS jest więcej, czy to oznacza, że opozycja wygra wybory prezydenckie?                 Politykom opłaca się skłócać ludzi, bo wtedy mogą nimi łatwiej manipulować. – Niestety tak. Czy możliwa jest wygrana Andrzeja Dudy już w pierwszej turze? – Tak długo aż opozycji nie uda się wykreować silnego kandydata, możliwa jest reelekcja urzędującego prezydenta już w pierwszej turze. W dużych miastach, nasyconych pod względem akademickim patrzymy krytycznie na prezydenta, który zaczynając mówić, od razu podnosi głos, robi dziwne miny i opowiada żenujące żarty, ale to z kolei podoba się poza ośrodkami wielkomiejskimi. A jak pan definiuje wyborców Andrzeja Dudy? PiS w wyborach do Sejmu otrzymał 43,6 proc. głosów. To za mało, żeby wygrać wybory prezydenckie. - W roku 2015 Andrzej Duda - z osoby niemal zupełnie nieznanej - został skutecznie wykreowany jako rosnący w siłę kandydat na urząd prezydenta reprezentujący outsiderów okresu transformacji, cokolwiek miałoby to znaczyć. W ujęciu przestrzennym stał się kandydatem środowisk poza wielkimi miastami. Wybory prezydenckie w Polsce zazwyczaj rozstrzyga ten trzeci. Tak było w 2005 roku, kiedy Andrzej Lepper przerzucił głosy na Lecha Kaczyńskiego. W 2010 roku Grzegorz Napieralski poparł Bronisława Komorowskiego. A w 2015 roku Paweł Kukiz wsparł Andrzeja Dudę. A więc ten trzeci jest kingmakerem. Kto nim będzie w maju? - Nie będzie to raczej reprezentant Lewicy, w ramach której, jak widać, nikt nie pali się do kandydowania. Może to być Kosiniak-Kamysz i to on mógłby rozstrzygnąć, kto zostanie prezydentem na kolejne pięć lat. Kosiniak-Kamysz zrobił bardzo dobrą kampanię w wyborach parlamentarnych. Był jak żółw, który cały czas szedł powoli do przodu. Osiągnął duży sukces, stąd wiele osób myśli dzisiaj o nim jako o poważnym kandydacie do Pałacu Prezydenckiego. Jest młody, ale już doświadczony. Popełnia błędy, ale szybko je eliminuje. Czy uważa pan, że Kosiniak-Kamysz może stać się wspólnym kandydatem opozycji? - Kosiniak Kamysz ma potencjał, by być takim kandydatem, ale nie uzyska poparcia ze strony innych partii, gdyż wykazał się niezależnością decyzyjną i efektywnością. Nie podoba się to zwłaszcza PO. Swój potencjał będzie też chciała przy tej okazji zmierzyć Lewica. Twierdzę, że postawienie na niego przez środowiska opozycyjne już teraz byłoby znaczącą przesłankę ku temu, by realnie mógł zapobiec reelekcji Andrzeja Dudy. Tak się jednak nie stanie, co jest korzystne dla tego ostatniego. Jak pan definiuje wyborców PiS-u? – To ludzie, którzy mają poczucie, że nie mieli szans korzystania ze wszystkich zdobyczy transformacji po 1989 roku, czyli ci, którzy – jak wspomniałem wyżej – uważają się za usytuowanych na marginesie transformacji. To poczucie, czy stan faktyczny? – Zależy, o jakim regionie mówimy. Kiedy spojrzymy na to z perspektywy Warmii i Mazur, Podkarpacia, czy Lubelszczyzny, to wielu ludzi uważa tam, że korzyści z transformacji nie płyną w równym stopniu do wszystkich części Polski. Trudno mi wyrokować, czy jest tak w istocie, ale w wyborach politycznych poczucie jest ważniejsze niż stan faktyczny. PiS wykreowało siebie na jedyną siłę polityczną po 1989 roku, która chce się dzielić wypracowywanym dobrobytem, i taką, która jest w stanie wygenerować środki finansowe, których wcześniej PO nie tyle nie miała, co nie chciała przeznaczyć dla potrzebujących. Dlatego w tym kontekście często przywołuje się słowa Jacka Rostowskiego, który powiedział, że nie ma pieniędzy na transfery socjalne. Okazało się, że nie miał racji, co pogrążyło PO i wzmocniło wiarygodność PiS. I dlatego tak długo, jak gospodarka będzie rosła, tak długo rząd będzie utrzymywał wysokie poparcie. PiS wygrywa tylko transferami socjalnymi, czy także bogo-ojczyźnianym przekazem? – Zdecydowanie sferą socjalną, w którą PiS wplata elementy narracji historycznej będącej nadbudową tej partii. To bardzo dzieli liczne środowiska, co jest bardzo niebezpieczne, osłabia potencjał kraju i umacnia antagonizmy w społeczeństwie. Trzeba mieć świadomość, że bardzo trudno będzie wyjść z tej sytuacji.",,
"OPINIA
Przegapiony moment",Dostałem od synów niezwykłe buty.,"Perskie czy marokańskie, nie mam pojęcia, w każdym razie z arabskiej bajki, żółte, przetykane złotymi nitkami, z długimi szpiczastymi nosami zawiniętymi w górę niczym jęzor ziewającego psa. Aladyn miał takie. W parze nie ma lewego i prawego – obydwa są identyczne. Wedle karteczki trzeba samemu zdecydować, który będzie lewy, a który prawy, założyć na nogi, przecierpieć niewygodę (przez kilka dni ma się wrażenie, że mamy lewy na prawej, a prawy na lewej nodze), ale potem idealnie zaczynają pasować do naszych stóp. Stają się precyzyjnie odlane. Nikt inny w nich się tak dobrze nie poczuje.",,
Tymon Tymański: PiS? Ja po prostu nie ufam dobrym intencjom tych gości,"Moi adwersarze to polska zaściankowa mentalność, rodzimy patriotyzm, głupota i hipokryzja, będę te postawy jebać do końca życia i jeszcze na tym zarobię na rachunki – Tymon Tymański opowiada o najnowszej płycie „Paszkwile""",Aleksander Hudzik: Słyszałeś Zbigniewa Stonogę śpiewającego antypisowskie utwory po wyjściu z więzienia?,,
"OPINIA
Dlaczego zwolennicy brexitu wygrali przez nokaut?","Boris Johnson, który jest jednym ze sprawców bałaganu związanego z brexitem, będzie musiał teraz ten bałagan posprzątać.","Brytyjczycy, jeśli chodzi o brexit, wciąż są podzieleni pół na pół. Jednak w tych wyborach zwolennicy brexitu pokonali zwolenników remainu (pozostania w Unii) przez nokaut. Stało się tak dlatego, że zwolennicy brexitu mieli lidera i partię. Boris Johnson w ciągu paru tygodni przejął Partię Konserwatywną i oczyścił ją z ludzi, którzy mieli wobec brexitu wątpliwości. W dodatku Nigel Farage tuż przed wyborami wycofał kandydatów nowo stworzonej Partii Brexitu ze wszystkich okręgów bronionych przez Partię Konserwatywną. Partia Brexitu nie zdobyła przez to ani jednego mandatu, jednak cały probrexitowy elektorat skupił się wokół Johnsona.",,
Brexit jest pewny. Przyszłość Wielkiej Brytanii nie,"Czwartkowe przekonujące zwycięstwo Partii Konserwatywnej w brytyjskich wyborach parlamentarnych praktycznie rozstrzyga kwestię wyjścia Wielkiej Brytanii z Unii Europejskiej. To nie oznacza jednak, że przed Borisem Johnsonem nie będzie poważnych wyzwań, w tym dotyczących stabilności innej bliskiej jego serca unii: Zjednoczonego Królestwa Wielkiej Brytanii i Irlandii Północnej.","Wysoka wygrana torysów, którzy w nowym parlamencie będą mieli aż 364 deputowanych i będą samodzielną większość blisko 80 głosów, powinna zagwarantować gładkie procedowanie umowy ws. opuszczenia Wspólnoty i realizację tego zobowiązania z końcem stycznia 2020 roku.",,
Edukacja seksualna wyleciała z Sejmu. Lewica nie broniła podkomisji,"W nowym Sejmie nie będzie specjalnej podkomisji, która zajęłaby się edukacją seksualną. PiS tłumaczy, że taka podkomisja jest niepotrzebna. Poseł SLD Bogusław Wontor, który głosował przeciw – że tym tematem zajmuje się już inna komisja.","Pomysł powołania podkomisji, która zajęłaby się kształtem edukacji seksualnej w szkołach zgłosił Piotr Borys, poseł Platformy Obywatelskiej. – Część posłów lewicy, połowa dokładnie, zagłosowała przeciw powołaniu podkomisji ds. wychowania seksualnego. Moim zdaniem ta komisja jest niezbędna, żeby właściwie chronić dzieci przed pedofilią, aby uświadamiać, aby edukować. My od 30 lat nic z tym nie zrobiliśmy – tłumaczy poseł Borys. Wiadomo, że w PiS już samo słowo seks kojarzy się z potencjalnym niebezpieczeństwem. Zapytaliśmy dlaczego powstania komisji przeciwna była lewica?",,
Od przybytku boli głowa. Czy KO będzie mieć więcej niż jednego kandydata na prezydenta?,"Prawybory w Platformie Obywatelskiej dobiegają końca, ale to wcale nie oznacza, że Koalicja Obywatelska będzie miała jednego kandydata na prezydenta. Mniejsi partnerzy też chcieliby zaistnieć w tym wyścigu.","Na pytanie, co wydarzy się w sobotę w Platformie Obywatelskiej, pada tylko jedna odpowiedź.                         - Cały czas słyszę głosy, że powinnam startować. I to oczywiście buduje ego, ale też szczęśliwie mam jeszcze odrobinę przytomności i wolałabym, żebyśmy, jeśli nie uda się dogadać z Platformą, wspólnie negocjowali z Nowoczesną i Zielonymi - komentuje swoje plany Barbara Nowacka. - Ale pani kandydatura mogłaby zagospodarować część lewicowego centrum, która głosuje na Platformę, bo wybiera mniejsze zło. - Mam jednak nadzieję, że uda się wytłumaczyć Platformie, że warto być dużym dobrem, a nie najmniejszym złem - ucina liderka IP. Zobacz także: Oto co lewica ma do ugrania w wyborach prezydenckich Nieoficjalnie wiemy, że Barbara Nowacka miałaby szansę zostać nie tylko kandydatką Inicjatywy Polskiej. Jak słyszymy, przyszła do niej także delegacja z klubu Lewicy czy nie zdecydowałaby się wystąpić jako kandydatka całej lewej strony sceny politycznej. - Oczywiście chodziło o to, żeby upiec dwie pieczenie na jednym ogniu - opowiadają nam politycy Inicjatywy Polskiej. - Po pierwsze, żeby nas wyrwać z Koalicji Obywatelskiej, bo przecież nie moglibyśmy dalej być ze Schetyną i mieć kandydatkę Czarzastego, a po drugie lewica ma problem ze znalezieniem kogoś sensownego i mieliby to z głowy. Zieloni też na razie milczą tajemniczo. Oni swoją konwencję mają 18-19 stycznia i wtedy wybiorą nowe władze partii. - Nie zapadnie wówczas decyzja czy kogoś popieramy, czy wystawiamy swojego kandydata, ale te nowe władze dopiero zdecydują co dalej. Być może rozważymy wystawienie swojego kandydata - wyjaśnia posłanka Koalicji Małgorzata Tracz. Bardzo wyraźnie wszystkie mniejsze partie chcą też powiedzieć Platformie: nie poddamy się tak łatwo, nie jesteśmy przystawkami na jeden kęs. Z tego samego wynika to, że wszyscy koalicjanci odmówili Platformie udziału w sobotniej konwencji, na której PO pokaże swojego kandydata bądź kandydatkę na prezydenta. Wszyscy mówią to samo - to są wewnętrzne sprawy Platformy a my jesteśmy oddzielnym podmiotem. Nie ma powodu abyśmy brali udział w wewnętrznych procedurach naszych sojuszników. Czytaj więcej: Jacek Jaśkowiak będzie groźny w wyborach prezydenckich. Ale ma jeden poważny problem",,
"OPINIA
Jak antysemityzm stał się narzędziem walki w brytyjskiej Partii Pracy","Czy brytyjska Partia Pracy jest antysemicka, a jej przywódcy z Jeremym Corbynem na czele tolerują świadomie antysemickie zachowania? Takie zarzuty stały się jednym z tematów zakończonej właśnie kampanii wyborczej w Wielkiej Brytanii. I narzędziem wewnątrzpartyjnego konfliktu dzielącego Partię Pracy.","Dan Carden to radykalny młody zwolennik Corbyna, pełniący w jego gabinecie cieni funkcję Ministra d.s. Rozwoju Międzynarodowego (urząd nieco odmienny od MSZ, skupiający się na pomocy dla innych krajów oraz zagranicznych organizacji społecznych i politycznych). W marcu 2018 r. 33-letni polityk, wracając prywatnym busem z Cheltenham Festival (impreza jeździecka będąca także okazją do prowadzenia politycznych kampanii) śpiewał wraz z rozbawionymi partyjnymi towarzyszami „Hej Jude” Paula McCartneya przerobione na „Hey Jews” („Hej Żydzi”).",,
"OPINIA
Szymon Hołownia namieszał. Jego start zmienia wszystko","Jeszcze kilka tygodni to było niewyobrażalne. Jak to się stało, że na pół roku przed wyborami prezydenckimi najżywiej dyskutowanym kandydatem jest telewizyjny showman i świecki kaznodzieja pozbawiony wsparcia jakiejkolwiek partii?","Andy Warhol powiedział kiedyś, że w przyszłości każdy będzie sławny przez pięć minut. Szymon Hołownia przez ostatnie dwadzieścia lat ciężko pracował na swoją rozpoznawalność. Budował wizerunek sympatycznego, inteligentnego faceta, który dzięki telewizji praktycznie codziennie gości w milionach polskich domów. Dojrzewał wraz z milionami swoich rówieśników w czasach permanentnej dominacji dwóch postsolidarnościowych korporacji politycznych, Platformy Obywatelskiej oraz Prawa i Sprawiedliwości. Dziś miliony jego widzów przekroczyły czterdziestkę i na samą myśl, że do śmierci będą oglądać na ekranach telewizorów te same twarze zawodowych politykierów, dożywotnich posłów którejś tam kadencji, robi im się niedobrze. A do dopiero mają powiedzieć ich przeważnie dorosłe już dzieci, które nawet nie pamiętają czasów sprzed „Kaczora i Tuska”? No, właśnie.",,
Stawką walki w Kongresie jest nie „tylko” impeachment Trumpa. Chodzi o kwestię życia i śmierci Partii Republikańskiej [Korespondencja z USA],"Donald Trump przejdzie do historii jako czwarty prezydent USA, którego Izba Reprezentantów postawiła w stan oskarżenia parlamentarnego. I trzeci uniewinniony przez Senat.","Wysunięte przeciw Trumpowi zarzuty dotyczą jego niesławnej konwersacji z prezydentem Ukrainy. 25 lipca zażądał od Wołodymyra Zełenskiego skompromitowania swojego najgroźniejszego rywala w przyszłorocznych wyborach Johna Bidena, pod groźbą wstrzymania pomocy wojskowej. Gdy rozmowa wyszła na jaw za sprawą anonimowego pracownika administracji, przywódca USA zapewnił, że „nie było żadnych nacisków ani oferty typu coś za coś”, po czym opublikował stenogram.",,
Sanna Marin. Kim jest najmłodsza pani premier na świecie,"Opowiada się przeciw wejściu Finlandii do NATO. Jest zwolenniczką stopniowego wycofania ze sprzedaży samochodów z silnikami spalinowymi. Kim jest Sanna Marin, przyszła premier Finlandii? I dlaczego zastąpi obecnego premiera i partyjnego kolegę Antti Rinnego?","Finlandia będzie miała nową szefową rządu. Prawdopodobnie 10 grudnia parlament wybierze na stanowisko premiera dotychczasową minister transportu i komunikacji oraz wiceszefową Socjaldemokratycznej Partii Finlandii (SDP). Jeszcze przed „koronacją” 34-letnia Marin wzbudziła ogromne zainteresowanie mediów na całym świecie za sprawą wieku. Będzie najmłodszą szefową fińskiego rządu od odzyskania przez Finów niepodległości w 1917 roku i najmłodszą urzędującą premier na świecie. Dla niej sukces w tak młodym wieku to jednak kwestia drugorzędna „Nigdy nie myślałam o swoim wieku czy płci, tylko o sprawach, które pchały mnie do polityki” powiedziała w niedzielę wieczorem zaraz po wyborze na kandydatkę na premiera przez partyjnych kolegów.",,
Czy lewica może stać się dla Polaków wiarygodną kandydatką do władzy? „Musi wykonać gigantyczną pracę”,"Adrian Zandberg słyszy dziś tyle komplementów, że może to przyprawić o zawrót głowy. Tymczasem lewica dopiero przystępuje do gry o najwyższą stawkę — udział we władzy po upadku rządów PiS. To droga najeżona przeszkodami, ale widać już strategię: będzie to walka o klasę średnią.","Wielki wywiad w weekendowym wydaniu „Wyborczej”. Okładka w „Polityce”. Zachwyty komentatorów. To wszystko Adrian Zandberg dostał w prezencie na 40. urodziny, które przypadły 4 grudnia. Jest to wielki osobisty sukces — zwłaszcza jak na lidera partii, mającej w ostatnich wyborach (w których startowała samodzielnie, czyli do europarlamentu) wynik 1,2 proc. Później Razem zdobyło jako najsłabszy partner w lewicowej koalicji 6 z 49 mandatów. Skąd więc takie zainteresowanie?",,
Opóźnianie apokalipsy,Cezary Michalski o książce Donalda Tuska „Szczerze”.,"Dziennik Donalda Tuska z czterech lat pełnienia przez niego funkcji szefa Rady Europejskiej to książka ogromnie ciekawa, ale też bardzo smutna. W tym czasie rozpoczyna się brexit, a prezydentem USA zostaje Donald Trump, który skutecznie zniszczy jedność Zachodu. Kryzys imigracyjny i zamachy terrorystyczne w Europie pomagają populistom osłabić Unię, przejąć władzę w Polsce i we Włoszech. Także wybuch nadziei związanych z demokratyczną i suwerenną Ukrainą kończy się z jednej strony zmęczeniem samych Ukraińców trudną niepodległością, a z drugiej strony powrotem starej Europy (nie tylko Macrona) w koleiny „polityki odprężenia” za cenę oddania Putinowi inicjatywy politycznej na Ukrainie, na Bałkanach, a może nawet w Europie Środkowej.",,
Autorytaryzm w Polsce nie zagości. Wiatr historii zaczął wiać w przeciwną stronę. Dlaczego?,Bez podziału Polski na PiS – anty-PiS Jarosław Kaczyński traci impet. Nie ma już monopolu na hasła będące fundamentem jego władzy. Z lewa i z prawa mówią mu: sprawdzam.,"Po ostatnich wyborach nic w polskiej polityce nie będzie takie samo. Narodowo-socjalna legenda prawicy ulega dekonstrukcji. I choć partia władzy wygrała sejmową większość, to projekt polityczny Jarosława Kaczyńskiego upadł. Nie będzie w Warszawie Budapesztu. Zmiana ustroju nie wchodzi w rachubę. Autorytaryzm w Polsce nie zagości. Wiatr historii zaczął wiać w przeciwną stronę.",,
105 dni Mannerheima. Jak Finowie zapisali jeden z najbardziej niesamowitych rozdziałów w historii wojen,"Początkowo fiński marszałek nie dowierzał meldunkom z frontu. Własne straty były niewielkie, radzieckie – olbrzymie. „Nie zdawałem sobie sprawy, że moi żołnierze są tak dobrzy albo że Rosjanie będą tak słabi” – wspominał wojnę zimową z imperium Stalina.","Mnożyły się radzieckie prowokacje, negocjacje w Moskwie stanęły w martwym punkcie. Tymczasem marszałek Carl Gustaw Mannerheim, zamiast wprowadzać ostatnie poprawki do planu obrony, po raz kolejny szykował się do dymisji.                     Choć kariera rozwijała się obiecująco, z życiem rodzinnym było znacznie gorzej. Jego małżeństwo z piękną i bogatą córką rosyjskiego generała Anastazją Arapową okazało się pomyłką. Żona – często słusznie – podejrzewała go o niewierność. Nad ich relacją zaciążyła także tragedia – drugie dziecko, chłopiec, urodziło się martwe. W 1902 roku, po 10 latach, Anastazja na dobre uciekła od męża do Francji, zabierając ze sobą dwie córki. Choć Mannerheim interesował się ich edukacją i wychowaniem, to nigdy nie nawiązał z nimi bliskiej relacji. W opasłych kilkusetstronicowych „Wspomnieniach” żonie poświęca jedno suche zdanie. O córkach nie wspomina wcale. Znacznie więcej jest tam o koniach, bo Mannerheim darzył je prawdziwą miłością. Był świetnym jeźdźcem – brał udział w wyścigach, wygrywał konkursy, grał w polo, ale potrafił też zapanować nad wierzchowcem na polu bitwy. Porzucając po 10 latach służbę w gwardii, dołączył do zarządu cesarskich stajni. Mógł dzięki temu podróżować po europejskich dworach, obracać się w wyższych sferach (obiadował choćby z cesarzem Niemiec Wilhelmem II) i ujeżdżać najlepsze rumaki. Miłość do koni wiązała się jednak z ryzykiem utraty zdrowia, a nawet życia. Mannerheim wielokrotnie był kontuzjowany. Wspomniana wizyta w Niemczech omal nie zakończyła się kalectwem, kiedy jeden z rumaków kopnięciem zgruchotał mu rzepkę. „Kto ma do czynienia z końmi, nie uniknie takich wypadków, ale z trzynastu złamań kości, jakie przeżyłem, to było najpoważniejsze” – wspominał. Pilnowanie cara i zajmowanie się końmi nie miało wiele wspólnego z prawdziwą wojaczką, a Mannerheim chciał się sprawdzić na polu bitwy. Na wojnę rosyjsko-japońską w 1904 roku zaciągnął się na ochotnika. Na tle ogólnej mizerii rosyjskiej armii, bitej na każdym kroku przez Japończyków, dał się poznać jako zdolny, aktywny, niezależny dowódca i wybitny zwiadowca. Wojna stała się trampoliną do kariery, ale pozwoliła też przeżyć Mannerheimowi przygodę życia. Sztab generalny uznał, że ambitny Fin jest świetnym kandydatem na... szpiega. I pod przykrywką naukowej wyprawy wysłał go na ekspedycję po rosyjskich rubieżach Azji Centralnej i dalej do Chin, by zbadać, czy ten ogromny kraj może stanowić zagrożenie dla Rosji.14 tys. kilometrów wędrówki przez góry i pustynie, często bezludne i dotychczas niezbadane. „Przede mną leżał nieznany i wabiący świat” – wspominał trwającą dwa lata podróż. Jej plony przerosły oczekiwania przełożonych. Mannerheim nie tylko nakreślił mapy terenów, które przemierzał (okazał się zdolnym kartografem), ale także zebrał mnóstwo informacji o zamieszkujących je ludach. Opowiadał o tym samemu Mikołajowi II. Zadowolenie przełożonych było tak duże, że otrzymał wymarzone dowództwo – w Warszawie, gdzie objął prestiżowy Pułk Ułanów Gwardii Przybocznej Jego Cesarskiej Mości. Spędzone nad Wisłą lata wspominał z rozrzewnieniem. Nie tylko dlatego, że był u szczytu kariery, awansowany na generała i hołubiony przez cara, który włączył go do swojej świty (co bardzo ułatwiało dostęp do ucha monarchy). Także dlatego, że świetnie dogadywał się z miejscowymi ziemianami. Fina z Polakami łączyła polityka. Rosyjskiemu generałowi oczywiście nie wolno było rozmawiać o takich sprawach jak odzyskanie niepodległości, ale Mannerheim twierdził, że z polskimi przyjaciółmi rozumiał się bez słów. Ale dla brylującego na europejskich salonach barona polskie towarzystwo, o którym pisał, że „jest świetne i ekskluzywne”, było zwyczajnie atrakcyjne. Z ziemianami mógł się oddawać swoim ulubionym rozrywkom – jeździe konnej i polowaniom. Przyjęciem do elitarnego warszawskiego Klubu Myśliwskiego, który jego zdaniem „mógł równać się z najsłynniejszymi klubami Londynu, Paryża i Petersburga”, wręcz się chlubił. To właśnie tam, wieczorem 29 lipca 1914 roku, podczas pełnej napięcia kolacji w towarzystwie polskich przyjaciół dowiedział się o mobilizacji. Ruszając na wojnę, nie spodziewał się, że imperium, któremu służył, już za trzy lata rozpadnie się w gruzy. A już na pewno nie myślał, że z carskiego generała stanie się fińskim bohaterem.",,
– Leonardo DiCaprio płaci za podpalanie amazońskiej dżungli – twierdzi prezydent Brazylii Jair Bolsonaro,"Kłamie, ale trzyma się mocno. Podobnie jak inni populiści.","Wiecie, jak zarobić grubą forsę? – pytał Bolsonaro w cotygodniowym przemówieniu do narodu. – Ekolodzy podpalają las, wysyłają zdjęcia Leonardowi DiCaprio, a on daje 500 tysięcy dolarów. Finansujesz kryminalistów, DiCaprio, a my z tym skończymy! – mówił. Aktor oświadczył, że owszem, planuje przeznaczyć na ratowanie Amazonii 5 milionów, lecz wspomnianej przez prezydenta organizacji WorldWide Fund for Nature (WWF) akurat nie sponsoruje.",,
"Hołownia kandydatem na prezydenta. „Pokornie proszę, abyście powierzyli mi funkcję stróża naszej wspólnoty”","- Na początku przyszłego roku zostaną ogłoszone wybory, które wyłonią prezydenta Rzeczpospolitej Polskiej. Chcę w nich kandydować. Chcę się u Was ubiegać o tę pracę. Pokornie proszę, abyście powierzyli mi funkcję stróża naszej wspólnoty – powiedział w Gdańsku Szymon Hołownia.","- Chcę Polski, która bardziej niż o ławeczki niepodległości i strzelnice dba o 14 milionów Polaków wykluczonych komunikacyjnie. (…) Chcę Polski silnej wolnym samorządem. Wyrosłem w Polsce przemawiającej. Chcę Polski rozmawiającej. W której atrybutem przywódców jest nie tylko mównica, ale stół, przy którym zaraz usiądę, aby rozmawiać - mówił na spotkaniu w Gdańsku.",,
Magdalena Biejat. „Serce po lewej stronie mam po pradziadku”,"Nazywa siebie modelową przedstawicielką tradycyjnej rodziny: mąż, dzieci i pies, ale w polityce walczy o możliwość adopcji przez pary homoseksualne i liberalizację prawa aborcyjnego. Posłanką jest dopiero miesiąc, a już o niej głośno.","Nie jest jeszcze tak znana jak lider jej partii – Adrian Zandberg, ale rozgłos Magdalenie Biejat zapewnił Jarosław Kaczyński. Gdy została szefową sejmowej komisji polityki społecznej i rodziny, prawica podniosła larum, a prezes PiS stwierdził: „Sprawa wkrótce zostanie rozwiązana”.",,
„Kidawa jest wściekła na Schetynę”. W PO walki wokół wyborów prezydenckich. Znamy kulisy,"W Szczecinie na spotkaniu z Kidawą-Błońską było 200 osób. Na spotkania Jaśkowiaka, który jeździ po kraju z ludźmi Schetyny, przychodzi 30-40 osób – mówi mi jeden z szefów regionów PO. Prezydenckie prawybory stały się elementem walki o przywództwo w Platformie. Czy debata coś zmieni?","Kidawa jest wściekła na Schetynę, bo ewidentnie gra, żeby ją osłabić – mówi mi bliski współpracownik Małgorzaty Kidawy-Błońskiej. O tym, że będzie mieć konkurenta w prezydenckich prawyborach w PO, dowiedziała się w Zagrzebiu, gdzie wybierano Donalda Tuska na szefa Europejskiej Partii Ludowej, do której należą PO i PSL. – Grzesiek tylko wysiadł z samolotu i mówi: „Możecie się zdziwić, koperta wpłynęła do centrali wczoraj późnym wieczorem”. Już w Chorwacji mówił w kuluarach szefom regionów, żeby popierali Jacka Jaśkowiaka, bo Kidawa nie ma szans pokonać Andrzeja Dudy. Zachował się bardzo nie w porządku – dodaje ten sam rozmówca. Kidawa-Błońska ma jednak plan, jak się odegrać.                          Kidawa objeżdża kraj. W ubiegłym tygodniu była w Koszalinie, Szczecinie, Gorzowie, Zielonej Górze, Białymstoku i na Śląsku. Wcześniej odwiedziła Olsztyn, Sopot, Gdańsk, Bydgoszcz, Poznań i Mazowsze. Spotyka się z delegatami, którzy 14 grudnia na konwencji PO wybiorą swojego kandydata na prezydenta. W głosowaniu weźmie udział 740 osób. Murem za Kidawą stoi klub parlamentarny, pod jej kandydaturą podpisało się 150 osób w klubie. Popiera ją także spora część szefów regionów, niechętnych Schetynie, oraz politycy z tzw. frakcji młodych, którzy uważają, że prawybory są przygrywką do wyborów na szefa PO. Borys Budka, uważany za głównego konkurenta Schetyny w walce o przywództwo, zaangażował się w budowanie poparcia dla Kidawy-Błońskiej w terenie. Region śląski, w którego władzach zasiada, ma ponad 80 delegatów na konwencji, która wybierze kandydata na prezydenta. W zamian za pomoc w prawyborach wicemarszałek miała obiecać Budce, że poprze jego kandydaturę w styczniowych wyborach na szefa Platformy. – W Gdańsku, Olsztynie posłowie i struktury są za Kidawą. Ona się z nimi spotyka, rozmawia. W Szczecinie w poniedziałek było 200 osób. Na spotkania Jaśkowiaka, który jeździ po kraju z ludźmi Schetyny, przychodzi 30-40 osób – mówi mi jeden z szefów regionów. Kidawę popiera także Warszawa i Mazowsze, które będą mieć na konwencji ponad 90 delegatów. – Potrzebny jest kandydat, który będzie łączył ludzi. Z Jaśkowiakiem nie mamy szans na prezydenta, bo jest zbyt wyrazisty dla elektoratu centrowego, a elektoratem lewicowym nie wygramy. Zwłaszcza że to nie jest taka sytuacja, jaką miał Aleksander Kwaśniewski, bo socjalny elektorat biorą PiS i Duda. Lewica dostaje elektorat bardziej światopoglądowy. Nie ma po lewej stronie za dużo głosów do wzięcia – mówi mi jeden ze stronników Kidawy Błońskiej. Wicemarszałek liczy na to, że w prawyborach zaprocentuje jej zaangażowanie w ostatnie kampanie PO. – Ludzie mnie znają. Cenią to, że jestem koncyliacyjna, chcę budować porozumienie, że mówię o tych wartościach – argumentuje. Przyznaje, że na początku miała wątpliwości, czy prawybory są potrzebne. Jednak odkąd jeździ po Polsce, to widzi, że działają ożywczo na partię. – Ludzie chcą rozmawiać, jest energia. Poza tym lepiej być kandydatem, który ma poparcie konwencji krajowej niż tylko zarządu partii – podkreśla. Zastrzega, że jeśli partia postawi na nią, to sama wybierze sztab i nie będzie w nim ludzi, którzy robili ostatnie kampanie PO. – To muszą być ludzie, do których mam pełne zaufanie, że chcą wygrać te wybory – zastrzega Kidawa, co brzmi jak wotum nieufności wobec współpracowników Schetyny, którzy odpowiadali za przegraną kampanię parlamentarną Platformy. Współpracownicy przewodniczącego mówią, że wynik prawyborów trudno przewidzieć, bo o ile można typować, jak zagłosuje 300 członków rady krajowej, bo to są parlamentarzyści i szefowie struktur, to reszta jest szeregowymi działaczami z terenu, którzy zrobią to, co będą uważać. Jednak nawet w otoczeniu Schetyny panuje przekonanie, że większe szanse ma Kidawa. – Po wrześniu, gdy Kidawa została kandydatką na premiera, po kampanii wyborczej, ma poparcie wielu ludzi. Głosować będzie ponad 700 osób, oni zetknęli się z nią w kampanii, bo była wszędzie. Dla Jaśkowiaka to jest bardzo trudne do nadrobienia – mówi zaufany człowiek Schetyny. Dodaje, że wiele będzie zależało od debaty, bo sporo osób czeka z decyzją do starcia kandydatów. Sam Jaśkowiak przyznaje, że ryzykuje, bo przegrane prawybory mogą go osłabić. – Mogłem zostać tu, gdzie jestem. Ale zostałbym z poczuciem, że mogłem zrobić coś, a nie zrobiłem. To był ważny element mojej decyzji. PiS niszczy samorząd i za cztery lata, jeśli nie powstrzymamy tego walca, samorząd będzie bardzo okrojony – mówi mi prezydent Poznania. Dodaje, że start w prawyborach jest też dla niego wypełnieniem testamentu Pawła Adamowicza. – Bo co, mamy oddać to walkowerem? Uznałem, że trzeba wyjść na ring i walczyć – podkreśla. Nawet jeśli przegra prawybory, to zyska większą rozpoznawalność. Wielu członkom PO jego wyrazistość i zdecydowane poglądy mogą się spodobać, a to może otworzyć mu drogę do walki o przywództwo w partii. Na razie twierdzi, że w najbliższych wyborach na szefa PO nie wystartuje, i deklaruje pełną lojalność wobec Grzegorza Schetyny. W partii mówi się, że chce zostać szefem wielkopolskiej PO i wysadzić z siodła Rafała Grupińskiego, który wprowadzał go do polityki. Ale są też głosy, że jeśli Schetyna sam nie zdecyduje się walczyć o przywództwo w Platformie, to może namaścić Jaśkowiaka. Czytaj też: Grzegorz Schetyna. Zbyt silny, by go obalić w PO, i za słaby, żeby wygrać z Kaczyńskim?",,
"OPINIA
„Afera Banasia” na niego nie działała, sondażowe spadki też nie. Czego dziś może się obawiać się Jarosław Kaczyński?","Prezes PiS ma dziś dwa polityczne priorytety i jedną rzecz, której faktycznie może się obawiać.","Od czasu wyborów PiS-owi nie rośnie, ale lekko spada sondażowe poparcie. Lekko za to rośnie Konfederacji, jeszcze lżej Koalicji Obywatelskiej i Lewicy. Przez media przetacza się komentatorska burza za burzą, eksperci i publicyści przesądzają już o definitywnym losie tej czy innej formacji. Problem w tym, że to co zaprząta media nie jest dzisiaj największym problemem Kaczyńskiego. Kaczyński (jak zresztą Schetyna, a kiedyś Miller czy Tusk) myśli w kategoriach politycznych, nie medialnych; w logice długiego trwania własnej formacji, a nie ostatniej godziny spędzonej na Facebooku czy Twitterze w gronie przyjaciół i wrogów. Oczywiście bieżąca popularność w mediach klasycznych, „społecznościowych”, w sondażach produkowanych już nie jako narzędzie wiedzy, ale jako towar mający coraz mniejszą wartość poznawczą – wszystko to jest ważnym narzędziem także z punktu widzenia polityki długodystansowej. Wie o tym Putin, wie zaplecze Trampa (czyli po części też Putin), trudno, żeby Kaczyński o tym nie wiedział. Jednak słupki sondaży partyjnych nie są dla niego priorytetem w momencie, kiedy do najbliższych wyborów parlamentarnych ma cztery lata albo przynamniej rok. Rok, jeśli przegra prezydenturę, a sondaże i intuicja będą mu podpowiadać, że wobec zablokowania własnego rządu i większości w Sejmie warto będzie zażądać od „pisowskiego ludu” wzmocnienia lub choćby potwierdzenia legitymacji własnej władzy. Ale nawet rok to wystarczająco dużo czasu, aby z pobłażaniem traktować bieżące zmiany sondażowych słupków (dopóki nie pokazują sypania się „twardego elektoratu”) i zająć się prawdziwymi politycznymi priorytetami.",,
Walka klas to przeszłość? Nie w Polsce rządzonej przez PiS,"Tożsamość zbiorowa oparta na opowieści o normalności, promowanej przez premiera Morawieckiego – normalnej, polskiej rodzinie, polskiej religijności, a przede wszystkim – wspólnocie Polaków zacznie pękać – mówi dr hab. Mikołaj Lewicki w rozmowie z Newsweekiem.","DR HAB. MIKOŁAJ LEWICKI: W niewielu nowoczesnych społeczeństwach i w wyjątkowych sytuacjach nie ma podziałów klasowych – powiedziałby socjolog. Podziały klasowe dotyczą przede wszystkim społeczeństw kapitalistycznych opartych na rynku, w których interesy ekonomiczne i porządek rynkowy wykorzenia ludzi z dotychczasowych podziałów, np. regionalnych, osobistych, stanowych. W ten sposób powstają społeczeństwa nowoczesne, czyli takie, które są oparte na porządku ról społecznych i instytucjach, które służą realizacji tych funkcji społecznych – np. rynek, sądownictwo, edukacja, kultura itd. Rynek stwarza szanse, jak twierdził Max Weber, ale do klasowości potrzebne są podzielane znaczenia czy doświadczenia.                         Dlatego, że w świecie, w którym rozpadły się dotychczasowe tożsamości zbiorowe, PiS potrafił je zagospodarować, wiążąc rozpoznanie konfliktów interesów klasowych z dyskursem wokół tożsamości zbiorowych. Są one zorganizowane wokół silnych podziałów, np. swoi i obcy, normalność i nienormalność, ale one powoli przestają działać. Kiedy rozmawiam dziś z ludźmi z klasy średniej, to słyszę zarówno takich, którzy mówią, że 500 plus to jest rozdawnictwo dla darmozjadów i trzeba z tym skończyć, jak i takich, którzy twierdzą, że wreszcie nastąpiła sprawiedliwa wymiana. Jeśli weźmie się pod uwagę kryteria statusu, to są to ludzie, którzy mniej więcej są w tym samym przedziale, jedni częściej są przedsiębiorcami, a drudzy są bliżej sektora publicznego. Ten podział jest faktem i teraz PiS będzie musiało coś z tym zrobić. Wydaje mi się, że tożsamość zbiorowa oparta na opowieści o normalności, promowanej przez premiera Morawieckiego – normalnej, polskiej rodzinie, polskiej religijności, a przede wszystkim – wspólnocie Polaków zacznie pękać. Sama klasa średnia jest wewnętrznie pęknięta? Tak, zresztą klasa ludowa też nie jest jednorodnym bytem. To dotyczy wszystkich klas, bo nie ma instytucji i organizacji, które wcześniej broniły tego interesu grupowego. Dziś trudno jest zorganizować pracowników sektora usług w związek zawodowy, bo nie czują lojalności wobec innych pracowników, jeśli pracuje się przez rok czy parę miesięcy. W klasie średniej częstsze jest jednak przekonanie, że na państwo się łoży, a zatem ma się prawo czegoś oczekiwać. To uruchomiło szczególnie mocno 500+. Część klasy średniej chciałaby korekty – by dostawali ci, którzy mieliby na to naprawdę zasługiwać. Ale ta dyskusja w istocie zmierza do definicji oczekiwań i zobowiązań klasy średniej wobec sektora publicznego. 500+ nie wystarczy na dobrego lekarza dla całej rodziny, przyzwoitą edukację, nie usprawni działania sądów, funkcjonowania transportu. Pozostaje więc prawicy zarządzanie konfliktem kulturowym i politycznym, ale im bardziej się on radykalizuje, tym bardziej staje się kłopotliwy dla klasy średniej. Gdybyśmy wcześniej rozumieli te podziały, nie doszłoby dziś do takiej polaryzacji w polskim społeczeństwie? Natura społeczeństw w ogóle jest taka, że konflikty społeczne wokół zasobów i tego, kto awansuje są nieuniknione. Jeśli to jest wyartykułowane, to wtedy jest szansa, że ludzie wypracują sposoby radzenia sobie z tymi różnicami. Jeśli natomiast nie jest to wyartykułowane i pozostaje w sferze nieprzejrzystości, to pojawiają się frustracja i przekonanie, że coś jest nie tak, że istnieje jakaś podskórna logika, spisek, który sprawia, że nie wiemy, jak działa społeczeństwo i co zapewnia jednostce możliwości awansu. Kto powinien artykułować te interesy? Niegdyś były to partie. Dziś część z nich próbuje wrócić do takiego rozumienia reprezentacji. Ale interesów nie artykułuje się wyłącznie przez politykę. Badam między innymi społeczny wymiar urbanizacji – rozwoju miast. Nowe dzielnice to na ogół chaos. Brak centrum, mieszkaniówka miesza się z zabudowaniami przemysłowymi, a wszystko przecinają trasy szybkiego ruchu lub odwrotnie – niegdysiejsze polne drogi. Do tego chaotyczna zabudowa. Wszystko to wywołuje konflikty: o za mały parking, brak chodnika, brak miejsc w przedszkolach i szkołach, które nie zostały nawet zaplanowane, źle zaparkowane samochody. Gdy ma się wysokie aspiracje i trafia się w takie środowisko, budzi to frustrację i agresję. Konflikty są powszechne i o cokolwiek, np. o źle zaparkowany samochód, bo jest źle zaprojektowana przestrzeń. Wysokie oczekiwania spotykają się z niskim standardem, choć w mieszkaniach wszystko świetnie zaprojektowane, dom ogrodzony, przed domem samochód, a więc teoretycznie awans osiągnięty. To jednak coraz rzadziej wystarcza, a przede wszystkim – sporo kosztuje. Za lepszą szkołę, lepszego lekarza trzeba zapłacić. Konflikty wokół przestrzeni wspólnej oraz publicznych usług będą narastały. Samo wypowiedzenie tych konfliktów stanowi konieczny element na drodze do zmiany? Tak. Zarówno 500plus, jak i źle zaparkowany samochód to miejsca sporu. Klasa średnia zaczyna w ogóle dostrzegać, że ma jakiś interes, że on jest konfliktowy nawet w jej obrębie i coś trzeba z tym zrobić Ale zmiana może też implikować segregację i dalsze grodzenie: tam, gdzie wyższy standard będzie trudniej się dostać. To scenariusz przybliżający nas do Chile, Argentyny czy Brazylii. Czytaj także: Anatomia hejtu",,
Lewica: Walka z PO to nie jest nasz cel,"Nie da się polityki uprawiać złodziejsko, zastanawiając się, w co uderzyć, żeby podkraść elektorat – mówi „Newsweekowi” prof. Maciej Gdula, poseł Lewicy. Opowiada też o planach lewicy na pierwszy rok Sejmu i zaprzecza pogłoskom o zjadaniu Wiosny przez SLD.","NEWSWEEK: Kto będzie liderem nowej partii, powstałej z połączenia Wiosny i SLD?",,
"OPINIA
Tusk chciałby przebudować polską politykę. Ale z „emigracji” może się nie udać","Jeśli ktokolwiek w PiS lub PO liczył na to, że dla Tuska posada przewodniczącego Europejskiej Partii Ludowej będzie luksusową polityczną emeryturą, na której będzie trzymał się z dala od polskiej polityki, to ostatnie dni pokazały jak płonne były to nadzieje.","Pokazuje to wywiad, którego Tusk udzielił we wtorek „Faktom po Faktach” TVN. Nie tylko padają w nim liczne złośliwości pod adresem PiS, ale także stwierdzenia, sugerujące, że Tusk ma dla polskiej polityki bardzo ambitny, daleko zakrojony plan. Problem w tym, na ile przebywając jedną nogą w Europie będzie miał szanse go zrealizować.",,
„Z tą pedofilią mocno się przesadza” twierdzi Janusz Korwin-Mikke. Teraz opowie o tym prokuratorowi,"Dziennikarze portalu oko.press zebrali wszystkie opublikowane w internecie wypowiedzi Janusza Korwin-Mikkego, w których ten w jawny sposób pochwalał pedofilię. I składają doniesienie do prokuratury.","Liczba wypowiedzi zebranych przez dziennikarzy jest przytłaczająca. Wynika z nich jednoznacznie, że lider Konfederacji nie tylko nie uznaje pedofilii za ważny społecznie problem, ale w wywiadach i wpisach na blogu wypowiada się o niej wręcz zachęcająco.",,
Czy niekonwencjonalna strategia i miliardy dolarów dadzą Michaelowi Bloombergowi prezydenturę?,"Dziewiąty w rankingu najbogatszych ludzi świata Michael Bloomberg chce eksmitować Donalda Trumpa z Białego Domu. Najpierw jednak musi wygrać prawybory, a to trudne zadanie.","Nie stać nas na kolejne cztery lata chaotycznych i niemoralnych rządów prezydenta Trumpa – oświadczył były burmistrz Nowego Jorku. – Stwarza egzystencjalne zagrożenie dla państwa i norm demokracji. Gdyby wygrał, nigdy nie naprawilibyśmy szkód. Przystępuję do wyborów, żeby go pokonać i odbudować Amerykę”.",,
"OPINIA
Liberałowie mimo wszystko nie są najgorsi na świecie","Jest słowo gorsze niż najgorsze wulgaryzmy na „p” czy „c”. To słowo na „l”. Liberał. Ale jest słowo jeszcze gorsze, gorsze nawet niż słowo na „n”, za które w Ameryce dostaje się łatkę rasisty. To słowo to „neoliberał”.","Liberał obrywa z każdej strony. Od prawicowca, a w każdym razie prawicowca w polskim wydaniu, obrywa za to, że jest za wolnościami obywatelskimi, prawami kobiet i mniejszości. Od lewicy z kolei obrywa za to, że wprawdzie popiera te wartości, ale z niesłusznych pozycji, podkreśla bowiem także znaczenie wolności, w tym gospodarczej, i nie lubi etatyzmu. Jeśli lewicowiec nie lubi liberała i chce mu to okazać, nazywa go neoliberałem, czyli w podtekście bezdusznym kapitalistą i krwiopijcą, pozbawionym sumienia i empatii.",,
Tylko u nas: Szymon Hołownia o starcie w wyborach prezydenckich,"Znamy szczegóły jego przygotowań do kampanii. Publicysta ma już gotowy sztab, wybrał też człowieka, który nim pokieruje. Hołownia jeździ teraz po Polsce, a spotkania z jego udziałem przypominają wyborcze wiece.","Spotykam się z Hołownią w eleganckim warszawskim apartamencie. Na ścianach wiszą ikony, wokół półki z książkami. To jego pracownia, tu pisze felietony do „Tygodnika Powszechnego” i kolejne książki. Na co dzień mieszka w domu pod Warszawą z żoną Ulą i dwuletnią córką Manią. Żona lata migami 29. Hołownia na spotkaniach towarzyskich z innymi żołnierzami z jednostki mówi o sobie żartem „żona pilota”. – Czuję się jak mąż Angeli Merkel, który też zwykle jest jedynym mężczyzną na spotkaniach z udziałem żon premierów – opowiada wyluzowany. Ale gdy przechodzimy do polityki, poważnieje i stara się kontrolować każde słowo.",,
"„Gdy brakuje na buty dla dzieci, trudno walczyć o wolność”","Niedawno znany dziennikarz napisał na Facebooku: „Wszyscy, którzy głosowali na PiS wypie***ać z moich znajomych”. Nie wiem, czy istnieje lepszy sposób, by nie mieć żadnego wpływu na sytuację niż odcięcie się od ogromnej części społeczeństwa. Taka strategia może spowodować, że w kolejnych wyborach ta partia osiągnie jeszcze wyższe poparcie, nawet 70 procent – mówi Justyna Kopińska, autorka reportaży.","NEWSWEEK: Podobno prosi pani organizatorów spotkań autorskich, by nie zadawano podczas nich pytań o politykę. Zmieniła pani zdanie czy może wymiana zdań z Krystianem Lupą była spontaniczna?",,
Co o feminatywach sądzą językoznawcy? Rada Języka Polskiego zabrała głos,"„Większość argumentów przeciw tworzeniu nazw żeńskich jest pozbawiona podstaw” – oceniła Rada Języka Polskiego. Trudne zbitki spółgłosek w słowie „chirurżka” nie powinny przeszkadzać osobom, które wypowiadają bez problemu słowo „zmarszczka” albo „bezwzględny”. Językoznawcy przyznają przy tym, że prawo do stosowania nazw żeńskich należy zostawić mówiącym.","Rada Języka Polskiego przy Prezydium PAN na posiedzeniu plenarnym 25 listopada przyjęła stanowisko w sprawie żeńskich form nazw zawodów i tytułów. Ostatni raz językoznawcy pochylili się nad tematem w 2012 r. Jak sami przyznali, od tamtego czasu język się zmienił, dlatego najnowsze stanowisko jest ono nieco bardziej przychylne zjawisku zwiększania się w Polsce liczby żeńskich rzeczowników osobowych.",,
"„Kto ma słabe nerwy, niech nie czyta”. Przed emerytami i państwem są dwa scenariusze: zły i jeszcze gorszy","Chwila prawdy byłego wiceministra pracy: system emerytalny zmierza ku katastrofie. Rząd, którego ów wiceminister był członkiem walnie się do tego przyczynił.","„Kto ma słabe nerwy, niech nie czyta” – zaczął swój wpis na Twitterze Bartosz Marczuk, do niedawna wiceminister rodziny, pracy i polityki społecznej a świeżo upieczony wiceprezes Polskiego Funduszu Rozwoju. Dalej Marczuk ostrzega przed nadciągającą emerytalną katastrofą: o ile dziś świadczenie emerytalne to mniej więcej połowa ostatniej pensji emeryta, to za piętnaście lat będzie to już tylko jej trzecia część. A za 25 lat mniej więcej jedna czwarta.",,
"OPINIA
Magdaleny Biejat jeszcze niedawno nie znali nawet wyborcy Lewicy. Dziś mówią o niej wszyscy","Odkąd Magdalena Biejat została wybrana szefową sejmowej Komisji ds. Rodziny i Spraw stała się cierniem w boku Prawa i Sprawiedliwości. Ostatecznie zainterweniował sam Jarosław Kaczyński, który powiedział, że „sprawa posłanki Biejat wkrótce zostanie rozwiązana”.","Po niecałym miesiącu obecności w Sejmie zmusić do interwencji samego prezesa Kaczyńskiego, to niemałe osiągnięcie. Zwłaszcza w przypadku polityczki, o której dwa miesiące temu nawet sympatycy lewicy nie specjalnie słyszeli.",,
"PiS powoli traci poparcie, Konfederacja przed PSL [SONDAŻ]","Choć Prawo i Sprawiedliwość nadal prowadzi, to poparcie dla partii rządzącej jest mniejsze niż w październikowych wyborach – wynika z najnowszego sondażu IBRIS przeprowadzonego na zlecenie „Rzeczpospolitej"". Zdaniem badanych nie KO, a Lewica będzie w tej kadencji główną siłą opozycji.","Poparcie dla PiS zmalało o niemal 4 punkty procentowe i według sondażu wynosi 39,6 proc. Na drugim miejscu plasuje się Koalicja Obywatelska, także z nieco mniejszym poparciem niż w ostatnich wyborach – na partię Grzegorza Schetyny zagłosowałoby 24,8 proc. ankietowanych.",,
„Tomasz Lis”. Oglądaj program redaktora naczelnego „Newsweeka”,"Zapraszamy na kolejny odcinek programu „Tomasz Lis.” Gośćmi redaktora naczelnego „Newsweeka” będą adwokat Roman Giertych, posłanka Lewicy Razem Magdalena Biejat i Aleksander Smolar z Fundacji im. Stefana Batorego.",,,
"Jaśkowiak: Gdyby to ode mnie zależało, w Polsce małżeństwa homoseksualne byłyby legalne","Wprowadzenie małżeństw homoseksualnych to kwestia dyskusji - zaznaczył prezydent Poznania Jacek Jaśkowiak, kandydat PO w prawyborach prezydenckich. Przyznał, że gdyby to od niego zależało małżeństwa takie byłyby w Polsce legalne.","Jaśkowiak w porannej rozmowie z RMF RM w poniedziałek został zapytany, czy jest człowiekiem lewicy. - Jestem człowiekiem centrum, natomiast oczywiście mam sporą wrażliwość na biedę, na wykluczonych - powiedział.",,
Morawiecki chce wybudowania w Warszawie łuku triumfalnego. „Sam osobiście wpłaciłem środki”,"W piątek premier Mateusz Morawiecki zapowiedział, że wkrótce w Warszawie stanie łuk triumfalny upamiętniający Bitwę Warszawską 1920 roku. - Obiecuję, on stanie w krótkim czasie, musi stanąć w krótkim czasie - mówił szef rządu.","Zapowiedź budowy monumentu padła podczas sesji pytań i odpowiedzi (Q&A) na oficjalnym profilu premiera na Facebooku. Jeden z internautów zapytał Morawieckiego o to, kiedy w Warszawie powstanie pomnik Bitwy Warszawskiej 1920 r.",,
"OPINIA
Normalność",Sejm IX kadencji pokazał „polską normalność” już w pierwszych dniach.,"* W swoim drugim exposé premier Mateusz Morawiecki aż 20 razy użył słowa „normalność”: „polskość to normalność”, „wielkie inwestycje w Polsce to normalność” itd. Jeśli dorzucić do tego przymiotnik „normalny” – wyszło 41. Do tego premier dołożył parę bajek z mchu i paproci, np. o coraz lepszej ochronie zdrowia, której brakuje już tylko świeżej farby na szpitalnych ścianach. Normalnie jaja.",,
Walka o duszę lewicy,"Europejska lewica podzieliła się na prounijnych socjalistów broniących liberalnej demokracji i populistyczną lewicę, która chce taką demokrację zniszczyć. W Polsce analogiczny podział przebiega dziś przez sejmowy klub Lewicy.","Jarosław Kaczyński, osłabiony utratą Senatu i relatywnym wzmocnieniem Gowina i Ziobry, znalazł w obecnym Sejmie niespodziewanego sojusznika. Jest nim radykalna lewica, dziesięcioro posłów wywodzących się głównie z Partii Razem i skupionych wokół Adriana Zandberga.",,
Czy Donalda Trumpa zastąpi burmistrz prowincjonalnego miasteczka?,Czy prezydenta USA szykanującego mniejszości seksualne zastąpi gej? Kluczowy elektorat demokratów mówi: tak.,"Mieszkańcy Iowa pierwsi wybierają kandydatów do Białego Domu i chcą nieźle namieszać. Byłego wiceprezydenta, pięcioro senatorów oraz kongresmenkę z siedmioletnim stażem zdecydowanie wyprzedził w lokalnych sondażach burmistrz prowincjonalnego miasteczka. South Bend w Indianie liczy 100 tys. mieszkańców, czyli – jak na amerykańskie formaty – stanowi odpowiednik Grójca albo Moniek. Rządzący nim Pete Buttigieg ma 37 lat, męża i nazwisko, na którym dziennikarze łamią sobie języki.                Drogę do prawyborczego zwycięstwa blokuje Buttigiegowi tylko jedna przeszkoda. Za to bardzo poważna i wstydliwa dla liberałów, którzy lansują politycznie poprawną wizję świata. Otóż najtwardszy elektorat lewicy, czyli kolorowe mniejszości, nie lubią mniejszości seksualnych. Homofobia Afroamerykanów wynika głównie z niskiego poziomu wykształcenia, dominującej roli protestanckiego kleru w życiu społecznym (wszyscy czołowi działacze na rzecz równouprawnienia, poczynając od Martina Luthera Kinga, to pastorzy) i powielania przez etniczną popkulturę, zwłaszcza raperów, stereotypu macho. Wśród Latynosów jest podobnie, tyle że nietolerancję utrwalają księża katoliccy. Proletariusze z obu środowisk nagminnie używają określenia „bez homo” („no homo”), przypominającego „kiciorowanie” w nadwiślańskiej grypserze: gdy powiemy coś dwuznacznego, musimy owym zaklęciem natychmiast odciąć się od możliwych konotacji homoseksualnych (np. John to przystojny facet – bez homo!). Tymczasem po głosowaniach w Iowa i New Hampshire objazdowa trupa kandydatów przenosi się do Karoliny Południowej, gdzie czarni stanowią 2/3 demokratycznego elektoratu, a poparcie dla Buttigiega wynosi 0 proc. Burmistrz rozumie realia. W czerwcu ogłosił nazwany na cześć zbiegłego niewolnika, słynnego abolicjonisty, kaznodziei, filozofa oraz dyplomaty „Planem Fredericka Douglasa” projekt wypłacenia afroamerykańskim biznesom 10 mld, a czarnym uczelniom 25 mld dol. w ciągu pięciu lat, legalizacji marihuany, zatarcia skazań setkom tysięcy dzieciaków aresztowanych za jointy, skrócenia drakońskich kar rutynowo wymierzanych przestępcom o niewłaściwym kolorze skóry oraz zniesienia przepisów utrudniających mniejszościom głosowanie. Zdobył przychylność najważniejszego czarnoskórego działacza w USA Jessego Jacksona, który też zabiegał o prezydencką nominację demokratów i nawet nieźle mu szło (pokonał m.in. Ala Gore’a oraz późniejszego szefa Izby Reprezentantów Dicka Gephardta). Ale głosami inteligencji nikt jeszcze wyborów nie wygrał. Co gorsza, jakiś stażysta zilustrował „Plan Douglasa” na stronie internetowej kandydata zdjęciami agencyjnymi, m.in. robionymi w Kenii, zamiast pokazać prawdziwych Afroamerykanów znanych Buttigiegowi osobiście, więc społeczność jeszcze bardziej się zraziła. Burmistrz Pete nie ma nawet wśród dalekich przodków robotnika czy choćby rzemieślnika, którego mógłby przywoływać jak profesor Warren tatę komiwojażera po bankructwie skazanego na pracę dozorcy. No, ale w końcu „Józio z klasy średniej” Biden jest wnukiem potentata naftowego. Gdyby Buttigieg zdobył nominację, orientacja seksualna dyskwalifikowałaby go jedynie w oczach tych, którzy już podjęli decyzję. Bezgranicznie wielbią oszusta podatkowego schlebiającego Putinowi i faszystom oraz składającego propozycje korupcyjne obcym przywódcom. Dla reszty Amerykanów wybór byłby łatwy.",,
Emerytalny bal na Titanicu,Obóz PiS zafundował starszym Polakom wcześniejsze emerytury i prezenty w postaci dodatkowych świadczeń. Zgodnie z zasadą: po nas choćby potop.,"Demografii nie da się oszukać. Polskie społeczeństwo się starzeje i to szybciej niż w innych krajach UE. Według prognoz GUS i wielu ekspertów liczba emerytów niemal podwoi się w perspektywie 2050 r., a jednocześnie osób w wieku produkcyjnym będzie o prawie jedną trzecią mniej niż dziś. Oznacza to w praktyce, że pieniądze na wypłatę statystycznej emerytury będą pochodzić ze składek jednego pracującego, podczas gdy dziś zrzucają się na nią ponad dwie pracujące osoby. Program Rodzina 500+, który miał sprzyjać wzrostowi dzietności rodaków, w żadnej mierze nie odwraca tego trendu. A o ułatwianiu imigracji do Polski PiS nawet nie chce słyszeć – chyba że chodzi o naszych emigrantów za chlebem, ale ci jakoś masowo nie chcą porzucać pracy i życia w innych krajach.",,
"OPINIA
Tusk wygra wraz z Unią, albo razem z nią polegnie",Tusk jako szef Europejskiej Partii Ludowej nie może zmienić wielu trendów w państwach członkowskich. Może jednak powalczyć o przetrwanie i wzmocnienie Unii. Publicyści „Newsweeka” podsumowują tydzień.,"Z pozycji szefa EPL Tusk ma na przyszłość dwa scenariusze ofensywne i jeden defensywny. Ofensywne to powalczenie o kolejne ważne stanowiska w UE lub innych instytucjach zachodniego świata albo powrót do polskiej polityki, kiedy populistyczna rewolta w naszym kraju zacznie się wypalać. Scenariusz defensywny to zasłużona emerytura i dożywotnie stanowisko komentatora w polskich i europejskich liberalnych mediach. Publicyści „Newsweeka” podsumowują tydzień.",,
"OPINIA
Nowa miłość co dwa tygodnie","Ewidentny deficyt lidera po stronie opozycji, bo po stronie władzy, wódz, idol, lider, oczywiście jest, sprawia, że od kilku lat trwa jego poszukiwanie. A nawet znajdowanie. Intrygujące jest jak niewiele trzeba, by zostać kandydatem na Mesjasza.","Drogi czytelniku, ten tekst być może Cię, brzydko mówiąc, zdołuje, ale kto wie - może niespodziewanie podniesie Cię na duchu, bo może okazać się, że i Ty za chwilę będziesz idolem. Więcej, Mesjaszem. Kto nie chciałby być Mesjaszem, kandydatem do zbawienia ludu umęczonego i strapionego, poszukującego zbawcy nieustannie, nieustannie go znajdującego, nieustannie swe miłości porzucającego, tylko po to, by za chwilę znaleźć kogoś nowego.",,
Polityczny Amber Gold. „PiS zostawi finanse publiczne w dramatycznym stanie”,"PiS prowadzi zabójczą politykę. W 2023 roku przegrają wybory, ale pozostawią następcom zdemolowane finanse publiczne – mówi „Newsweekowi” Marek Borowski, senator PO, były minister finansów.","Marek Borowski: To co PiS robi z finansami publicznymi nazywam politycznym Amber Gold. Piramida finansowa polega na tym, że cwaniak obiecuje ludziom złote góry i pożycza od nich pieniądze. Kiedy musi je oddać, pożycza od następnych. Ludzie widzą, że system działa i do piramidy przystępują kolejni uczestnicy. Kiedy w pewnym momencie kończy się dopływ kapitału, piramida się wali. Polityczny Amber Gold polega na składaniu obietnic, których się potem nie realizuje. Zamiast tego składa się kolejne, jeszcze bardziej atrakcyjne. Rząd PiS do takiej strategii doraźnie dopasowuje finanse publiczne. Jak przełoży się to na nasze emerytury, służbę zdrowia, szkoły?",,
Będzie drożej. Za co zapłacimy więcej w 2020 r? [RAPORT],"Wyższa akcyza, OFE, składki do ZUS i finansowe kuglarstwo. Rząd staje na głowie, żeby utrzymać równowagę w przyszłorocznym budżecie. Ale dobre czasy się kończą. Na socjalne szaleństwa brakuje pieniędzy.","W ekonomii cudów nie ma. Wyraźnie już widać, że w światowej i europejskiej gospodarce idą chudsze lata. Nasza gospodarka też spowalnia, więc i wpływy podatkowe będą mniejsze. To dlatego trzy pierwsze ustawy, które PiS po wyborach posłało do Sejmu, zakładają wyraźny wzrost obciążeń podatkowych i finansowe kuglarstwo. Jak przełoży się to na nasze portfele?            Pani Anna jest tłumaczką, pracuje w warszawskiej korporacji. Nie narzeka na wynagrodzenie, ale po godzinach bierze dodatkowe zlecenia, na których potrafi zarobić miesięcznie 3 tys. zł. Do tej pory umowy-zlecenia były ozusowane tylko do poziomu minimalnego wynagrodzenia. – Jeśli miałabym płacić pełny ZUS od dodatkowej pracy, to stracę na tym 200-300 zł miesięcznie – kalkuluje pani Anna. – Wiem, że teoretycznie dzięki tym wyższym składkom będę miała kiedyś wyższą emeryturę, ale wolę sama oszczędzać na przyszłość. Nie za bardzo wierzę w państwowy system emerytalny – dodaje. Ten brak wiary ma swoje podstawy. Reformę emerytalną z 1999 r. kolejne rządy stopniowo demontują i dziś pewne jest tylko jedno: że emerytury będą niskie. Obecny rząd też robi swoje: w ramach ostatecznego demontażu otwartych funduszy emerytalnych ponad 160 mld zł odłożonych przez 16 mln Polaków ma trafić na indywidualne konta emerytalne. Rząd zapewnia, że od teraz będą to nasze prywatne środki, które będziemy sobie mogli wypłacić na emeryturze. Tyle że za ten transfer władza pobierze sobie tzw. opłatę przekształceniową w wysokości 15 proc., już ochrzczoną przez opozycję jarkowym. Rząd kalkuluje, że przyniesie mu to około 19,5 mld zł. Statystycznie każdy oszczędzający w OFE zapłaci więc prawie 1,5 tys. zł. A będą i tacy, których rząd oskubie na kilkanaście, kilkadziesiąt tysięcy. Początkowo planowano, że te środki trafią do systemu finansów publicznych w dwóch równych ratach w 2020 i w 2021 roku. Ale teraz pierwsza rata ma wzrosnąć do 13, a może i 15 mld zł. Innymi słowy, bez haraczu ściągniętego z naszych oszczędności emerytalnych zrównoważonego budżetu w przyszłym roku nie będzie. Podobnie jak bez zaplanowanych na mniej więcej 5 mld zł wpływów ze sprzedaży częstotliwości na internet piątej generacji i podobnej sumy ze sprzedaży uprawnień do emisji CO2. Formalnie pieniądze ze sprzedaży certyfikatów powinny służyć wspieraniu odnawialnych źródeł energii, a najprawdopodobniej zostaną przejedzone na bieżące wydatki. By łatać przyszłoroczny budżet, rząd znacząco podniósł też planowaną podwyżkę akcyzy na papierosy i alkohol. Miała wzrosnąć o 3 proc., ale tuż po wyborach okazało się, że podwyżka wyniesie 10 proc. To oznacza, że przeciętna butelka 40-procentowego alkoholu podrożeje o mniej więcej 1,5 zł. Butelka wina i paczka papierosów będą droższe o złotówkę. Budżet ma na tym zyskać 1,7 mld, chyba że rząd się przeliczy, a palacze znów jak kilka lat temu zaczną szukać bezakcyzowych papierosów na bazarach. W górę, choć nieznacznie, idą też opłata recyklingowa pobierana między innymi od toreb foliowych, a także opłata paliwowa, z której finansowana jest budowa dróg. Kolejne 2 mld zł mają zapewnić dodatkowe wpływy od międzynarodowych korporacji. Rząd liczy na ukrócenie optymalizacji podatkowych polegających na żonglowaniu aktywami i transferowaniu zysków za granicę. To przez lata była pięta achillesowa nie tylko polskiego fiskusa. Nie wiadomo za to, jaki los czeka podatek cyfrowy wymierzony w potentatów rynku internetowego. Po sierpniowej wizycie wiceprezydenta USA w Polsce prace nad tym projektem przycichły. Nie byłoby mowy o zrównoważeniu deficytu, gdyby nie samorządy. Rząd obniżył właśnie stawkę podstawową PIT do 17 proc. To miły gest dla podatników, ale połowa kosztów tej zmiany, lekko licząc 5-6 mld zł, spadnie na samorządy, do których trafia połowa wpływów z podatku dochodowego od osób fizycznych. Podobny, choć zapewne kwotowo mniejszy efekt będzie miało zapowiedziane przez premiera Morawieckiego wprowadzenie tzw. estońskiego CIT dla małych i średnich firm (to zwolnienie z podatku w przypadku reinwestowania zysków). Szkopuł w tym, że samorządowcy od miesięcy narzekają na przerzucanie na nich kosztów przez rząd. Z jednej strony mniejsze wpływy z podatków, z drugiej – wyższe koszty wdrażanych zmian, choćby w oświacie. Warszawa wyrwę w swoim przyszłorocznym budżecie określiła na ponad miliard złotych. To skutek zmian w PIT i rosnącej kwoty tzw. janosikowego (czyli wsparcia dla biedniejszych gmin). Władze stolicy ogłosiły właśnie listę inwestycji, które zostaną odłożone na bliżej nieokreśloną przyszłość: taki los czeka m.in. część planowanych linii tramwajowych i salę koncertową dla orkiestry Sinfonia Varsovia. Podobnie będzie w innych miastach. To między innymi z tego powodu należy się spodziewać podwyżek cen usług komunalnych. W Łodzi jeszcze na początku roku wywóz śmieci kosztował czteroosobową rodzinę 28 zł. Od grudnia rachunek za odpady wzrośnie do blisko 100 zł. Podobnie jest praktycznie we wszystkich gminach. Koszty wywozu śmieci rosną, bo w górę idą ustalane przez resort środowiska opłaty za składowanie odpadów. To także skutek nowych, bardziej restrykcyjnych zasad segregowania śmieci na pięć kategorii. Ma to skłonić samorządy do poprawienia wskaźników odzysku surowców wtórnych, bo Polska nie spełnia unijnych minimów. Nieprzyjemna będzie w przyszłym roku lektura faktur od dostawców energii elektrycznej. Po tym jak znacząco wzrósł koszt produkcji energii z węgla (co było do przewidzenia już lata temu), ceny na rynku hurtowym w Polsce osiągnęły jeden z najwyższych poziomów w Europie. W wyborczym 2019 r. rachunki dla odbiorców indywidualnych nie wzrosły, ale tylko dlatego, że sami – z naszych podatków – zrekompensowaliśmy te podwyżki firmom energetycznym. Koszt ustawy refundującej producentom prądu różnicę między ceną rynkową a tą w detalu wyniósł 8 mld zł. Ale w przyszłorocznym budżecie pieniędzy na kolejny taki manewr nie będzie. Jeśli Urząd Regulacji Energetyki zaakceptuje złożone już wnioski producentów prądu o podwyżki, przeciętna czteroosobowa rodzina zapłaci w przyszłym roku nawet o kilkaset złotych więcej. Podwyżki cen prądu czy wywozu śmieci dotkną wszystkich, bez wyjątku. Ale są też grupy obywateli, którzy szczególnie powinni trzymać się za kieszeń. Ostatni czwartek. Przed Sejmem znów, jak rok temu, zbierają się rodzice i opiekunowie osób niepełnosprawnych. Po tamtym głośnym proteście rząd powołał Solidarnościowy Fundusz Wsparcia Osób Niepełnosprawnych (SFWON) zasilany wpływami z nowego podatku od dochodów przekraczających milion złotych rocznie. Po roku fundusz zmienia nazwę i statut: nie będzie już agencją wspierania tylko niepełnosprawnych, ale też emerytów i rencistów. – Wsparcie finansowe dla uczestników turnusów rehabilitacyjnych czy programy w rodzaju stałego asystenta miały ruszyć na początku 2020 roku. Ale nie mamy pewności, czy ruszą – mówi Magda Klimczak, matka 14-letniego Szymona. – Fundusz jeszcze na dobre nie wystartował, a rząd już zaczyna przy nim majstrować. Obawiamy się, że zamierza sięgnąć po zarezerwowane dla nas wcześniej pieniądze – dodaje Iwona Hartwich, posłanka PO, jedna z organizatorek protestu sprzed roku. Powód tego majstrowania jest prozaiczny. W 2016 roku, jeszcze jako wicepremier, Mateusz Morawiecki gromił poprzedników z ekipy Tuska za zabiegi księgowe mające sztucznie zaniżyć deficyt państwa, choćby za wyciąganie pieniędzy z Funduszu Rezerwy Demograficznej, czyli skarbonki zasilanej przez część wpływów z prywatyzacji i składek emerytalnych. Uciułane w FRD miliardy już nieraz ratowały budżet z opresji: FRD pożyczał pieniądze ZUS, przez co można było obniżać budżetową dotację do systemu emerytalnego. Teraz ekipa Morawieckiego przygotowała podobny manewr. Taki jest bowiem cel złożonej przez PiS autopoprawki do ustawy o SFWON. W uproszczeniu: FRD pożyczy kilkanaście miliardów złotych funduszowi solidarnościowemu, ten z kolei pożyczy pieniądze ZUS i w ten sposób znajdą się środki na sfinansowanie obiecanej przez Jarosława Kaczyńskiego 13. emerytury w 2020 r., zapewne jeszcze przed wyborami prezydenckimi. Głosy emerytów walnie przyczyniły się przecież do zwycięstwa PiS w kilku ostatnich wyborach. Na dodatek uda się ominąć regułę wydatkową, która limituje zwiększanie wydatków budżetowych ponad miarę. Posłowie PiS utrzymują, że ta operacja nie będzie miała wpływu na poziom środków przeznaczonych dla niepełnosprawnych, ale zainteresowani nie traktują tych słów zbyt poważnie. – Po co w takim razie SFWON uczestniczy w tej operacji. Rząd mógłby przetransferować te środki bezpośrednio – mówi Iwona Hartwich. – Obawiamy się, że to nie przypadek, rząd chce sięgnąć po nasze pieniądze. To mógłby być rodzaj kary za protest, który wizerunkowo dużo PiS kosztował – dodaje. Urszula Rusecka, posłanka PiS pilotująca projekt noweli ustawy o SFWON, nie znalazła czasu na rozmowę z „Newsweekiem”. Niepełnosprawni najpewniej nie uciekną spod topora, tak jak udało się to 370 tys. etatowców zarabiających ponad 11,9 tys. zł brutto. Drugim projektem ustawy zgłoszonym przez PiS po wyborach był bowiem pomysł zniesienia limitu 30-krotności średniej krajowej przy naliczaniu składek do ZUS. Nie jest to żadna ulga dla nieźle zarabiających, lecz troska o przyszłość systemu emerytalnego. Limit wprowadzono bowiem po to, żeby ZUS nie musiał wypłacać bardzo wysokich emerytur dla osób o wysokich dochodach. Zlikwidowanie go oznaczałoby, że każda z owych 370 tys. osób zapłaciłaby od przyszłego roku o ponad 13 tys. zł wyższe składki do ZUS (licząc z częścią składki opłacaną przez pracodawcę). To zapewniłoby finansom państwa zastrzyk ok. 5 mld zł. Sięgnięcie po te pieniądze rozważały wcześniej różne ekipy, choćby rząd Leszka Millera, ale nawet wtedy nie zdecydowano się na taki krok, choć wzrost gospodarczy był minimalny, a kłopoty budżetu potężne. PiS takich skrupułów nie ma. Ale projekt w ostatniej chwili zniknął z porządku obrad po protestach ugrupowania Jarosława Gowina, bez którego partia Kaczyńskiego nie ma większości w Sejmie. Zdjęcie projektu nie oznacza jednak, że lepiej zarabiający mogą czuć się bezpiecznie. PiS zapowiada, że może wrócić. Dużo zależy od tego, jak przebiegną rozmowy koalicyjne. I jak będzie wyglądać sytuacja gospodarcza. A widoki na przyszłość nie są najlepsze. Czytaj także: Chciałbyś, żeby świat myślał, że twoja firma jest najlepsza? Masz do załatwienia ustawę? Możesz dostać pakiet: ataki internetowych trolli i czysty PR od instytutu o poważnej nazwie, personalnie związanego z rządowymi mediami i agencją PR",,
"OPINIA
Czerwone i czarne",W pierwszej kadencji PiS mieliśmy zamach na praworządność. W drugiej grozi nam zamach na polską klasę średnią. Z dwóch stron. Z lewej i z prawej.,"Miniony piątek pokazał, że nie ma takiego oszustwa, którego PiS się nie dopuści, by dostać to, co mu się – jak sądzi – należy, np. wynik głosowania. Nie ma też takiego aktu złamania prawa, którego, np. dla przeforsowania swoich kandydatów do Trybunału Konstytucyjnego, by się nie dopuściło. Obecna władza ma wschodnią mentalność i charakterystyczny dla niej brak poszanowania dla norm, o zwykłej przyzwoitości nie wspominając. Jak długo PiS będzie sprawowało władzę, będzie więc trwała inwazja nihilizmu na polskie państwo i nasze życie publiczne. Ta ekipa jest jednak teraz zbyt skłócona wewnętrznie i pod zbyt dużą presją z zewnątrz, by doprowadzić do dalszych fundamentalnych zmian ustrojowych. Tym bardziej że niszcząc, upokarzając i ośmieszając Trybunał Konstytucyjny, najważniejszy bezpiecznik chroniący ludzi przed bezprawiem już wyłączył. Bardziej prawdopodobny w drugiej kadencji jest natomiast atak na klasę średnią, w tym przedsiębiorców, na tych wszystkich, od których zależy rozwój i dobrobyt. Tym bardziej że wygląda na to, iż PiS może mieć tu silnego sojusznika. Sejmowe wystąpienie Adriana Zandberga wzbudziło w wielu kręgach zachwyt, któremu nie towarzyszyła niestety nazbyt głęboka refleksja nad jego treścią. W kontrze do wizji państwa dobrobytu zaprezentowanej przez premiera Morawieckiego, poseł Zandberg zaprezentował własną. Sprowadzającą się głównie do doktryny „tax and spend”, opodatkować i wydać. Dyskusja nad pożądanym kształtem społecznej solidarności ma sens, ale wizja państwa jako całodziennego grabieżcy jest równie zła, co skrajnie liberalna wizja państwa jako nocnego stróża. Wizja, w której zawsze złe są zagraniczne korporacje, a przedsiębiorcy są bardziej podejrzani niż obywatele. PiS naśle na nich kontrolę skarbową, Zandberg – Państwową Inspekcję Pracy. To nie jest wizja nowoczesnych socjaldemokratów, ale lewicowych populistów. I słowa nie ma w niej o tym, co zrobić, by było z czego dzielić, by opłacało się mieć ambicje, pracować, myśleć i zarabiać. Co zresztą nie dziwi w przypadku partii, która w swoim czasie proponowała (czy to już nieaktualne?) skrócenie czasu pracy do czterech dni i najwyższą – 75-procentową – stawkę podatku dochodowego. Za wyborcze obietnice PiS ktoś musi zapłacić. I zapłacą za nie, już płacą, wszyscy. Budżet jeszcze się spina, ale przy niemal pewnym spowolnieniu gospodarczym przestanie się spinać. Deficyt, co do zasady, nie musi być zły, ale warto, by był pod kontrolą. A wkrótce może przestać być. Na razie ortodoksyjne podejście Lewicy do kwestii emerytur odniosło skutek pozytywny – wystraszony lewicowym projektem PiS zrezygnowało na razie z likwidacji tzw. trzydziestokrotności składek ZUS. Ale za chwilę w jakiejś innej sprawie PiS ulegnie Lewicy, Lewica dołączy do PiS albo oba ugrupowania rozpoczną śmiertelnie niebezpieczną rywalizację – kto da więcej. Zgoda, polska klasa średnia to także tzw. budżetówka, której przedstawiciele mają prawo mieć pretensje o brak podwyżek. Ale czy po 500+ naprawdę są na nie pieniądze? Gdzie? Ile? Bo żaden dobrodziej nie podniesie oczywiście kwestii np. podatku dochodowego rolników i nie zapyta, czy jest fair, że właściciel mającego 300 hektarów świetnie funkcjonującego gospodarstwa nie płaci podatku dochodowego, a nauczyciel i owszem. Warto więc uważać, by w imię nauczycieli i pielęgniarek nie założyć im na szyje pętli. Jak to się robi, podpowiedzą Grecy. Tam też propozycje populistów bardzo się wszystkim podobały. A na końcu był finał à la Zorba. Kuszący jest pomysł Lewicy, by wrzucać na stół kolejne socjalne projekty z okrzykiem: „Sprawdzamy”. Ale niekoniecznie jest to odpowiedzialne. Może warto jednak poważnie pomyśleć, czy nie skorzystać z rad starszych lewicowych kolegów, takich jak Marek Borowski czy Jerzy Hausner, dla których przyszłość gospodarki, a więc pomyślność ludzi, były i są zawsze ważniejsze niż ideologiczna słuszność i wierność jakiejś doktrynie. Wzięci w dwa ognie przez populistów przedsiębiorcy, a potem cała klasa średnia, mają prawo czuć się teraz osamotnieni. Ich naturalnym obrońcą powinna być Platforma Obywatelska. Ta jednak jest zajęta sobą, a populistów, zresztą z obu stron, ewidentnie się boi. Efektem może być dramatyczne osłabienie politycznego centrum, absolutnie niezbędnego, gdy rządzą populiści, a ścigają się z nimi inni populiści. Polska ma wiele deficytów, ale nie narzeka na brak politycznych Świętych Mikołajów. Ci zawsze są chętni, by pieniędzmi zwykłych ludzi płacić za swe ideologiczne fantazje albo ukrywać przy ich pomocy własną nieudolność. Mikołaje na końcu znikają. Prezenty okazują się iluzoryczne, a worki puste. Tylko długi i łzy są całkiem realne.",,
"OPINIA
„Bój się Zandberga”. Czy lider lewicy jest komunistą?","Lewica wróciła do Sejmu i zaczęła mówić o wyższych obciążeniach dla bogatych. Liberałowie się tak odzwyczaili od lewicowych postulatów, że doznali wstrząsu. „Zandberg to komunista” — mówią. Wyjaśnijmy więc, na czym polega różnica pomiędzy komunistą i socjaldemokratą.","Lewica obiecała zaproponować, żeby 2-3 proc. najlepiej zarabiających Polaków (spośród tych, którzy zarabiają na etatach) płaciło wyższe składki emerytalne. Dziś płacą je do osiągnięcia trzydziestokrotności składek naliczanych od średniej pensji. Równocześnie lewica chce, żeby wprowadzić górną granicę wypłacanych emerytur: ludzie zamożni płaciliby więc do systemu więcej, a braliby z niego relatywnie mniej (chociaż nadal mieliby wysokie emerytury).               Kiedyś, w złotych czasach mediów, zdarzało mi się przekraczać trzydziestokrotność średniego wynagrodzenia we wrześniu czy w październiku. Zarabiałem wówczas na tyle dobrze, że obniżka składek na ZUS nie miała wpływu na mój budżet – była miłym prezentem, ale nic ponadto. Mógłbym się doskonale bez niej obejść. To oczywiście dowód anegdotyczny, poza tym to było kiedyś. Być może dziś ludzie dobrze zarabiający z takim trudem wiążą koniec z końcem, że bez tych dodatkowych paru złotych pod koniec roku nie mogliby kupić dzieciom prezentów na święta i musieliby liczyć na Szlachetną Paczkę. Zawsze jednak będą mogli liczyć na erupcję współczucia red. Maziarskiego i Gadomskiego. Może rozpoczną na rzecz naszych biednych, uciśnionych, górnych 3 proc. publiczną zbiórkę. Czytaj także: „Trzeba to anulować, bo my przegramy”. Powtórka nocnego głosowania w Sejmie",,
Senat chce złożyć projekt w sprawie Krajowej Rady Sądownictwa,"Senat chce przygotować projekt ustawy, która odpolityczni KRS i ureguluje status powołanych z jej udziałem sędziów.","W piątek w Senacie pojawili się prawnicy i przedstawiciele sądownictwa, m.in. pierwsza prezes Sądu Najwyższego Małgorzata Gersdorf i szef sędziowskiego stowarzyszenie Iustitia Krystian Markiewicz.",,
Wrócił stary PiS. Kaczyński śmieje się wyborcom (także swoim) w twarz,"„Trzeba anulować, bo my przegramy” - słowa posłanki PiS wypowiedziane do marszałek Elżbiety Witek przejdą do historii polskiego parlamentaryzmu jako dowód na to, że rządząca większość z PiS może tak długo powtarzać głosowanie, aż wynik będzie zgodny z jej oczekiwaniami. Nie pierwszy raz.","Po nocnym głosowaniu w Sejmie w sprawie wyboru członków Krajowej Rady Sądownictwa Lewica złożyła doniesienie do prokuratury, twierdząc, że doszło do fałszerstwa, a marszałek Sejmu Elżbieta Witek przekroczyła uprawnienia, działając na szkodę interesu publicznego.",,
"„Trzeba to anulować, bo my przegramy”. Powtórka nocnego głosowania w Sejmie","W nocy z czwartku na piątek Sejm wybrał czterech członków KRS. Ale dopiero za drugim razem, w dziwnych okolicznościach. Lewica zapowiada złożenie zawiadomienia do prokuratury o możliwości popełnienia przestępstwa przez marszałkinię Elżbietę Witek.","Minuta po minucie przeanalizowaliśmy nagranie nocnych obrad Sejmu. Udało się nam ustalić, kiedy marszałkini Witek podjęła decyzję o anulowaniu głosowania i kto na nią naciskał. Oto zapis kluczowego momentu posiedzenia, które przejdzie do historii polskiego parlamentaryzmu.    Sala: Nie ma problemu! Borowiak: Pani marszałek, jest problem! Witek: Jest problem? Kto ma problem? Borowiak: Jest problem. Czy my możemy jeszcze raz? No naprawdę, jest problem. W tym momencie Jarosław Kaczyński siada obok mównicy, blisko marszałkini. Witek: Dobrze... Głos z sali: Można anulować... Witek: Proszę państwa, w takim razie, jeżeli nie działają, mogę anulować to głosowanie. Powtórzyć. Sala: Nieee! Nieee! Borowiak: Tak, tak anulować! Borowiak odchodzi od stołu prezydialnego i podchodzi do Ryszarda Terleckiego w pierwszej ławie. Witek w tym czasie dyskutuje z salą, czy anulować wyniki. Borowiak wraca do stołu prezydialnego. To kluczowy moment całego zamieszania. Borowiak: Pani marszałek, trzeba anulować, bo my przegramy. Za dużo osób nie głosowało. Witek: Proszę państwa, jest prośba posłów Platformy Obywatelskiej, że nie działa i że państwo... Pani poseł od państwa przed chwilą była z taką samą prośbą (żeby anulować). Głosy z sali: Wyniki! Wyniki! Witek do sekretarza: Przegłosujemy reasumpcję? Sekretarz: Nie, nie, nie, to musi być wniosek, to nie można tak. Pani marszałek ja melduję (?), że wszyscy posłowie obecni na sali zagłosowali. Ci, którzy są na sali: 449. Witek: I jak jest? Sekretarz: Wszyscy oddali głosy. Więc... Gwar na sali. Sekretarz: Wyniki mogą być różne. Witek tłumaczy posłom, że potrzebny jest wniosek o reasumpcję złożony przez 30 posłów i mówi, że zwoła konwent seniorów. Sekretarz: Ale to nie można tak. To trzeba albo zakończyć... Witek: Zakończyć... Sekretarz: Trzeba albo podjąć decyzję, że pani anuluje albo pokazać wyniki. Witek: Tak, anuluję. Sekretarz: Nie uznać. (chwila narady z sekretarzem) Witek: Proszę państwa, zgodnie z decyzją marszałka anuluję to głosowanie. Choć regulamin Sejmu nie pozwala na anulowanie głosowania, Witek nie podała jego wyników i przeprowadziła je jeszcze raz. Wywołało to oburzenie posłów opozycji. - Czy zamierzacie w sytuacji, gdy będziecie przegrywali głosowania blokować ogłaszanie ich wyników? (...) To łamanie zasad parlamentaryzmu"" - oświadczył Tomasz Lenz (KO). Borys Budka z KO mówił później dziennikarzom, że aby powtórzyć głosowanie zgodnie z procedurą, trzeba podać jego wyniki, a później, w razie wątpliwości, przedłożyć wniosek o reasumpcję. - Żądamy natychmiastowego ujawnienia prawdziwych wyników głosowania, które miało miejsce podczas tego pierwszego, legalnego głosowania; żądamy, aby pani marszałek Witek niezwłocznie wyjaśniła przed opinią publiczną, czy była poddana presji kierownictwa własnej partii, czy wymuszono na niej tę decyzję, czy doszło do złamania prawa. Oczekujemy, że najpóźniej do rana opinia publiczna otrzyma prawdziwe wyniki głosowania, które miało miejsce przed jego wstrzymaniem - powiedział Budka. W drugim głosowaniu kandydaci PiS Marek Ast ( 234 głosy), Arkadiusz Mularczyk, Bartosz Kownacki oraz Kazimierz Smoliński po 233 głosy) uzyskali potrzebną większość. - Ponieważ był wniosek o reasumpcję tamtego głosowania ogłoszę krótką przerwę i zwołam konwent seniorów - powiedziała Witek po ogłoszeniu wyników. Po przerwie marszałek powiedziała: Nie będzie reasumpcji głosowania. Lewica zapowiedziała złożenie zawiadomienia do prokuratury o możliwości popełnienia przestępstwa przez marszałkinię. - Stała się rzecz niebywała, która nie zdarzyła się chyba nigdy dotąd w historii polskiego parlamentaryzmu. Pani marszałek Witek oznajmiła po głosowaniu panu prezesowi Jarosławowi Kaczyńskiemu, że trzeba powtórzyć głosowanie, +bo je przegraliśmy+"" - powiedziała rzeczniczka klubu Anna-Maria Żukowska. Dodała, że Witek ""nie ujawniła tego posłom i posłankom i powtórzyła bez żadnego trybu głosowanie, żeby umożliwić PiS wybranie wszystkich czterech reprezentantów Sejmu do KRS"". - Stanowczo się temu sprzeciwiamy. To nie tylko łamanie zasad demokracji, ale naszym zdaniem oszustwo i przestępstwo - oświadczyła. Krajowa Rada Sądownictwa składa się z 25 członków. W jej skład wchodzą: I prezes Sądu Najwyższego, prezes Naczelnego Sądu Administracyjnego, osoba powołana przez Prezydenta RP, Minister Sprawiedliwości, czterech posłów, dwóch senatorów i 15 sędziów wybranych przez Sejm. Zamieszanie z nocnym głosowaniem w sejmie szeroko komentują już na Twitterze politycy opozycji i publicyści. „Bezprawnie anulowano, a potem powtórzono głosowanie kandydatów do KRS, bo prawdopodobnie wielu w PIS, w tym Prezes się pomyliło"" - napisała na Twitterze Katarzyna Lubnauer. Także posłanka Platformy Obywatelskiej Izabela Leszczyna uważa, że działanie marszałek Witek było skandaliczne. Ma jednak radę na przyszłość: trzeba szeptać, bo wszystko się nagrywa. Lider Wiosny, Robert Biedroń zapowiada, że „lewica tego tak nie zostawi"". Przewodniczący Klubu Lewicy Krzysztof Gawkowski mówi wprost, że to noc hańby w polskim parlamencie. Sprawę skomentował też w radiu TOK FM wicemarszałek Sejmu z klubu Lewicy Włodzimierz Czarzasty. – Wczoraj w Sejmie staje się rzecz bezprecedensowa – było głosowanie, po tym głosowaniu PiS się zorientował, że przegrał. Zarządzono powtórne głosowanie, nie publikując wyników tego, które się odbyło. Lewica złoży w tej sprawie informację do prokuratury. Za coś takiego jest do trzech lat pozbawienia wolności! Sfałszujemy wszystko, byleby nasz był! – mówił polityk. Z kolei dziennikarz Rzeczpospolitej Jacek Nizinkiewicz przypomniał na Twitterze słowa marszałkini Witek o jej „kwalifikacjach moralnych"". „Nie można mi odmówić kwalifikacji moralnych (...) Każdy musi być wysłuchany. Tylko róbmy to zgodnie z regulaminem,który sami dla tej izby uchwalaliśmy""- nowo wybrana marszałek Elżbieta Witek zapewniająca o nowej jakości w Sejmie po rezygnacji Marka Kuchcińskiego, 9 VIII 2019 r.",,
"OPINIA
Jacek Jaśkowiak będzie groźny w wyborach prezydenckich. Ale ma jeden poważny problem","Jacek Jaśkowiak, który wszedł do prezydenckiej kampanii (na razie wewnętrznej kampanii w Platformie) w ostatniej chwili, jest lepszym kandydatem liberalnego centrum w przyszłorocznych wyborach prezydenckich od Małgorzaty Kidawy-Błońskiej.","Kidawa-Błońska jest damą (a także bardzo porządną, kompetentną i lojalną polityczką). Nie jestem populistą i w moich ustach określenie „dama” nie jest epitetem, ale komplementem. Problem w tym, że mamy w Polsce nastrój na gilotynowanie dam. Ten nastrój po stronie prawicy wyprodukowali Kaczyński, Ziobro, narodowcy, Jacek Kurski i Rafał Ziemkiewicz, a po drugiej stronie Adrian Zandberg, Marcelina Zawisza i ich nieliberalni fani pracujący w liberalnych korporacjach medialnych, ale oczywiście uważający się tam za piątą kolumnę lewicowego populizmu.            W tej dość pokrętnej logice Jaśkowiak byłby dobrym kandydatem, gdyby nie to, że pojawił się w tej kampanii na zaproszenie Schetyny. Idąc za ciosem: Grodzki byłby dobrym Marszałkiem Senatu, gdyby publicznie nie przyznał, że to Schetyna był architektem zwycięstwa opozycji w Senacie; Budka byłby dobrym liderem Platformy, gdyby nie to, że ze Schetyną chce konkurować przestrzegając wewnętrznych procedur PO, a nie za cenę zniszczenia własnej partii, itp., itd. Czytaj także: Tomasz Grodzki. Oto najgroźniejsza broń opozycji. Jak ją wykorzystać? Przeciwko Jaśkowiakowi będą teraz zarówno medialni zwolennicy Zandberga (bo prezydenta Poznania nie da się ustawić jako „zgniłej konserwy”, a w dodatku już na poznańskim politycznym ringu potrafił dawać sobie radę w debatach zarówno z populistami prawicy, jak i populistami lewicy). Będzie przeciwko niemu oczywiście cała prawica, bo widzi z nim realne zagrożenie dla Dudy. A na drugą nóżkę - jeśli Grzegorz Schetyna chce naprawdę pomóc politykowi, który zdecydował się mu pomóc, powinien wraz z Grodzkim jak najszybciej uruchomić w Senacie proces legislacyjny z projektami ustaw, które Jaśkowiak będzie mógł do kampanii prezydenckiej wprowadzić jako pozytywną wizję liberalnej Polski. Obniżenie danin dla najmniej zarabiających, premie dla Polaków i Polek pozostających na rynku pracy, a nie wypychanych przez PiS i lewicę na zasiłki i emeryturę. Także projekty samorządowe, senioralne, edukacyjne, zdrowotne, które były w wyborczym programie Koalicji Obywatelskiej powinny stać się najważniejszą bronią prezydenckiego kandydata całego liberalnego centrum. Ale do tego Jaśkowiak potrzebuje konkretnych projektów ustaw zgłoszonych przez opozycję w Senacie. Jeśli zatem prawybory w PO nie rozlecą się pod ciosami zadawanymi z zewnątrz i z wewnątrz Platformy, jeśli Małgorzata Kidawa-Błońska wybaczy niezgrabności, jakie wobec niej popełniono i wesprze swojego konkurenta, jeśli ten wygra (to samo dotyczy Jacka Jaśkowiaka, jeśli Kidawa-Błońska wygra prawybory), sądzę, że Jaśkowiak ma w wyborach prezydenckich szansę, by zawalczyć o wszystko. Tak jak zawalczył (i wygrał) walkę o wszystko z Grobelnym, Paetzem i prawicą w Poznaniu. Zobacz więcej: Krótki przegląd niespełnionych obietnic z pierwszego exposé premiera Morawieckiego",,
Czesi mają dość swojego premiera. Setki tysięcy ludzi na ulicach,"Czesi nie mają wielu okazji do świętowania udanych narodowych zrywów. Całkiem jak Polacy. Nic więc dziwnego, że tegoroczne obchody aksamitnej rewolucji są wyjątkowo huczne. Bohaterowie i świadkowie wydarzeń, dawni dysydenci i trybuni ludowi w tych dniach uczestniczą w spotkaniach i akademiach ku czci, jak Praga długa i szeroka.","„Hej, idole moi z gniewnych lat”, chciałoby się zawołać, patrząc na ten peleton autorytetów, sunących przez szklany ekran smartfona. A jednak najbardziej spektakularnym wydarzeniem mijającego miesiąca nie była wcale jakaś wspominkowa gala w centrum Pragi, tylko ćwierćmilionowa antyrządowa manifestacja, zorganizowana w sobotę 16 listopada, czyli w przededniu rocznicy aksamitnej rewolucji, na górujących nad miastem praskich błoniach.              Czy młodzi gniewni zagrożą duopolowi Babiš-Zeman? Na dłuższą metę – z pewnością. Prezydent jest w tak złej kondycji fizycznej, że praktycznie ruszyła już ruletka wyborcza; obecnie najczęściej wymieniani kandydaci na jego następców to szef konfederacji związków zawodowych Josef Středula oraz gen. Petr Pavel, były przewodniczący Komitetu Wojskowego NATO (w latach 2015-2018). Andrej Babiš na razie robi dobrą minę do złej gry, ale wie, że może mieć problem po następnych wyborach parlamentarnych, które odbędą się najpóźniej jesienią 2021 roku. Nawet jeśli je wygra, co dziś wydaje się pewne, prawdopodobnie nie znajdzie koalicjanta nigdzie poza skrajną prawicą. A to byłby cios nie do zniesienia dla wizerunku premiera i samooceny Czechów. Ale na krótką metę problem mają raczej przywódcy opozycji. „Milion chwil” właśnie wezwał ich, by w ciągu najbliższego roku utworzyli demokratyczny blok i razem zawalczyli o władzę. Jak nie zechcą po dobroci, młodzi mogą zrobić to za nich. Czytaj także: Upadek wielkiego miasta. Dlaczego Paryż śmierdzi",,
"OPINIA
Co Lewica może ugrać na ZUSie? Najlepsza opcja jest bardzo ryzykowna","Sytuacja związana ze zniesieniem limitu trzydziestokrotności składek na ZUS to dla lewicy szansa, ale i duże ryzyko. Interesu w tym by bezwarunkowo pomagać Kaczyńskiemu nie ma. Ale jednocześnie ma szansę by pokazać Polkom i Polakom znaczenie redystrybucji. Wszystko wyjaśni się zaledwie w ciagu najbliższej doby.","Sprytnie grając kwestią ZUS Lewica może upiec kilka pieczeni na jednym ogniu: podkreślić swoją podmiotowość zarówno wobec rządu, jak i głównego, konserwatywno-liberalnego nurtu opozycji; oraz wykorzystać uwagę mediów, by przedstawić własną koncepcję nie tylko ZUSu i ubezpieczeń społecznych, ale całego pomysłu na model społeczny.",,
Debata nad exposé Mateusza Morawieckiego. Jak opozycja punktowała premiera,Przemawiając we wtorek w Sejmie Mateusza Morawiecki conajmniej kilkadziesiąt razy przez różne przypadki odmieniał słowo normalność. Jak je rozumiał ? W Sejmie trwa debata nad wotu zaufania dla rządu.,"- Nasz cel to polskie państwo dobrobytu - deklarował premier w exposé;            Budka: Ubolewam nad tym, że nie przeprosił pan Polaków Reprezentant Platformy Obywatelskiej podsumował wystąpienie Morawieckiego następująco: „Zamiast premiera widziałem dzisiaj w Sejmie spikera z telewizji publicznej, który żyje w innej rzeczywistości. Eksperci od spraw PR zbudowali panu lepszy świat”. Polityk opozycji uznał, że premier „pomylił izby albo światy, w których żyjemy” i przedstawił dokonania PiS w samych superlatywach. Tymczasem, jak zwrócił uwagę Budka, rząd nie zrealizował wielu obietnic złożonych Polakom, w tym tych dotyczących m.in. szumnie zapowiadanego rozwoju gospodarczo-technologicznego. – Mam proste pytanie, czy jest pan, panie premierze, w stanie uczciwie powiedzieć o jednej inwestycji, którą zrealizowaliście przez minione cztery lata? – zastanawiał się Budka. – Czy symbolem transformacji gospodarczej ma być sprowadzany węgiel z Donbasu czy Mozambiku? – kontynuował poseł, odnosząc się do energetyki węglowej popieranej przez PiS . Dalej wspomniał także o podnoszeniu podatków, a także wykorzystywaniu mediów publicznych do interesów politycznych partii Kaczyńskiego. – Czy zwykły obywatel dowie się, jak wiele jeszcze podatków podniesiecie, zamiast ciąć koszty w administracji i wydawać na propagandę? – pytał Borys Budka , po czym dodał: „Liczyłem na to, że przedstawi pan raport o stanie państwa. Ubolewam nad tym, że nie przeprosił pan Polaków”. Winnicki: Rząd PiS jest rządem tęczowej rewolucji Lider Ruchu Narodowego poruszył w swoim przemówieniu przede wszystkim aspekty ideologiczne, oskarżając PiS o podążanie za „lewacką i zachodnią propagandą”. – Nasz kraj ma być silny, dumny, nowoczesny, ale nie może powtarzać błędów Zachodu, który jest strefą umierania biologicznego i kulturowego – stwierdził na wstępie Winnicki, a następnie ocenił, że „rząd PiS jest rządem kapitulacji wobec tęczowej rewolucji. – Wasz rząd ma telewizję, gdzie w programach jest propaganda tęczowa. Ideologia państwowa, uległość wobec lewackiej rewolucji obyczajowej, radykalna zmiana kulturowa i religijna – to się dzieje za waszych rządów – podkreślił Winnicki. Jego zdaniem wszystko, co robi PiS jest zaprzeczeniem realizacji polityki prorodzinnej, którą PiS wyniosło na sztandary swoich obietnic wyborczych. Szef narodowców nie omieszkał też skrytykować rządowego pomysłu na likwidację 30-krotności ZUS. Nazwał ten ruch „katastrofą”. – Kolejny problem jest taki, że nie rozumiecie rzeczywistości. Jesteście całkowicie ulegli globalnym firmom, które nie płacą podatków i wprowadzają cenzurę – zaznaczył. Na koniec polityk porównał PiS do Platformy Obywatelskiej. Stwierdził, że obecny rząd „funkcjonalnie zajmuje miejsce partii Grzegorza Schetyny, bo Platforma boksuje przy lewej flance, wyrywając sobie z Lewicą tęczowego sierpa i młota”. Kosiniak-Kamysz: Rano jest państwo dobrobytu, a pod osłoną nocy sięganie do kieszeni. „Jest prawda przedwyborcza i PiS-owska, czyli powyborcza” Władysław Kosiniak-Kamysz zaczął od komentarza na temat expose Mateusza Morawieckiego, zarzucając premierowi, że, co prawda, potrafi on stawiać diagnozy polityczno-społeczne, ale nie przedstawia żadnych realnych rozwiązań poszczególnych problemów. – Expose to nie żart, koncert życzeń, to powinna być poważna sprawa, poważna dyskusja. To postawienie diagnozy, a potem sposobu terapii, leczenia. Pan premier przedstawił koncert życzeń, wszystkiego najlepszego dla wszystkich. Ale nie ma konkretów – stwierdził lider ludowców. Dodał przy tym, że choć szef rządu wezwał opozycję do współpracy, to dotychczas konsekwentnie ignorował większość inicjatyw wychodzących spoza PiS. – Kończyło się to zamrażarką albo niszczarką – chłodno ocenił lider ludowców, po czym zaczął wymieniać po kolei listę zarzutów pod adresem nieskuteczności rządów partii Kaczyńskiego. Na pierwszy ogień poszły oskarżenia o pogorszenie sytuacji przedsiębiorców. – Premier mówił dużo o przedsiębiorczości. Wzmocniliście przedsiębiorców podnosząc składki, tak ich doceniliście! – mówi Kosiniak-Kamysz. – Nie ma zgody na dojenie państwa, nie ma zgody na uwłaszczanie się! Rano jest państwo dobrobytu, a pod osłoną nocy sięganie do kieszeni. Obłuda do kwadratu – kontynuował szef PSL. – Ręce precz od polskich przedsiębiorców. Oni są solą tej ziemi – dodał, po czym podziękował lewicy, że też podejmuje ten temat. – Ja nigdy nie powiem, że nie jesteście nic warci – zwrócił się do polityków SLD, Wiosny i Razem. Kosiniak-Kamysz odniósł się w ten sposób tym razem nie do polityków PiS, lecz słów reprezentantki PO, Małgorzaty Kidawy-Błońskiej, która kilka dni temu stwierdziła, że jeśli lewica poprzez pomysł PiS ws. 30-krotności ZUS, oznaczać to będzie, że „nie są nic warci”. Szef PSL przypomniał również o dramatycznej sytuacji polskiej służby zdrowia. – Czy to normalne? Normalne to państwo, w którym emerytka wychodzi z apteki ze łzami w oczach, bo nie stać jej na leki? – pytał polityk. Stwierdził, że PiS nie jest w tej kwestii wiarygodny ani nie ma pomysłu na naprawę sytuacji w polskich szpitalach i przychodniach. Jego zdaniem rząd powinien natychmiast zrealizować pakt na rzecz zdrowia, czego od miesięcy domaga się opozycja. – Najważniejsze jest to, żeby nie czekać w kolejce do specjalisty, żeby nie zamykano oddziałów – stwierdził. Najostrzej Kosiniak-Kamysz wypowiedział się o polskim rolnictwie, podkreślając, że PiS całkowicie ignoruje ten sektor gospodarki. Dowodem na to jest jego zdaniem chociażby fakt, że premier w swoim expose poświęcił rolnikom zaledwie 30 sekund. – Zrobiliście syf w rolnictwie! – wykrzyknął Kosiniak-Kamysz. – Przespaliście przez ostatnie cztery lata kluczowe momenty dla rolnictwa. Zrobiliście syf w rolnictwie, o czym świadczą stajnie w Janowie i Michałowie – zauważył. Zandberg: Nie uciekniecie przed odpowiedzialnością. - Porozmawiajmy o państwie dobrobytu – zadeklarował na początku wystąpienia Adrian Zandberg, reprezentujący klub Lewicy i w błyskotliwy sposób zaatakował premiera. Przypomniał, że takie państwo zapewnia tanie mieszkania na wynajem, tymczasem pod rządami PiS powstało 900 lokali. - Prawie połowa młodych ludzi gnieździ się z rodzicami bo nie stać ich na własne mieszkania – punktował dodając, że PiS nocą przemycił też prawo ułatwiające eksmisje lokatorów. Dodał, że w przeciwieństwie do innych państw w Polsce nadal kwitną umowy śmieciowe. Zandberg ostro punktował też kwestie służby zdrowia. - Będzie pan malował ściany w szpitalach, żeby było w nich ładniej, tylko kto będzie ich leczył? - pytał retorycznie. Dodając, że władze oszukały rezydentów przy pomocy księgowej sztuczki. Podkreślił także, że nowoczesne państwo dobrobytu szanuje pracowników i związki zawodowe, a podatki płacą wielkie korporacje, a nie tylko pracownicy i małe firmy. - Polska tak nie wygląda, panie premierze, po czterech lata pańskich rządów. Polska nie jest po czterech latach pana rządów państwem dobrobytu - ocenił polityk Lewicy. Schetyna: Będziemy pokazywać wasze błędy, zaniechania, wasze niespełnione obietnice. - Nie można polityki opierać na dyrdymałach, opowiadać o rzeczach niestworzonych - stwierdził Grzegorz Schetyna komentując wyspąpienie premiera. Jego zdaniem w expose zabrakło konkretów, którymi zainteresowani byli zwykli obywatele Polski. Zdaniem Schetyny, wystąpienie Morawieckiego było zbiorem obietnic, nakręcaniem politycznego science fiction. Lider PO oświadczył, że szef rządu musi także wytłumaczyć się przed obywatelami ze swojego majątku, zakupu działek, majątku przepisanego na żonę. Schetyna stwierdził w tym kontekście, że premier musi być jak „żona Cezara”. Kaczyński: Prezes PiS w zasadzie wygłosił swoje expose. Uznał, że polityka rżadu zapewni Polsce bezpieczeństwo, normalność i ochronę rodziny. Przemówienie premiera nie mogło znudzić - mówił prezydent Andrzej Duda w Sejmie tuż po wysłuchaniu expose. Jednak komentatorzy dość szybko wytykają premierowi powtarzanie niezrealizowanych obietnic sprzed dwóch lat lub deklarowanie nieralistycznych zobowiązań. Ot, choćby w sprawie tunelu łączącego wyspy Uznam i Wolin. Z kolei były szef Komisji Wypadków Lotniczych, a dziś poseł PO, Maciej Lasek przeliczył jak szybko powinna rozwijać się budowa kolei. Premier jest też punktowany za marginalizowanie problwmów służby zdrowia oraz zapowiedzi rozrostu państwowej biurokracji. Morawiecki zaczął przemówienie od osiągnięć swojego rządu. - W ostatnich latach przebiliśmy rozwojowy szklany sufit; poziom rozwoju dochodów Polaków w relacji do najwyżej rozwiniętych gospodarek jest najwyższy od rozpoczęcia transformacji. Wskaźnik nierówności społecznej, tzw. wskaźnik Giniego, spadł od 2015 r. poniżej 28 pkt., czyli jest taki jak w Danii. Polska to kraj wolności. Nawet posłowie mogli śpiewać piosenki tej mównicy – zażartował premier. Co rozumie jako wolność? Sztukę, kulturę, ale i swobodę działania dla przedsiębiorców. Zagwarantujemy zasadę wolności na uczelniach – zadeklarował. Mówiąc o wolności premier podkreślił jednak, że jego rząd nie pozwoli oddawać wolności wypowiedzi i przekonań w imię poprawności politycznej. Jesteśmy narodem tolerancji, ale przede wszystkim narodem wolności. Obietnicą ponad 100 obwodnic miast oraz planem modernizacji i budowy 9 tys. kilometrów torów kolejowych rozpoczął Mateusz Morawiecki omawianie panów rządu odnośnie infrastruktury dodając, że uruchomione zostają połączenia zlikwidowane przez ostatnich 30 lat. Uzupełnić ją mają inwestycje w energetykę oraz uniezależnienie Polski od dostaw gazu ze wschodu. Niezawisłość jest bardzo ważna, ale nie oznacza braku odpowiedzialności – stwierdził Morawiecki komentując kontynuowanie prac nad zmianami w systemie sprawiedliwości. Odwołał się tu do vox populi, twierdząc, że praktycznie nikt nie jest zadowolony z tego jak procedowana była jego sprawa. Skrócimy czas rozpatrywania spraw. Premier stwierdził, że podział władz jest ważne, ale równie wazna jest ich równowaga a demokratycznie wybrany parlament ma wpływ na obsadę sądów w innych krajach. „Kiedy mówimy o państwie dobrobytu to nie chodzi tylko o sukces pojedynczych obywateli, chodzi o skuteczność całego państwa, państwo musi być w grze tam, gdzie rynek tego nie zrobi - to jest normalne. Jak Polska poprawi zakres usług publicznych i czym jest owa normalność? Premier mówił m.in. o inwestycji w w polską oświatę. W przyszłorocznym budżecie mają znaleźć się pieniądze na nauczycielskie pensje. W dodatkowe 2 miliardy złotych pochłoną inwestycje w młode pokolenie m.in. w wyposażenie szkół w pomoce do nauki programowania, multimedialne tablice, poprawę jakości pomieszczeń. W Polsce ma powstać 1000 zeroemisyjnych szkół. Tu premier stwierdził, że tradycyjna energetyka jeszcze długą będzie podstawa produkcji energii w Polsce. Doda jednak, że Polskę dziś, inaczej niż lata wcześniej stać na rozwój odnawialnych źródeł energii. Premier zapowiedział wielkie, porównywalne z wielkimi programami gospodarczymi II RP inwestycje w farmy wiatrowe na ladzie i morzu. Dodał, że w jego rządzie będzie powołany pełnomocnik ds. OZE. Zapowiedział też walkę o czyste powietrze i wojnę z wszechobecnym plastikiem np. wprowadzenia systemu kaucyjnego na plastikowe butelki. Zaznaczył przy tym, ze wszelkie zmiany proekologiczne nie mogą odbywać się kosztem polskich przedsiębiorców, dlatego zmiana i jej tempo nie mogą być narzucone z zewnątrz. Wprowadzimy mechanizmy sprawdzania satysfakcji obywatela z kontaktu z urzędem – zapowiedział Morawiecki. Rząd ma dopilnować żeby sprawy urzędowe można było załatwić w dowolnym miejscu, a nie tylko w tym wskazanym ze względu na miejsce zamieszkania. Pomóc ma tym cyfryzacja wprowadzana na wzór elektronicznych recept Kierunki medyczne ma wedle expose kończyć o 50 proc. więcej studentów niż dziś. Priorytetem ma stać się walka z nowotworami. W Polsce mają powstać supernowoczesne centrum onkologii oraz krajowa sieć onkologiczna oraz szersza refundacja leków. Rząd ma zamiar wprowadzić pakiet badań dla każdej Polki i Polaka po 40 roku życia. Jako epokową określił premier ideę wprowadzenia Pracowniczych Planów Kapitałowych. Nasz program jest programem zainicjowanym przez rząd ale oszczędności są środkami prywatnymi Polaków. Rozumiemy nieufność Polaków do systemu emerytalnego – mówił. Po czym wezwał opozycę do zmiany konstytucji, tak by zagwarantować ochronę środków zgromadzonych na PPK. Politykę Unijną swojego rządu premier Morawiecki streścił w 6 punktach. - Solidarność i pomocniczość wspólnoty, w ramach którego Polska chce walczyć z brukselską biurokracją. - Sprawiedliwe podatki i zmuszenie korporacji międzynarodowych do płacenia podatków tam gdzie czerpią zyski. - Uczciwa konkurencja w ramach której Polska będzie sprzeciwiała się dyskryminacji naszych przedsiębiorców na wspólnym rynku. - Walka z absurdami. - Ambitny budżet Unii z rozbudowaną polityką rolną i polityką spójności - Partnerstwo zachodu, czy;i Europy i USA. Polska będzie sprzeciwiała się federalizacji UE zwłaszcza kosztem NATO. Rzecznik rządu Piotr Müller mówił w rozmowie z RMF FM, że premier Morawiecki skupi się w nim na sprawach gospodarczych, ekologicznych i europejskich. Z kolei w poniedziałkowym wydaniu Super Expressu cytowany jest bliski współpracownik Morawieckiego, który deklaruje że premier na pewno będzie mówił o Centralnym Porcie Komunikacyjnym oraz budowie obwodnic największych miast w Polsce. Do tego ma obiecać podtrzymanie wszystkich dotychczasowych programów socjalnych i realizację wypłaty 14. emerytury, a także podkreślić konieczność „utrzymania spójności finansów publicznych”. Z kolei jak informuje „Rzeczpospolita” w expose premiera pojawią się wątki wyzwań i chorób cywilizacyjnych, gospodarki 4.0, podkreślenie konserwatywnych wartości, zwłaszcza na tle spraw rodziny oraz większy udział obywateli w administracji. Exposé zostanie wygłoszone przez Mateusza Morawieckiego 5 dni po jego desygnowaniu na premiera rządu przez prezydenta Andrzeja Dudę. 14 listopada prezydent podkreślał, że on i premier „mają absolutnie wspólną wizję rozwoju Polski, wspólną wizję (...) priorytetów, które powinny być zrealizowane, (...) polskiej polityki ukierunkowanej na obywatela”. I dodał: – Jasno mogę zobaczyć, że te cztery lata pańskiego doświadczenia, jeżeli chodzi o prowadzenie najważniejszych polskich spraw (...) najpierw na funkcji wicepremiera, ale przecież przede wszystkim ministra finansów, jednego z absolutnie najważniejszych ministrów w rządzie, a następnie przez dwa lata premiera – dało panu to ogromne doświadczenie, które pozwala teraz wyeliminować mankamenty, które gdzieś tam się pojawiały i usprawnić różnego rodzaju procesy. Premier mówił z kolei o tym, że „świat i Polska w szczególności stoją niewątpliwie przed ogromnymi wyzwaniami”. I obiecywał, że kolejne cztery lata będą dla Polski „skokiem rozwojowym” który pokaże Polakom, że „wymarzony standard życia na poziomie europejskim jest coraz bliżej”.",,
Oto najgroźniejsza broń opozycji. Jak ją wykorzystać?,Lepiej wykorzystać Senat do bezpiecznej obrony czy do ryzykownego ataku?,"Odebranie Senatu Prawu i Sprawiedliwości to długo wyczekiwany tlen dla opozycji. A wybór Tomasza Grodzkiego na marszałka jest symbolem jej pierwszego sukcesu od wyborów samorządowych w 2018 roku, kiedy większość miast obroniła się przed PiS. Nic więc dziwnego, że partia Jarosława Kaczyńskiego próbowała wszystkich metod, aby werdykt wyborczy Polaków w Senacie zmienić – składając protesty, kusząc senatorów opozycji pieniędzmi i stanowiskami, strasząc toczącymi się wobec nich postępowaniami prokuratorskimi.",,
"Jak to jest milczeć po hiszpańsku? Gdy jednym budowano mauzolea, kości innych leżały w zasypanych studniach wiele lat po śmierci generała Franco","Katarzyna Kobylarczyk w książce „Strup” dowodzi, że hiszpańsko-hiszpańskie pojednanie to w dużym stopniu fikcja.","To miał być jego dzień, tym razem wszystko miało się udać. Nie tak jak cztery lata wcześniej, kiedy gen. José Sanjurjo y Sacanell po raz pierwszy próbował przeprowadzić zamach stanu i obalić republikańskie władze Hiszpanii. Wtedy się nie udało. Skazano go na śmierć, potem zamieniono mu wyrok na dożywocie, ale już po dwóch latach, w 1934 roku, zbuntowany generał był dzięki amnestii wolny i udał się na wygnanie do Portugalii.",,
"OPINIA
Zjednoczona Prawica zaczyna nową kadencję od sporu","Emocje w obozie Zjednoczonej Prawicy będzie podgrzewać dyskusja o kierunku, w którym powinna zmierzać koalicja. Ziobro chce zaostrzenia kursu. Tymczasem Morawiecki i Gowin najchętniej zakończyliby już etap rewolucji. Publicyści „Newsweeka” podsumowują tydzień.",Renata Grochal: Porozumienie Gowina chce być liberalnym skrzydłem Zjednoczonej Prawicy,,
"Bał się, że zgasi światło w PSL. Teraz chce zostać prezydentem. Ma szansę?","Mylą się ci, którzy sądzą, że Władek jest prostolinijny. Z klerykałem i z antyklerykałem może rozmawiać tak, by każdy miał wrażenie, że puszcza do niego oko. To łączy go z Tuskiem i Kaczyńskim – mówi jeden z doradców Władysława Kosiniaka-Kamysza","Przez całą kampanię do parlamentu najbardziej stresowała go myśl, że będzie tym, który zgasi światło w PSL. Że 120-letnia historia ruchu ludowego skończy się na nim, bo mało kto wierzył, że ludowcom uda się przekroczyć próg wyborczy. Stres potęgowało to, że gdyby został grabarzem PSL, byłaby to plama na honorze politycznego klanu Kosiniaków-Kamyszów. Jego ojciec Andrzej, lekarz specjalista chorób wewnętrznych, działał jeszcze za komuny w ZSL, a potem był ministrem zdrowia w pierwszym niekomunistycznym rządzie Tadeusza Mazowieckiego. Wuj Zenon był wiceministrem spraw wewnętrznych i obrony narodowej oraz trzykrotnie ambasadorem. Władysław objął tekę ministra pracy i polityki społecznej w rządzie Donalda Tuska w wieku 30 lat. Nic więc dziwnego, że jeśli PSL wylądowałoby poza parlamentem, to następnego dnia po wyborach Kosiniak-Kamysz miał zrezygnować z funkcji prezesa partii.             Jednak lider ludowców pokłada nadzieję w tym, że w wyborach prezydenckich wystartuje kilku kandydatów opozycji i wyniki się spłaszczą, a żeby wejść do drugiej tury, potrzeba będzie mniej głosów. Na razie zaczyna objazd Polski, by uzyskać szersze poparcie dla swojej kandydatury. Między innymi wśród Bezpartyjnych Samorządowców i popularnych prezydentów miast, np. prezydenta Krakowa Jacka Majchrowskiego czy Tadeusza Ferenca z Rzeszowa. – Czy postawiłbym dziś milion złotych na wejście Władka do drugiej tury? Nie. Jak dostanie 3 procent, to będzie klęska. Ale jeśli weźmie powyżej 10 procent, to każdy kandydat opozycji będzie musiał dużo mu obiecać za poparcie w drugiej turze. Władek będzie decydował o kształcie opozycji i rządu po kolejnych wyborach – snuje scenariusz jeden z ludowców. Przypomina, że lider Samoobrony Andrzej Lepper wszedł do gry o rządzenie z PiS właśnie dlatego, że poparł w drugiej turze Lecha Kaczyńskiego. – Kosiniak-Kamysz chce współrządzić za cztery lata i to jest jego cel – podkreśla ten sam rozmówca. Czytaj: „Schetyna władzy nie odda. Władzę się w polityce bierze”. Jak Joanna Mucha chce zdetronizować szefa PO W ciągu ostatnich czterech lat Kosiniak-Kamysz dostał solidną lekcję i dojrzał. PiS wszelkimi sposobami próbowało dobić ludowców na wsi i przejąć ich głosy. PSL było jedynym klubem w Sejmie, który nie miał wicemarszałka, co było złamaniem dotychczasowych standardów. Ale być może nawet bardziej bolesna od lekcji, którą PSL dostało od PiS, była ta, którą odebrało od lidera PO Grzegorza Schetyny. Był początek 2018 roku. PSL groziła utrata klubu parlamentarnego, bo jeden z 15 posłów przeszedł do Zjednoczonej Prawicy (żeby mieć klub, trzeba mieć 15 posłów), a Kosiniakowi – utrata stanowiska prezesa PSL. Jego przeciwnicy mówili w sejmowych kuluarach, że co to za lider, który pogrzebał klub. Wtedy Kosiniak-Kamysz zwrócił się do Schetyny z prośbą, by pozwolił jednemu ze swoich posłów przejść do klubu PSL, żeby go uratować. Schetyna powiedział, że się zastanowi, po czym przestał się odzywać. – To była dla Kosiniaka lekcja realnej polityki. Okazało się, że dla wielu najważniejszy jest interes własnej partii i każdy gra na siebie – opowiada bliski współpracownik lidera ludowców. Klub PSL udało się uratować, bo europoseł Michał Kamiński z koła Unii Europejskich Demokratów zgodził się do niego przejść. – Władek jest bardzo lojalny wobec ludzi. Kamiński podał mu rękę w trudnym momencie i on mu nigdy tego nie zapomni – opowiada polityk z władz PSL, dodając, że w dowód wdzięczności Kamiński został wicemarszałkiem Senatu. Kosiniak zrozumiał, że albo będzie grabarzem PSL, albo zmieni najpierw siebie, a później partię. Już w kampanii wyborczej ludowcy zaczęli zabiegać o głosy przedsiębiorców, czyli tradycyjny elektorat PO. Kosiniak-Kamysz chce, żeby PSL przestało być partią wiejską. Jej wizerunek mają zmienić młodzi posłowie, których wprowadził do Sejmu. Jednym z nich jest 39-letni Dariusz Klimczak, były wicemarszałek województwa łódzkiego, który z Kosiniakiem zna się od czasów studenckich. Razem działali w partyjnej młodzieżówce Forum Młodych Ludowców. – Zawsze PSL kojarzyło się z wsią i rolnictwem. To są nasze korzenie i szanujemy je, ale od zawsze walczyliśmy o to, żeby partia zajęła się nowymi tematami: innowacyjnością, przedsiębiorczością. Władek ściągał do młodzieżówki osoby spoza wsi, studentów prawa, stosunków międzynarodowych, niektórych zna jeszcze z liceum, gdzie niemieckiego uczyła go Agata Kornhauser-Duda, żona prezydenta – przypomina Klimczak. Dodaje, że niektórzy z działaczy ściągniętych do partii przez Kosiniaka mają własne firmy, podsuwają pomysły, jak dobrowolny ZUS dla przedsiębiorców, który stał się hitem ostatniej kampanii. Kosiniak-Kamysz deklaruje, że chce budować szeroką chadecję, która będzie w centrum. – To może być partia na 15 procent, która pozyska głosy wyborców rozczarowanych PO i PiS – podkreśla. Na razie PSL nie przestało być partią, która wciąż ma większe poparcie na wsi niż w miastach. I chociaż widać przyrost głosów w miastach, to w ostatnich wyborach PSL straciło jedną czwartą wyborców w swoich matecznikach, czyli w małych gminach południowo-wschodniej Polski. Jednak Kosiniak-Kamysz jest przekonany, że wrócą, kiedy rozczarują się PiS, bo w budżecie zabraknie pieniędzy na rozdawanie prezentów socjalnych. A wtedy PSL będzie już miało nowych wyborców miejskich. Dla części centrowego elektoratu Kosiniak-Kamysz może być przekonujący, bo chociaż jest przywiązany do tradycyjnych wartości, to nie jest radykałem. – Jestem politykiem umiarkowanym. Czym innym są moje poglądy osobiste, a czym innym podejście do różnych inicjatyw społecznych. Przypomnę, że jako minister pracy współfinansowałem Kongres Kobiet i pracowałem nad ustawą o in vitro. Fakt, że PiS odebrało refundację in vitro, uważam za czysty cynizm. To nie zadowala kościelnych hierarchów, a zabiera możliwość posiadania dzieci osobom uboższym, których nie stać na sfinansowanie sztucznego zapłodnienia – argumentuje Kosiniak-Kamysz.Bliski doradca lidera ludowców mówi, że on jest bardziej przebiegły, niż się wydaje. – Mylą się ci, którzy sądzą, że Władek jet prostolinijny. Potrafi mówić ludziom to, co chcą usłyszeć, żeby osiągnąć swój polityczny cel. Zarówno z klerykałem, jak i z antyklerykałem może rozmawiać tak, by każdy miał wrażenie, że puszcza do niego oko. To łączy go z Tuskiem i Kaczyńskim – mówi polityk PSL. Ostatnie cztery lata pokazały, że Władysław Kosiniak-Kamysz połknął politycznego bakcyla. Coraz lepiej przemawia, jest coraz bardziej wyrazisty. Mając partię z poparciem 8 procent, raczej trudno mu będzie wygrać wybory prezydenckie. Za to kampania może być świetną inwestycją na przyszłość. Czytaj także: Czy lider PSL, rodem z Krakowa i z tytułem doktora, ma szansę na prezydenturę?",,
Posłanka lewicy nie utrzyma stanowiska? PiS najchętniej pozbyłoby się Magdaleny Biejat,"Politycy Prawa i Sprawiedliwości nie ukrywają, że mają wątpliwości czy oddanie lewicy komisji polityki społecznej i rodziny nie było błędem. Już słychać głosy, że „szefa komisji zawsze można zmienić”.","– Mamy w niej większość. To jest komisja, która w Sejmie łączy się z bardzo ważnym działem naszej pracy, dotyczącym rodziny, więc oczywiście będziemy w pełni kontrolować działalność tej komisji. Jeśli doszłoby jednak do jakiś nieprzyjemnych wystąpień pani przewodniczącej, to zmienimy przewodniczącą – mówi szef klubu Prawa i Sprawiedliwości Ryszard Terlecki w rozmowie z Polskim Radiem.    To wypowiedzi z kampanii, a zatem politycy PiS powinni je znać zanim zgodzili się na oddanie komisji lewicy. W dodatku Marek Suski, który negocjował komisje wiedział, że to Magdalena Bijat będzie kandydatką. Nie zgłosił sprzeciwu. Jak słyszymy nieoficjalnie – po prostu nie mieli wyjścia.  – To przez ten parytet, który musimy utrzymywać w komisjach. Komisje są duże, średnie, małe i działające na specjalnych zadaniach. W dużych najchętniej w ogóle niczego byśmy nie oddali ale musimy – rozkładają ręce w rozmowach z „Newsweekiem”. Duże komisje sejmowe to komisja administracji i spraw wewnętrznych, edukacji, finansów gospodarki, infrastruktury, łączności z Polakami za granicą, obrony narodowej, ochrony środowiska, rolnictwa, zdrowia i właśnie polityki społecznej i rodziny. Dwie z nich przypadły Koalicji Obywatelskiej, dwie Lewicy i jedna PSL-owi. I rzeczywiście, patrząc z punktu widzenia rządzących, oddanie każdej z nich może wiązać się z politycznym ryzykiem.  – Duże komisje dają możliwość mocnego zaprezentowania własnego poglądu. W większej komisji jest po prostu więcej posłów opozycji i ten głos jest trochę donośniejszy. Można mocniej artykułować swój punkt widzenia, mocniej artykułować krytykę pomysłów rządzących, bo ta wielogłosowość daje szansę większego dotarcia do ludzi – tłumaczy wieloletni szef komisji edukacji Rafał Grupiński. Ale to dotarcie też jest dość ograniczone. Komisja może się spotkać nawet jeśli opozycyjny przewodniczący jej nie zwoła – wówczas zrobi to któryś z wicemarszałków. A jeśli komisja przegłosuje swoje poprawki do ustawy, to sejmowa większość i tak je odrzuci na sali plenarnej.  – Zawsze jest tak, że większość rządząca po prostu przeważa w głosowaniach i niezależnie od tego kto prowadzi, większość dyktuje ostateczne decyzje. Moje osobiste doświadczenie jako szefa komisji edukacji, nauki i młodzieży było takie, że nie dało się zablokować tej strasznej reformy. Kiedy ja nie zwoływałem posiedzeń, żeby to zablokować to zwoływał je marszałek Terlecki i tak, i tak PiS przeprowadzał swoje – opowiada Rafał Grupiński. A zatem nawet przewodniczenie komisji nie daje możliwości prowadzenia własnej polityki i przegłosowania własnych pomysłów. Skąd zatem ta nagła nerwowość PiS? – To jest kradzież polityczna, którą PiS chce przeprowadzić na Lewicy, bo nagle się okazało, że intelektualne zaplecze prawicy podniosło larum – denerwuje się szef klubu Lewicy Krzysztof Gawkowski. Rzeczywiście: larum grają – zwłaszcza w mediach społecznościowych.  – Z punktu widzenia deklarowanych przez PiS wartości to jest podwójny błąd. Daliśmy paliwo lewicy i jesteśmy atakowani przez Konfederację – podsumowuje sprawę senator PiS Jan Maria Jackowski.  Do komisji zapisał się Grzegorz Braun, który już wczoraj zaczął od zgłoszenia swojej kandydatury na przewodniczącego i od oświadczenia o ochronie życia poczętego.  – W tej komisji ważą się losy życia i śmierci. (…) Aborcja z przesłanek eugenicznych jest zamachem na nasze zasady cywilizacyjne – mówił jeden z liderów Konfederacji podczas posiedzenia komisji polityki społecznej i rodziny. Podział komisji miał być tylko formalnością. PiS bardzo uważało, żeby nie dać strategicznych stanowisk największemu klubowi opozycyjnemu, ale kompletnie nie przewidziało, że w tym sejmie spór ideologiczny będzie toczył się na bardzo wielu płaszczyznach i to takich które do tej pory były bezpiecznym terytorium.",,
"Czy lider PSL, rodem z Krakowa i z tytułem doktora, ma szansę na prezydenturę?",Dziś prawdziwych chłopów już nie ma. Ale PSL ma się całkiem nieźle,"W XX w. polscy chłopi stali się realną siłą polityczną. Bez wsi nie da się rządzić Polską – mawiano. Chłopi mieli swoich premierów już w II Rzeczpospolitej, a nawet prezydenta – ale nie w wyniku wyborów powszechnych.               Odradzająca się po 1918 r. Polska bardzo jednak chłopa potrzebowała. Najpierw jako rekruta, potem jako producenta żywności. „Nie ma darmowych lunchów” – mawiał słynny ekonomista Jeffrey Sachs. Polski chłop na długo przed nim wdrażał tę maksymę w życie. Polska, by ją chłopi poparli, musiała im coś dać. Najlepiej ziemię. – Pojawiła się nadzieja, że państwo polskie rozwiąże problemy wsi. Dlatego wojna polsko-bolszewicka, z perspektywy chłopa, była już „nasza” – mówi dr hab. Mierzwa. W II RP mieliśmy prawdziwy urodzaj na partie chłopskie, choć skonfliktowane, to jednak reprezentujące najsilniejszą wówczas grupę społeczną. Witos był trzykrotnie premierem. Janusz Mierzwa: – Partie ludowe stanowiły istotny czynnik parlamentarnej układanki. W praktyce, bez nich stworzenie koalicji większościowej było niemożliwe. To także jedna z partii chłopskich, PSL „Wyzwolenie”, zgłosiła na prezydenta Gabriela Narutowicza (sam był bezpartyjny), do PSL „Piast” należał zaś Stanisław Wojciechowski, prezydent w latach 1922-1926. Pamiętać należy jednak, że wtedy prezydenta wybierał parlament. Przekleństwem ruchu chłopskiego było to, co czasem stanowiło o sile chłopów – indywidualizm. Stąd osłabiające go podziały. Dało się to we znaki zwłaszcza po zamachu majowym, który zmiótł z polityki prezydenta Wojciechowskiego, ale też bardzo osłabił partie chłopskie. Sanacja była mniej wrażliwa na głosy ze wsi. Dr hab. Mierzwa jest zdania, że wieś miała prawo czuć się rozczarowana II RO. W czasie walki o granice obiecywano chłopom ziemię, ale przyjęta jeszcze przed zamachem majowym ustawa rozkładała proces parcelacji ziemi aż do lat 80. XX w. Władza po 1926 r., zwłaszcza, gdy szukała sojuszników wśród wielkich właścicieli ziemskich, uważała, że chłopi przede wszystkim mają słuchać i płacić podatki. Do tego wszystkiego w 1929 r. wybuchł Wielki Kryzys. – Uderzył przede wszystkim w wieś. Zanikło użycie pieniądza, wyspowo pojawił się nawet głód – mówi dr hab. Mierzwa – Dochodzi jeszcze kwestia upokorzenia w wymiarze politycznym: osadzenie liderów chłopskich z Witosem na czele w Brześciu i późniejszy proces. Strajki chłopskie i protesty z tamtego okresu to dramatyczny głos o pomoc dla wsi, ale także żądanie prawa do decydowania o państwie, którego się jest obywatelem. Lata 30. XX w. to czas konsolidacji ruchu chłopskiego przeciw sanacji. Powstało Stronnictwo Ludowe. I czas wspomnianych wystąpień chłopskich. Strajkiem w 1937 r. kierował m.in. relatywnie młody i nieznany wówczas szerzej działacz Stanisław Mikołajczyk. Zapłacił za to więzieniem. Gorzej, bo podczas tłumienia protestu zginęło ponad 40 ludzi. Nie były to jedyne chłopskie ofiary sanacji. Niemniej zdaniem dr hab. Mierzwy polska wieś we Wrześniu 1939 r. i później zachowała się lojalnie wobec sprawy polskiej, zgłaszając się do wojska po ogłoszeniu mobilizacji, a po klęsce wspierając konspirację i cywilne formy oporu. Do Batalionów Chłopskich należało w czasie II wojny światowej około 170 tys. ludzi. Zobacz: Władysław Kosiniak-Kamysz: Koniczynę mam wytatuowaną. W sercu Inicjatorem powstania Batalionów Chłopskich było Centralne Kierownictwo Ruchu Ludowego założone przez Macieja Rataja, wybitnego ludowego polityka okresu Dwudziestolecia. Rataja jednak zamordowali Niemcy jeszcze w 1940 r. Tymczasem premierem polskiego rządu w Londynie w 1943 r. został wspomniany już Mikołajczyk. Stał się on wyrazicielem polskich dążeń niepodległościowych – rozmawiał z Winstonem Churchillem i negocjował z Józefem Stalinem. Partia, którą przyszło mu rozegrać była nie do wygrania. A stawką była Polska. W grze tej wszystkie karty trzymał Stalin. Mikołajczyk zgodził się wrócić do kraju i wejść do tworzonego przez komunistów rządu, choć wielu zarzuciło mu kolaborację. Liczył, że w wyborach w 1947 r. Polskie Stronnictwo Ludowe, bo tak teraz nazywała się teraz chłopska partia, zdoła wprowadzić tylu posłów, że komuniści nie opanują kraju. PSL po raz pierwszy i jedyny w historii ruchu ludowego nie było tylko partią klasową, ale ogólnopolską – Ludowcy mieli tradycyjne poparcie wsi, a miasto i inteligencja poparły PSL dlatego, że było jedynym legalnym stronnictwem „przedwojennym” i londyńskim, a nie jakąś podejrzaną konstrukcją, za którą stali komuniści – mówi prof. Friszke. PSL było ruchem milionowym o wielomilionowym poparciu – miało poparcie w miastach (ale jedynie względną neutralność Kościoła). Musiało zostać zniszczone. – Proces rozbijania PSL zaczął się już w 1946 r. – mówi prof. Friszke – a potem wiadomo, sfałszowane wybory, ucieczka Mikołajczyka z kraju, przejęcie partii. Na miejsce PSL powołano marionetkowe Zjednoczone Stronnictwo Ludowe. Partia ta nie miała nic do powiedzenia. Zmuszono ją nawet do poparcia kolektywizacji. Po przełomie październikowym w 1956 r. sytuacja trochę się poprawiła. – Chłopscy działacze mogli coś załatwiać dla rolników w mikro skali. A tu jakaś kanalizacja, a tu szkoła – mówi prof. Friszke – to sprawiało, że wieś im ufała. Z czasem w ZSL dominującą grupą stała się inteligencja pierwszego pokolenia: ludzie, który wyszli ze wsi, pokończyli szkoły, robili kariery w miastach, ale czuli się związani ze wsią i szukali tam form działania. Jednym z takich działaczy był Andrzej Kosiniak-Kamysz, rodem z Siedliszowic, który uczył się w Olkuszu, ale studia kończył już w Krakowie i tu działał lokalnie. O wielkiej polityce w wykonaniu ludowców nie mogło być mowy. O tym, kto mógł być posłem z ZSL decydowała PZPR. Nie było też zgody na organizację młodzieżową, dlatego Związkiem Młodzieży Wiejskiej kierowali ludzie rządzącej partii. Prasa ludowa też była ściśle kontrolowana. – Komunistom cierpła skóra na wspomnienie poparcia Mikołajczykowego PSL, dlatego blokowali ludowcom możliwość rozwoju – mówi prof. Friszke. Zdaniem historyka ZSL udało się jednak utrzymać związek ze wsią, a nawet w późnych latach PRL odnieść duży sukces: przekonano gen. Wojciecha Jaruzelskiego, żeby oficjalnie uznał indywidualną własność chłopską, a to było wbrew Moskwie. Po przełomie 1989 r. ZSL powróciło do nazwy PSL i chętnie przypominało postać Mikołajczyka, ale skrzętnie zachowało majątek nagromadzony w czasach PRL. Partii nie dotknęły antykomunistyczne rozliczenia, bo za umożliwienie powstania solidarnościowego rządu, opozycja uznała ją za pełnoprawnego partnera. Wspomniany Andrzej Kosiniak-Kamysz był ministrem zdrowia w rządzie Tadeusza Mazowieckiego, swojego syna Władysława posłał do jednego z lepszych krakowskich liceów i na studia medyczne w Collegium Medicum UJ. Władysław był też radnym krakowskim, a przez chwilę wydawało się, że zastąpi Jacka Majchrowskiego w fotelu prezydenta królewskiego miasta. PSL w III RP zasłynęło z pragmatyzmu, który inni nazwaliby cynizmem i którego uosobieniem był Waldemar Pawlak; gotowe było wejść w koalicję z każdym. Jednocześnie, trochę jak ZSL za komuny, w sprawach wielkiej polityki milczało. – Partia skupiała się na uzyskiwaniu doraźnych korzyści i obsłudze elektoratu – mówi prof. Friszke. – Współczesny PSL nie ma wielkich koncepcji prawnych, ideowych, czy międzynarodowych. Ludowcy w III RP chcieli żyć dobrze z Kościołem, który w ostatnim pół wieku zdobył potężne wpływy na wsi. Różnie z tym bywało, bo kler wolał stawiać na partie prawicowe, narodowe i ostentacyjnie katolickie. PSL wielokrotnie w ostatnich latach wydawało się skończone, zwłaszcza gdy zagrażała mu radykalna Samoobrona – zawsze jednak udawało mu się wejść do sejmu. Jednocześnie zmianom uległa wieś. Coraz mniej ludzi tam mieszka, a na pewno mniej jest rolników z prawdziwego zdarzenia. Pozostał jednak pewien sentyment, na którym gra dziś przede wszystkim Prawo i Sprawiedliwość, które, sprzymierzone z Kościołem, stawia na swojskość. – Prezydent Duda objeżdża gminy i powiaty, fotografuje się z dziewczynami w XIX-wiecznych strojach ludowych. To cepelia, ale ma wzięcie – ocenia prof. Friszke. Po staremu elektorat wiejski charakteryzuje przede wszystkim roszczeniowość. Czy więc dziś lider ludowców, rodem już z Krakowa i z tytułem doktora, miałby szansę sięgnąć po najwyższy urząd w państwie? Sam chyba musiałby sobie odpowiedzieć na pytanie – kogo chce reprezentować. Czytaj także: Lewica w Sejmie za nic nie przeprasza. To irytuje prawicę",,
Bunt w Zjednoczonej Prawicy? Gowinowcy liczą na poparcie ludzi Ziobry. „Idziemy na ostro”,PiS w sprawie zniesienia limitu 30-krotności składek zadziałał wbrew koalicjantowi i wbrew własnym obietnicom. Porozumienie Jarosława Gowina nie może się pozbierać.,"W sobotę, czyli jeszcze przed pierwszym posiedzeniem Sejmu zarząd Porozumienia Jarosława Gowina przyjął uchwałę zobowiązującą swoich parlamentarzystów do głosowania za utrzymaniem 30-krotnego limitu przy opłacaniu składek ZUS.",,
"OPINIA
Lewica w Sejmie za nic nie przeprasza. To irytuje prawicę","Młodzi posłowie już przebili banieczkę PiS-u. Prawica przekona się wkrótce, że nie mówi w imieniu całego społeczeństwa, że nie ma monopolu na jego reprezentowanie.","Otwarcie Sejmu IX kadencji przebiegało w koncyliacyjnym tonie. Prezydent wzywał do zgody, opozycja szanując dobry parlamentarny obyczaj, poparła – poza Konfederacją – kandydaturę Elżbiety Witek na marszałkinię Sejmu, a w zamian za to PiS poparł wszystkich opozycyjnych kandydatów na wicemarszałków.",,
"OPINIA
Aborcyjny pistolet przystawiony do głowy biskupów","Politycy Konfederacji przystawili biskupom, jeśli mogę tak rzec, aborcyjny pistolet do głowy. Domagają się zaostrzenia przepisów. Hierarchowie muszą reagować. Nie mogą pozwolić sobie na luksus, by to politycy prawicy byli od nich bardziej radykalni w kwestiach związanych z „ochroną nienarodzonych” .","O tym, że wojna kulturowa wraca do naszego społecznego obiegu z całą siłą i brutalnością, pisałem zaraz po wyborach. Dziś już wiemy, że w pierwszej odsłonie powraca pod postacią sporu o aborcję. Przypomnijmy: obecna ustawa aborcyjna została uchwalona w latach 90. i pozwala na usunięcie ciąży w trzech przypadkach - gdy jest ona wynikiem przestępstwa, zagraża życiu lub zdrowiu matki albo gdy płód jest trwale uszkodzony.",,
Grzegorz Schetyna musi opuścić swój gabinet. „Zapach cygar roznosił się po budynku”,"Grzegorz Schetyna przestanie być szefem komisji spraw zagranicznych. To koniec pewnej epoki, bo to gabinet szefa komisji został ochrzczony pieczarą i główną siedzibą szefa PO.","Nowy rozkład sejmowych komisji będzie dla opozycji problemem. 6 listopada przedstawiciele Platformy zwrócili się do ustępującego prezydium Sejmu o przydzielenie stanowisk przewodniczących w 9 komisjach. Kluczowe to: sprawy zagraniczne, zdrowie, edukacja i gospodarka. Są istotne, bo kontrolują kluczowe działania rządu.",,
Adam Bodnar nie wystartuje w wyborach prezydenckich,"– Chciałbym rozwiać wątpliwości – nie będę startował w wyborach prezydenckich, jest wiele powodów, dla których nie powinienem tego robić – powiedział w poranku radia Tok FM Adam Bodnar, Rzecznik Praw Obywatelskich.","Głosy o tym, że Adam Bodnar może kandydować w wyborach prezydenckich, pojawiły się po sobotnim artykule zastępcy redaktora naczelnego Gazety Wyborczej. Jarosław Kurski opisywał, jaki kandydat w wyborach prezydenckich jest potrzebny opozycji. Nie padło nazwisko Bodnara, ale opis nie pozostawiał wątpliwości, że chodzi o Rzecznika Praw Obywatelskich.",,
"OPINIA
Oto co lewica ma do ugrania w wyborach prezydenckich",Lewicowym kandydatem na prezydenta zapewne będzie Robert Biedroń. Sprawa jednak nie jest przesądzona. W idealnym świecie o personaliach powinna decydować strategia. Co podpowiada ona lewicy?,"Robert Biedroń jeszcze nie został oficjalnie namaszczony na kandydata partii lewicowych na prezydenta, ale już umieścił w sieci przeróbkę kultowego plakatu wyborczego Baracka Obamy z hasłem „Nadzieja” („Hope”). Zamiast Obamy był na nim, naturalnie, Biedroń.",,
Tomasz Grodzki marszałkiem Senatu. A w Sejmie połamano obyczaje,"Pierwszy dzień kadencji nowego parlamentu upłynął na zastanawianiu się, co z Senatem i co zrobi marszałek Senior. Wystąpienie Antoniego Macierewicza raczej nikogo nie zaskoczyło. Może poza prezydentem Andrzejem Dudą, który sam go powołał. Potem wszystkie oczy zwróciły się na Izbę Wyższą i zrobiło się naprawdę nerwowo.","Izba Wyższa od lat nie cieszyła się taką uwagą mediów i całej sceny politycznej. Nagle w senackim bufecie pojawili posłowie, żeby z bliska obserwować, co dzieje się w Senacie. Na galerię dla dziennikarzy nie dało się wejść, bo część miejsc także zajęli także posłowie.",,
Posłanki zostały posłami,Kancelaria Sejmu zignorowała prośbę parlamentarzystek Lewicy o zaprojektowanie tabliczek sejmowych z uwzględnieniem form żeńskich. Na pierwszym posiedzeniu Sejmu IX kadencji posłanki zostały przywitane tabliczkami z napisem „poseł”.,"Pod koniec października parlamentarzystki Lewicy zaapelowały do szefowej Kancelarii Sejmu o zmiany w nazewnictwie, domagając się, aby na sejmowych tabliczkach i w oficjalnych dokumentach nazywano je posłankami. Parlamentarzystki liczyły, że zgłoszenie problemu z odpowiednim wyprzedzeniem pozwoli zaprojektować tabliczki według nowego wzoru. Kancelaria Sejmu zignorowała jednak ten apel – tabliczki przygotowane zostały według starego wzoru.",,
"Tomasz Grodzki marszałkiem Senatu. „To wielkie zwycięstwo demokracji""",Pierwszy posiedzenie Sejmu IX kadencji otworzył we wtorek w południe marszałek senior Antoni Macierewicz. Marszałek Sejmu została poseł PiS Elżbieta Witek. Marszałkiem Senatu został Tomasz Grodzki z PO.,"21.05. Kluby zgłosiły kandydatów na wicemarszałków Senatu. Wśród nich: Stanisław Karczewski (PiS), Bogdan Borusewicz (PO), Gabriela Morawska-Stanecka (Lewica) i Michał Kamiński (PSL).                      - Naród w swojej mądrości, ale głębokiej, zdecydował, że Sejm ma być w rękach rządzących, a Senat opozycji. 19.12. Komentatorzy polityczni zauważają, że w głosowanie w najbliższej kadencji będzie przypominać loterię. 19.11. Grodzki: - Senat musi wrócić do swojej roli. Zamiast szybkiego prawa tworzyć dobre prawo. Jeśli z Sejmu przyjdą do nas dobre ustawy i państwo senatorowie w swojej potężnej intelektualnej zdolności uznają, że jest dobra to ją uchwalimy. Jeśli będzie trzeba ją poprawić to ją poprawimy. I dodaje: - Senat jest wyższą izbą parlamentu. Jeśli ktoś myśli, że będziemy rolą hamulcowego dla Sejmu, a mamy sytuację szczególną, to jest w błędzie. Senat musi wrócić do swojej roli. 19.10. - Senat może się różnić, spierać, ale musimy pamiętać, że reprezentujemy majestat RP i potęgę tego narodu, którego musimy strzec i chronić - mówi Grodzki. 19.07. Tomasz Grodzki: - To wielkie zwycięstwo demokracji. Funkcję traktuję jako ogromną odpowiedzialność. Wznoszę ten gest (palce uniesione w geście Victorii - przyp. red.), by przypomnieć czasy, gdy zwycięstwo było możliwe dzięki solidarności i wielkiej woli całego narodu. 19:02 Na Stanisława Karczewskiego głos oddało 48 senatorów. Po ogłoszeniu wyników przegrany kandydat pogratulował nowemu marszałkowi Senatu. 19.03. Na Stanisława Karczewskiego z PiS głosowało 48 senatorów. Od głosu wstrzymała się jedna osoba - z informacji Gazety Wyborczej wynika, że była to Lidia Staroń. 19.00. Tomasz Grodzki marszałkiem Senatu. Jego kandydaturę poparło 51 senatorów. 18.20. Sejm: Pięciu wicemarszałków ma odzwierciedlać proporcjonalny skład Izby oraz uwzględniać prawa mniejszości parlamentarnej. 18.15. Właśnie zakończyło się głosowanie na marszałka Senatu. Przerwa, podczas której trwa liczenie głosów, potrwa do godz. 19. 18.09. Sejm: zapadła decyzja, że będzie pięciu wicemarszałków. 17.54. Trwa głosowanie. Senatorzy głosują na podpisanych imieniem i nazwiskach kartach, a następnie podchodzą do przezroczystej urny, do której wrzucają swoje karty. Gdy skończy się głosowanie, rozpocznie się przerwa, w trakcie której zostaną policzone głosy. 17.50. Bogdan Klich o Grodzkim: - Tomasz Grodzki ma za sobą epizod pracy opozycyjnej, który jest ważny dla ludzi naszego pokolenia. W ostatnich wyborach zgromadził ponad 149 tys. głosów, to pokazuje, jak dużym zaufaniem darzą go wyborcy. 17.48. Bogdan Klich w Senacie przedstawia kandydaturę Tomasza Grodzkiego. 17.46. Sylwetkę kandydata PiS przedstawia senator Michał Seweryński: - W ostatniej kadencji pod kierunkiem Stanisława Karczewskiego wzrósł prestiż Senatu. 17.45. Zgłoszono dwie kandydatury na marszałka Senatu: Stanisława Karczewskiego i Tomasza Grodzkiego. 17.40. Wznowienie obrad. Senatorzy wybiorą niebawem nowego marszałka Senatu. 17.36. - Informujemy, że w nowej kadencji Senatu jako senatorowie niezależni powołujemy koło senatorów niezależnych. W ramach koła w głosowaniach osobowych każdy będzie dokonywał wyborów zgodnych ze swoim sumieniem. W pozostałych nasze głosowania będą stanowić efekt wcześniejszych ustaleń. Praca koła pokieruje pani Lidia Staroń - powiedział Krzysztof Kwiatkowski. 17.30. Wydłuża się przerwa w Senacie. Nasza dziennikarka polityczna Dominika Długosz: ""negocjacje kuluarowe trwają"". 16.40. Ślubowanie złożone. Teraz czas na wybór marszałka, wicemarszałków i sekretarzy Senatu. Najpierw jednak nastąpi przerwa do około 17.20, by kluby miały czas na zgłoszenie kandydatur. 16.30. Rozpoczyna się ślubowanie Senatorów. Uroczyście ślubuję rzetelnie i sumiennie wykonywać obowiązki wobec Narodu, strzec suwerenności i interesów Państwa, czynić wszystko dla pomyślności Ojczyzny i dobra obywateli, przestrzegać Konstytucji i innych praw Rzeczypospolitej Polskiej - brzmi jego tekst. Po jego odczytaniu senatorowie są wywoływani przez sekretarza posiedzenia, wstają i mówią „Ślubuję”. Mogą też dodać „Tak mi dopomóż Bóg”. 16.20. Barbara Borys-Damięcka zaczyna swoje wystąpienie, prośbą, by nie traktować go jak przemówienie, a zbiór uwag. 16.15. Głos Senatu wielokrotnie był przeze mnie uwzględniany, głos opozycji w Senacie był przeze mnie wielokrotnie także uwzględniany, gdy uważałem, że jest on słuszny i służy interesom RP. Będzie tak nadal - mówił w Senacie Andrzej Duda. Na zakończenie przemówienia przekazał prowadzenie obrad marszałek-senior Barbarze Borys-Damięckiej. 16.05. Andrzej Duda: cieszę się, że w Senacie jest reprezentowane tak szerokie spektrum polityczne, prawie jak w Sejmie. Myślę, że będzie to Senat ważny, niewykluczone, że będzie to też Senat trudny, nie ma tu dziś jednoznacznej większości - mówi prezydent. 16.00. Rozpoczyna się wystąpienie prezydenta w Senacie. 15.55. Premier Mateusz Morawiecki wygłosił długie przemówienie na temat sukcesów swojego rządu. Znacznie przekroczył czas przeznaczony na wypowiedź. Marszałek Witek wielokrotnie napominała go, by zakończył wystąpienie. Wreszcie się udało, a marszałek ogłosiła przerwę do 17.00. 15:35. Premier Mateusz Morawiecki złożył dymisję rządu. 15.26. Sejm bezwzględną większością głosów wybrał poseł Elżbietę Witek na stanowisko Marszałka Sejmu. Poparło ją 314 posłów. Była jedynym kandydatem zgłoszonym na to stanowisko. 15:20. Po wystąpieniach opozycji, tuż przed wyborem marszałka na mównicę wszedł Jarosław Kaczyński. – Można podsumować - koniec opozycji totalnej, jeśli tak rzeczywiście będzie, będzie to wielki postęp w życiu publicznym i zmiana oczekiwana przez społeczeństwo – powiedział prezes PiS. 15:15. Borys Budka: – Koalicja Obywatelska szanuje prawo większości sejmowej do zgłoszenia kandydata na marszałka Sejmu, dlatego nie wystawiamy swojej kandydatury, nie będziemy też głosować przeciwko kandydaturze Elżbiety Witek. 15.00. Sejm wznowił obrady. Marszałek senior Antoni Macierewicz przeprowadzi wybór marszałka Sejmu. Kandydata na marszałka Sejmu może zgłosić co najmniej 15 posłów. Poseł może poprzeć tylko jedną kandydaturę. Sejm wybiera marszałka bezwzględną większością głosów w obecności co najmniej połowy ustawowej liczby posłów. Po wyborze marszałek Sejmu obejmie przewodnictwo obrad. Następnie Sejm, w drodze uchwały, ustalić powinien także liczbę wicemarszałków. Projekt uchwały w tej sprawie może wnieść co najmniej 15 posłów. Zwyczajowo w Prezydium Sejmu reprezentowane są wszystkie kluby poselskie. Procedura wyboru wicemarszałków jest analogiczna jak ta przy wyborze marszałka. 14.50. Elżbieta Witek została kandydatką klubu PiS na marszałka Sejmu. 14.48. Ryszard Terlecki został wybrany na szefa klubu PiS. 14.18. W Sali Kolumnowej zebrał się klub parlamentarny Prawa i Sprawiedliwości. Klub ma wybrać swoje władze oraz kandydata na marszałka Sejmu. Kandydatką PiS na marszałka Sejmu ma być dotychczasowa marszałek Elżbieta Witek Ryszard Terlecki - tak jak dotąd - ma być szefem klubu. 13.50. Zakończyło się ślubowanie posłów. Marszałek senior Antoni Macierewicz zarządził przerwę w obradach do godz. 14.35. W tym czasie kluby mogą zgłaszać kandydatury na marszałka Sejmu. Jako pierwsi ślubowanie złożyli posłowie klubu PiS, następnie klubu Koalicji Obywatelskiej, Lewicy, PSL i koła Konfederacji. Niektórzy posłowie składając ślubowanie kładli prawą rękę na sercu, inni stawali na baczność, a część podnosiła dwa palce w geście Victorii. Jeden z posłów Lewicy, Maciej Konieczny podniósł zaciśniętą pięść. W trakcie ślubowania wyróżniły się dwie posłanki opozycji – Magdalena Filiks z Koalicji Obywatelskiej złożyła ślubowanie w koszulce z napisem „Konstytucja"", trzymając w ręku egzemplarz ustawy zasadniczej. Z kolei Anita Sowińska z Lewicy złożyła ślubowanie unosząc nad głową szalik z napisem „Konstytucja"". 13.30. Trwa ślubowanie posłów. W tej chwili ślubowanie składają posłowie Koalicji Obywatelskiej. 13:20. Pojawiły się pierwsze komentarze polityków po orędziu prezydenta. Według posłanki PO-KO Joanny Muchy przemówienie prezydenta Dudy było pozbawione jakiejkolwiek treści. „Skonstruowane według zasady: co ślina na język przyniesie. Pomyliło się Prezydentowi orędzie z pogaduszkami u znajomych"" – napisała na Twitterze Mucha. Rzecznik PO Jan Grabiec również krytycznie ocenił orędzie. Określił je jako hipokryzję i pustosłowie. „Hipokryzja i pustosłowie: PAD apeluje o wyższe standardy w Sejmie siedząc między powołanym przez niego na marszałka seniora Macierewiczem i na prezesa NIK Banasiem. Promowanie notorycznego konfabulanta i aferzysty ma być tym nowym standardem Panie Prezydencie?” – czytamy na Twitterze Grabca. 13.10. Rozpoczęło się ślubowanie posłów. Posłowie sekretarze kolejno wyczytują imiona i nazwiska posłów. Każdy z parlamentarzystów wstaje i wypowiada słowo: „ślubuję”. Poseł może dodać zdanie: „Tak mi dopomóż Bóg”. W tym roku jako pierwsi składają ślubowanie posłowie PiS, na co zwróciła uwagę reporterka Radia Zet Anna Józefowicz. 13.06. Posłowie opozycji skandują „KONSTYTUCJA” 13.05. Antoni Macierewicz mówi o „walce z postmarksistowskim atakiem” oraz „zatrzymaniu ideologii gender”. 13.00. Trwa przemówienie marszałka seniora Antoniego Macierewicza. – Zbrodnia stanu wojennego wciąż nie została ukarana; choć w poprzedniej kadencji Sejmu przeprowadzono fundamentalne zmiany m.in. społeczne i gospodarcze, odpowiedzialność za uporanie się z ciemną spuścizną komunizmu spada na nas. 12:40. Andrzej Duda: – Jestem przekonany, że w bardzo wielu ważnych sprawach da się znaleźć porozumienie i da się znaleźć wspólne zdanie, a nawet, jeżeli istnieją różnice poglądów, z całą pewnością są na tej sali osoby, które potrafią prowadzić taką merytoryczną, idącą ku przodowi, ku pozytywnej przyszłości debatę polityczną. Proszę, żeby język debaty nie był radykalny, żeby język debaty był językiem szacunku. Po zakończeniu przemówienia prezydent podszedł do parlamentarzystów zasiadających w pierwszym rzędzie poselskich ław - posłów Lewicy, Koalicji Obywatelskiej, PSL, Konfederacji oraz PiS - i podał im rękę. 12:20 Trwa orędzie Andrzeja Dudy. – Rozpoczynająca się IX kadencja Sejmu wolnej i suwerennej Polski, to niezwykły czas dla Państwa posłów, to wielki zaszczyt móc z wyboru polskiego społeczeństwa zasiadać w tej izbie, dyskutować o najważniejszych polskich sprawach – powiedział prezydent. 12:10. Sejm uczcił minutą ciszy pamięci Stefana Strzałkowskiego, zmarłego w ub. tygodniu parlamentarzysty PiS i b. burmistrza Białogardu Stefana Strzałkowskiego. Izba uczciła również pamięć wszystkich parlamentarzystów, którzy zmarli w ostatnim czasie. 12:00. Od odegrania hymnu państwowego rozpoczęło się we wtorek po godz. 12 inauguracyjne posiedzenie Sejmu IX kadencji. Otworzył je marszałek senior Antoni Macierewicz (PiS) powołany przez prezydenta spośród najstarszych wiekiem posłów. 11.50. Prezydent Andrzej Duda przybył do Sejmu. W towarzystwie marszałka seniora, złożył kwiaty przed tablicami ku pamięci prezydenta Lech Kaczyńskiego, św. Jana Pawła II, śp. marszałka Sejmu Macieja Płażyńskiego i parlamentarzystów – ofiar II wojny światowej oraz parlamentarzystów, którzy zginęli w katastrofie lotniczej pod Smoleńskiem. 11.40. PSL zarekomendowało na stanowisko wicemarszałka Sejmu Piotra Zgorzelskiego, a na wicemarszałka Senatu - Michała Kamińskiego. 11.30. Paweł Kukiz został szefem Rady Koalicji Polskiej. 11.27. Tomasz Grodzki, kandydat na marszałka Senatu: „Skończy się bezrefleksyjne, bezrozumne i niemerytoryczne przyjmowanie ustaw” 11.13. Prezes PSL Władysław Kosiniak-Kamysz został przewodniczącym klubu parlamentarnego PSL-Koalicja Polska. 11.10. Marszałek-senior Sejmu Antoni Macierewicz, złożył kwiaty przed tablicami ku pamięci prezydenta Lecha Kaczyńskiego, św. Jana Pawła II, śp. marszałka Sejmu Macieja Płażyńskiego i parlamentarzystów, którzy zginęli podczas wojny i w katastrofie smoleńskiej. Kto wicemarszałkiem z PiS Po ślubowaniu poselskim marszałek senior przeprowadzi wybór marszałka Sejmu. Kandydatką największego klubu, czyli Prawa i Sprawiedliwości, na marszałka jest dotychczasowa marszałek Izby Elżbieta Witek. Potem odbędą się wybory wicemarszałków. Z ramienia klubu Lewicy, kandydatem na wicemarszałka Sejmu jest lider SLD Włodzimierz Czarzasty. Z kolei Koalicja Obywatelska zamierza zgłosić dotychczasową wicemarszałek Małgorzatę Kidawę-Błońską. Decyzja w sprawie kandydatów PiS na wicemarszałków Izby ma zapaść późno. PSL zgłosi Piotra Zgorzelskiego. Potem premier Mateusz Morawiecki - zgodnie z konstytucją - poda rząd do dymisji. Kolejnego premiera desygnuje prezydent i powołuje go wraz z pozostałymi członkami rządu w ciągu 14 dni od pierwszego posiedzenia Sejmu. PiS będzie miał w Sejmie IX kadencji 235 mandatów, KO - 134, SLD - 49, PSL - 30, a Konfederacja – 11. 176 spośród 460 posłów zadebiutuje w ławach sejmowych bądź wróci po przerwie. W ławach poselskich zasiądą 132 kobiety i 328 mężczyzn. Panie stanowić będą blisko 29 proc. składu Izby. Ich liczba w ławach poselskich rośnie z wyborów na wybory. Senat naprawdę opozycji? Pierwsze posiedzenie Senatu zacznie się o godz. 16. Marszałkiem seniorem została Barbara Borys-Damięcka. PiS ma w izbie wyższej 48, a opozycja - 51 mandatów (43 KO, PSL trzy, a SLD dwa). Do tego dochodzą niezależni Lidia Staroń, Wadim Tyszkiewicz, Krzysztof Kwiatkowski i Stanisław Gawłowski. Trzej są kojarzeni z opozycją. Kandydatem opozycji na marszałka Senatu będzie senator Koalicji Obywatelskiej Tomasz Grodzki, na wicemarszałka KO rekomendowała dotychczasowego wicemarszałka Bogdana Borusewicza, Lewica - Gabrielę Morawską-Stanecką, a PSL – Michała Kamińskiego. Kandydatem PiS na marszałka jest pełniący dotąd funkcje marszałka Senatu Stanisław Karczewski.",,
"OPINIA
Ona pokazała, jak pokonać Andrzeja Dudę","Politykom opozycji musi zależeć na odsunięciu od władzy Andrzeja Dudy, a nie na zajęciu dogodnych pozycji przed wyścigiem do parlamentu w 2023 roku.","Udział w wyborach to nasz przykry, zbiorowy obowiązek. Zwłaszcza udział w wyborach głowy państwa. To taki konkurs piękności, w którym na ogół wybiera się najmniej odstręczającego kandydata płci męskiej. Rzadko się zdarzy, że zagłosujesz na kogoś z pełnym przekonaniem, a jeszcze rzadziej, że ten ktoś wygra. Podczas najbliższych wyborów zapewne nie będzie inaczej, zwłaszcza w drugiej turze – o ile będzie druga tura.",,
