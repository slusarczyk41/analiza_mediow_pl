Poselski projekt przemebluje rząd Morawieckiego. Dlaczego wybrano takie rozwiązanie?,"Ustawa o działach administracji rządowej to taka wyliczanka: mówi, jakimi sprawami rząd chce się zajmować i jakie kompetencje będzie miał dany minister. Przeważnie projekty jej zmian trafiają do Sejmu z rządu, bo przecież to premier wie najlepiej, jakich ministrów chce mieć i czym powinni się zajmować. Tym razem jest zupełnie inaczej – projekt złożyli posłowie PiS. Dlaczego?","Kilka dni temu pytaliśmy Kancelarię Premiera, kiedy formalnie zostanie powołane ministerstwo klimatu i czy w ogóle będzie minister środowiska. Odpowiedź dotyczyła właśnie ustawy o działach:",,
Morawieccy? Skończyło się ukrywanie rodziny,"Żona premiera pokazuje się z dziećmi w tabloidach, a siostry publicznie dbają o pamięć o ugrupowaniu zmarłego taty. W cieniu pozostaje już tylko brat Mateusza Morawieckiego.","Końcówka lat 70. Rodzina Morawieckich ogląda w telewizji program o porwaniu przez Czerwone Brygady Aldo Moro. W pokoju oprócz syna Mateusza jest Marta, córka Kornela. Pyta: – Tato, a ile byś dał okupu, gdyby mnie porwali?              Wybucha afera: to podeptanie prawa do prywatności, atak na dzieci i rodzinę. Szybko się okazuje, że rzekomy atak na dzieci to ustawka. Dzieci wiedziały, że są adoptowane, a w książce było o tym jedno zdanie. Zawirowania wokół majątku to punkt zwrotny – PR-owcy przekonują premiera do ocieplania wizerunku, znika embargo na informacje o Iwonie Morawieckiej. Tabloidy robią jej zdjęcia na zakupach w osiedlowym sklepie oraz gdy wypoczywa na ławce na wakacjach („Nadmorski klimat odejmuje jej lat!""). Portal Polityce donosi, że żona premiera pielgrzymuje z kobietami do Piekar Śląskich. Sam Morawiecki wrzuca na Facebooka zdjęcia z żoną z podstawówki. Po wyborach pokazuje się w Sejmie z żoną i dziećmi przed drugim exposé. Zobacz: Kłopotliwa działka Morawieckiego. Czy za kościelne grunty premier mógł zapłacić głową? Mateusz Morawiecki ma trójkę rodzeństwa. Siostry Maria, Marta i Anna – dzieci Jadwigi, jedynej oficjalnej żony Kornela – do niedawna skrywały się w cieniu znanych ojca i brata. Anna Morawiecka, rocznik 1960, najstarsza z rodzeństwa, ma piątkę dzieci. Zaczynała od współpracy z podziemnym „Biuletynem Dolnośląskim"" własnego ojca. W wolnej Polsce była dziennikarką, korespondentką „Życia Warszawy”, praskiego „Czeskiego Dziennika”, rzecznikiem kuratorium. Wydawała biuletyn KGHM, pracowała w gabinecie marszałka województwa dolnośląskiego z SLD. Od kilku lat jest wiceszefową Wrocławskiego Domu Literatury (instytucja podlega magistratowi). W wolnym czasie szefuje fundacji Ludzka Sprawa. Anna mieszka w Golędzinowie, wsi pod Obornikami Śląskimi. W PRL-u Kornel Morawiecki z ojcem kupił tu kawałek ziemi pod lasem i postawił drewnianą chatę, „Kornelówkę"" – to w chacie odbywają się rodzinne zjazdy Morawieckich i spotkania działaczy Solidarności Walczącej. W 2018 r. Anna decyduje się kandydować w wyborach na burmistrza Obornik Śląskich (hasło wyborcze „Odwaga i troska""). Start siostry premiera musi zainteresować dziennikarzy. Czytaj: Czego boi się premier? Morawieckiego dopada niewygodna przeszłość. Premiera książki ""Delfin"" Dziennikarze odkrywają, że choć Anna w PiS jest od kilkunastu lat, dopiero gdy brat został premierem poczuła w sobie pociąg do polityki. Że przyjeżdżała do Obornik na PiS-owskie obchody rocznic katastrofy smoleńskiej. Że pojawia się wśród działaczy PiS. I że kandydatką została z namaszczenia PiS-u, choć oficjalnie startuje z lokalnego komitetu. „Siostra premiera chce zostać burmistrzem” – donoszą gazety. Anna robi sobie zdjęcie z premierem, a premier ogłasza program budowy mostów – jeden z nich ma połączyć Oborniki Śląskie i Miękinię. Konkurencja Anny uważa, że most to prezent dla siostry premiera – nowa przeprawa jest zbędna, bo połączy puste pola. Mimo obietnicy mostu i wsparcia premiera Anna z kretesem przegrywa wybory. Jarosław Broda – ojciec dzieci Anny – nieco wcześniej dostaje państwową posadę. Zostaje zastępcą redaktora naczelnego Radia Wrocław. Odpowiada za program publicznej rozgłośni. Syn Anny, Franciszek, kilkanaście lat temu pozował na rękach dziadka Kornela na plakatach wyborczych. Dziś aktywnie działa w Forum Młodych PiS we Wrocławiu. Wśród znajomych słynie z ciętego języka. W grudniu „wyczyścił"" swoje konto na Facebooku, a do sieci wrzucił film, na którym zapowiada, że na dobre zajmie się polityką: – Nazywam się Franek Broda i chcę zjednoczyć nasz kraj. Na pogrzebie Kornela to właśnie Anna – oprócz brata – wygłosi mowę nad trumną ojca: „Powiedziałeś w jednym z wywiadów, że Solidarność Walcząca jest twoim życiem wiecznym. Nie umarłeś, tato. Żyjesz w nas. Pięknie być twoją najstarszą córką, tato. Kocham cię. Spoczywaj w pokoju.” Zobacz także: Tata premiera. Kornel Morawiecki nie żyje O wieczną pamięć po Kornelu najbardziej aktywnie dba dziś jego córka Marta Morawiecka – trzy lata starsza od premiera (na oficjalnych uroczystościach występuje często z dużym metalowym krzyżem na szyi). W latach 80. – tak jak Anna – kolportuje podziemny „Biuletyn Dolnośląski”, działa w harcerstwie i samorządzie uczniowskim. Kończy szkołę muzyczną i historię. – Musieliśmy się pilnować, żeby niczym ojcu nie zaszkodzić – będzie wspominać dzieciństwo. Wyjdzie za mąż za młodszego kolegę z Solidarności Walczącej. – Chyba najbardziej z rodzeństwa związana z ojcem – opowiada jeden z wrocławskich współpracowników Mateusza Morawieckiego. Nieco egzaltowana, Marta w wywiadach szczerze mówi o tym, jak postrzega rolę Morawieckich: – Pochodzę z domu bardzo patriotycznego, który miał o szczęście, że wpływał i wpływa na losy Polski. To o Marcie w jednym z wywiadów wspomni Kornel: – Na przykład moja córka Marta, która skończyła szkołę muzyczną, nauczyła mnie wytrwałości – bo granie na fortepianie wymagało od niej wielkiego samozaparcia, pracy. Nie była wielce utalentowana i do perfekcji musiała dochodzić ciężką pracą. W wolnej Polsce pianistka z humanistycznym wykształceniem odnajduje się w radach nadzorczych dwóch spółek. Zasiada w nich dość krótko. Co tam robi? – Ktoś chciał jej pomóc, więc pomógł. Mateusz już wtedy był prezesem banku, głupio, żeby siostra prezesa, nawet mało utalentowana, klepała biedę – tłumaczy współpracownik Morawieckiego. Czytaj: Co kryje „zrównoważony budżet” Mateusza Morawieckiego? Choć Marta nie zabiera głosu nad trumną, to po śmierci Kornela zaczyna zabierać głos w mediach. PR-owcy premiera zgrzytają zębami, gdy jego siostra mówi „Super Expressowi”, że ojciec mógłby żyć o wiele dłużej, „gdyby leczenie w Polsce nie opierało się głównie na stosowaniu standardów i procedur”. Lecha Wałęsę nazywa zdrajcą. – Jest bardzo wierząca. Uważa się za strażniczkę pamięci o tacie – mówi współpracownik Mateusza Morawieckiego. W listopadzie 2019 r. Marta startuje po schedę po Kornelu – chce być szefową stowarzyszenia Solidarność Walcząca, twierdzi, że dzieło jej ojca nie zostało ukończone. Ale córka przywódcy przegrywa z kolegą Mateusza, szefem PKO BP Zbigniewem Jagiełłą. Odnajduje się na patriotycznych capstrzykach. Gdy w grudniu 2019 r. ambasador w Berlinie Andrzej Przyłębski otwiera wystawę „Zanim upadł Berliński Mur”, jego gościem honorowym jest Marta. Wystawa – plansze zawieszone na ogrodzeniu budowy – ma opowiadać o walce Polaków z komuną w latach 80. Z wystawy wynika, że zmagała się z nią głównie Solidarność Walcząca. – Z imprezami wokół Solidarności Walczącej jest zabawnie – opowiada jeden z byłych działaczy wrocławskiej Pomarańczowej Alternatywy. – Zapraszają i Morawieckich, i Hannę Łukowską-Karniej, zasłużoną działaczkę SW, ale i kochankę ich ojca. I wszyscy robią dobre miny. Również w grudniu Marta odsłania na kampusie politechniki we Wrocławiu tablicę poświęconą ojcu. A potem – razem z matką – odbiera Krzyż Wolności i Solidarności (któryś z urzędników odczytuje uroczysty list od jej premiera). Były działacz Pomarańczowej Alternatywy: – Tego krzyża za życia nie dostał nawet Kornel, teraz dostaje jego rodzina, a tata pośmiertnie. Nieoficjalnie wiadomo, że Marta Morawiecka przez lata była związana z fundacją Pomorska Inicjatywa Historyczna byłej posłanki Małgorzaty Zwiercan (to ta, która zasłynęła głosowaniem na dwie ręce, za Kornela Morawieckiego; akt oskarżenia w jej sprawie leży w sądzie). Zwiercan nie dostała się ponownie do Sejmu, ale niedawno została ekspertem w biurze Kancelarii Premiera. Czytaj także: Morawiecki broni rodziny Szydło. Dulkiewicz: Cieszę się, że od dziś każda polska rodzina jest świętością O ostatniej – najmłodszej – siostrze premiera, Marii, wiadomo najmniej. Absolwentka kulturoznawstwa na UWr, mieszka w Londynie razem z mężem lekarzem i córką. – Przez długie lata była pracownicą gabinetu lekarskiego, potem urwał mi się kontakt – opowiada jeden z działaczy wrocławskiej Solidarności Walczącej. Swoje siostry Mateusz Morawiecki po raz pierwszy publicznie pokazał w grudniu 2019 r. Zapozowały z nim do wspólnego, rodzinnego zdjęcia, które premier zamieścił na Facebooku: Marta, Maria, Anna i Mateusz. Wszyscy uśmiechnięci. – To była wigilia środowiska Solidarności Walczącej w Starej Zajezdni we Wrocławiu – opowiada jeden z działaczy SW. – Przemawiał premier i Zbyszek Jagiełło. Potem był bankiet. Zdziwiłem się, bo zdjęcie Mateusza z siostrami wypuściła do sieci Kancelaria Premiera. Na tym zdjęciu nie było Jurka, choć przecież był na tej samej imprezie. Rzeczywiście – Jerzego Morawieckiego, najmłodszego, 24- letniego syna Kornela (z ostatniego, nieformalnego związku), widać na wielu zdjęciach z imprezy. Ale na oficjalne konto premiera się nie załapał. Jerzy – albo Jurek, jak sam się przedstawia – to miłośnik gier komputerowych. Gdy jego ojciec został posłem, młody Morawiecki trafił do Warszawy. Zajmował się administrowaniem kanapową partią Kornela Morawieckiego Wolni i Solidarni, urzędował w biurze partii przy Wiejskiej, bywał na imprezach PKO BP. W czerwcu 2016 r. wrzucił na Instagram zdjęcie sejmowej przepustki na swoje nazwisko z opisem: #sejm #warszawa #damyrade #polityka #przyszlemiejscepracy. Z przepustką młody Morawiecki miał się pojawić na komisji polityki senioralnej – ale stenogram z komisji milczy na temat jego obecności. Przyszedł, ale się nie wpisał na listę? Nie przyszedł? Po co mu była przepustka do Sejmu? Proszę Jurka Morawieckiego o rozmowę. Nie odpowiada na mejla, za to kilka godzin późnej jego numer telefonu dołącza do szyfrowanego komunikatora Signal. Mówi jeden z byłych działaczy Federacji Młodzieży Walczącej: – Nasi załatwiają sobie teraz ordery za walkę z komuną, niektóre dają nawet po kilka stów miesięcznie. Wielu z nich wraca z Warszawy dumnych, że widziało się z bratem premiera. Co ma Jerzy Morawiecki do odznaczeń i walki z komuną? Na mejla w tej sprawie też nie odpowiada. W listopadzie 2019 r. Mateusz Morawiecki wygłasza exposé. – Kto chce dzieci zatruć ideologią, odgrodzić od rodziców, rozbić więzi rodzinne, (...) ten podkłada pod Polskę ładunek wybuchowy, chce wywołać w Polsce wojnę kulturową. Dodaje, że nie dopuści do tej wojny, a jeśli inni ją wywołają, to „my ją wygramy, wygra rodzina, rodzina to wartość arcypolska”. Zobacz: Po exposé. „Rodzina to wartość arcypolska”? Aż dziw, że premier nie dodał, że ręka podniesiona na Polskę zostanie odrąbana",,
"OPINIA
Co kryje „zrównoważony budżet” Mateusza Morawieckiego?","PiS potrzebuje pieniędzy i PiS potrzebuje alibi. Pieniędzy na to, aby kupować sobie władzę za transfery socjalne. Alibi po to, aby przekonać Polaków, że nie jest to żadnym zagrożeniem dla budżetu państwa i dla gospodarczego rozwoju Polski.","Zdaniem Jarosława Kaczyńskiego i całej jego politycznej drużyny pierwsze zwycięstwo w 2015 roku zapewnił PiS-owi pomysł 500 plus. A utrzymanie się przy władzy i teflonową odporność na afery wynikające z niszczenia kolejnych instytucji RP i obniżania standardów rządzenia zapewnia tej partii realizacja programu 500 plus i obietnice kolejnych transferów socjalnych. Za każdym razem nie kierowanych precyzyjnie do najbardziej potrzebujących jednostek czy grup, ale obiecywanych i wypłacanych w czasie kolejnych kampanii wyborczych, wedle stosowanej przez Kaczyńskiego całkowicie cynicznie zasady „flaszka za głos”. Alibi dla tej strategii utrzymywania się przy władzy ma być „zrównoważony budżet” na rok 2020 ogłoszony przez Mateusza Morawieckiego równolegle z ogłaszaniem kolejnych wypłat i obietnic wypłat mających załatwić Andrzejowi Dudzie drugą kadencję prezydencką.",,
"OPINIA
Czego WOŚP nie załatwi za państwo?","Fala bezinteresownego zaangażowania w imię dobra wspólnego, jaką wywołuje Wielka Orkiestra Świątecznej Pomocy musi budzić sympatię. Ale wrzucając banknot do puszki warto pamiętać, że w ten sposób nie rozwiążemy wszystkich problemów służby zdrowia. Do tego potrzebny jest inny rodzaj aktywności.","Początek roku oznacza w Polsce tradycyjny finał Wielkiej Orkiestry Świątecznej Pomocy i kolejną, równie tradycyjną odsłonę sporu o WOŚP i jego lidera Jurka Owsiaka. Przez lata spór ten toczył się między prawicą i liberalnym centrum.",,
"OPINIA
Jaki diabeł podkusił Kaczyńskiego, by znowu iść na wojnę z sędziami?","Wysoka frekwencja na sobotnim Marszu Tysiąca Tóg w Warszawie pokazuje, że kwestia niezależności sądów i niezawisłości sędziów jest ważniejsza dla obywateli, niż się PiS wydaje. To może być problem w kampanii prezydenckiej dla Andrzeja Dudy.","Patrząc na tłumy, przelewające się w sobotnie popołudnie od placu Krasińskich w Warszawie, gdzie swoją siedzibę ma Sąd Najwyższy, pod Kancelarię Prezydenta i Sejm, zastanawiałam się, jaki diabeł podkusił Jarosława Kaczyńskiego, który uchodzi za świetnego stratega, żeby pozwolił ministrowi sprawiedliwości Zbigniewowi Ziobrze na forsowanie ustawy kagańcowej, zwanej też ustawą represyjną? Ustawa, którą PiS przepycha właśnie przez parlament, wyprowadziła na ulice 15 tysięcy ludzi w sobotnie, niezbyt pogodne, popołudnie (wcześniej były protesty także w innych miastach), wywołała zaniepokojenie Komisji Europejskiej i ponowną wizytę Komisji Weneckiej w Polsce.",,
"OPINIA
Hokus-pokus. Rządowe sztuczki ze zrównoważonym budżetem",Jak sfinansować przedwyborcze wypłaty dla emerytów i nie wykazać wzrostu długu? Wystarczy posłużyć się niepełnosprawnymi i zabrać część pieniędzy przyszłym emerytom.,"Budżet 2020 to pierwszy po 1989 r. zrównoważony budżet – trąbi od miesięcy rządowa propaganda. Jednocześnie rząd chwali się, że kolejny raz wypłaci wszystkim seniorom tzw. trzynastą emeryturę (choć w rzeczywistości nie jest to trzynasta emerytura, tylko dodatkowe świadczenie w wysokości 1200 zł brutto, czyli ok. 900 zł na rękę, wypłacane po równo, niezależnie od wysokości pobieranej emerytury). Jak to możliwe, że państwo stać na taki gest, skoro gospodarka wyraźnie spowalnia, a więc wpływy z podatków mogą przestać rosnąć tak szybko jak do tej pory?",,
"Dlaczego Turcja ma już prototyp własnego auta elektrycznego, a Polska tylko rysunki karoserii?","Spośród wielu chwytliwych haseł z tzw. planu Morawieckiego, którego założenia rząd PiS przyjął 16 lutego 2016 r., najbardziej w pamięć zapadł chyba wszystkim milion samochodów elektrycznych na polskich drogach do 2025 r. Mało tego, znaczna część tych aut na prąd miała być polskiej produkcji.","TOGG, tak będzie nazywać się turecki samochód elektryczny zaprezentowany pod koniec 2019 roku przez prezydenta Reçepa Erdoğana. Na początek TOGG ma mieć dwie wersje: SUV i sedan. Parametry techniczne SUV-a budzą respekt: wersja z jednym 200-konnym silnikiem i napędem na jedną oś rozpędzi się do setki w 7,6 sekundy, a na jednym ładowaniu przejedzie 300 km. Wersja z dwoma silnikami i napędem na dwie osie setkę osiągnie w 4,8 sekundy i przejedzie bez ładowania ok. 500 km. Samochód można ładować ze zwykłego gniazdka (choć potrwa to kilka godzin) albo z szybkiej ładowarki (w 30 min 80 proc. poziomu baterii).",,
"Młodzi do premiera: „Co jeszcze musi się stać, żeby zareagował Pan na kryzys, który rozgrywa się przed pańskimi oczami?”","Szanowny Panie Premierze, swoim działaniem całkowicie zignorował pan stanowisko nauki – piszą aktywiści Młodzieżowego Strajku Klimatycznego do premiera Mateusza Morawieckiego. Twierdzą, że ten list to wyraz sprzeciwu wobec zgubnej dla Polski polityki klimatycznej.","„Czego jeszcze Pan potrzebuje? W ilu polskich domach musi jeszcze zabraknąć wody? Ile lasów musi jeszcze spłonąć? Co jeszcze musi się stać, żeby odpowiednio zareagował Pan na kryzys, który rozgrywa się przed pańskimi oczami? – napisali działacze Młodzieżowego Strajku Klimatycznego do premiera Mateusza Morawieckiego. W piątek rano zaniosą go do kancelarii szefa rządu w Warszawie.",,
Wojna dyplomatyczna na Twitterze trwa. Rosyjskie MSZ atakuje amerykańskie firmy,"Najpierw Władymir Putin oskarżył Polskę o współpracę z hitlerowskimi Niemcami, a teraz rosyjskie Ministerstwo Spraw Zagranicznych pisze, że w rozpętaniu wojny pomogły Hitlerowi amerykańskie firmy, takie jak General Electric, General Motors i Ford.","Zaczęło się od słów Władimira Putina o rzekomej współpracy Polaków z hitlerowskimi Niemcami, na które zareagowała na Twitterze ambasador USA w Polsce Georgette Mosbacher. Za obronę Polski została skrytykowana przez szefa komisji spraw zagranicznych Leonida Słuckiego i przewodniczącego Dumy Wiaczesława Wołodina, zaś Rosyjskie Ministerstwo Spraw Zagranicznych opublikowało kilka postów na Twitterze, w których wytyka jej niekompetencję i brak wiedzy.",,
Mosbacher stanęła w obronie Polski. Ambasada Rosji odpowiada: „Na historii znasz się lepiej niż na dyplomacji?”,"Władymir Putin oskarżając Polskę o współpracę z III Rzeszą, wywołał konflikt dyplomatyczny, w który zaangażowali się ambasadorzy USA i Niemiec w Warszawie.","„Drogi prezydencie Putin - Hitler i Stalin zmówili się, by rozpocząć II wojnę światową. To jest fakt. Polska była ofiarą tego okropnego konfliktu” - napisała na Twitterze w obronie naszego kraju ambasador USA w Polsce Georgette Mosbacher, odpowiadając na słowa Władimira Putina, jakoby Polska kolaborowała z hitlerowskimi Niemcami.",,
"OPINIA
Putin wypowiada nam wojnę informacyjną w najgorszym momencie","W ostatnich latach stosunki polsko-rosyjskie są najgorsze od czasu rozpadu ZSRR. Wypowiedzi Putina, oskarżające II RP o kolaborację z Hitlerem, antysemityzm, a wręcz o wywołanie II wojny światowej, wyznaczają jednak nowe dno w relacji Warszawy i Moskwy. Wiele wskazuje na to, że Putin za jednym zamachem realizuje dwa cele.","Nie mam się co łudzić, że słowa Putina były przypadkowe. Prezydent Rosji to zbyt wytrawny polityk, by posługiwać się sformułowaniami mogącymi wywołać kryzys dyplomatyczny w relacji z sąsiadem z bezmyślności.",,
"Podatek cukrowy - ma odchudzić Polaków, bijąc ich po kieszeni","Rząd wypowiada wojnę „białej śmierci”, czyli cukrowi. Ale tylko w napojach, bo ich producentów najłatwiej opodatkować, łatając dziury w budżecie.","O wprowadzeniu tzw. podatku cukrowego, mającego być orężem państwa w walce z nadużywaniem przez rodaków cukru, sprzyjającym nadwadze i wielu chorobom, resort zdrowia przebąkuje od ponad dwóch lat. Ale teraz uznano sprawę za nader pilną. Ministerstwo Zdrowia właśnie przedstawiło projekt takiego podatku, zwanego też opłatą cukrową, chcąc aby zaczął obowiązywać najpóźniej od 2020 roku, a jeśli będzie to możliwe to nawet od kwietnia przyszłego roku.",,
"OPINIA
Talia pisowskich kart? Króle to na bank kwartet Kaczyński, Duda, Ziobro i Morawiecki","Króle to na bank kwartet Kaczyński, Duda, Ziobro i Morawiecki. Damy – pewnie Mazurek, Witek, Kempa i Pawłowicz. Walety – tu mam problem.","Amerykańscy żołnierze misji specjalnych mają na wyposażeniu niewielki pakunek, w rozmiarach książki Donalda Tuska „Szczerość”, nazywany „survival kit” – pakiet przetrwania. Zafoliowana przed wilgocią paczka zawiera wszystko, co potrzeba, by przeżyć w krytycznej sytuacji w dżungli, na pustyni, na bezludnej wyspie – wszędzie. Obejrzałem jej zawartość. Budzi respekt.",,
„Trzeba wsadzić nogę między drzwi”. Dlaczego twórca idei IV RP wspiera Szymona Hołownię?,"- Od kilku lat piszę w swoich tekstach, że potrzebny jest nowy język w polityce. Język Hołowni jest zupełnie nowy i mam nadzieję, że nie nauczy się starego - mówi prof. Rafał Matyja, historyk, politolog, twórca idei IV RP, dodając, że od 2015 roku głosuje na lewicę, ale czuje się zawiedziony Robertem Biedroniem.","RAFAŁ MATYJA: Gdybym przejmował się sondażami, w ogóle nie komentowałbym polityki. Kukiz na starcie miał 3 procenty, a dostał 20 proc. Uważam, że Duda, prezydent bardzo stronniczy i partyjny, jest do pokonania, bo elektorat PiS to nie jest beton. Ludzie mówią: „ten Duda nam się w sumie podoba”, ale tak samo mówili o Komorowskim. Jeżeli PiS nie zdobyło – mimo gigantycznej mobilizacji środków publicznych i propagandy TVP – pięćdziesięciu paru procent w wyborach parlamentarnych, tylko 43 proc., to wygranej w wyborach prezydenckich nie mają w kieszeni.         – Kiedy Hołownia mnie spytał, czy dobrze robi, kandydując, przypomniałem sobie te gry opozycji między eurowyborami a skonstruowaniem trzech komitetów do Sejmu. Przestawianie kandydatów, stracone dwa miesiące, kiedy PiS prowadziło kampanię. Pomyślałem wtedy, że ta kandydatura to szansa na przełamanie niemożności, na nieskazywanie się na obawy o kolejną anemiczną kampanię PO. Na ryzyko, że sama partia będzie podstawiać – celowo lub nie – nogę swojej kandydatce. Trzeba to spróbować zrobić inaczej. – O IV RP pisałem w latach 1997/98. W 2003 roku to hasło wróciło za sprawą Pawła Śpiewaka, ale wtedy moment na zbudowanie IV RP minął. On był przed akcesją Polski do UE i polegał na przemyśleniu, jak możemy wzmocnić państwo, zanim do niej wstąpimy. Wzmocnić w sensie instytucjonalnym, przywrócić mu sprawczość. Uważałem, że ważne jest posiadanie jakiegoś planu reform ustrojowych. Nie tylko wzmocnienia premiera, ale także budowy państwa od dołu, dlatego ważna dla mnie była reforma samorządowa, która w jakimś stopniu doszła do skutku. – To był jeszcze rząd dużych zmian. Dla dwudziestokilkuletniego człowieka to był wielki stres. Choćby przemówienie na dożynki. Bałem się, że palnę jakąś gafę, ale dostałem opracowania z Ministerstwa Rolnictwa i jakoś poszło. Przy okazji już wtedy zobaczyłem, że to jest państwo resortowe, co postrzegaliśmy jako największe zło. – Projekty strategiczne są papierowe. Boni coś tam pisał, ale to jest literatura. Morawiecki przygotowuje jakąś Strategię Odpowiedzialnego Rozwoju, ale to też nie jest plan rządzenia. Ten tworzy się w partyjnym boju o władzę. Czułem, że rządy AWS to ostatni moment, bo później elita reformatorska zacznie się starzeć, będzie coraz bardziej zadowolona z siebie i coraz mniej chętna do zrobienia czegoś, poza tym będzie coraz mniejsze przyzwolenie społeczne na reformy. Rok 1998 był ostatnim takim rokiem. Dałem sobie spokój z polityką. – Widziałem rosnącą jałowość AWS i przejmowanie najgorszych cech, które kiedyś zarzucano SLD – wchodzenie do spółek, robienie różnych interesów dzięki polityce. Zdałem sobie sprawę, że nic pozytywnego już nie zrobię, a dostałem najatrakcyjniejszą propozycję w życiu. Robiłem wywiad z Krzysztofem Pawłowskim, założycielem Wyższej Szkoły Biznesu w Nowym Sączu, i jak to warszawski mądrala, wybrzydzałem, że nie wykorzystuje okazji, przecież mógłby to, mógłby tamto. I on mówi: „Po prostu nikt nie chce przyjść i zaryzykować”. Wywiad się nie nagrał, ale w trakcie rozmowy powiedziałem: „A jak ja bym przyjechał do pana? Kończę właśnie doktorat”. Dwa lata później dostałem ofertę stworzenia od zera wydziału politologii, mając dopiero co uzyskany doktorat i 34 lata. Na państwowej uczelni przed pięćdziesiątką nie miałbym na to szans. – Afera Rywina dużo zmieniła, tworzyła jakąś szansę, ale absolutnie nie wierzyłem już w IV Rzeczpospolitą. Szczyt moich marzeń był taki, że PiS i PO zbudują w miarę sprawny mechanizm w otoczeniu premiera. – Uważałem go za bardzo inteligentnego człowieka, który napisał przed wyborami „plan rządzenia”. To rzadkość. Sądziłem, że to jest być może ten moment, kiedy można włożyć nogę między drzwi i coś zrobić. Aż się prosiło, żeby powiedzieć: robimy nowe media publiczne. Ale przegłosowanie ustawy o Radiofonii i Telewizji przez PiS w 2005 roku i rozwalanie instytucji ostatecznie pozbawiło mnie złudzeń co do PiS. Kaczyński otwarcie wtedy powiedział, że ci, którzy mówią, że liczą się instytucje, są naiwni, bo liczą się ludzie. Tymczasem mnie interesuje wzmacnianie instytucji bez względu na to, kto rządzi. – Ani przez chwilę. Kiedy pisałem krytycznie o rządzie Tuska, bardzo często dla wielu osób byłem pisowcem. Ale nie widzę wielu dużych rzeczy – poza 500+, za które mógłbym ich pochwalić. Za to pochwaliłbym zresztą każdą ekipę. – OK, jak będzie lepsze rozwiązanie, to chętnie je poprę. Każde działanie państwa pomagające wychowującym dzieci wymaga wsparcia. Ale wszystkie inne działania PiS pokazały, że się nie myliłem. To, że Duda nie zaprzysiągł wybranych legalnie sędziów Trybunału Konstytucyjnego, dopisywanie coraz to nowych ustaw taktycznych, czyli psucie prawa, było pokazaniem koncepcji państwowych, w których instytucje są łupem zwycięzcy, a nie tym, co może służyć tym i następnym. Oni niszczą to, co dla mnie jest najważniejsze w państwie, czyli instytucje. I robią to zawsze, kiedy rządzą. – Obie warstwy, i retoryczna, i polityczno-legislacyjna, są złe. W retorycznej już za pierwszego PiS wiedziałem, że to jest spektakl, bo Kaczyński doskonale zdaje sobie sprawę, że trzeba grać pewnymi stanami emocjonalnymi. To, że skok na Trybunał odbył się w nocy, brutalnie, w bardzo złym stylu, było wyreżyserowane, żeby wykopać przepaść. Bo Kaczyński bardzo nie lubi, doświadczył tego z Kazimierzem Marcinkiewiczem, jeżeli część jego partii wprawdzie jest pisowcami, ale cywilizowanymi. Teraz tę grę powtarza z Porozumieniem Jarosława Gowina, mówiąc im: „Będziecie musieli zrobić rzeczy, które pewnie uważacie za niefajne, politycznie barbarzyńskie”. Zobacz także: Nowy Marks, czy nowa gwiazda polskiej polityki? Jaki jest naprawdę Adrian Zandberg – Jeszcze coś. Przez takie działania PiS przestało móc rozmawiać z innymi ludźmi. Na poziomie emocjonalnym sam tak zareagowałem. Po skoku na TK uznałem, że nie ma co z nimi rozmawiać, jeśli w Sejmie nie znalazł się nikt, kto miałby wątpliwości. Drugi aspekt to było pokazanie siły, co dobrze opisał Maciej Gdula w „Nowym autorytaryzmie”. Ludzie poczuli, że skoro elity są przeciwko, to wreszcie ktoś im pokazał i się za nich wziął. W tym nawet przeciwnicy Kaczyńskiego grali zaplanowaną przez niego rolę. On chciał wywołać takie emocje, bo to potwierdzało jego siłę, pokazywało, że gra się toczy o coś, że zmieniają Polskę. – Nie wiem, czy za tym stoją jego emocje, czy kalkulacja. To, co robi, układa się w dość skuteczne posunięcia. Po 2005 roku Kaczyński nauczył się, że dobrze jest wzniecać konflikty. Najpierw podzielił Polskę na liberalną i solidarną, później wymyślił grę suweren kontra elity. Oprócz tego liczy się, żeby kontrolować agendę, czyli być tym, który wrzuca temat. Napisałem kiedyś tekst „Jej królewska mość sytuacja”. Sytuacja to coś, nad czym polityk nie do końca panuje. Nawet Tusk miał momenty słabości polityczno-intelektualnej, kiedy mówił, że ktoś przestawił wajchę. A to raczej była sytuacja, a nie tajemniczy wajchowy. To jest moment, gdy polityk czuje, że nie kontroluje tego, co się dzieje, i ma poczucie, że ktoś działa przeciwko niemu, jakieś obce siły, nawet jeśli to jest suma pewnych zdarzeń. – Nie przekonują mnie teorie spiskowe, że Kaczyński jest w sojuszu z Banasiem przeciwko ziobrystom. Natomiast jestem absolutnie pewny, że treść i sposób forsowania ustawy przeciwko sędziom ma przykryć sprawę Banasia. Chodzi o to, żeby wywołać konflikt w sferze, która jest dla PiS bezpieczna, bo wiele razy potwierdziło się, że od wojny z sądami elektoratu PiS nie ubywa. To nie jest coś, co ten elektorat zawstydza lub martwi. Co innego sprawa Banasia. – Nie. Wiedziałem, po co to mówię. Za to druga strona sporu zaczęła mnie nazywać symetrystą, bo krytykuję PiS, ale tak naprawdę to jest podszyte niechęcią do PO. Mam ogromny komfort mieszkania poza Warszawą. Moja kariera nie zależy od takich ocen. Mieszkam w Bielsku-Białej, pracuję na Uniwersytecie Ekonomicznym w Krakowie, nie muszę się martwić. – Z perspektywy Warszawy wydaje się, że trzeba gromadzić jak najwięcej wiedzy i faktów, bo się wtedy więcej rozumie. Mieszkając w Sączu, zrozumiałem, że czasem właśnie nie trzeba wiedzieć, żeby komentować lub doradzać z dystansu. Prowincja jest o wiele bardziej ciekawa i kolorowa, niż to się wydaje w Warszawie. Bardzo się wkurzam, gdy ktoś mówi, że Nowy Sącz jest pisowski, bo w 50 procentach nie jest. I nie wybrał sobie prezydenta z PiS. To nie jest takie proste, że ludzie od rana do wieczora oglądają tam TVP Info na zmianę z TV Trwam. Są bardzo różni – społecznie, klasowo, w stosunku do Kościoła. Kiedyś jechałem w Rzeszowie autobusem i dwie emerytki zastanawiały się, czy młodzież jest patriotyczna. Byłem przekonany, że to słuchaczki Radia Maryja. A za chwilę jedna mówi: „No i proszę pani ja będę na te manifestacje zawsze chodziła” i zaczęła mówić o KOD. Nie ma prostego klucza. – Ja się wycofałem nigdzie. A jak się jest nigdzie, to dopuszcza się do siebie głosy i z lewicy, i liberalne, i różne inne. Z konserwatyzmu został mi sceptycyzm co do natury ludzkiej oraz przywiązanie do instytucji. – Od 2015 roku głosuję na lewicę. Chciałem, żeby była w Sejmie, bo bez niej był kulawy, a PO nie robiła tego, czego oczekiwałbym po jakiejkolwiek opozycji. Poza tym Wiosna i Razem to są formacje, w których dokonuje się rewolucja pokoleniowa, co dla mnie jest bardzo ważne. Wiedziałem, że to był dobry wybór, jak połowa Polski zachwyciła się przemówieniem Zandberga po exposé premiera – połowa nie ta opozycyjna, tylko różna. – Może pani tak powiedzieć, jeśli chce mi pani obrzydzić tę lewicę. Ale nie mam wyjścia. Żeby usłyszeć Zandberga i Gdulę w parlamencie, trzeba było głosować na Czarzastego. Zobacz też: Tylko u nas: Szymon Hołownia o starcie w wyborach prezydenckich",,
Poseł SLD narzekał na koszty życia w Warszawie. Co wynika z jego oświadczenia majątkowego?,"Poseł Marcin Kulasek zasłynął wypowiedzią, że za 9 tys. złotych nie da się przeżyć w Warszawie. Teraz, jak inni posłowie, złożył oświadczenie majątkowe. Okazuje się, że zanim został posłem wcale nie zarabiał więcej. Tłumaczy, że wcale nie chodziło o pieniądze, a o to, że gotować trudno.","Kulasek dostał się do Sejmu z listy SLD i od razu zdziwił – jak można w Warszawie przeżyć za poselską pensję. – Proponuję spróbować się utrzymać w Warszawie za 6,5 tys. zł na rękę i dietę 2,5 tys. zł – żalił się portalowi Interia.",,
Mateusz Morawiecki podczas 38. rocznicy pacyfikacji Wujka bierze się za sędziów,"Podczas uroczystości w 38. rocznicę pacyfikacji kopalni „Wujek”, premier Mateusz Morawiecki zaatakował środowisko sędziowskie. „To obrzydliwe wykorzystywanie śmierci 9-ciu z Wujka” – skomentował na Twitterze Marek Migalski, politolog, były europoseł i kandydat KO do Senatu.","Szef rządu wziął udział w uroczystościach upamiętniających dziewięciu górników, zastrzelonych przez ZOMO na początku stanu wojennego.",,
"OPINIA
Im dłużej krzyż wisi w Sejmie, tym mniej znaczy","Posłanka Lewicy i szefowa sejmowej Komisji Rodziny Magdalena Biejat powiedziała ostatnio, że w Sejmie nie powinno być krzyża. Też tak myślę, ale nie dlatego, że jestem satanistą. Wręcz przeciwnie: z sympatii do katolików. Serio. Jest mi przykro, że oni (pisowcy, biskupi, księża, cała ta wesoła gromadka) wam to robią.","Wróćmy na chwilę do słów posłanki Biejat. – W Sejmie mamy osoby różnych wyznań; mamy osoby, które są niewierzące – tłumaczyła. – Sejm jest przestrzenią publiczną, miejscem stanowienia prawa dla wszystkich obywateli. Uważam, że krzyża w takim miejscu być nie powinno. Żyjemy w państwie prawa, mamy zapisany rozdział Kościoła od państwa w konstytucji i powinniśmy tego przestrzegać. To są dobre standardy demokratyczne.                       To ci Polacy, którzy potrzebują mądrego Kościoła, powinni bronić krzyża przed tymi, którzy robią na nim politykę i kasę. I wynieść go z Sejmu. Im dłużej tam wisi, tym mniej znaczy. Czytaj także: Jędraszewski znów o „tęczowej zarazie”. „To choroba, którą trzeba zdiagnozować, a następnie leczyć”",,
Bracia Sekielscy z Nagrodą „Newsweeka” im. Teresy Torańskiej,"Katarzyna Surmiak-Domańska, Tomasz i Marek Sekielscy oraz Paweł Juszczyszyn zwycięzcami VII edycji Nagrody Newsweeka im. Teresy Torańskiej. Wyróżniony został także Młodzieżowy Strajk Klimatyczny.","Wyróżnienia są przyznawane w kategoriach: Najlepszy materiał dziennikarski, Najlepsza książka oraz Działalność publiczna. Konkurs „Nagroda Newsweeka im. Teresy Torańskiej"" jest wspólną inicjatywą tygodnika Newsweek Polska oraz Fundacji im. Teresy Torańskiej. Jej celem jest propagowanie kultury słowa w życiu publicznym oraz promowanie autorów znaczących materiałów dziennikarskich i postaw prospołecznych.",,
"Razem na scenie i w życiu. O pasji, pracy i życiu na oucie opowiadają Justyna Łagowska i Jan Klata","Ludzie myślą, że żyjemy na jakiejś krawędzi, na wulkanie. A my po prostu potrzebujemy takiej intensywności – mówią Justyna Łagowska, scenografka, i Jan Klata, reżyser, od 21 lat razem na scenie i w życiu.","JAN KLATA: Premiera jest jak maraton. Dwa ostatnie tygodnie nie myśli się o niczym innym, spinka całego organizmu, po czym, gdy dobiegnie się do mety, następuje zjazd. Organizm musi zrzucić napięcie psychiczne i fizyczne, bo ten nasz kilogram z kawałkiem galaretki w głowie wysysa energię z całego ciała.",,
Tymon Tymański: PiS? Ja po prostu nie ufam dobrym intencjom tych gości,"Moi adwersarze to polska zaściankowa mentalność, rodzimy patriotyzm, głupota i hipokryzja, będę te postawy jebać do końca życia i jeszcze na tym zarobię na rachunki – Tymon Tymański opowiada o najnowszej płycie „Paszkwile""",Aleksander Hudzik: Słyszałeś Zbigniewa Stonogę śpiewającego antypisowskie utwory po wyjściu z więzienia?,,
"OPINIA
Nie dajmy się zwieść pozorom. W PiS naprawdę nastąpił klimatyczny przełom","To co w Brukselskim porozumieniu jest przełomowe to fakt, że premier z ramienia PiS przyznał otwarcie, że globalne ocieplenie istnieje, człowiek ma w nim swój udział, i mimo potężnych kosztów Polska zamierza z nim walczyć. Tym samym Morawiecki przystał na nieporównanie bardziej ambitny plan niż ten, który rzad PiS krytykował jeszcze kilka lat temu. To jest jakościowa zmiana w retoryce rządu PiS.","- Jakość życia polskiej rodziny ma dla nas nadrzędne znaczenie – wspomniał na konferencji prasowej w Brukseli Mateusz Morawiecki. To komentarz do wyłomu w unijnym planie redukcji emisji gazów cieplarnianych. W 2050 roku unijna gospodarka ma emitować tyle samo CO2 i innych gazów ile będzie ich pochłaniać (głównie dzięki lasom). Uzależniona od węgla Polska dostanie na to 20 – 30 proc. wartego 100 mld euro unijnego funduszu transformacyjnego. Ale jeśli rzeczywiście dla polskiego rządu jakość życia polskiej rodziny ma nadrzędne znaczenie, Polska nie mogła zablokować nowej odsłony unijnej polityki klimatycznej. Koszty alternatywne, które trzeba byłoby ponieść, gdyby emisje nie spadły, mogłyby być znacznie większe niż mityczny bilion złotych, które wdrożenie planu zero emisyjnej gospodarki w najlepszym razie pochłonie.",,
"„Pan Morawiecki często zapewnia, że dba o polski naród, a potem kłamie. To dobijające”","Dziś w nocy nie spałem. Załamuję ręce, widząc, że premier mojego kraju ignoruje naszą wspólną przyszłość, grzebie nasze bezpieczeństwo i szansę na normalne życie. To mnie przeraża – mówi Michał Kiwerski z Młodzieżowego Strajku Klimatycznego.",Newsweek: Dlaczego Młodzieżowy Strajk Klimatyczny znowu wychodzi na ulice?,,
Ksiądz Tymoteusz Szydło odchodzi ze stanu duchownego,"Ksiądz Szydło poinformował o swojej decyzji w oficjalnym oświadczeniu. „Nie udało mi się pokonać kryzysu wiary i powołania"" - napisał.","Oświadczenie trafiło do Katolickiej Agencji Informacyjnej z rąk pełnomocnika księdza – adwokata Macieja Zaborowskiego. Tymoteusz Szydło wyjaśnia w nim, że powodem decyzji była m.in. presja, pod którą znalazł się w związku z plotkami pojawiającymi się w mediach po tym, jak udał się kilka miesięcy temu na dopuszczany przez prawo kanoniczne urlop.",,
"OPINIA
Czego dowiadujemy się o PiS dzięki Banasiowi?",Sprawujący dotychczas władzę jak czołg PiS okazuje się bezsilny wobec jednego faceta.,"Ostatnie dni to nieustanne zwroty akcji jak serialu sensacyjnym, tyle że z gatunku tych niskobudżetowych. Jarosław Kaczyński wzywa do siebie Mariana Banasia i oczekuje jego rezygnacji z funkcji prezesa NIK. Partyjna agitka podgrzewa dymisję na Twitterze. Ta jednak nie następuje. Podobno pismo w sprawie dymisji wpływa do marszałek Sejmu, jednak na skutek błędów formalnych zostaje odesłane do poprawki. Jednocześnie Banaś zmienia zdanie, czuje się urażony, bo informacja o jego spotkaniu z Kaczyńskim miała nie ujrzeć światła dziennego, a zrobiono z niej newsa dnia. Gdyby Banaś był Suskim, byłoby dawno po sprawie, ale w tym wypadku kosa trafiła na kamień. Prezes NIK z sześcioletnią kadencją jest nie do ruszenia przez partię i Banaś postanawia to wykorzystać. Pokazuje Nowogrodzkiej i Wiejskiej gest Kozakiewicza.",,
Gwałtowny zwrot. Czy PiS przeprosi się z energią odnawialną?,"Przez trzy lata rząd PiS hamował rozwój odnawialnych źródeł energii. Teraz, stojąc pod unijnym pręgierzem, gorączkowo chce je rozwijać.","Wszyscy mamy świadomość, że polityka klimatyczna UE zmienia warunki w Polsce. I my musimy dopasowywać do tego naszą politykę. Dlatego walczymy w Brukseli o jak najlepsze warunki dla polskiego górnictwa. Bo polskie górnictwo to bezpieczeństwo, przede wszystkim energetyczne. To niskie ceny – mówił premier Mateusz Morawiecki na tegorocznej Barbórce w Polskiej Grupie Górniczej.",,
Autorytaryzm w Polsce nie zagości. Wiatr historii zaczął wiać w przeciwną stronę. Dlaczego?,Bez podziału Polski na PiS – anty-PiS Jarosław Kaczyński traci impet. Nie ma już monopolu na hasła będące fundamentem jego władzy. Z lewa i z prawa mówią mu: sprawdzam.,"Po ostatnich wyborach nic w polskiej polityce nie będzie takie samo. Narodowo-socjalna legenda prawicy ulega dekonstrukcji. I choć partia władzy wygrała sejmową większość, to projekt polityczny Jarosława Kaczyńskiego upadł. Nie będzie w Warszawie Budapesztu. Zmiana ustroju nie wchodzi w rachubę. Autorytaryzm w Polsce nie zagości. Wiatr historii zaczął wiać w przeciwną stronę.                Autor jest prezesem domu mediowego OMD, był doradcą Ryszarda Petru i Roberta Biedronia.",,
Karuzela ze spółkami. Dlaczego miotła kadrowa PiS znów idzie w ruch?,"Kilka miesięcy przed wyborami kadrową miotłę PiS odstawiono do kąta. Ostatnie zmiany w zarządach państwowych spółek wskazują, że rząd znów po nią sięgnie.","Na fatalny stan murawy w trakcie niedawnego meczu piłkarskiej reprezentacji ze Słowenią narzekali wszyscy. Premier Mateusz Morawiecki, przez parę tygodni także minister sportu, był w szatni piłkarzy tuż po meczu i zapowiadał interwencję w tej sprawie.                            Jak będzie wyglądało trzecie rozdanie kadrowe? Wielu ekspertów ma nadzieję, że będzie ono przypominać raczej to drugie, mniej gorączkowe, przede wszystkim z racji coraz krótszej ławki rezerwowych. Tyle, że dotyczy to menedżerów najwyższego szczebla, a prawdziwą kopalnią tysięcy posad są niższe piętra zarządzania. I tu apetytu działaczy partii Kaczyńskiego na profity nie można nie doceniać, zwłaszcza jeśli pogarszać się będą jej widoki na kolejną kadencję. Czytaj więcej: „Kto ma słabe nerwy, niech nie czyta”. Przed emerytami i państwem są dwa scenariusze: zły i jeszcze gorszy",,
Angela Merkel w Auschwitz: „Odczuwam głęboki wstyd”,"– Nic nie przywróci życia tym osobom, które zostały tutaj zamordowane i nic nie sprawi, aby cofnąć czas i usprawiedliwić te niemieckie morderstwa – powiedziała Angela Merkel podczas swojej pierwszej wizyty w obozie Auschwitz-Birkenau.","– Nie będziemy tolerowali żadnego antysemityzmu – dodała. Szefowej niemieckiego rządu towarzyszyli byli więźniowie i premier Mateusz Morawiecki, który stwierdził: – Auschwitz to niemiecki obóz śmierci zarządzany przez Niemców, ważne aby to podkreślić, ważne, aby jasno wskazać sprawców.",,
"Wyjście smoka. Trwa polsko-chińska gra nerwów wokół Huawei W tle 8,5 miliarda euro i technologia 5 G","W polskim oddziale Huawei, chińskiego giganta telekomunikacyjnego, atmosfera jest napięta. Tonny Bao, szef koncernu na Polskę, codziennie wisi na telefonie, nieustannie rozmawia z centralą firmy w Shenzhen. Przełożeni naciskają: trzeba wreszcie wyjaśnić kwestię obecności firmy w Polsce. Artykuł jest polską wersją tekstu „Wyjście smoka”, opublikowanego na vsquare.org anglojęzycznej platformy, publikującej teksty dziennikarzy śledczych z Czech, Węgier, Słowacji i Polski.","Bao wysyła więc prośby o spotkanie do polskiego rządu — ale od ponad pół roku rząd mu nie odpowiada. Właśnie z tego impasu musi cały czas tłumaczyć się przed zwierzchnikami w Chinach. A ci powoli tracą cierpliwość. Nerwy puszczają też dyrektorom firmy w Warszawie — pracownicy chodzą wokół Tonny'ego Bao na paluszkach, pytając siebie nawzajem, w jakim humorze jest dzisiaj Tonny? Czy jest uśmiechnięty, czy rozmawia z ludźmi? Chińska centrala naciska: chce wiedzieć, czy Huawei ma szanse implementować w 38— milionowym kraju w centrum Europy technologię 5G. O bycie liderem technologii, która wywróci do góry nogami telekomunikację jaką znamy, walczą dziś wszystkie firmy z branży. Według nieoficjalnych informacji, jeżeli sytuacja w polskim oddziale Huawei nie wyklaruje się w ciągu najbliższych miesięcy, Chińczycy są gotowi przenieść swoje regionalne centrum na Europę Środkowo-Wschodnią i kraje nordyckie z Warszawy do stolicy innego dużego państwa regionu. Czy Warszawa ulegnie naciskom?                                 W Polsce w marcu tego roku Huawei zorganizowało konferencję naukową w Centrum Zaawansowanych Materiałów i Technologii CEZAMAT. To jeden z najważniejszych ośrodków badawczych w kraju utworzony przez konsorcjum 9 placówek naukowych. Chiński koncern zrobił tam drugie spotkanie z cyklu „Huawei Rozmowy o Przyszłości”. Tegoroczna edycja odbyła się pod hasłem: „Sztuczna inteligencja w Twoim życiu”. Oprócz przemówień dyrektorów z Huawei były też wykłady i prezentacje znanych polskich naukowców. Prof. Dominiki Maison, dziekan Wydziału Psychologii UW, prof. Romualda Becka z CEZAMAT czy popularyzatora nauki, dr Tomasza Rożka. Zobacz więcej: 5G to nowa technologia, w którą rząd inwestuje miliony. Czy będzie miał problem? Rząd polski rozważa przekazanie kontroli nad technologią 5G w ręce polskiej firmy. Takie rozwiązanie promuje państwowa firma Exatel — w tym pomyśle chodzi o zachowanie przez państwo narzędzi oddziaływania na cyberprzestrzeń. Chodzi też o kontrolę infrastruktury dla łączności kryzysowej (służb ratowniczych, wojska i policji). Huaweiowi takie rozwiązanie się nie podoba: - Pracuję w firmie, która jest dostawcą sprzętu do budowy sieci więc z mojej perspektywy nie byłby to ruch opłacalny ani dla nas ani dla naszej konkurencji. Jeśli jednak powierzenie kontroli nad budową i utrzymaniem infrastruktury sieci 5G polskiej firmie miałoby sprawić, że cały proces ulegnie przyspieszeniu, to oczywiście można by to rozważyć - mówi Ryszard Hordyński. W Polsce działa czterech ogólnopolskich operatorów, którzy konkurują dostępnością sieci i jakością usług. To sprawia, że polski rynek jest niezwykle rozwinięty, jest jednym z liderów w Europie. Jedna sieć zarządzana przez państwowy podmiot obniżyłaby poziom konkurencyjności, stałaby się powodem protestów. Według źródeł VSquare w Polsce wciąż nie istnieje spójna koncepcja budowy sieci 5G z udziałem Exatela. Notowania zarządu są marne, — firma została zupełnie pominięta jako podmiot w ustawie o cyberbezpieczeństwie, kompetencje w tym obszarze dostały ministerstwo obrony czy ABW. Problemem Exatela jest brak infrastruktury (dużą jej część dzierżawi). Nie ma żadnych, nawet wstępnych studiów, kiedy spółka miałaby budować infrastrukturę, ile miałaby kosztować i skąd wziąć na to pieniądze. Inny problem to istniejące urządzenia Huawei — bardzo trudno będzie je usunąć, bo są składnikiem sieci 4G i operatorzy masowo kupowali je jako tanie i bezawaryjne. Spora ich część została kupiona na niespłaconych wciąż kredytach. 5G będzie funkcjonowało na podbudowie obowiązującej sieci 4G, więc nie da się wyeliminować chińskich urządzeń. Jedno z naszych źródeł zbliżonych do polskiego rządu uważa, że polityka Polski jest obliczona na to, by docisnąć Chińczyków, aby w finale oddali sprzęt do 5G za półdarmo. Czy technologia Huawei powinna być traktowana na równi z innymi? Firma jest powiązana z władzami Chin — właścicielem Huawei jest holding należący w 99 procentach do chińskich związków zawodowych kierowanych przez Komunistyczną Partię Chin. Kanadyjska firma Kryptowire ostrzega, że w niektórych smartfonach Huawei (a także ZTE, również z Chin) można znaleźć oprogramowanie firmy Shanghai Adups Technology Company, która pozwala wysyłać dane użytkowników do Chin. Z kolei luka w oprogramowaniu aparatów omawianej firmy pozwoliła rozprzestrzeniać się złośliwemu oprogramowaniu „Satori”, które zostało wykorzystywane do serii ataków w 2017 roku. Obawy ekspertów do spraw bezpieczeństwa budzi przyjęcie w 2017 r. w Chinach prawa o narodowym wywiadzie nakazujące podmiotom prywatnym współpracę z rządem w celach wywiadowczych. Istnieje obawa, że zagraniczni pracownicy Huawei współpracują z wywiadem chińskim (do tego zobowiązuje ich ustawa). Rozmówca VSquare z sektora bezpieczeństwa (musi zachować anonimowość) tłumaczy, że Huawei nie jest jedynym potencjalnym partnerem do rozwoju technologii 5G. Są jeszcze firmy niemieckie i skandynawskie. - Czy możemy obdarzyć zaufaniem kraj, który wspiera Rosję w Radzie Bezpieczeństwa ONZ w zamian za poparcie agresywnych działań na Morzu Południowochińskim? – pyta. Huawei współpracował w przeszłości z Facebookiem. Dostał uprzywilejowany dostęp do interfejsu jego aplikacji, a przez to także dostęp do danych osobistych użytkowników. Facebook zakończył współpracę z Chińczykami i przekonuje, że nie przechowywali oni żadnych informacji na temat użytkowników. Rząd australijski wykluczył Huawei z przetargów państwowych ze względów bezpieczeństwa. W 2016 roku minister infrastruktury Paul Fletcher musiał tłumaczyć się z zegarka tej firmy ujawnionego w zeznaniu majątkowym, który mógł posłużyć do łączenia się z siecią internetową parlamentu australijskiego i posłużyć do kradzieży informacji. Tamtejsi posłowie wyjeżdżali na wycieczki sponsorowane przez Huawei i byli piętnowani za to, że nie ujawnili tego faktu. Według Huawei koszt zablokowania technologii tej firmy na europejskim rynku telekomunikacyjnym może wynieść 62 mld dolarów i zmniejszy konkurencyjność rynku. Z drugiej strony firma przekonuje, że ma najbardziej zaawansowaną ofertę, co sugerowałoby brak istotnej konkurencji. Według Strand Consult chińskie Huawei i ZTE wydają miliony dolarów na PR i dostęp do mediów. W tym roku internetowy portal BiznesAlert.pl dostał propozycję od agencji Multi PR, która chciała wyceny natychmiastowej publikacji promującej Huawei — firma PR zerwała jednak kontakt po prośbie o odniesienie się doniesień medialnych na temat problemów Huawei z zakresu bezpieczeństwa. Na chiński Nowy Rok 2019 r., tuż po wybuchu afer szpiegowskiej, na party do ambasady Chin zapraszała dziennikarzy agencja Star PR. W projekcie Stanowiska Komitetu Administracji Cyfrowej Polskiej Izby Informatyki i Telekomunikacji w sprawie Rekomendacji Komisji Europejskiej dot. Cyberbezpieczeństwa w sieci 5G z 26 marca 2019 roku można przeczytać odpowiedź na stanowisko Komisji, która ostrzega przed zagrożeniami dla cyberbezpieczeństwa wynikającymi z rozwoju technologii 5G, a szczególnie w kontekście niewłaściwych praktyk Państwa Środka: dumping, kradzież własności intelektualnej, wyłudzanie know how. Autorzy stanowiska ostrzegają przed zagrożeniami technicznymi i administracyjnymi jak: Ryzyka związane z istnieniem nieautoryzowanych kanałów transmisji i przekazywania danych. Chińczycy mieli wykorzystywać współpracę Huawei z rządem Wielkiej Brytanii do wycinania fragmentów kodów źródłowych z oprogramowania udostępnianego do badań. Współpraca z T-Mobile w USA skończyła się kradzieżą własności intelektualnej. Do sieci trafiły maile, z których wynika, że pracownicy firmy chińskiej wręcz zachęcali się wzajemnie do tego procederu. Komisja rekomenduje, aby „„każde państwo członkowskie powinno do końca czerwca 2019 r. przeprowadzić krajową ocenę ryzyka związanego z infrastrukturą sieci 5G. Na tej podstawie państwa członkowskie powinny zaktualizować dotychczasowe wymogi w zakresie bezpieczeństwa, którym podlegają dostawcy usług sieciowych, oraz wprowadzić warunki gwarantujące bezpieczeństwo sieci publicznych, zwłaszcza przy przyznawaniu praw użytkowania częstotliwości radiowych w pasmach 5G”. Rząd polski odpowiedział pozytywnie na ten apel i zapowiada stworzenie wymogów bezpieczeństwa przy przetargach na 5G. - Państwa członkowskie UE mają prawo wykluczyć przedsiębiorstwa ze swoich rynków ze względów bezpieczeństwa narodowego, jeżeli przedsiębiorstwa te nie przestrzegają norm i przepisów obowiązujących w danym państwie – czytamy w stanowisku Komisji. - Popieramy wszelkie działalności mające na celu poprawę poziomu cyberbezpieczeństwa, w szczególności w Polsce – deklaruje dyrektor Hordyński. - Ograniczanie konkurencji np. o jedną firmę mniej może być poważnym błędem prowadzącym do większych kosztów, uzależenienia od konkretnych dostawców na lata oraz do opóźnienia wdrożenia 5G, które w Polsce i tak już jest opóźnione. Artykuł jest polską wersją tekstu opublikowanego na vsquare.org anglojęzycznej platformy, publikującej teksty dziennikarzy śledczych z Czech, Węgier, Słowacji i Polski. Czytaj także: Jak Zygmunt Solorz zyska na kłopotach Huawei",,
"OPINIA
„Afera Banasia” na niego nie działała, sondażowe spadki też nie. Czego dziś może się obawiać się Jarosław Kaczyński?","Prezes PiS ma dziś dwa polityczne priorytety i jedną rzecz, której faktycznie może się obawiać.","Od czasu wyborów PiS-owi nie rośnie, ale lekko spada sondażowe poparcie. Lekko za to rośnie Konfederacji, jeszcze lżej Koalicji Obywatelskiej i Lewicy. Przez media przetacza się komentatorska burza za burzą, eksperci i publicyści przesądzają już o definitywnym losie tej czy innej formacji. Problem w tym, że to co zaprząta media nie jest dzisiaj największym problemem Kaczyńskiego. Kaczyński (jak zresztą Schetyna, a kiedyś Miller czy Tusk) myśli w kategoriach politycznych, nie medialnych; w logice długiego trwania własnej formacji, a nie ostatniej godziny spędzonej na Facebooku czy Twitterze w gronie przyjaciół i wrogów. Oczywiście bieżąca popularność w mediach klasycznych, „społecznościowych”, w sondażach produkowanych już nie jako narzędzie wiedzy, ale jako towar mający coraz mniejszą wartość poznawczą – wszystko to jest ważnym narzędziem także z punktu widzenia polityki długodystansowej. Wie o tym Putin, wie zaplecze Trampa (czyli po części też Putin), trudno, żeby Kaczyński o tym nie wiedział. Jednak słupki sondaży partyjnych nie są dla niego priorytetem w momencie, kiedy do najbliższych wyborów parlamentarnych ma cztery lata albo przynamniej rok. Rok, jeśli przegra prezydenturę, a sondaże i intuicja będą mu podpowiadać, że wobec zablokowania własnego rządu i większości w Sejmie warto będzie zażądać od „pisowskiego ludu” wzmocnienia lub choćby potwierdzenia legitymacji własnej władzy. Ale nawet rok to wystarczająco dużo czasu, aby z pobłażaniem traktować bieżące zmiany sondażowych słupków (dopóki nie pokazują sypania się „twardego elektoratu”) i zająć się prawdziwymi politycznymi priorytetami.",,
"W wybuchu w Szczyrku zginęło osiem osób. Burmistrz: znałem tę rodzinę, mieszkaliśmy obok siebie","- To bardzo trudna akcja. Nie pamiętam, żeby do tej pory wybuch gazu tak destrukcyjnie zburzył budynek - mówi śląski komendant wojewódzki PSP Jacek Kleszczewski. W tragedii w Szczyrku zginęły cztery osoby dorosłe i czworo dzieci.","W akcji ratunkowej uczestniczyło ponad 200 osób, a strażacy ręcznie odgruzowywali miejsce tragedii.",,
Prezydent powołał nową minister sportu,"Utytułowana szpadzistka, silna i zdecydowana kobieta sukcesu, błyskotliwa rozmówczyni - napisał kilka dni temu na Facebooku premier Mateusz Morawiecki o Danucie Dmowskiej-Andrzejuk. Prezydent Andrzej Duda właśnie powołał ją na minister sportu.","Ministerstwo Sportu to jedyny resort, który w momencie powoływania nowego rządu Mateusza Morawieckiego 15 listopada, nie został obsadzony.",,
"Bohater afery GetBack zeznał, że był współpracownikiem CBA. Czy służby są zamieszane w skandal korupcyjny?","Główny bohater największej finansowej afery ostatnich lat Konrad K. zeznał w prokuraturze, że był tajnym współpracownikiem CBA – donosi Onet. Jeśli informacje się potwierdzą, oznacza to, że służby są zamieszane w skandal korupcyjny na 2,5 mld zł. Co więcej, w zeznaniach padło nazwisko Kornela Morawieckiego, ojca premiera.","Konrad K. był założycielem i prezesem GetBack – spółki, która do niedawna kontrolowała znaczną część rynku obrotu długami instytucji publicznych. K. blisko współpracował z politykami związanymi z Mateuszem Morawieckim, a za czasów jego prezesury GetBack sponsorował prawicowe media oraz wydarzenia, na których nagrody odbierali prezes Jarosław Kaczyński i premier – pisze Onet.",,
Marian Banaś zostaje w NIK i idzie na wojnę z PiS. Wygłosił oświadczenie,"- Moja osoba stała się przedmiotem brutalnej gry politycznej - oświdczył prezes NIK w przemówieniu, stylizowanym na polityczne orędzie. - W poczuciu odpowiedzialności za NIK będę kontynuował powierzoną mi przez parlament misję - zapowiedział.","- Wobec pojawiających się w mediach różnych doniesień związanych z moją działalnością, ale przede wszystkim powodowany troską o przyszłość Najwyższej Izby Kontroli, pragnę oświadczyć, że byłem gotów złożyć urząd prezesa NIK, z przykrością stwierdziłem jednak, że moja osoba stała się przedmiotem brutalnej gry politycznej – powiedział Marian Banaś w swoim specjalnym oświadczeniu.",,
"OPINIA
„Jeżeli w hotelu Banasia chcemy odpocząć po podróży dwa razy dziennie, to ile paczek prezerwatyw musimy kupić?”",Krakowska Matematyka to organizowany od 2006 r. konkurs dla uczniów podstawówek. Ostatnio wkroczył na wyższy duchowo i moralnie poziom. Jego tematem przewodnim Anno Domini 2019 stał się „Rok Świętego Jana Pawła II”.,"Uczestnicy mogli rozwiązać takie np. zadanie: „Jan Paweł II wspominał, że po maturze poszedł z kolegami na ciastka, czyli słynne kremówki. Zwykle za wszystkie kremówki płacił ten, kto zjadł ich najmniej. Karol zjadł wtedy więcej niż 10 kremówek, ale nie wygrał ani nie przegrał. Kolega, który wygrał, zjadł mniej niż 20 kremówek. Ile kremówek zjadł wtedy Karol, a ile zwycięzca? Wiemy, że zwycięzca zjadł o cztery kremówki więcej od Karola, a obaj razem zjedli więcej niż 26, ale mniej niż 30. Zapisz obliczenia”.",,
"OPINIA
Opozycja ma szczęście z Banasiem","Tytuł tego tekstu żadną prowokacją nie jest. Jest stwierdzeniem faktu. Marian Banaś to wielki prezent dla opozycji. Tym większy, im większym jest kłopotem dla władzy. Publicyści „Newsweeka” podsumowują tydzień.","Ale zacznijmy od zwykle bezsensownego, wszelako niekiedy będącego jak najbardziej na miejscu pytania „co by było gdyby?”. Co by było gdyby prezesem NIK nie został Marian Banaś? Zostałby nim jakiś inny żołnierz PiS-u. Może nie byłby totalnie, jak obecnie Banaś, skompromitowany, ale byłby typowym wykonawcą poleceń Nowogrodzkiej. Kimś o merytorycznych kompetencjach Przyłębskiej, moralnych kwalifikacjach Piotrowicza i estetycznych właściwościach jakimi epatuje pani Krystyna Pawłowicz. Ów ktoś kontrolowałby opozycję i odpuszczałby władzy, kontrolowałby tych, których trzeba, odpuszczały komu trzeba, a z kontroli NIK wynikałyby wnioski jakie trzeba. Dokładnie taką robotę wykonywałby Marian Banaś, gdyby nie okazało się, że Marian Banaś ma nieczystą kartotekę, ale jako nieodwoływalny, stanowi ogromny kłopot dla PiS-u.",,
"Afera Mariana Banasia: PiS zmieni konstytucję, by odwołać go z funkcji prezesa NIK?","Marian Banaś, prezes, Najwyższej Izby Kontroli, to w tej chwili najbardziej palący problem PiS-u. Premier Morawiecki i prezes PiS oświadczyli dzisiaj, że w związku z aferą oczekują, że ustąpi on ze stanowiska szefa NIK. Potem sama Izba w komunikacie wskazała, że jej szef – wbrew doniesieniom medialnym – na razie zostaje na stanowisku. Wcześniej Centralne Biuro Antykorupcyjne poinformowało, że po analizie oświadczeń majątkowych Banasia skierowało zawiadomienie do prokuratury o możliwości popełnienia przez niego przestępstwa.","W zawiadomieniu do prokuratury, CBA wskazuje na podejrzenie złożenia przez Mariana Banasia „nieprawdziwych oświadczeń majątkowych, zatajenie faktycznego stanu majątkowego oraz nieudokumentowanych źródeł dochodu”. Banaś nie przyznaje się do tego wszystkiego, o czym pisze CBA.",,
Koniec Pancernego Mariana? Kaczyński żąda dymisji,"Jarosław Kaczyński w rozmowie z prezesem NIK Marianem Banasiem zażądał jego dymisji. W spotkaniu w siedzibie PiS na Nowogrodzkiej brał także udział Mariusz Kamiński, szef MSWiA, a jednocześnie koordynator służb specjalnych.","Spotkanie odbyło się bez rozgłosu. Marian Banaś został wezwany do siedziby prezesa PiS. Rozmowa raczej nie należała do przyjemnych. A obecny przy niej koordynator służb musiał przedstawić - przede wszystkim Jarosławowi Kaczyńskiemu - wystarczająco mocne dowody na to, że wobec oświadczeń majątkowych Mariana Banasia są uzasadnione wątpliwości.",,
Łuk triumfu i niezgody,"Po tym jak premier Mateusz Morawiecki zapowiedział, że popiera budowę Łuku Triumfalnego wróciła dyskusja o formę upamiętnienia Bitwy Warszawskiej z 1920. W internecie krąży absurdalny projekt pomnika na Wiśle, ale upamiętnienie ważnej historycznej bitwy nie musi być farsą.",Patriotyczne towarzystwo,,
"Minister, senator, a teraz wojewoda. Konstanty Radziwiłł będzie rządził Mazowszem","Premier Mateusz Morawiecki powołał na nowego wojewodę mazowieckiego byłego ministra zdrowia, Konstantego Radziwiłła. Oznacza to, że polityk Prawa i Sprawiedliwości zaledwie kilkanaście dni odpoczywał od funkcji publicznej. W poprzedniej kadencji był bowiem senatorem, ale nie udało mu się wywalczyć reelekcji.","Radziwiłł zastąpi na stanowisku wojewody Zdzisława Sipierę, któremu w jesiennych wyborach dopisało szczęście i dostał się do Sejmu z list PiS. W związku z objęciem mandatu musiał zrezygnować z pełnienia dotychczasowej funkcji.",,
Morawiecki chce wybudowania w Warszawie łuku triumfalnego. „Sam osobiście wpłaciłem środki”,"W piątek premier Mateusz Morawiecki zapowiedział, że wkrótce w Warszawie stanie łuk triumfalny upamiętniający Bitwę Warszawską 1920 roku. - Obiecuję, on stanie w krótkim czasie, musi stanąć w krótkim czasie - mówił szef rządu.","Zapowiedź budowy monumentu padła podczas sesji pytań i odpowiedzi (Q&A) na oficjalnym profilu premiera na Facebooku. Jeden z internautów zapytał Morawieckiego o to, kiedy w Warszawie powstanie pomnik Bitwy Warszawskiej 1920 r.",,
"OPINIA
Normalność",Sejm IX kadencji pokazał „polską normalność” już w pierwszych dniach.,"* W swoim drugim exposé premier Mateusz Morawiecki aż 20 razy użył słowa „normalność”: „polskość to normalność”, „wielkie inwestycje w Polsce to normalność” itd. Jeśli dorzucić do tego przymiotnik „normalny” – wyszło 41. Do tego premier dołożył parę bajek z mchu i paproci, np. o coraz lepszej ochronie zdrowia, której brakuje już tylko świeżej farby na szpitalnych ścianach. Normalnie jaja.",,
"OPINIA
Tusk wygra wraz z Unią, albo razem z nią polegnie",Tusk jako szef Europejskiej Partii Ludowej nie może zmienić wielu trendów w państwach członkowskich. Może jednak powalczyć o przetrwanie i wzmocnienie Unii. Publicyści „Newsweeka” podsumowują tydzień.,"Z pozycji szefa EPL Tusk ma na przyszłość dwa scenariusze ofensywne i jeden defensywny. Ofensywne to powalczenie o kolejne ważne stanowiska w UE lub innych instytucjach zachodniego świata albo powrót do polskiej polityki, kiedy populistyczna rewolta w naszym kraju zacznie się wypalać. Scenariusz defensywny to zasłużona emerytura i dożywotnie stanowisko komentatora w polskich i europejskich liberalnych mediach. Publicyści „Newsweeka” podsumowują tydzień.",,
Polityczny Amber Gold. „PiS zostawi finanse publiczne w dramatycznym stanie”,"PiS prowadzi zabójczą politykę. W 2023 roku przegrają wybory, ale pozostawią następcom zdemolowane finanse publiczne – mówi „Newsweekowi” Marek Borowski, senator PO, były minister finansów.","Marek Borowski: To co PiS robi z finansami publicznymi nazywam politycznym Amber Gold. Piramida finansowa polega na tym, że cwaniak obiecuje ludziom złote góry i pożycza od nich pieniądze. Kiedy musi je oddać, pożycza od następnych. Ludzie widzą, że system działa i do piramidy przystępują kolejni uczestnicy. Kiedy w pewnym momencie kończy się dopływ kapitału, piramida się wali. Polityczny Amber Gold polega na składaniu obietnic, których się potem nie realizuje. Zamiast tego składa się kolejne, jeszcze bardziej atrakcyjne. Rząd PiS do takiej strategii doraźnie dopasowuje finanse publiczne. Jak przełoży się to na nasze emerytury, służbę zdrowia, szkoły?",,
Będzie drożej. Za co zapłacimy więcej w 2020 r? [RAPORT],"Wyższa akcyza, OFE, składki do ZUS i finansowe kuglarstwo. Rząd staje na głowie, żeby utrzymać równowagę w przyszłorocznym budżecie. Ale dobre czasy się kończą. Na socjalne szaleństwa brakuje pieniędzy.","W ekonomii cudów nie ma. Wyraźnie już widać, że w światowej i europejskiej gospodarce idą chudsze lata. Nasza gospodarka też spowalnia, więc i wpływy podatkowe będą mniejsze. To dlatego trzy pierwsze ustawy, które PiS po wyborach posłało do Sejmu, zakładają wyraźny wzrost obciążeń podatkowych i finansowe kuglarstwo. Jak przełoży się to na nasze portfele?                          Taki jest bowiem cel złożonej przez PiS autopoprawki do ustawy o SFWON. W uproszczeniu: FRD pożyczy kilkanaście miliardów złotych funduszowi solidarnościowemu, ten z kolei pożyczy pieniądze ZUS i w ten sposób znajdą się środki na sfinansowanie obiecanej przez Jarosława Kaczyńskiego 13. emerytury w 2020 r., zapewne jeszcze przed wyborami prezydenckimi. Głosy emerytów walnie przyczyniły się przecież do zwycięstwa PiS w kilku ostatnich wyborach. Na dodatek uda się ominąć regułę wydatkową, która limituje zwiększanie wydatków budżetowych ponad miarę. Posłowie PiS utrzymują, że ta operacja nie będzie miała wpływu na poziom środków przeznaczonych dla niepełnosprawnych, ale zainteresowani nie traktują tych słów zbyt poważnie. – Po co w takim razie SFWON uczestniczy w tej operacji. Rząd mógłby przetransferować te środki bezpośrednio – mówi Iwona Hartwich. – Obawiamy się, że to nie przypadek, rząd chce sięgnąć po nasze pieniądze. To mógłby być rodzaj kary za protest, który wizerunkowo dużo PiS kosztował – dodaje. Urszula Rusecka, posłanka PiS pilotująca projekt noweli ustawy o SFWON, nie znalazła czasu na rozmowę z „Newsweekiem”. Niepełnosprawni najpewniej nie uciekną spod topora, tak jak udało się to 370 tys. etatowców zarabiających ponad 11,9 tys. zł brutto. Drugim projektem ustawy zgłoszonym przez PiS po wyborach był bowiem pomysł zniesienia limitu 30-krotności średniej krajowej przy naliczaniu składek do ZUS. Nie jest to żadna ulga dla nieźle zarabiających, lecz troska o przyszłość systemu emerytalnego. Limit wprowadzono bowiem po to, żeby ZUS nie musiał wypłacać bardzo wysokich emerytur dla osób o wysokich dochodach. Zlikwidowanie go oznaczałoby, że każda z owych 370 tys. osób zapłaciłaby od przyszłego roku o ponad 13 tys. zł wyższe składki do ZUS (licząc z częścią składki opłacaną przez pracodawcę). To zapewniłoby finansom państwa zastrzyk ok. 5 mld zł. Sięgnięcie po te pieniądze rozważały wcześniej różne ekipy, choćby rząd Leszka Millera, ale nawet wtedy nie zdecydowano się na taki krok, choć wzrost gospodarczy był minimalny, a kłopoty budżetu potężne. PiS takich skrupułów nie ma. Ale projekt w ostatniej chwili zniknął z porządku obrad po protestach ugrupowania Jarosława Gowina, bez którego partia Kaczyńskiego nie ma większości w Sejmie. Zdjęcie projektu nie oznacza jednak, że lepiej zarabiający mogą czuć się bezpiecznie. PiS zapowiada, że może wrócić. Dużo zależy od tego, jak przebiegną rozmowy koalicyjne. I jak będzie wyglądać sytuacja gospodarcza. A widoki na przyszłość nie są najlepsze. Czytaj także: Chciałbyś, żeby świat myślał, że twoja firma jest najlepsza? Masz do załatwienia ustawę? Możesz dostać pakiet: ataki internetowych trolli i czysty PR od instytutu o poważnej nazwie, personalnie związanego z rządowymi mediami i agencją PR",,
"OPINIA
Jacek Jaśkowiak będzie groźny w wyborach prezydenckich. Ale ma jeden poważny problem","Jacek Jaśkowiak, który wszedł do prezydenckiej kampanii (na razie wewnętrznej kampanii w Platformie) w ostatniej chwili, jest lepszym kandydatem liberalnego centrum w przyszłorocznych wyborach prezydenckich od Małgorzaty Kidawy-Błońskiej.","Kidawa-Błońska jest damą (a także bardzo porządną, kompetentną i lojalną polityczką). Nie jestem populistą i w moich ustach określenie „dama” nie jest epitetem, ale komplementem. Problem w tym, że mamy w Polsce nastrój na gilotynowanie dam. Ten nastrój po stronie prawicy wyprodukowali Kaczyński, Ziobro, narodowcy, Jacek Kurski i Rafał Ziemkiewicz, a po drugiej stronie Adrian Zandberg, Marcelina Zawisza i ich nieliberalni fani pracujący w liberalnych korporacjach medialnych, ale oczywiście uważający się tam za piątą kolumnę lewicowego populizmu.",,
USA domagają się zmniejszenia opłat za wydobycie miedzi w Polsce. Czy PiS znów ustąpi?,Kilku członków Kongresu USA domaga się zmniejszenia opłat za wydobycie miedzi dla amerykańskich inwestorów. Wystosowali w tej sprawie pismo do Mateusza Morawieckiego. To już kolejne żądanie ustępstw ze trony PiS.,"W liście, do którego dotarła „Rzeczpospolita”, żądanie wyłożone jest bez ogródek: skoro USA dbają o bezpieczeństwo Polski, to Polska powinna zadbać o finansowy dobrostan amerykańskich inwestorów.",,
"OPINIA
Służba zdrowia w zapaści, a Morawiecki chce malować ściany w szpitalach","Polska ma się stać najlepszym miejscem do życia – zapowiedział w exposé Mateusz Morawiecki. Powinien tylko dodać, że pod warunkiem, iż nie będziemy chorować. W sprawie opieki zdrowotnej obiecał działania niepotrzebne i nierealne.","Nie mam kim leczyć pacjentów. Jeden lekarz z mojego zespołu właśnie poszedł na planowaną operację i na zwolnieniu będzie ze dwa miesiące. Drugi dostał propozycje pracy w prywatnej placówce – dostanie tam pięć razy większe wynagrodzenie i będzie miał dużo lepsze warunki pracy niż u nas – tak kilka dni temu żalił się szef jednej z klinik onkologicznych w Warszawie. Nie miał jak zatrzymać pracownika, bo nie przebije oferty prywatnej placówki.",,
"OPINIA
Morawiecki wskoczył na falę. W tym osiągnął pewien rodzaj mistrzostwa","Mateusz Morawiecki najczęściej używa słowa „normalność”. Najmniej ma za to pomysłów, jak poradzić sobie z największymi wyzwaniami dla gospodarki.","Sztuka surfowania polega z grubsza na tym, by w odpowiedniej chwili wskoczyć na wznoszącą się falę i utrzymać równowagę. Nie wiem, czy premier Morawiecki uprawia prawdziwy surfing, ale w tym politycznym osiągnął pewien rodzaj mistrzostwa. W przemówieniach jest w stanie tak dobierać oraz ubarwiać dane, by sprawić wrażenie, że Polska wręcz pędzi w forpoczcie zmian. Kiedy podleje to jeszcze ideologicznym sosem i atrakcyjnym cytatem, najlepiej kogoś z panteonu narodowych bohaterów i wieszczów, część publiczności daje się porwać jego wizji, choćby przeczyły jej fakty.",,
Krótki przegląd niespełnionych obietnic z pierwszego exposé premiera Morawieckiego,"Premier Morawiecki wygłosił drugie exposé. Przypominamy, o czym mówił w 2017 roku, co obiecał i czego nie zrealizował.","W pierwszych słowach wystąpienia z 2017 roku premier odwołał się do osiągnięć rządu poprzedniczki Beaty Szydło, zapowiedział kontynuację obranego kursu dobrej zmiany. Deklarował, że pierwszym arcyważnym zadaniem jest służba zdrowia. Podobnie jak w dzisiejszym wystąpieniu, zwrócił się do pacjentów onkologicznych i chorych na serce: „Dwie najczęstsze przyczyny śmierci Polaków to choroby nowotworowe i choroby układu krążenia. 3/4 Polaków odchodzi z tego świata ze względu na te dwa rodzaje chorób. Dlatego trzeba położyć większy nacisk na profilaktykę i leczenie tych chorób, i dlatego też uruchomimy dwa programy, które unowocześnią polską służbę zdrowia. Pierwszy to budowa Narodowego Instytutu Onkologii, który będzie nie tylko miejscem, gdzie skutecznie leczy się nowotwory, ale również prowadzi się nowoczesne badania i terapię. Druga inicjatywa to Narodowy Program Zdrowia Kardiologicznego”. Dziś wiadomo, że żadnej obietnicy rząd nie dotrzymał. Narodowy program Zdrowia Kardiologicznego nie jest realizowany, a Narodowy Instytut Onkologii nie powstał. Zamiast tego w ubiegłym roku zaproponowano projekt Krajowej Sieci Onkologicznej. Zastępczy projekt wywołał wątpliwości wśród pracowników służby zdrowia: „Projekt pilotażu napisali ludzie, którzy odniosą z niego dużą korzyść. To rażący konflikt interesów. Z punktu widzenia chorych ta sieć jest zupełnie bezwartościowa, bo niczego nie rozwiąże. Skończy się zapędzeniem chorych do dużych ośrodków, które już obecnie z trudem sobie radzą” – komentował w OKO.press jeden z najwybitniejszych polskich onkologów prof. Jacek Jassem z Gdańskiego Uniwersytetu Medycznego. Premier w exposé mówił także, że służba zdrowia nie może być prywatyzowana i priorytetem dla rządu jest bezpłatna ochrona zdrowia. Można mieć co do tego wątpliwości, widząc kolejki do specjalistów pracujących w ramach NFZ.",,
"OPINIA
Po exposé. „Rodzina to wartość arcypolska”? Aż dziw, że premier nie dodał, że ręka podniesiona na Polskę zostanie odrąbana","Kiedy polityk PiS mówi o normalności, trzeba się niepokoić. Bo normalność według Prawa i Sprawiedliwości to dyskryminacja mniejszości, ciemnogród w szkołach i niechęć do wszystkiego, co nieznane. To także dalsze dzielenie Polaków. Na „normalnych” i tych, których można dyskryminować, opluwać, a nawet bić","„Chcemy normalnej rodziny, normalnej szkoły, normalnego państwa. Polskość to normalność” – oznajmił premier Mateusz Morawiecki w sejmowym exposé. Tylko co uznajemy za normalne w XXI wieku w dużym europejskim państwie?",,
"OPINIA
Po exposé Morawieckiego. Gdy zabraknie chleba, czekają nas igrzyska","W exposé premiera Mateusza Morawieckiego było więcej na temat wyimaginowanych zagrożeń dla polskiej rodziny niż pomysłów na rozwiązanie realnych problemów. Gdy zabraknie chleba, czekają nas igrzyska.","Premier Mateusz Morawiecki wygłosił w Sejmie swoje drugie exposé. Jednak w prawie 1,5 godzinnym przemówieniu było zaskakująco mało konkretów. Szef rządu zaczął od tego, że w ostatnich wyborach mieliśmy największą frekwencję od 1989 roku, a więc jego ekipa ma silny mandat do rządzenia. Morawiecki mówił, że świat pędzi do przodu, stare prawa odchodzą w przeszłość, nowe dopiero nadchodzą, a celem jego rządu jest to, żeby Polska była państwem dobrobytu i normalności. To kontynuacja narracji z kampanii.",,
"OPINIA
TSUE nie sięgnął po opcję atomową. Ale uruchomił proces, który może wysadzić „reformę” sądowniczą PiS","Trybunał Sprawiedliwości Unii Europejskiej wydał w końcu orzeczenie w sprawie pytań prejudycjalnych Sądu Najwyższego, dotyczących Izby Dyscyplinarnej SN. Wolnych sądów nie przywiozą nam z Brukseli. Ale decyzja TSUE nie zamyka sporu o pisowską reformę sądów. Przeciwnie, otwiera go na nowo.","Choć orzecenie jest znacznie bardziej wyważone, niż stanowisko rzecznika TSUE z czerwca, PiS nie ma się z czego cieszyć – orzeczenie uruchamia polityczną dynamikę, która zwłaszcza w okresie kampanii prezydenckiej może nie być korzystna dla partii rządzącej. Ale także ci, którzy liczyli za to, że orzeczenie TSUE nakaże PiS jednoznacznie wycofać się z reform SN i KRS mogą się poczuć zawiedzeni – TSUE bynajmniej nie sięgnęło po opcję atomową.",,
PiS przegrał w Europie. Wyrok TSUE: Reformy sądownicze niezgodne z prawem,"To Sąd Najwyższy powinien badać niezależność Izby Dyscyplinarnej i to, czy może ona rozpoznawać spory dotyczące przechodzenia sędziów w stan spoczynku, uznał we wtorek Trybunał Sprawiedliwości UE. – Nowe zapisy mogą wzbudzić uzasadnione wątpliwości do co niezależności KRS – oświadczył sędzia Marek Safjan, członek trybunału. – Po wyroku TSUE Izby Dyscyplinarnej SN nie można nazwać sądem – powiedział sędzia Bartłomiej Przymusiński ze Stowarzyszenia Sędziów Polskich „Iustitia”. Decyzja TSUE dotyczy prawie 500 sędziów, których powołała nowa KRS.","Politycy PiS, w tym premier Mateusz Morawiecki i szef KPRM Michał Dworczyk, dawali wcześniej do zrozumienia, że jeśli orzeczenie będzie z ich punktu widzenia niekorzystne, to poddadzą je ocenie Trybunału Konstytucyjnego Julii Przyłębskiej. – Dopóki prawo w Polsce się nie zmieni, nie zmienia się status prawny KRS – stwierdził w rozmowie z TVN24 sędzia Leszek Mazur, przewodniczący KRS od kwietnia 2018 roku.",,
Debata nad exposé Mateusza Morawieckiego. Jak opozycja punktowała premiera,Przemawiając we wtorek w Sejmie Mateusza Morawiecki conajmniej kilkadziesiąt razy przez różne przypadki odmieniał słowo normalność. Jak je rozumiał ? W Sejmie trwa debata nad wotu zaufania dla rządu.,"- Nasz cel to polskie państwo dobrobytu - deklarował premier w exposé;        Nowacka: Dbacie wyłącznie o rozwój swoich koleżanek i kolegów Wiceszefowa klubu Koalicji Obywatelskiej oceniła, jakim Mateusz Morawiecki jest szefem rządu. – Ktoś może myśleć, że mamy premiera, który jest wizjonerem, ale on jest cynikiem – podkreśliła Barbara Nowacka. Zwróciła też uwagę, polityka społeczna, która jest głównym tematem obietnic wyborczych PiS, to „nie tylko efektowne nazwy programów, to nie tylko piękne słowa i licznie wygłaszane slogany"". – To kompleksowe i strategiczne myślenie o przyszłości państwa i mądre finansowanie polityki społecznej. A to przy tym rządzie leży i kwiczy – zaznaczyła posłanka, a następnie odniosła się do sytuacji Polek na rynku pracy. – Przeciętna kobieta w Polsce zarabia przeciętnie 700 złotych mniej niż mężczyzna – powiedziała, po czym wytknęła Morawieckiemu, że „sam nie chce pracować z kobietami”. – Zamiast zapobiegać nierównościom, generujecie jedne i pogłębiacie istniejące. Zamiast dbać o stabilny rozwój państwa, dbacie wyłącznie o rozwój swoich koleżanek i kolegów w spółkach skarbu państwa –zakończyła polityczka. Braun: Fałszywa doktryna bezpieczeństwa narodowego Poseł Konfederacji zaczął swoje wystąpienie od recytacji wiersza Konstantego Ildefonsa Gałczyńskiego [ „Hej, tam w Warszawie jest pan minister...” – przyp. red.], a następnie stwierdził, że w przeciwieństwie do członków PiS Konfederacja nie biła brawa premierowi, „pomimo że tyle pięknych słów padło dzisiaj”. Polityk stwierdził też, że premier w swoim expose nie odniósł się do wielu kluczowych dla polskiego interesu spraw, a także zarzucił Morawieckiemu hipokryzję. – Wypowiem jedno zdanie: mówili tu o obronie życia ludzie, którzy się nim nie przejmują. O bezpieczeństwie mówili ludzie, którzy widzą je w sprowadzeniu obcych wojsk do Rzeczypospolitej – powiedział. – To jest zdrada, ale wysoka izba oswoiła się z tą fałszywą doktryną bezpieczeństwa narodowego do tego stopnia, że nikt nie reaguje – skwitował. Budka: Ubolewam nad tym, że nie przeprosił pan Polaków Reprezentant Platformy Obywatelskiej podsumował wystąpienie Morawieckiego następująco: „Zamiast premiera widziałem dzisiaj w Sejmie spikera z telewizji publicznej, który żyje w innej rzeczywistości. Eksperci od spraw PR zbudowali panu lepszy świat”. Polityk opozycji uznał, że premier „pomylił izby albo światy, w których żyjemy” i przedstawił dokonania PiS w samych superlatywach. Tymczasem, jak zwrócił uwagę Budka, rząd nie zrealizował wielu obietnic złożonych Polakom, w tym tych dotyczących m.in. szumnie zapowiadanego rozwoju gospodarczo-technologicznego. – Mam proste pytanie, czy jest pan, panie premierze, w stanie uczciwie powiedzieć o jednej inwestycji, którą zrealizowaliście przez minione cztery lata? – zastanawiał się Budka. – Czy symbolem transformacji gospodarczej ma być sprowadzany węgiel z Donbasu czy Mozambiku? – kontynuował poseł, odnosząc się do energetyki węglowej popieranej przez PiS . Dalej wspomniał także o podnoszeniu podatków, a także wykorzystywaniu mediów publicznych do interesów politycznych partii Kaczyńskiego. – Czy zwykły obywatel dowie się, jak wiele jeszcze podatków podniesiecie, zamiast ciąć koszty w administracji i wydawać na propagandę? – pytał Borys Budka , po czym dodał: „Liczyłem na to, że przedstawi pan raport o stanie państwa. Ubolewam nad tym, że nie przeprosił pan Polaków”. Winnicki: Rząd PiS jest rządem tęczowej rewolucji Lider Ruchu Narodowego poruszył w swoim przemówieniu przede wszystkim aspekty ideologiczne, oskarżając PiS o podążanie za „lewacką i zachodnią propagandą”. – Nasz kraj ma być silny, dumny, nowoczesny, ale nie może powtarzać błędów Zachodu, który jest strefą umierania biologicznego i kulturowego – stwierdził na wstępie Winnicki, a następnie ocenił, że „rząd PiS jest rządem kapitulacji wobec tęczowej rewolucji. – Wasz rząd ma telewizję, gdzie w programach jest propaganda tęczowa. Ideologia państwowa, uległość wobec lewackiej rewolucji obyczajowej, radykalna zmiana kulturowa i religijna – to się dzieje za waszych rządów – podkreślił Winnicki. Jego zdaniem wszystko, co robi PiS jest zaprzeczeniem realizacji polityki prorodzinnej, którą PiS wyniosło na sztandary swoich obietnic wyborczych. Szef narodowców nie omieszkał też skrytykować rządowego pomysłu na likwidację 30-krotności ZUS. Nazwał ten ruch „katastrofą”. – Kolejny problem jest taki, że nie rozumiecie rzeczywistości. Jesteście całkowicie ulegli globalnym firmom, które nie płacą podatków i wprowadzają cenzurę – zaznaczył. Na koniec polityk porównał PiS do Platformy Obywatelskiej. Stwierdził, że obecny rząd „funkcjonalnie zajmuje miejsce partii Grzegorza Schetyny, bo Platforma boksuje przy lewej flance, wyrywając sobie z Lewicą tęczowego sierpa i młota”. Kosiniak-Kamysz: Rano jest państwo dobrobytu, a pod osłoną nocy sięganie do kieszeni. „Jest prawda przedwyborcza i PiS-owska, czyli powyborcza” Władysław Kosiniak-Kamysz zaczął od komentarza na temat expose Mateusza Morawieckiego, zarzucając premierowi, że, co prawda, potrafi on stawiać diagnozy polityczno-społeczne, ale nie przedstawia żadnych realnych rozwiązań poszczególnych problemów. – Expose to nie żart, koncert życzeń, to powinna być poważna sprawa, poważna dyskusja. To postawienie diagnozy, a potem sposobu terapii, leczenia. Pan premier przedstawił koncert życzeń, wszystkiego najlepszego dla wszystkich. Ale nie ma konkretów – stwierdził lider ludowców. Dodał przy tym, że choć szef rządu wezwał opozycję do współpracy, to dotychczas konsekwentnie ignorował większość inicjatyw wychodzących spoza PiS. – Kończyło się to zamrażarką albo niszczarką – chłodno ocenił lider ludowców, po czym zaczął wymieniać po kolei listę zarzutów pod adresem nieskuteczności rządów partii Kaczyńskiego. Na pierwszy ogień poszły oskarżenia o pogorszenie sytuacji przedsiębiorców. – Premier mówił dużo o przedsiębiorczości. Wzmocniliście przedsiębiorców podnosząc składki, tak ich doceniliście! – mówi Kosiniak-Kamysz. – Nie ma zgody na dojenie państwa, nie ma zgody na uwłaszczanie się! Rano jest państwo dobrobytu, a pod osłoną nocy sięganie do kieszeni. Obłuda do kwadratu – kontynuował szef PSL. – Ręce precz od polskich przedsiębiorców. Oni są solą tej ziemi – dodał, po czym podziękował lewicy, że też podejmuje ten temat. – Ja nigdy nie powiem, że nie jesteście nic warci – zwrócił się do polityków SLD, Wiosny i Razem. Kosiniak-Kamysz odniósł się w ten sposób tym razem nie do polityków PiS, lecz słów reprezentantki PO, Małgorzaty Kidawy-Błońskiej, która kilka dni temu stwierdziła, że jeśli lewica poprzez pomysł PiS ws. 30-krotności ZUS, oznaczać to będzie, że „nie są nic warci”. Szef PSL przypomniał również o dramatycznej sytuacji polskiej służby zdrowia. – Czy to normalne? Normalne to państwo, w którym emerytka wychodzi z apteki ze łzami w oczach, bo nie stać jej na leki? – pytał polityk. Stwierdził, że PiS nie jest w tej kwestii wiarygodny ani nie ma pomysłu na naprawę sytuacji w polskich szpitalach i przychodniach. Jego zdaniem rząd powinien natychmiast zrealizować pakt na rzecz zdrowia, czego od miesięcy domaga się opozycja. – Najważniejsze jest to, żeby nie czekać w kolejce do specjalisty, żeby nie zamykano oddziałów – stwierdził. Najostrzej Kosiniak-Kamysz wypowiedział się o polskim rolnictwie, podkreślając, że PiS całkowicie ignoruje ten sektor gospodarki. Dowodem na to jest jego zdaniem chociażby fakt, że premier w swoim expose poświęcił rolnikom zaledwie 30 sekund. – Zrobiliście syf w rolnictwie! – wykrzyknął Kosiniak-Kamysz. – Przespaliście przez ostatnie cztery lata kluczowe momenty dla rolnictwa. Zrobiliście syf w rolnictwie, o czym świadczą stajnie w Janowie i Michałowie – zauważył. Zandberg: Nie uciekniecie przed odpowiedzialnością. - Porozmawiajmy o państwie dobrobytu – zadeklarował na początku wystąpienia Adrian Zandberg, reprezentujący klub Lewicy i w błyskotliwy sposób zaatakował premiera. Przypomniał, że takie państwo zapewnia tanie mieszkania na wynajem, tymczasem pod rządami PiS powstało 900 lokali. - Prawie połowa młodych ludzi gnieździ się z rodzicami bo nie stać ich na własne mieszkania – punktował dodając, że PiS nocą przemycił też prawo ułatwiające eksmisje lokatorów. Dodał, że w przeciwieństwie do innych państw w Polsce nadal kwitną umowy śmieciowe. Zandberg ostro punktował też kwestie służby zdrowia. - Będzie pan malował ściany w szpitalach, żeby było w nich ładniej, tylko kto będzie ich leczył? - pytał retorycznie. Dodając, że władze oszukały rezydentów przy pomocy księgowej sztuczki. Podkreślił także, że nowoczesne państwo dobrobytu szanuje pracowników i związki zawodowe, a podatki płacą wielkie korporacje, a nie tylko pracownicy i małe firmy. - Polska tak nie wygląda, panie premierze, po czterech lata pańskich rządów. Polska nie jest po czterech latach pana rządów państwem dobrobytu - ocenił polityk Lewicy. Schetyna: Będziemy pokazywać wasze błędy, zaniechania, wasze niespełnione obietnice. - Nie można polityki opierać na dyrdymałach, opowiadać o rzeczach niestworzonych - stwierdził Grzegorz Schetyna komentując wyspąpienie premiera. Jego zdaniem w expose zabrakło konkretów, którymi zainteresowani byli zwykli obywatele Polski. Zdaniem Schetyny, wystąpienie Morawieckiego było zbiorem obietnic, nakręcaniem politycznego science fiction. Lider PO oświadczył, że szef rządu musi także wytłumaczyć się przed obywatelami ze swojego majątku, zakupu działek, majątku przepisanego na żonę. Schetyna stwierdził w tym kontekście, że premier musi być jak „żona Cezara”. Kaczyński: Prezes PiS w zasadzie wygłosił swoje expose. Uznał, że polityka rżadu zapewni Polsce bezpieczeństwo, normalność i ochronę rodziny. Przemówienie premiera nie mogło znudzić - mówił prezydent Andrzej Duda w Sejmie tuż po wysłuchaniu expose. Jednak komentatorzy dość szybko wytykają premierowi powtarzanie niezrealizowanych obietnic sprzed dwóch lat lub deklarowanie nieralistycznych zobowiązań. Ot, choćby w sprawie tunelu łączącego wyspy Uznam i Wolin. Z kolei były szef Komisji Wypadków Lotniczych, a dziś poseł PO, Maciej Lasek przeliczył jak szybko powinna rozwijać się budowa kolei. Premier jest też punktowany za marginalizowanie problwmów służby zdrowia oraz zapowiedzi rozrostu państwowej biurokracji. Morawiecki zaczął przemówienie od osiągnięć swojego rządu. - W ostatnich latach przebiliśmy rozwojowy szklany sufit; poziom rozwoju dochodów Polaków w relacji do najwyżej rozwiniętych gospodarek jest najwyższy od rozpoczęcia transformacji. Wskaźnik nierówności społecznej, tzw. wskaźnik Giniego, spadł od 2015 r. poniżej 28 pkt., czyli jest taki jak w Danii. Polska to kraj wolności. Nawet posłowie mogli śpiewać piosenki tej mównicy – zażartował premier. Co rozumie jako wolność? Sztukę, kulturę, ale i swobodę działania dla przedsiębiorców. Zagwarantujemy zasadę wolności na uczelniach – zadeklarował. Mówiąc o wolności premier podkreślił jednak, że jego rząd nie pozwoli oddawać wolności wypowiedzi i przekonań w imię poprawności politycznej. Jesteśmy narodem tolerancji, ale przede wszystkim narodem wolności. Obietnicą ponad 100 obwodnic miast oraz planem modernizacji i budowy 9 tys. kilometrów torów kolejowych rozpoczął Mateusz Morawiecki omawianie panów rządu odnośnie infrastruktury dodając, że uruchomione zostają połączenia zlikwidowane przez ostatnich 30 lat. Uzupełnić ją mają inwestycje w energetykę oraz uniezależnienie Polski od dostaw gazu ze wschodu. Niezawisłość jest bardzo ważna, ale nie oznacza braku odpowiedzialności – stwierdził Morawiecki komentując kontynuowanie prac nad zmianami w systemie sprawiedliwości. Odwołał się tu do vox populi, twierdząc, że praktycznie nikt nie jest zadowolony z tego jak procedowana była jego sprawa. Skrócimy czas rozpatrywania spraw. Premier stwierdził, że podział władz jest ważne, ale równie wazna jest ich równowaga a demokratycznie wybrany parlament ma wpływ na obsadę sądów w innych krajach. „Kiedy mówimy o państwie dobrobytu to nie chodzi tylko o sukces pojedynczych obywateli, chodzi o skuteczność całego państwa, państwo musi być w grze tam, gdzie rynek tego nie zrobi - to jest normalne. Jak Polska poprawi zakres usług publicznych i czym jest owa normalność? Premier mówił m.in. o inwestycji w w polską oświatę. W przyszłorocznym budżecie mają znaleźć się pieniądze na nauczycielskie pensje. W dodatkowe 2 miliardy złotych pochłoną inwestycje w młode pokolenie m.in. w wyposażenie szkół w pomoce do nauki programowania, multimedialne tablice, poprawę jakości pomieszczeń. W Polsce ma powstać 1000 zeroemisyjnych szkół. Tu premier stwierdził, że tradycyjna energetyka jeszcze długą będzie podstawa produkcji energii w Polsce. Doda jednak, że Polskę dziś, inaczej niż lata wcześniej stać na rozwój odnawialnych źródeł energii. Premier zapowiedział wielkie, porównywalne z wielkimi programami gospodarczymi II RP inwestycje w farmy wiatrowe na ladzie i morzu. Dodał, że w jego rządzie będzie powołany pełnomocnik ds. OZE. Zapowiedział też walkę o czyste powietrze i wojnę z wszechobecnym plastikiem np. wprowadzenia systemu kaucyjnego na plastikowe butelki. Zaznaczył przy tym, ze wszelkie zmiany proekologiczne nie mogą odbywać się kosztem polskich przedsiębiorców, dlatego zmiana i jej tempo nie mogą być narzucone z zewnątrz. Wprowadzimy mechanizmy sprawdzania satysfakcji obywatela z kontaktu z urzędem – zapowiedział Morawiecki. Rząd ma dopilnować żeby sprawy urzędowe można było załatwić w dowolnym miejscu, a nie tylko w tym wskazanym ze względu na miejsce zamieszkania. Pomóc ma tym cyfryzacja wprowadzana na wzór elektronicznych recept Kierunki medyczne ma wedle expose kończyć o 50 proc. więcej studentów niż dziś. Priorytetem ma stać się walka z nowotworami. W Polsce mają powstać supernowoczesne centrum onkologii oraz krajowa sieć onkologiczna oraz szersza refundacja leków. Rząd ma zamiar wprowadzić pakiet badań dla każdej Polki i Polaka po 40 roku życia. Jako epokową określił premier ideę wprowadzenia Pracowniczych Planów Kapitałowych. Nasz program jest programem zainicjowanym przez rząd ale oszczędności są środkami prywatnymi Polaków. Rozumiemy nieufność Polaków do systemu emerytalnego – mówił. Po czym wezwał opozycę do zmiany konstytucji, tak by zagwarantować ochronę środków zgromadzonych na PPK. Politykę Unijną swojego rządu premier Morawiecki streścił w 6 punktach. - Solidarność i pomocniczość wspólnoty, w ramach którego Polska chce walczyć z brukselską biurokracją. - Sprawiedliwe podatki i zmuszenie korporacji międzynarodowych do płacenia podatków tam gdzie czerpią zyski. - Uczciwa konkurencja w ramach której Polska będzie sprzeciwiała się dyskryminacji naszych przedsiębiorców na wspólnym rynku. - Walka z absurdami. - Ambitny budżet Unii z rozbudowaną polityką rolną i polityką spójności - Partnerstwo zachodu, czy;i Europy i USA. Polska będzie sprzeciwiała się federalizacji UE zwłaszcza kosztem NATO. Rzecznik rządu Piotr Müller mówił w rozmowie z RMF FM, że premier Morawiecki skupi się w nim na sprawach gospodarczych, ekologicznych i europejskich. Z kolei w poniedziałkowym wydaniu Super Expressu cytowany jest bliski współpracownik Morawieckiego, który deklaruje że premier na pewno będzie mówił o Centralnym Porcie Komunikacyjnym oraz budowie obwodnic największych miast w Polsce. Do tego ma obiecać podtrzymanie wszystkich dotychczasowych programów socjalnych i realizację wypłaty 14. emerytury, a także podkreślić konieczność „utrzymania spójności finansów publicznych”. Z kolei jak informuje „Rzeczpospolita” w expose premiera pojawią się wątki wyzwań i chorób cywilizacyjnych, gospodarki 4.0, podkreślenie konserwatywnych wartości, zwłaszcza na tle spraw rodziny oraz większy udział obywateli w administracji. Exposé zostanie wygłoszone przez Mateusza Morawieckiego 5 dni po jego desygnowaniu na premiera rządu przez prezydenta Andrzeja Dudę. 14 listopada prezydent podkreślał, że on i premier „mają absolutnie wspólną wizję rozwoju Polski, wspólną wizję (...) priorytetów, które powinny być zrealizowane, (...) polskiej polityki ukierunkowanej na obywatela”. I dodał: – Jasno mogę zobaczyć, że te cztery lata pańskiego doświadczenia, jeżeli chodzi o prowadzenie najważniejszych polskich spraw (...) najpierw na funkcji wicepremiera, ale przecież przede wszystkim ministra finansów, jednego z absolutnie najważniejszych ministrów w rządzie, a następnie przez dwa lata premiera – dało panu to ogromne doświadczenie, które pozwala teraz wyeliminować mankamenty, które gdzieś tam się pojawiały i usprawnić różnego rodzaju procesy. Premier mówił z kolei o tym, że „świat i Polska w szczególności stoją niewątpliwie przed ogromnymi wyzwaniami”. I obiecywał, że kolejne cztery lata będą dla Polski „skokiem rozwojowym” który pokaże Polakom, że „wymarzony standard życia na poziomie europejskim jest coraz bliżej”.",,
Beata Szydło o spotkaniu z gdańskimi gangsterami: „To obrzydliwe kłamstwo”,"""Superwizjer” pokazał nagrania, na których Beata Szydło, Antoni Macierewicz i Jan Szyszko ściskają dłoń Olgierda L. (ps. „Olo”) – gangstera i neonazisty z Gdańska, trzęsącego tamtejszym światkiem przestępczym.","Bertold Kittel i Anna Sobolewska z „Superwizjera” dotarli do wideo z sierpnia 2017 roku, kiedy ówcześni przedstawiciele rządu: premier, minister obrony narodowej i szef resortu ochrony środowiska przyjechali do znajdującej się na Pomorzu, zniszczonej przez nawałnicę miejscowości Rytel. W tym samym czasie i miejscu pojawili się również członkowie Bad Company – klubu motocyklowego, do którego należą m.in. recydywiści i neonaziści, a także Olgierd L.",,
Dlaczego chemia z Niemiec pierze lepiej niż ta sprzedawana w Polsce? Bo żyjemy w Europie dwóch jakości,"Uchwalona niedawno unijna dyrektywa, która miała zwalczać podwójne standardy jakościowe w handlu, jeszcze nie weszła w życie, a już trzeba ją zmieniać. Konsumenci muszą radzić sobie sami","Początek listopada. IMCO, komisja rynku wewnętrznego i ochrony konsumentów, zajmuje się sprawą podwójnej jakości towarów na wspólnym rynku. Temat wrażliwy, a i drażliwy. Europosłowie z Czech, Węgier, Chorwacji ze Słowacji psioczą na podwójne standardy i dyskryminację konsumentów w swoich krajach względem tych z zachodu Unii.",,
"OPINIA
Zjednoczona Prawica zaczyna nową kadencję od sporu","Emocje w obozie Zjednoczonej Prawicy będzie podgrzewać dyskusja o kierunku, w którym powinna zmierzać koalicja. Ziobro chce zaostrzenia kursu. Tymczasem Morawiecki i Gowin najchętniej zakończyliby już etap rewolucji. Publicyści „Newsweeka” podsumowują tydzień.","Renata Grochal: Porozumienie Gowina chce być liberalnym skrzydłem Zjednoczonej Prawicy                      Wyborcy, którzy głosowali na Zandberga czy Zawiszę, w większości z liberalno-lewicowego skrzydła młodszego polskiego mieszczaństwa (bo o żaden „lud” Partia Razem nawet się nie otarła), są rozczarowani. Sądzili, że oddają głos na socjaldemokratów i twardą antypisowską opozycję. Tymczasem, jeśli Zandberg kiedykolwiek był twardy, to wyłącznie wobec polskiej demokracji, Platformy, KO - za to, że są „liberalne”. Nie jest też socjaldemokratą, ale lewicowym populistą. Jego program społeczno-gospodarczy jest zbliżony do Warufakisa, Die Linke i innych ugrupowań populistycznej lub neokomunistycznej lewicy w Europie, których priorytetem nie jest ani obrona liberalnej demokracji, ani walka z populistyczną prawicą, ale uderzenie w liberalną demokracją, także – jeśli okoliczności tego wymagają – we współpracy z populistyczną prawicą. We Francji przykładem takiego sojuszu była rewolta „żółtych kamizelek”. W Polsce mamy Partię Razem proponującą pomoc Kaczyńskiemu, kiedy Gowin się mu postawił. Warunek, jaki lewica postawiła Kaczyńskiemu, jest jeden. Ma otwarcie powiedzieć – i wpisać to do ustawy – że pieniądze zabrane „bogatszym” nigdy nie wrócą do nich w formie emerytur, że gigantyczna podwyżka składek na ZUS stanie się zupełnie oficjalnie gigantyczną podwyżką podatku od wynagrodzeń. Kaczyński i tak nie miał zamiaru oddać tych pieniędzy składkowiczom, którym je zabierze, więc pomoc Zandberga przyjmie i potraktuje jak wygodne alibi.",,
Ile będą nas kosztowały pomysły PiS? Rząd sięga do kieszeni Polaków,W ramach nieobniżania podatków rząd znacząco podnosi akcyzę na używki i składki do ZUS dla lepiej zarabiających. Skubnie w ten sposób prawie 10 mld zł rocznie.,"- Nie ma i nie będzie planów podnoszenia podatków dla Polaków, dla Kowalskiego – zapowiedział Tadeusz Kościński, nowy minister finansów w rządzie Mateusza Morawieckiego. Mówił to w poniedziałek, jeszcze przed głosowaniem nad wotum zaufania i zaprzysiężeniem. Teraz już wiadomo, że w ramach niepodnoszenia podatków przez nowy rząd w górę idzie akcyza na używki. Drastyczne podwyżki składek do FUS czekają też ok. 330 tysięcy co lepiej zarabiających. O powrocie do 22 proc. stawki VAT nadal nie ma mowy.",,
"Nie będzie tak, że jak tylko Sejm zniesie jajko, to my w Senacie natychmiast ugotujemy je na twardo – mówi Marek Borowski","Marcin Antosiewicz: To prawda, że Jarosław Gowin puszcza oko do opozycji?","Marek Borowski: Gowin jest jak jaskółka. Kiedy jaskółki latają nisko, to znaczy, że deszcz będzie padał, jak Gowin wyczuwa pismo nosem, to zaczyna się inaczej ustawiać. Wydaje mi się, że zaczyna wyczuwać, że PiS osiągnął już apogeum, większego poparcia nie uzyska i teraz może być już tylko gorzej.",,
"Tomasz Grodzki marszałkiem Senatu. „To wielkie zwycięstwo demokracji""",Pierwszy posiedzenie Sejmu IX kadencji otworzył we wtorek w południe marszałek senior Antoni Macierewicz. Marszałek Sejmu została poseł PiS Elżbieta Witek. Marszałkiem Senatu został Tomasz Grodzki z PO.,"21.05. Kluby zgłosiły kandydatów na wicemarszałków Senatu. Wśród nich: Stanisław Karczewski (PiS), Bogdan Borusewicz (PO), Gabriela Morawska-Stanecka (Lewica) i Michał Kamiński (PSL).                 Tomasz Grodzki: - Grzegorz Schetyna jest architektem tego porozumienia, które wydawało się niemożliwe do osiągnięcia. Potrafiliśmy się zjednoczyć i pokazać, że jest to możliwe. Czeka nas kadencja pracowita, która nauczy nas szukania rozwiązań i tolerancji. Jesteśmy przekonani, że udźwigniemy ten ciężar, mając jedno przesłanie: jesteśmy tu żeby służyć, z pokorą spełniać wolę narodu, który oczekuje od nas pożytecznego działania 19.16. Zakończyło się przemówienie nowego marszałka Senatu. Opozycja powitała go oklaskami. Więcej o nowym marszałku Senatu w tekście: Tomasz Grodzki. Kim jest kandydat na marszałka Senatu? 19.15. Trwa przemówienie Tomasza Grodzkiego: - Będę obiecywał państwu ciężką pracę. Senat oprócz tego, że musi stanowić przykład dla innych, ma też czynić życie Polaków łatwiejszym. - Naród w swojej mądrości, ale głębokiej, zdecydował, że Sejm ma być w rękach rządzących, a Senat opozycji. 19.12. Komentatorzy polityczni zauważają, że w głosowanie w najbliższej kadencji będzie przypominać loterię. 19.11. Grodzki: - Senat musi wrócić do swojej roli. Zamiast szybkiego prawa tworzyć dobre prawo. Jeśli z Sejmu przyjdą do nas dobre ustawy i państwo senatorowie w swojej potężnej intelektualnej zdolności uznają, że jest dobra to ją uchwalimy. Jeśli będzie trzeba ją poprawić to ją poprawimy. I dodaje: - Senat jest wyższą izbą parlamentu. Jeśli ktoś myśli, że będziemy rolą hamulcowego dla Sejmu, a mamy sytuację szczególną, to jest w błędzie. Senat musi wrócić do swojej roli. 19.10. - Senat może się różnić, spierać, ale musimy pamiętać, że reprezentujemy majestat RP i potęgę tego narodu, którego musimy strzec i chronić - mówi Grodzki. 19.07. Tomasz Grodzki: - To wielkie zwycięstwo demokracji. Funkcję traktuję jako ogromną odpowiedzialność. Wznoszę ten gest (palce uniesione w geście Victorii - przyp. red.), by przypomnieć czasy, gdy zwycięstwo było możliwe dzięki solidarności i wielkiej woli całego narodu. 19:02 Na Stanisława Karczewskiego głos oddało 48 senatorów. Po ogłoszeniu wyników przegrany kandydat pogratulował nowemu marszałkowi Senatu. 19.03. Na Stanisława Karczewskiego z PiS głosowało 48 senatorów. Od głosu wstrzymała się jedna osoba - z informacji Gazety Wyborczej wynika, że była to Lidia Staroń. 19.00. Tomasz Grodzki marszałkiem Senatu. Jego kandydaturę poparło 51 senatorów. 18.20. Sejm: Pięciu wicemarszałków ma odzwierciedlać proporcjonalny skład Izby oraz uwzględniać prawa mniejszości parlamentarnej. 18.15. Właśnie zakończyło się głosowanie na marszałka Senatu. Przerwa, podczas której trwa liczenie głosów, potrwa do godz. 19. 18.09. Sejm: zapadła decyzja, że będzie pięciu wicemarszałków. 17.54. Trwa głosowanie. Senatorzy głosują na podpisanych imieniem i nazwiskach kartach, a następnie podchodzą do przezroczystej urny, do której wrzucają swoje karty. Gdy skończy się głosowanie, rozpocznie się przerwa, w trakcie której zostaną policzone głosy. 17.50. Bogdan Klich o Grodzkim: - Tomasz Grodzki ma za sobą epizod pracy opozycyjnej, który jest ważny dla ludzi naszego pokolenia. W ostatnich wyborach zgromadził ponad 149 tys. głosów, to pokazuje, jak dużym zaufaniem darzą go wyborcy. 17.48. Bogdan Klich w Senacie przedstawia kandydaturę Tomasza Grodzkiego. 17.46. Sylwetkę kandydata PiS przedstawia senator Michał Seweryński: - W ostatniej kadencji pod kierunkiem Stanisława Karczewskiego wzrósł prestiż Senatu. 17.45. Zgłoszono dwie kandydatury na marszałka Senatu: Stanisława Karczewskiego i Tomasza Grodzkiego. 17.40. Wznowienie obrad. Senatorzy wybiorą niebawem nowego marszałka Senatu. 17.36. - Informujemy, że w nowej kadencji Senatu jako senatorowie niezależni powołujemy koło senatorów niezależnych. W ramach koła w głosowaniach osobowych każdy będzie dokonywał wyborów zgodnych ze swoim sumieniem. W pozostałych nasze głosowania będą stanowić efekt wcześniejszych ustaleń. Praca koła pokieruje pani Lidia Staroń - powiedział Krzysztof Kwiatkowski. 17.30. Wydłuża się przerwa w Senacie. Nasza dziennikarka polityczna Dominika Długosz: ""negocjacje kuluarowe trwają"". 16.40. Ślubowanie złożone. Teraz czas na wybór marszałka, wicemarszałków i sekretarzy Senatu. Najpierw jednak nastąpi przerwa do około 17.20, by kluby miały czas na zgłoszenie kandydatur. 16.30. Rozpoczyna się ślubowanie Senatorów. Uroczyście ślubuję rzetelnie i sumiennie wykonywać obowiązki wobec Narodu, strzec suwerenności i interesów Państwa, czynić wszystko dla pomyślności Ojczyzny i dobra obywateli, przestrzegać Konstytucji i innych praw Rzeczypospolitej Polskiej - brzmi jego tekst. Po jego odczytaniu senatorowie są wywoływani przez sekretarza posiedzenia, wstają i mówią „Ślubuję”. Mogą też dodać „Tak mi dopomóż Bóg”. 16.20. Barbara Borys-Damięcka zaczyna swoje wystąpienie, prośbą, by nie traktować go jak przemówienie, a zbiór uwag. 16.15. Głos Senatu wielokrotnie był przeze mnie uwzględniany, głos opozycji w Senacie był przeze mnie wielokrotnie także uwzględniany, gdy uważałem, że jest on słuszny i służy interesom RP. Będzie tak nadal - mówił w Senacie Andrzej Duda. Na zakończenie przemówienia przekazał prowadzenie obrad marszałek-senior Barbarze Borys-Damięckiej. 16.05. Andrzej Duda: cieszę się, że w Senacie jest reprezentowane tak szerokie spektrum polityczne, prawie jak w Sejmie. Myślę, że będzie to Senat ważny, niewykluczone, że będzie to też Senat trudny, nie ma tu dziś jednoznacznej większości - mówi prezydent. 16.00. Rozpoczyna się wystąpienie prezydenta w Senacie. 15.55. Premier Mateusz Morawiecki wygłosił długie przemówienie na temat sukcesów swojego rządu. Znacznie przekroczył czas przeznaczony na wypowiedź. Marszałek Witek wielokrotnie napominała go, by zakończył wystąpienie. Wreszcie się udało, a marszałek ogłosiła przerwę do 17.00. 15:35. Premier Mateusz Morawiecki złożył dymisję rządu. 15.26. Sejm bezwzględną większością głosów wybrał poseł Elżbietę Witek na stanowisko Marszałka Sejmu. Poparło ją 314 posłów. Była jedynym kandydatem zgłoszonym na to stanowisko. 15:20. Po wystąpieniach opozycji, tuż przed wyborem marszałka na mównicę wszedł Jarosław Kaczyński. – Można podsumować - koniec opozycji totalnej, jeśli tak rzeczywiście będzie, będzie to wielki postęp w życiu publicznym i zmiana oczekiwana przez społeczeństwo – powiedział prezes PiS. 15:15. Borys Budka: – Koalicja Obywatelska szanuje prawo większości sejmowej do zgłoszenia kandydata na marszałka Sejmu, dlatego nie wystawiamy swojej kandydatury, nie będziemy też głosować przeciwko kandydaturze Elżbiety Witek. 15.00. Sejm wznowił obrady. Marszałek senior Antoni Macierewicz przeprowadzi wybór marszałka Sejmu. Kandydata na marszałka Sejmu może zgłosić co najmniej 15 posłów. Poseł może poprzeć tylko jedną kandydaturę. Sejm wybiera marszałka bezwzględną większością głosów w obecności co najmniej połowy ustawowej liczby posłów. Po wyborze marszałek Sejmu obejmie przewodnictwo obrad. Następnie Sejm, w drodze uchwały, ustalić powinien także liczbę wicemarszałków. Projekt uchwały w tej sprawie może wnieść co najmniej 15 posłów. Zwyczajowo w Prezydium Sejmu reprezentowane są wszystkie kluby poselskie. Procedura wyboru wicemarszałków jest analogiczna jak ta przy wyborze marszałka. 14.50. Elżbieta Witek została kandydatką klubu PiS na marszałka Sejmu. 14.48. Ryszard Terlecki został wybrany na szefa klubu PiS. 14.18. W Sali Kolumnowej zebrał się klub parlamentarny Prawa i Sprawiedliwości. Klub ma wybrać swoje władze oraz kandydata na marszałka Sejmu. Kandydatką PiS na marszałka Sejmu ma być dotychczasowa marszałek Elżbieta Witek Ryszard Terlecki - tak jak dotąd - ma być szefem klubu. 13.50. Zakończyło się ślubowanie posłów. Marszałek senior Antoni Macierewicz zarządził przerwę w obradach do godz. 14.35. W tym czasie kluby mogą zgłaszać kandydatury na marszałka Sejmu. Jako pierwsi ślubowanie złożyli posłowie klubu PiS, następnie klubu Koalicji Obywatelskiej, Lewicy, PSL i koła Konfederacji. Niektórzy posłowie składając ślubowanie kładli prawą rękę na sercu, inni stawali na baczność, a część podnosiła dwa palce w geście Victorii. Jeden z posłów Lewicy, Maciej Konieczny podniósł zaciśniętą pięść. W trakcie ślubowania wyróżniły się dwie posłanki opozycji – Magdalena Filiks z Koalicji Obywatelskiej złożyła ślubowanie w koszulce z napisem „Konstytucja"", trzymając w ręku egzemplarz ustawy zasadniczej. Z kolei Anita Sowińska z Lewicy złożyła ślubowanie unosząc nad głową szalik z napisem „Konstytucja"". 13.30. Trwa ślubowanie posłów. W tej chwili ślubowanie składają posłowie Koalicji Obywatelskiej. 13:20. Pojawiły się pierwsze komentarze polityków po orędziu prezydenta. Według posłanki PO-KO Joanny Muchy przemówienie prezydenta Dudy było pozbawione jakiejkolwiek treści. „Skonstruowane według zasady: co ślina na język przyniesie. Pomyliło się Prezydentowi orędzie z pogaduszkami u znajomych"" – napisała na Twitterze Mucha. Rzecznik PO Jan Grabiec również krytycznie ocenił orędzie. Określił je jako hipokryzję i pustosłowie. „Hipokryzja i pustosłowie: PAD apeluje o wyższe standardy w Sejmie siedząc między powołanym przez niego na marszałka seniora Macierewiczem i na prezesa NIK Banasiem. Promowanie notorycznego konfabulanta i aferzysty ma być tym nowym standardem Panie Prezydencie?” – czytamy na Twitterze Grabca. 13.10. Rozpoczęło się ślubowanie posłów. Posłowie sekretarze kolejno wyczytują imiona i nazwiska posłów. Każdy z parlamentarzystów wstaje i wypowiada słowo: „ślubuję”. Poseł może dodać zdanie: „Tak mi dopomóż Bóg”. W tym roku jako pierwsi składają ślubowanie posłowie PiS, na co zwróciła uwagę reporterka Radia Zet Anna Józefowicz. 13.06. Posłowie opozycji skandują „KONSTYTUCJA” 13.05. Antoni Macierewicz mówi o „walce z postmarksistowskim atakiem” oraz „zatrzymaniu ideologii gender”. 13.00. Trwa przemówienie marszałka seniora Antoniego Macierewicza. – Zbrodnia stanu wojennego wciąż nie została ukarana; choć w poprzedniej kadencji Sejmu przeprowadzono fundamentalne zmiany m.in. społeczne i gospodarcze, odpowiedzialność za uporanie się z ciemną spuścizną komunizmu spada na nas. 12:40. Andrzej Duda: – Jestem przekonany, że w bardzo wielu ważnych sprawach da się znaleźć porozumienie i da się znaleźć wspólne zdanie, a nawet, jeżeli istnieją różnice poglądów, z całą pewnością są na tej sali osoby, które potrafią prowadzić taką merytoryczną, idącą ku przodowi, ku pozytywnej przyszłości debatę polityczną. Proszę, żeby język debaty nie był radykalny, żeby język debaty był językiem szacunku. Po zakończeniu przemówienia prezydent podszedł do parlamentarzystów zasiadających w pierwszym rzędzie poselskich ław - posłów Lewicy, Koalicji Obywatelskiej, PSL, Konfederacji oraz PiS - i podał im rękę. 12:20 Trwa orędzie Andrzeja Dudy. – Rozpoczynająca się IX kadencja Sejmu wolnej i suwerennej Polski, to niezwykły czas dla Państwa posłów, to wielki zaszczyt móc z wyboru polskiego społeczeństwa zasiadać w tej izbie, dyskutować o najważniejszych polskich sprawach – powiedział prezydent. 12:10. Sejm uczcił minutą ciszy pamięci Stefana Strzałkowskiego, zmarłego w ub. tygodniu parlamentarzysty PiS i b. burmistrza Białogardu Stefana Strzałkowskiego. Izba uczciła również pamięć wszystkich parlamentarzystów, którzy zmarli w ostatnim czasie. 12:00. Od odegrania hymnu państwowego rozpoczęło się we wtorek po godz. 12 inauguracyjne posiedzenie Sejmu IX kadencji. Otworzył je marszałek senior Antoni Macierewicz (PiS) powołany przez prezydenta spośród najstarszych wiekiem posłów. 11.50. Prezydent Andrzej Duda przybył do Sejmu. W towarzystwie marszałka seniora, złożył kwiaty przed tablicami ku pamięci prezydenta Lech Kaczyńskiego, św. Jana Pawła II, śp. marszałka Sejmu Macieja Płażyńskiego i parlamentarzystów – ofiar II wojny światowej oraz parlamentarzystów, którzy zginęli w katastrofie lotniczej pod Smoleńskiem. 11.40. PSL zarekomendowało na stanowisko wicemarszałka Sejmu Piotra Zgorzelskiego, a na wicemarszałka Senatu - Michała Kamińskiego. 11.30. Paweł Kukiz został szefem Rady Koalicji Polskiej. 11.27. Tomasz Grodzki, kandydat na marszałka Senatu: „Skończy się bezrefleksyjne, bezrozumne i niemerytoryczne przyjmowanie ustaw” 11.13. Prezes PSL Władysław Kosiniak-Kamysz został przewodniczącym klubu parlamentarnego PSL-Koalicja Polska. 11.10. Marszałek-senior Sejmu Antoni Macierewicz, złożył kwiaty przed tablicami ku pamięci prezydenta Lecha Kaczyńskiego, św. Jana Pawła II, śp. marszałka Sejmu Macieja Płażyńskiego i parlamentarzystów, którzy zginęli podczas wojny i w katastrofie smoleńskiej. Kto wicemarszałkiem z PiS Po ślubowaniu poselskim marszałek senior przeprowadzi wybór marszałka Sejmu. Kandydatką największego klubu, czyli Prawa i Sprawiedliwości, na marszałka jest dotychczasowa marszałek Izby Elżbieta Witek. Potem odbędą się wybory wicemarszałków. Z ramienia klubu Lewicy, kandydatem na wicemarszałka Sejmu jest lider SLD Włodzimierz Czarzasty. Z kolei Koalicja Obywatelska zamierza zgłosić dotychczasową wicemarszałek Małgorzatę Kidawę-Błońską. Decyzja w sprawie kandydatów PiS na wicemarszałków Izby ma zapaść późno. PSL zgłosi Piotra Zgorzelskiego. Potem premier Mateusz Morawiecki - zgodnie z konstytucją - poda rząd do dymisji. Kolejnego premiera desygnuje prezydent i powołuje go wraz z pozostałymi członkami rządu w ciągu 14 dni od pierwszego posiedzenia Sejmu. PiS będzie miał w Sejmie IX kadencji 235 mandatów, KO - 134, SLD - 49, PSL - 30, a Konfederacja – 11. 176 spośród 460 posłów zadebiutuje w ławach sejmowych bądź wróci po przerwie. W ławach poselskich zasiądą 132 kobiety i 328 mężczyzn. Panie stanowić będą blisko 29 proc. składu Izby. Ich liczba w ławach poselskich rośnie z wyborów na wybory. Senat naprawdę opozycji? Pierwsze posiedzenie Senatu zacznie się o godz. 16. Marszałkiem seniorem została Barbara Borys-Damięcka. PiS ma w izbie wyższej 48, a opozycja - 51 mandatów (43 KO, PSL trzy, a SLD dwa). Do tego dochodzą niezależni Lidia Staroń, Wadim Tyszkiewicz, Krzysztof Kwiatkowski i Stanisław Gawłowski. Trzej są kojarzeni z opozycją. Kandydatem opozycji na marszałka Senatu będzie senator Koalicji Obywatelskiej Tomasz Grodzki, na wicemarszałka KO rekomendowała dotychczasowego wicemarszałka Bogdana Borusewicza, Lewica - Gabrielę Morawską-Stanecką, a PSL – Michała Kamińskiego. Kandydatem PiS na marszałka jest pełniący dotąd funkcje marszałka Senatu Stanisław Karczewski.",,
PiS chce renacjonalizować banki. To się źle skończy,"Renacjonalizacja i dokręcanie śruby to dwa filary strategii PiS wobec banków. Efekt? Banki wolą pożyczać pieniądze państwu i konsumentom, niż finansować inwestycje firm.","Pod kontrolą państwa jest już ponad połowa aktywów sektora bankowego. Ale rząd ma apetyt na jeszcze więcej. I jest okazja, by ten apetyt zaspokoić: niemiecki Commerzbank chce odsprzedać udziały w mBanku. Dla dynamicznego i innowacyjnego banku nie byłby to wymarzony scenariusz, bo niesie ryzyko powtórzenia losu innego „tygrysa”, Aliora. Od kiedy w 2015 roku przejęło go państwowe PZU, popada w coraz większe tarapaty.",,
"Morawiecki napisał list do szefa Netfliksa.„Wierzę, że ten okropny błąd popełniono w sposób niezamierzony”","Premier Mateusz Morawiecki napisał list do szefa Netfliksa w związku z nieścisłościami historycznymi w serialu „Iwan Groźny z Treblinki” . Podkreślił, że ukazana w nim mapa Polski z zaznaczonymi obozami zagłady wprowadza w błąd i jest pisaniem historii na nowo. Premier liczy na poprawę błędu lub poinformowanie o nim widzów.","Miniserial dokumentalny „Iwan Groźny z Treblinki” (oryginalny tytuł: „The Devil Next Door”) opowiada o Iwanie Demianiuku, ukraińskim zbrodniarzu wojennym, strażniku obozu zagłady w Treblince podczas II wojny światowej. W pierwszym odcinku serialu pokazano mapę Polski w dzisiejszych granicach z zaznaczonymi obozami zagłady, m.in. Auschwitz, Sobiborem, Treblinką i Płaszowem. Na amerykańską produkcję zareagował m.in. polski MSZ.",,
„Władzę się w polityce bierze”. Jak Joanna Mucha chce zostać szefową PO,"Joanna Mucha zgłosiła chęć walki o detronizację Grzegorza Schetyny. W partii mówią: jej nie zaszkodzi, Platformie nie pomoże.","Kilka dni temu Schetyna ogłosił, że nie weźmie udziału w wyborach przewodniczącego PO. Wskazał Tomasza Siemoniaka , oprócz niego wystartują Borys Budka, Bogdan Zdrojewski, Bartosz Arłukowicz, Bartłomiej Sienkiewicz oraz Joanna Mucha. Ta ostatnia jest o pokolenie od Schetyny młodsza, niezwiązana z żadną partyjną koterią, od 20 lat w polityce.",,
Jak wyglądały obchody Święta Niepodległości,"Marsz Polaków we Wrocławiu został rozwiązany, policja użyła armatek wodnych. Co jeszcze wydarzyło się 11 listopada?","Wrocławska policja użyła armatek wodnych, aby rozpędzić uczestników Marszu Polaków. Wcześniej magistrat rozwiązał zgromadzenie – powodem rozwiązania były wznoszone hasła antysemickie, odpalono też race. Po rozwiązaniu marszu policjanci apelowali do uczestników o rozejście się. Po 20 minutach, wobec braku reakcji, policja użyła armatek wodnych. Z tłumu manifestantów w stronę policjantów rzucano petardy, poleciały też puste butelki.                                    Demonstracja ma się zakończyć około godz. 17. - Kiedy stoimy tutaj 11 listopada na placu imienia marszałka Józefa Piłsudskiego w Warszawie, placu świadków tylu niezwykłych historycznych wydarzeń, czasem trudnej, ale i niesamowitej, radosnej historii naszego kraju, kiedy patrzymy na stojących tutaj pięknych polskich żołnierzy, kiedy patrzymy na to, jak lśni polska broń, jak złotych kłosów łan w listopadowym słońcu, kiedy nad nimi łopoczą biało-czerwone sztandary przyniesione tutaj przez szczęśliwych i uśmiechniętych rodaków (...) to chce się powiedzieć - bo na usta cisną się słowa piosenki - ja to mam szczęście, że w tym momencie żyć mi przyszło w kraju nad Wisłą, ja to mam szczęście - mówił prezydent podczas uroczystości przed Grobem Nieznanego Żołnierza. Zdaniem prezydenta, ""całe pokolenia nie miały takiego szczęścia jak my"", a zwłaszcza ci młodzi, którzy urodzili się po 1989 r., którzy ""nie pamiętają czasów, kiedy Polska nie była w pełni niepodległa, nie była w pełni wolna, nie była w pełni suwerenna, kiedy nie można było w Polsce mówić tego, co się chce, spotykać z tym, z kim się chce i gdzie się chce"". Na uroczystych obchodach Narodowego Święta Niepodległości przed Grobem Nieznanego Żołnierza obecni są, obok prezydenta Andrzeja Dudy i pierwszej damy Agaty Kornhauser-Dudy, premier Mateusz Morawiecki oraz przedstawiciele Sejmu i Senatu, przedstawiciele władz wojskowych i kościelnych. Po godz. 12 podniesiono flagę narodową, a zgromadzeni odśpiewali hymn państwowy, odczytano też uroczysty Apel Pamięci, aby uczcić pamięć wszystkich rodaków, którzy walczyli o niepodległość Polski. W apelu przywołano pamięć m.in.: polskich żołnierzy, marszałka Józefa Piłsudskiego, Romana Dmowskiego, Wincentego Witosa, Wojciecha Korfantego, Ignacego Daszyńskiego, Ignacego Paderewskiego. W apelu przywołano także pamięć prezydenta Lecha Kaczyńskiego oraz ostatniego prezydenta RP na uchodźstwie Ryszarda Kaczorowskiego, którzy ""zginęli w katastrofie smoleńskiej wraz z 94 rodakami w drodze na obchody upamiętniające ofiary zbrodni katyńskiej"". Po apelu pluton salutowy oddał serię 21 salw armatnich, a harcerze złożyli na płycie Grobu Nieznanego Żołnierza znicz z Ogniem Niepodległości. Następnie odbyła się uroczysta odprawa wart.",,
Kolejna próba przekupienia senatora. Robert Dowhan: nie wybieram się do żadnego ministerstwa,"PiS zaoferowało posadę ministra sportu Robertowi Dowhanowi, senatorowi PO z Zielonej Góry, lecz ten ją odrzucił. „Moje poglądy są stałe"" - napisał w oświadczeniu.","Prawo i Sprawiedliwość miało kusić senatora PO Roberta Dowhana teką ministra. To dlatego w piątek premier Mateusz Morawiecki przedstawił skład Rady Ministrów z pominięciem jednego gabinetu, którym było właśnie ministerstwo sportu.",,
"Morawiecki i Gowin się wzmocnili, Ziobro słabnie","Nowy rząd PiS to będzie rząd kontynuacji. W kluczowych resortach – siłowych, edukacji, zdrowia oraz w wymiarze sprawiedliwości pozostali ci sami ludzie, co zwiastuje utrzymanie dotychczasowego kursu.","Nowy rząd Mateusza Morawieckiego rodził się w bólach, ale w końcu jego skład został ogłoszony w piątek, prawie miesiąc po wyborach. Powstaną cztery nowe ministerstwa (ds. klimatu, rozwoju, nadzoru właścicielskiego i zarządzania funduszami), a w kilku innych dokonano przesunięć kompetencji. Powodem przedłużających się rozmów było wzmocnienie się koalicjantów PiS, czyli Solidarnej Polski Zbigniewa Ziobry i Porozumienia Jarosława Gowina, które w nowym Sejmie mają po 18 posłów. Ziobro wysoko zawistował, bo już dzień po wyborach zaczął się domagać wymiany premiera, ale tę batalię przegrał. Mateusz",,
Nowy stary rząd,"Premier Mateusz Morawiecki ogłosił skład swojego drugiego rządu. Zmian nie ma wiele. Kilku ministrów obstawianych jako pewniaki do odejścia zostaje, kilku nowych przychodzi.",Ogłoszenie składu nowego rządu odbyło się tam gdzie zapadają wszystkie najważniejsze decyzje - na Nowogrodzkiej w siedzibie partii. Oczywiście nie można było zadać pytań dotyczących składu rządu.,,
Premier Mateusz Morawiecki przedstawił nowy rząd. „Będzie bardzo sprawną i dobrą drużyną”,"Po zakończeniu posiedzenia komitetu politycznego PiS w piątek wieczorem premier Morawiecki przedstawia skład nowego rządu. Premier zapewnił, że PiS chce kontynuować wszystkie zapowiedzi i programy.","Skład rządu został zaakceptowany po dyskusji przez Komitet Polityczny PiS - poinformował w piątek prezes PiS Jarosław Kaczyński. Jak podkreślił prezes PiS, nowy rząd jest kontynuacją dobrej zmiany.                Minister środowiska - Michał Woś Minister cyfryzacji Marek Zagórski Minister zdrowia - Łukasz Szumowski Minister sprawiedliwości, prokurator generalny - Zbigniew Ziobro Minister klimatu - Michał Kurtyka Minister zarządzania funduszami - Małgorzata Jarosińska-Jedynak Szef Kancelarii Prezesa Rady Ministrów - Michał Dworczyk",,
"OPINIA
Wybór Donalda Tuska","Wydawało się, że jak w antycznym dramacie, sztuka musi być dograna do końca. Kaczyński i Tusk – dwie wielkie osobowości, dwa pomysły na Polskę. Wydawało się, że żaden z nich nie może sam zejść ze sceny, bo przeczyłoby to regułom dramaturgii. Wydawało się.","Po ogłoszeniu decyzji Donalda Tuska pojawiły się kąśliwe, a nawet szydercze komentarze, że zbyt długo bawił się on z Polską, kokietował, puszczał oko, uwodził, grając ludzkimi emocjami. To opinie krzywdzące i nieuzasadnione. Minione cztery lata rządów PiS to Polska bez Tuska, ale w Tusku Polska wciąż była. I wciąż było pytanie – czy kandydować na prezydenta. Czy stanąć do dramatycznego, heroicznego, a może i desperackiego boju. I ta decyzja ważyła się do ostatniej chwili, nawet jeśli w ostatnich miesiącach były premier sam sobie raczej odpowiadał na to pytanie „nie”.",,
"Ani Szczerski, ani Szymański. Wiemy, kto będzie szefem MSZ","Jak ustalił „Newsweek”, Jacek Czaputowicz pozostanie ministrem spraw zagranicznych. Znów tego resortu nie dostanie prezydencki minister Krzysztof Szczerski. Prawdopodobnie dlatego, że chciał za dużo władzy.","W czwartek premier Mateusz Morawiecki poinformował Jacka Czaputowicza, że zostaje na stanowisku. O tę funkcję starał się też Krzysztof Szczerski, doradca prezydenta ds. międzynarodowych. Ale, jak ustalił ""Newsweek"", zażądał także teki wicepremiera, na co nie zgodzili się premier i prezes Jarosław Kaczyński.",,
Jak będzie wyglądał nowy rząd? [NAZWISKA],"Kilka osób zachowa pracę, ale szykują się też zmiany. Prawdopodobnie także w ważnym ministerstwie spraw zagranicznych.","Ostatnie decyzje zapadają właśnie teraz, wszystko ma być gotowe na wtorkową inaugurację Sejmu IX kadencji.",,
Druga kadencja Andrzeja Dudy jest dla PiS ostatnią nadzieją na dokończenie rewolucji,"Prezydentura w rękach opozycji może oznaczać paraliż władzy, a nawet wcześniejsze wybory.",Przygotowania ruszyły przy Nowogrodzkiej pełną parą równo tydzień po wyborach parlamentarnych.,,
"Marsz Niepodległości to w pigułce historia dekady, w czasie której prawica przejęła państwo","Kiedy w 2010 roku różne nacjonalistyczne organizacje i grupki zwołały pierwszy wspólny Marsz Niepodległości, sami narodowcy uznali za sukces 2 tysiące uczestników, czyli tyle samo, ile kontrmanifestantów ze skrajnej lewicy.","Osiem lat później, gdy ulicami Warszawy przeszło 11 listopada blisko 100 tys. osób, Jarosław Kaczyński, Mateusz Morawiecki i Andrzej Duda uznali za swój polityczny sukces fakt, że mogli się do marszu na moment podłączyć, a nawet poudawać, że to oni go prowadzą. W tym roku na czele Marszu Niepodległości idą posłowie skrajnie prawicowej Konfederacji, którzy parę lat wcześniej marsz organizowali, a teraz ich partia dostała się do Sejmu z poparciem ponad miliona wyborców.               Mimo tych starań marsz w setną rocznicę odbudowy polskiego państwa był dla PiS upokorzeniem. We wcześniejszych latach Jarosław Kaczyński i inni liderzy rządzącego obozu wyjeżdżali 11 listopada do Krakowa, na Wawel, żeby odprawić własny rytuał przy grobie Lecha Kaczyńskiego. Z narodowcami maszerowali tylko pojedynczy posłowie partii i jej lokalni działacze. Tym razem PiS zawarło jednak z organizatorami marszu umowę. Oni mieli pilnować, aby w czasie całej imprezy nie było ekstremistycznych haseł, symboli czy zachowań, a Kaczyński, Morawiecki, Duda mieli wziąć udział w marszu, nadając mu oficjalny, państwowy charakter. Przywódcy PiS-owskiego państwa poszli więc w marszu, mając za plecami sztandary ONR, włoskiej Falangi i znaki innych neofaszystowskich ugrupowań z całej Europy. W czasie marszu tradycyjnie spalono flagę Unii Europejskiej, a nad tłumem rozbrzmiewał okrzyk „Konstytucja-prostytucja!”, co poniekąd oddaje stosunek PiS do ustawy zasadniczej. Kaczyński, Duda i Morawiecki udawali przez moment, że to oni prowadzą marsz, co później szyderczo wykpili jego faktyczni organizatorzy. Po zadymach w 2011 roku ówczesny prezydent Bronisław Komorowski postanowił stworzyć dla niego przeciwwagę. Przez trzy kolejne lata 11 listopada ulicami Warszawy szedł „spacer” pod hasłem „Razem dla niepodległości”. Tysiące warszawiaków i przyjezdnych maszerowało wraz z Komorowskim między pomnikami faktycznych twórców i obrońców niepodległości – Piłsudskiego, Dmowskiego, Witosa, Korfantego, Grota-Roweckiego... Była to jedyna udana próba odzyskania Święta Niepodległości w formie dostosowanej zarówno do czasów pokoju, jak też do wrażliwości nowego polskiego liberalnego mieszczaństwa, które nie lubi radykalizmu i zadym. Pierwszą decyzją Andrzeja Dudy po wygranych przez niego wyborach prezydenckich w 2015 roku była likwidacja obchodów „Razem dla niepodległości”. Duda bardzo świadomie oczyszczał drogę pod monopol Marszu Niepodległości. On i Zbigniew Ziobro to dwaj spośród pretendentów do przejęcia polskiej prawicy po Jarosławie Kaczyńskim, którzy najbardziej aktywnie szukali kontaktów z nacjonalistami. Zobacz również: Chcą białej Europy. Kim są młodzi radykałowie, którzy chodzą w Marszu Niepodległości? Po raz drugi udało się stworzyć przeciwwagę dla Marszu Niepodległości 11 listopada 2016 roku, w apogeum popularności KOD. W demokratycznym Święcie Niepodległej wzięło wówczas udział kilkadziesiąt tysięcy osób, zaledwie o połowę mniej, niż parę godzin później poszło w Marszu Niepodległości. W kolejnych latach odbywały się już tylko niewielkie kontrmanifestacje, pikiety, blokady organizowane przez radykalne grupki i pozostałości po masowych protestach ulicznych. Liberalne mieszczaństwo oddało całą inicjatywę narodowcom, którzy są coraz bardziej przekonani, że „jutro należy do nich”. W wyborach samorządowych 2018 roku warszawiacy obronili swoje miasto przed autorytarną prawicą, ale nie odzyskali jeszcze swojego Święta Niepodległości. Odebranie narodowcom monopolu na 11 listopada jest dziś dla Rafała Trzaskowskiego wyzwaniem może nawet większym niż utrzymanie przejezdności warszawskich ulic albo czystości powietrza. W tym roku ciągle jeszcze monopol na pamięć o niepodległości będzie miała skrajna prawica. Co jest ponurym żartem z Józefa Piłsudskiego, który faszyzującą prawicę uważał za zagrożenie dla Rzeczypospolitej i pakował jej działaczy do więzień.",,
Maciej Stuhr. Ja tutaj chojrakuję,"Myśl o emigracji, przynajmniej wewnętrznej, jest kusząca. Zresztą coraz częściej się na nią udaję. Bo ile można walczyć, chodzić w marszach? Trzeba to robić, ale trzeba też żyć – mówi aktor Maciej Stuhr.","MACIEJ STUHR: Zgłosiło się bardzo dużo osób, pod moim wpisem na Facebooku było ponad 3 tysiące komentarzy. Większość ludzi pisała: „Zjadłbym z panem chętnie, ale niestety idę na wybory, więc nie tym razem”. Wybrałem, trochę przekornie, człowieka, który napisał, że to z pewnością jakaś manipulacja, że z nikim się nie umówię. Chciałem mu udowodnić, że jestem otwarty na dialog.",,
Walka o kontrolę nad spółkami opóźnia powołanie rządu,"Zjednoczona Prawica (PiS, Solidarna Polska Ziobry, Porozumienie Gowina) negocjuje rządową koalicję, a kluczem do porozumienia jest podział spółek skarbu państwa. A opozycja szuka kandydata na prezydenta, albo raczej sposobu, w jaki go wybierze. Wybory prezydenckie odbędę się za sześć miesięcy. Miniony tydzień w polskiej polityce komentują dziennikarze tygodnika ""Newsweek"".","Prawybory to generalnie dobry pomysł, tyle że to co generalnie słuszne nie musi być słuszne w konkretnej sytuacji. Generalnie prawybory w PO są więc dobrym pomysłem, z czego nie wynika, że są dobrym pomysłem teraz.",,
"Gowin zmieni resort, a ministerstwa obejmą „młodzi”? PiS tworzy rząd",Nowy gabinet Mateusza Morawieckiego będzie wyglądał zupełnie inaczej niż dotychczasowy. Jak mówią „Newsweekowi” politycy PiS już 12 listopada – w pierwszym dniu kadencji – Mateusz Morawiecki przedstawi skład swojego nowego rządu. Czym zaskoczy rządząca partia?,"Najtrudniejsze rozmowy jakie prowadzi PiS w tej chwili są z koalicjantami. Porozumienie Jarosława Gowina i Solidarna Polska Zbigniewa Ziobry urosły w tych wyborach w siłę. I stawiają warunki.                     – Tak, mówi się o tym. Ale głównie właśnie mówi się, a to niekoniecznie znaczy, że tak będzie – tajemniczo mówi jeden z naszych rozmówców z rządu. – Moim zdaniem wszystko zostanie tak, jak jest. Przynajmniej na razie. Oznacza to, że ministerstwo spraw wewnętrznych i administracji pozostałoby w obecnym kształcie i z Mariuszem Kamińskim na czele. Na stanowiskach mają też pozostać minister obrony Mariusz Błaszczak, minister edukacji Dariusz Piontkowski, rolnictwa Krzysztof Ardanowski i minister rodziny, pracy i polityki społecznej Bożena Borys-Szopa.  Od wszystkich kandydatów na nowych ministrów, a także tych, którzy mają zostać na stanowiskach, słyszymy jedno: „jeśli prezes/premier na mnie postawi, to z radością przyjmę to wyzwanie”. Znając metody pracy władz Prawa i Sprawiedliwości można założyć, że naprawdę część z nich nie wie jeszcze, czy ich nazwiska są brane pod uwagę. Dowiedzą się w odpowiednim czasie. Nieoficjalne rozmowy z politykami obozu rządowego wyglądają bardzo podobnie do tej, która odbyła się w studiu Radia Zet z Jackiem Sasinem:  – Po 12 listopada Jacek Sasin nadal będzie wicepremierem?  – Sam bym chciał to wiedzieć. Trwają ustalenia co do tego, jak ten rząd będzie wyglądał. (...)  – Porozmawiajmy o konkretach. Ma powrócić Ministerstwo Skarbu Państwa i pan ma podobno stanąć na jego czele. To prawda czy nieprawda?  – Trudno mi się odnosić do plotek. To są wszystko plotki.  – Gdyby pan miał stanąć na czele tego ministerstwa, toby pan wiedział już, czy nie?  – Nie wiem, czy bym wiedział (...)  – Nie powie mi pan, że ktoś panu powie: „Jacek, od jutra reaktywujemy ministerstwo, ty będziesz jego szefem”.  – Jestem sobie w stanie wyobrazić taką rozmowę (...) Jak słyszymy w Prawie i Sprawiedliwości, w najbliższym czasie spotkają się koalicjanci, żeby ostatecznie ustalić, kto na co może liczyć w tym rządowym rozdaniu. W tym tygodniu ma się także spotkać komitet polityczny PiS, żeby zatwierdzić – przynajmniej częściowo – listę nowych ministrów.",,
"„Wciąż słyszysz, że nie ma kim robić. Albo że jesteś młody, to zapier...” Dlaczego młodzi lekarze chcą wyjechać z Polski?","Puszczają im nerwy, już nie mogą tego wytrzymać. Mówią: masz trzy wyjścia. Pierwsze – pogódź się z tym i znieczul. Drugie – frustruj się i wykańczaj. Trzecie – wyjedź. O emigracji myśli co piąty student wydziału lekarskiego.","Zszywam pacjentowi rękę, obok leżą zwłoki. Nie powinny leżeć na sali opatrunkowej, ale dopóki nie przyjedzie firma pogrzebowa, leżą przykryte folią. Człowiek, któremu zszywam rękę, nie wie, co zrobić ze wzrokiem. Patrzeć na to, co mu robię, czy na te zwłoki – mówi Maciej, na stażu w szpitalu powiatowym w Łódzkiem. Często mu wstyd przed pacjentami. – Bywa, że kładzie się materace na podłodze i pacjentów na te materace. Denerwują się. My też – opowiada. Kiedy miał staż na internie, wkurzał się, że na pacjenta ma niecałe 10 minut, a na wypełnienie papierów musi mieć 20. Piszesz, bo przyjęcie, piszesz, bo trzeba zebrać wywiad, piszesz, bo przyszły wyniki badań i trzeba je opisać. A potem to wszystko po wprowadzeniu w system wydrukować i ostemplować. Masz przed sobą papiery, nie pacjenta. Kiedyś jeden zostawiony bez nadzoru podpalił łóżko. Inni wypili środek do odkażania rąk.",,
Zatrudniłam się na polskiej farmie trolli [ŚLEDZTWO NEWSWEEKA],"Wszyscy o nich słyszeli. Nikt nie wie, jak naprawdę działają na Facebooku i Twitterze. Ja wiem. Przez pół roku byłam trollem. Obsługiwałam państwowe spółki i siałam dezinformację. Także na rzecz TVP.","Marzec 2019 r. W jednym z międzynarodowych projektów dziennikarskich badamy zjawisko dezinformacji (m.in. farm trolli). Wiemy, że agencja Cat@Net prowadzi fałszywe konta w sieci. Szukamy sposobu na zdobycie informacji o tym, jak działa farma trolli. Poza stroną internetową Cat@Net informacji o spółce nie ma prawie wcale. Wiemy, że firma działa na rynku od kilku lat i zatrudnia osoby niepełnosprawne, dzięki którym proponuje klientom ulgi podatkowe — odpisy na PFRON. Świadczy usługi e-PR w modelu telepracy. W skrócie: daje możliwość pracy z domu.                                Czasami trolle dostają gotowe wpisy od copywritera, mają je wklejać na swoje profile. 14 czerwca jeden z pracowników melduje, że „Koło 11 będą teksty do rozrzucenia (…)"". Chwilę po 10. Alicja odpowiada na czacie, że paczka twittów jest już na mailu: „Bierzcie i wstawiajcie, to są tweety od copywritera”. Pojawiają się komentarze: „Ok, to chętni po twetty na prawą stronę do kolejki”, „prawa razy trzy”, „prawa dla mnie”. Na kanale „ogólnie-praca” na czacie trolle wrzucają swoje wpisy do skomentowania i podania dalej przez resztę współpracowników. Tak rozkręcają sztuczne dyskusje – gdy trolle rozmawiają między swoimi kontami, do dyskusji dołączają się konta postronne. Prawdziwe. Nie mają pojęcia, że dyskusję wywołały trolle. Tymczasem Cat@Net osiąga cel: na kontach robi się ruch.  Dla kogo piszą trolle? W czasie, gdy zaczynam pracę na farmie, Kulawa Rebelia pracuje pełną parą nad kilkoma tematami. Przede wszystkim z fałszywych kont, budując sztuczny ruch w sieci, piszą o TVP i dla TVP. Moje konto o kulturze, promujące TVP, i konto, które „nie znosi szczucia i plucia na #TVP”, czyli TVPolakow_1, prowadzone między innymi przez Alicję, to jedna z licznych usług Cat@Net dla TVP. W ciągu tygodnia pracownicy dostają linki związane z TVP do skomentowania. Muszą je potem wrzucić do tabelki w Excelu. W niej podają nazwę swojego avatara i wklejają komentarz. Pod koniec miesiąca tworzony jest raport z całości działań, podsumowujący wyniki. Zlecone artykuły do komentowania przez trolle dotyczą m.in. telemetrii, czyli pomiaru oglądalności telewizji według AGB Nielsen Media Research. TVP wypada słabo w tych badaniach i od dawna robi wszystko, żeby zmienić firmę dokonującą pomiarów. Trolle z Cat@Net pod avatarami negują badania Nielsena — piszą, że są przestarzałe i nie dorównują konkurencji. Muszą też komentować artykuły, w których TVP na chwilę była pokazywana jako lider oglądalności dzięki programowi „Rolnik szuka żony”.  W marcu Kulawa Rebelia rusza do boju w obronie TVP. Cel: bagatelizowanie sporu dziennikarza Piotra Owczarskiego z TVP. Owczarski oskarża telewizję o mobbing. Trolle bronią TVP w czasie, gdy trwa publiczna dyskusja nad sensem kosztownego eventu telewizji w Zakopanem. Farma broni też prezesa TVP, Jacka Kurskiego – prezes znany jest z mandatów za brawurową jazdę samochodem. Gdy w sądzie zapada korzystny wyrok w sprawie wypadku limuzyny prezesa, farma robi w tej sprawie ruch w internecie. Liderem na froncie wspierania TVP jest profil TVPolakow_1. Co udaje się farmie? Wyśmiać próby oskarżenia TVP przez Owczarskiego, przekonać, że sprawa eventu w Zakopanem to próba ataku na narodowego nadawcę i poinformować o korzystnym wyroku dla Kurskiego – bo nie był jedynym sprawcą wypadku. W tym czasie konto TVPolakow_1 zyskuje 127 tys. wyświetleń, zasięg jego tweetów osiąga prawie pół miliona. Łącznie w marcu wszystkie konta Cat@Net zaangażowane w akcje wspierające TVP generują ponad 3 mln zasięgu. Zdarza się, że osoby na dyżurze dostają cynk od menedżerów: coś się dzieje, trzeba szybko reagować. Tak jak 28 kwietnia: Alicja podsyła na czacie dla osób na dyżurze artykuł z „Do Rzeczy” o spięciu w studio TVP. Zamieszanie dotyczy sytuacji z programu „Gość Wiadomości”. Program prowadzi Danuta Holecka, gościem jest polityk Nowoczesnej Krzysztof Mieszkowski. Poseł mówi Holeckiej, że by ją zwolnił. Alicja oprócz artykułu, podsyła screen wiadomości z wytycznymi. Brzmią one prosto: „Powalczmy o jak najkorzystniejsze komentarze i wydźwięk pod artykułem. Że TVP zaprasza gości z opozycji, a oni grożą dziennikarzom, to skandal, itp. Plan opozycji na media publiczne: likwidacja zwolnienia dziennikarzy”. [pisownia oryginalna]. Trolle mają przekonać innych na Twitterze, że Mieszkowski to agresor, a Holecka jest jego ofiarą. Cat@net pisze na stronie internetowej, że jej menedżerowie „mają doświadczenie w kampaniach wizerunkowych, w tym wyborczych na różnych szczeblach”. To prawda. Kulawa Rebelia jest istotnym elementem kampanii Andrzeja Szejny, polityka lewicowego Sojuszu Lewicy Demokratycznej (SLD) do Europarlamentu i do Sejmu.  Przy kampanii, która wspiera Szejnę, udzielają się głównie konta lewicowe. Menadżer Michał mobilizuje: „Pojawił się nowy wpis na Szejnie i mamy ostro go wspierać i bronić”. Końcówka maja, kilka dni przed wyborami. Jeden z menadżerów, Michał: „Pozostało kilka dni do wyborów i możemy sobie lagę na to położyć?! Klient nam nie zapłaci i co wtedy? (…) Macie w głowie to, że to w Waszych rękach spoczywają projekty, które mamy w firmie? (…) Piszę takie rzeczy, bo nie wykonujecie swoich obowiązków. Cały czas trzeba Wam przypominać, że jesteście w pracy i macie wykonywać polecenia”. [pisownia oryginalna] W dyskusjach z Szejną czy o Szejnie wykorzystywane są również prawicowe konta. Ich zadaniem jest atakowanie polityka. Dla przykładu: na koncie Szejny pojawia się nowy twitt. Wraz z nim „prośba od klienta, aby go rozdmuchać. Lewa powiela i popiera, prawa oczywiście ciśnie”. Po co? Aby zrobić ruch na kanale, aby było widać, że ktoś się Szejną interesuje.  Kulawa Rebelia oprócz prawicowych i lewicowych kont prowadzi również konta o charakterze militarnym. Te konta w merytoryczny sposób, po otrzymaniu wskazówek od klienta, promują w sieci włoskie helikoptery Leonardo. Piszą o ich zaletach i ewentualnych korzyściach dla polskiego wojska. Oznaczają w twittach ministra obrony, premiera i osoby związane z wojskowością, aby ich opinie przedostały się do jak najszerszej grupy odbiorców. Do znudzenia powtarzają przekaz: F-35 to wyrzucanie pieniędzy w błoto. Alternatywą jest Eurofighter (EFT), w produkcję którego zaangażowana jest firma Leonardo.  Na czacie Alicja informuje, że wstawiła nowego twitta na oficjalny profil Eurofightera, który „każdy ma teraz lajkować, komentować, podawać dalej (…). A konta z większym pojęciem o samolotach niech napiszą jakieś walory eurofightera”. Innym razem Alicja wyjaśnia jak troll konta mają wywołać „naturalną dyskusję” w temacie F35: „Najpierw ma być naturalna dyskusja o tym, że nie warto się uzależniać od jednego dostawcy, że niestety prawda jest taka, że Polska na tym nie zyska, tylko straci itp. Wchodzą do gry prawicowe konta, które nie wypowiadały się często w tematyce Eurofighter, zaczyna się dyskusja i nagle prawicowe konto zadaje pytanie: 'Jak jesteś takim znawcą to powiedz, który samolot będzie najlepszy dla efki', i wtedy wychodzi jeden z naszych avatarów, ubrany cały na biało, i wrzuca Eurofighter. I wtedy zaczynacie dyskusję na temat tego, dlaczego EFT jest odpowiedni. Rozumiecie?”. Wrzesień. Piszę do Alicji, że praca na farmie mi się znudziła. Alicja ma propozycję: zostanę Project Managerem RUCH SA. Zgadzam się, dzięki temu dostaję spis wszystkich avatarów, listę fałszywych kont. Pod sobą mam osiem osób, które mają poprawić wizerunek upadającego RUCH-u (ma fatalną sytuację finansową, jest w trakcie restrukturyzacji). Co będą robić moje fałszywe konta? Komentować posty na Facebooku i Twitterze. Poprawiać opinie o RUCH na wizytówkach Googla. Robić tak zwaną „szeptankę” w Internecie, żeby odczarować złą opinię o spółce. Pokazać, że Ruch ma 100-letnią tradycję.  Jako menedżer muszę zbierać komentarze w jedną tabelkę i wysyłać szefom raporty dzienne, tygodniowe i miesięczne. Działaniami troll kont mam im pokazywać, że zadania zlecone przez RUCH są wykonywane. Tym razem to ja mam monitorować internet i wyszukiwać artykuły, w których pojawia się RUCH, projektować odpowiedzi na komentarze prawdziwych użytkowników — i rozsyłać je do trolli. Zadanie troll-kont: projektować pozytywne treści i odpowiadać na te, które były negatywne, odpowiadać na prawdziwe opinie – tworząc opinie zmyślone.  Jako Project Manager zlecam propozycje wpisów na kanały RUCH-u copywriterowi. Na co dzień copywriter jest dziennikarzem Radia Złote Przeboje, po godzinach dorabia na troll-farmie. Gdy w sieci pojawia się post na nasz temat, daję moim trollom sygnał: mają wejść w to miejsce i komentować.  Październik. Po pół roku pracy zwalniam się z farmy. Po tym, jak oficjalnie zadajemy szefowi Cat@Net pytania o działalność fake kont w sieci, wewnętrzny czat z dyskusjami trolli przestaje istnieć. Alicja zawiesza swój numer telefonu.  W chwili, gdy kończę ten tekst wszystkie fejkowe konta są wciąż aktywne. Już w poniedziałek na Newsweek.pl pełna lista fałszywych kont prowadzonych przez farmę trolli.",,
"OPINIA
Kto tak naprawdę wciąga dzieci w polityczny spór?","Jesteśmy w okresie powyborczym, czeka nas rekonstrukcja rządu i określenie jego priorytetów na następne cztery lata. Polityków PiS wydaje się jednak zajmować co innego: „ataki na rodzinę premier Szydło”. Potępił je premier Morawiecki, zaznaczając, iż „rodzina jest w Polsce świętością”. W podobnym tonie moralnego oburzenia wtórują mu pro-rządowi dziennikarze.","Na czym mają polegać ataki? Na krążących w mediach i internecie plotkach o osobistych problemach syna byłej premier, księdza Tymoteusza Szydło. To, czy i jakie problemy ewentualnie miałby mieć ksiądz Szydło w ogóle mnie nie interesuje. W całej sprawie interesujące jest co innego: ubrana w wysokie moralne tony hipokryzja obozu rządzącego. To nie opozycja umieściła bowiem ks. Szydło na świeczniku.",,
"Morawiecki broni rodziny Szydło. Dulkiewicz: Cieszę się, że od dziś każda polska rodzina jest świętością","„Ataki na Beatę Szydło i jej najbliższych są haniebne i absolutnie niedopuszczalne” – napisał na Twitterze premier Mateusz Morawiecki. To reakcja na plotki dotyczące księdza Tymoteusza Szydło, syna byłej premier i eurodeputowanej PiS. Na wpis zareagowała prezydent Gdańska Aleksandra Dulkiewicz. I przypomniała, że prawica nie zawsze tak ochoczo broniła atakowanych rodzin polityków.","O synu Beaty Szydło po raz pierwszy zrobiło się głośno, gdy przyjął święcenia kapłańskie – Tymoteusz Szydło chętnie występował wówczas na łamach mediów, ale raczej prawicowych. Relację z jego święceń kapłańskich w 2017 roku mogli przygotować tylko dziennikarze sympatyzujący z obozem władzy – reporter „Gazety Wyborczej” został wyproszony z Kościoła, a mszę prymicyjną transmitowała „Telewizja Trwam”. Młodemu księdzu zdarzyło się także trafić na okładkę tygodnika „Do rzeczy” i zostać bohaterem zamieszczonego tam artykułu o tytule „Typowa polska rodzina”. Nikt nie podnosił wówczas głosów oburzenia.",,
Czeka nas paliwowa rewolucja. W dwie dekady samochody z silnikami spalinowymi praktycznie znikną,"Arabscy szejkowie myślą o transformacji społeczno-gospodarczej, a koncerny paliwowe inwestują w stacje ładowania, wodór i odnawialne źródła energii.","To, czy polski samochód elektryczny będzie teraz, czy za dwa lata, to kwestie drugorzędne w stosunku do programu 500+ i do Emerytury+ – mówił pod koniec kampanii wyborczej Mateusz Morawiecki. Trzy lata temu na życzenie premiera państwowe firmy energetyczne powołały spółkę ElectroMobility Poland, która miała wyprodukować samochód elektryczny. Opracowanie nowego modelu kosztuje przynajmniej miliard dolarów, zaś auto tworzone od podstaw to wydatek nawet 6 mld dolarów (prawie 24 mld zł). ElectroMobility Poland dostała w sumie 70 mln zł, do tej pory „przepaliła” kilkanaście. Efekty, jak łatwo się domyślić, żadne. Wciąż nie ma jeżdżących prototypów, uruchomienie produkcji brzmi jak mrzonka.                Grupa Lotos inwestuje w stacje wodorowe. – Rozwijamy też sieć stacji ładowania samochodów elektrycznych – mówi Adam Kasprzyk, rzecznik firmy. Dziś jest ich 12, głównie na trasie z Warszawy do Gdańska, ale już za kilka miesięcy będzie 50. Lotos lokuje środki głównie w produkcję petrochemiczną, gdzie powstają m.in. surowce i półprodukty do produkcji różnego rodzaju tworzyw sztucznych. Podobnie jest w Orlenie, który inwestuje w stacje szybkiego ładowania, biznes petrochemiczny, produkcję nawozów, biopaliwa, a także energetykę odnawialną. Wspólnie z Polską Grupą Energetyczną koncern ma zbudować potężną farmę wiatrową na Bałtyku. Elektryczne samochody będą potrzebować przecież ogromnych ilości energii elektrycznej. Obok niedoborów mocy produkcyjnych w fabrykach baterii litowo-jonowych to najważniejszy słaby punkt nadciągającej paliwowej rewolucji.",,
Zbigniew Ziobro i Jarosław Gowin urośli w siłę. Czy to koniec jedynowładztwa Jarosława Kaczyńskiego?,"W Prawie i Sprawiedliwości nie ma czasu na powyborczy urlop. Z każdej strony partii otwierają się nowe fronty. Najtrudniejszy jest oczywiście ten w Senacie, ale najwięcej może PiS kosztować wojna z Solidarną Polską i Porozumieniem Jarosława Gowina.","W wielu komentarzach, także polityków PiS, zwycięstwo wyborcze jest przedstawiane jako wygrana jednej partii. Politycy PiS bardzo chętnie mówią o historycznym zwycięstwie, zapominając, że wygrała koalicja, a koalicjanci, których nie udało się wchłonąć w czasie kończącej się kadencji, urośli w siłę i mają coraz większe apetyty.",,
Nowa posłanka prawicy dostanie 50 tys. zł za dwa dni siedzenia w ławie,"Zaprzysiężona dzisiaj nowa posłanka będzie pracowała – jeżeli wszystko pójdzie zgodnie z planem – dwa dni. Nie zdąży nawet zorientować się, gdzie co jest w Sejmie. Za to dostanie sowitą odprawę.","Edyta Kubik startowała bez powodzenia w wyborach cztery lata temu. Była na liście Kukiz’15 dwójką, tuż za Kornelem Morawieckim. Mandatu nie uzyskała, ale miała drugi wynik na liście. W tym roku także próbowała swoich prób w polityce u boku Piotra Liroya Marca, ale ugrupowanie nie dało rady zarejestrować listy we Wrocławiu.",,
Ziobro triumfuje i chce zablokować Morawieckiego,"Zbigniew Ziobro wzmocnił się w wyborach parlamentarnych, wprowadzając do Sejmu 16 posłów. Jego ludzie zapowiadają, że będzie próbował zablokować ponowny wybór Mateusza Morawieckiego na premiera.","Wynik wyborów parlamentarnych nie wzbudził wielkiego zadowolenia w PiS, które dostało 235 mandatów w Sejmie i przegrało z opozycją w Senacie. Liderzy partii liczyli, że przy tak wysokim poziomie transferów socjalnych, obietnicach kolejnych prezentów oraz pomocy TVP dostaną co najmniej 250 mandatów. Niektórzy mieli nadzieję nawet na większość konstytucyjną. Jednak partia uzyskała tyle samo mandatów, ile cztery lata temu. Na dodatek wybory wzmocniły koalicjantów PiS, czyli Zbigniewa Ziobrę i Jarosława Gowina. Pierwszy wprowadził do Sejmu 16 posłów (za chwilę ma do niego dołączyć dwóch kolejnych), drugi 18. A to oznacza, że przy niewielkiej przewadze nad opozycją, PiS będzie musiało bardziej się z nimi liczyć.",,
Wielka radość TVP,"Obejrzałem wieczór wyborczy w TVP i jedno już wiem: może i demokracja liberalna w Polsce ma ostatnio pod górkę, ale i tak nie ma nic gorszego niż oglądanie Danuty Holeckiej w ekstazie.","Chciałem napisać, że siedzieliśmy w restauracji, ale to nieprawda. Siedzieliśmy w podłej knajpie we czterech i wyglądaliśmy jak pisowska kpina z „liberalnych wielkomiejskich”. Gość na doktoracie w Polskiej Akademii Nauk, o poglądach oczywiście lewicowych. Nazwijmy go Feliks Dzierżyński. Barman, który non stop traci robotę w marketingu, ale cały czas walczy, bo mu się ona kojarzy z awansem klasowym. Młody gej, oczywiście nadwrażliwiec, który non stop rzuca robotę w gastronomii i znają go już wszystkie lokale w mieście. I ja, pan dziennikarz.                         PiS śpiewa prezesowi sto lat. Wypada to dość abstrakcyjnie. Prezes mówi, ze Polska musi się zmieniać dalej. „Na to wskazują liczby, statystyki”. Wszyscy kochają prezesa. Dzwoni do mnie przyjaciel emigrant. Od dwóch lat mieszka w Los Angeles: – Chodźcie tu. Tu chociaż można pójść na pustynię po wyborach. Zobacz: Lewica może zająć miejsce Platformy [OPINIA] TVP przenosi się do sztabu Koalicji Obywatelskiej. Grzegorz Schetyna mówi, że nie będzie Budapesztu w Warszawie. Nie wiadomo skąd to wie. Małgorzata Kidawa-Błońska „ze spokojem czeka na wyniki”. Wierzy, że „senat będzie wygrany”. Barman: – Czy to xanax? Nawet redaktor Holecka nie może już tego słuchać. Mówi, że „pora na skomentowanie”. Prof. Zybała – Nie ma zaskoczenia. Holecka (przekornie): – A liczył pan na zaskoczenie? Prof. Zybała: – PiS będzie rządzić, pytanie czy będzie poszukiwać posłów z innych ugrupowań. To jest jednak pewien kłopot… Holecka: – Panie profesorze, przepraszam, z Macedonią Północną do przerwy 0:0. A teraz Michał Cholewiński przedstawi państwu dane. – Jest to święto demokracji – cieszy się Cholewiński. – Ta frekwencja to właśnie dowód na to jak rozwinięta jest w Polsce demokracja. Spojrzenie na wyborczą mapę Polski. PiS wygrał w 14 województwach. Barman: – O Jezu. Feliks Dzierżyński: – (Cytuje Żiżka). Grzegorz Schetyna: – Dziękuję ludziom Platformy. To była ciężka praca. Feliks Dzierżyński: – (Wybucha śmiechem). Barman: – Grzegorz, co ty gadasz. Feliks Dzierżyński: – Za cztery lata przyjdzie lewica. Będzie model hiszpański. Kościół upadnie. Głos z TVP: – Opozycja powinna wiedzieć, że totalna opozycja prowadzi do nikąd. XXX (Następnego dnia). Na moim Facebooku wszyscy już spakowani. W tym sezonie głównie Skandynawia, ale Kanada, do której wszyscy chcieli uciekać cztery lata temu, wciąż trzyma się mocno. Pojawiają się następujące teorie spiskowe: – Wybory zostały sfałszowane. – W komisjach były długopisy ze znikającym tuszem. – Dane o frekwencji zostały zawyżone (To niemożliwe, żeby nas było mniej, nas jest przecież więcej). – Małgorzata Kidawa-Błońska zostanie prezydentką. – Grzegorz Schetyna jest wybitnym politykiem. – Za cztery lata Adrian zostanie premierem. – Donald Tusk wraca. Tymczasem do zobaczenia za cztery lata. Laila tov, jak mawiają nasi bracia (i siostry) starsi w wierze. Dobranoc. Czytaj więcej: Zestresowana królowa „Wiadomości”. Czego się boi Danuta Holecka?",,
Kiedy powstanie nowy rząd? Są trzy możliwości,"Na wtorkowym posiedzeniu Sejmu premier Mateusz Morawiecki złoży dymisję, a prezydent Andrzej Duda ją przyjmie. To pierwsze kroki niezbędne do zaprzysiężenia nowego rządu.",Kolejne wyglądają tak:,,
Gorący wieczór w siedzibie PiS,"Wydaje się pewne, że Mateusz Morawiecki pozostanie premierem, ale nie wiadomo, jak ta układanka się ułoży. Wiele zależy od wyników frakcji w koalicji Zjednoczonej Prawicy.",Takich scen siedziba PiS na Nowogrodzkiej nie widziała. Kolejka do wejścia zaczęła ustawiać się już przed godz. 19. Dwie godziny przed ogłoszeniem pierwszych sondażowych wyników wyborów przed wejściem stał już tłum działaczy i dziennikarzy.,,
"OPINIA
Odsunięcie Schetyny oznacza likwidację PO i KO","Koalicja Obywatelska pozostaje po tych wyborach najważniejszą siłą opozycji. Lewica czy PSL/Kukiz, mimo buńczucznego języka liderów obu tych ugrupowań, nawet się do niej nie zbliżyły. A w przypadku Konfederacji sami jej liderzy nie mają pewności, czy ich ugrupowanie przekroczy próg i weźmie udział w parlamentarnej grze.","Jednak to KO znalazła się po tych wyborach w najtrudniejszej pozycji. Każdy z jej konkurentów może sobie znaleźć alibi dla wyniku, podczas gdy kierownictwo KO prostego argumentu w obronie swojego nie ma. Zacznijmy od PiS-u, które użyło w tej kampanii zasobów całego polskiego państwa, począwszy od propagandy państwowych mediów, skończywszy na budżetowych pieniądzach. Zamiast zdobycia większości konstytucyjnej czy choćby większości pozwalającej odrzucać prezydenckie weto, otarło się jednak o utratę samodzielnej większości (specjalista od ordynacji wyborczej prof. Jarosław Flis stwierdził wręcz, że PiS straciło samodzielną większość). Nawet jeśli jej nie straci, to Kaczyński po tych wyborach wciąż będzie się znajdował na łasce Dudy, Ziobry, Gowina. A ci wyraźnie niewskazani przez niego pretendenci będą rosnąć w siłę w miarę tego, jak on będzie się starzał. Stąd kiepsko ukrywane rozczarowanie lidera PiS widoczne w jego wystąpieniu tuż po ogłoszeniu wyników sondażu przy urnach. Jednak to rozczarowanie łatwo zasłonić imponującym wynikiem PiS liczonym w procentach i ogromną mobilizacją elektoratu tej partii. Pokazującą jej zdolność wdarcia się do każdego regionu Polski, nawet jeśli wciąż nie do największych miast. Czarzasty, Biedroń i Zandberg też mają mocne alibi. Uzyskali wynik gorszy od oczekiwań, jednak dzięki nim lewica po czterech latach nieobecności znów znajdzie się w Sejmie. PSL mogłoby się cieszyć z wyniku, gdyby nie to, że po pierwsze nie wiadomo, kto spośród posłów tej partii wciąż jeszcze będzie grał w drużynie Ludowców, a kto jest już zahaczony przez PiS. Po drugie Kukiz jako członek wspólnego klubu może PSL-owcom stanąć ością w gardle. Problem było widać już na wieczorze wyborczym, gdzie Paweł Kukiz szarpał za rękaw słabego lidera Ludowców, żądając od niego publicznej obietnicy, że PSL - najbardziej oligarchiczna i kunktatorska partia w całej historii III RP - będzie realizować jego radykalny populistyczny program. Koalicja Obywatelska nie ma żadnego alibi. Miała wygrać z PiS-em, a przegrała. W dodatku różnica pomiędzy Zjednoczoną Prawicą a najsilniejszym ugrupowaniem opozycji jest dwucyfrowa. To rozczarowanie bardzo łatwo wykorzystać do uderzenia w lidera KO i całą formację. Grzegorz Schetyna wystąpienie po ogłoszeniu sondażowych wyników wyborów oparł na dwóch elementach. Pierwszy to zapewnienie, że „nie będzie Budapesztu w Warszawie”. Drugi to zapowiedź zwycięstwa opozycji w przyszłorocznych wyborach prezydenckich. To prawda, że Polska po tych wyborach nadal nie jest Węgrami, gdzie Fidesz ma konstytucyjną większość. Jednak po to, by hasło, że Warszawa nie jest Budapesztem, zaczęło mobilizować Polaków, KO musi przedstawić przekonujący scenariusz, że Warszawa Budapesztem się wkrótce nie stanie. Trzeba pokazać miejsca, w których PO i Koalicja zdołają powstrzymać PiS – począwszy od samorządów, a szczególnie miast, bo to będą pierwszym po tych wyborach obiektem ataku prawicowej władzy. Kaczyński, Morawiecki, Ziobro zgromadzili już wszystkie finansowe i prawne narzędzia, aby uderzyć w Trzaskowskiego, Zdanowską, Jaśkowiaka, Dulkiewicz. Także obietnica wygrania wyborów prezydenckich może zabrzmieć mobilizująco dopiero w momencie, kiedy KO wskaże mocnego kandydata. Takiego, dla którego w drugiej turze można by pozyskać zarówno poparcie liderów innych opozycyjnych ugrupowań, jak też ich elektoratów. Sondażowe 27,4 proc. dla KO, kiedy nie miało się mediów ani budżetowych pieniędzy, to faktycznie jest wynik lepszy, niż osiąga opozycja węgierska od czasu, kiedy Fidesz strawił całe państwo. Jednak nie wystarczy, aby centrowym wyborcom w Polsce przywrócić nadzieję. Układ pomiędzy mieszczańskim wyborcą a mieszczańską partią musi być oparty na wzajemności. Blisko 30-procent elektoratu towarzyszy liderom KO (w gruncie rzeczy są to liderzy PO) nawet w porażkach. Żeby tego zaufania nie stracić, to oni muszą teraz zaproponować swoim wyborcom nowy początek - jeśli chodzi o wizerunek, język, program, personalia. Dla wszystkich, którzy sądzą, że rozwiązaniem problemów KO jest uderzenie w Grzegorza Schetynę, mam złą wiadomość. Nie ma dziś dla niego w PO (a zatem także w KO) żadnego oczywistego zmiennika. Obalić Schetynę, a znaleźć dla niego alternatywę bez zniszczenia Platformy, to dwie zupełnie inne kwestie. Nie twierdzę, że pierwsze jest łatwe, ale drugie na dzisiaj – kiedy popatrzy się na pierwszy, drugi i trzeci szereg liderów i liderek PO czy KO – jawi się jako coś niemożliwego. Każde nowe personalne otwarcie w Platformie, rekonfiguracja kierownictwa partii, musi się odbywać z udziałem Schetyny, a nie przeciw niemu. Innym problemem jest to, że Grzegorz Schetyna bardzo długo próbował zbudować koalicję wszystkich opozycyjnych partii. Wyciągnięcie z niej PSL, a później rozstanie z SLD, przekreśliło tę strategię. Jednak liderzy PO nie zmienili języka. Wciąż mieli język koalicji, tylko koalicji nie było. Ostrożność, szerokość przekazu, miałyby sens w przypadku zjednoczonego frontu wszystkich opozycyjnych ugrupowań. Jednak Lewica i PSL już się trwale urwały, będą grały swoje scenariusze. W tej sytuacji partia liberalnego centrum potrzebuje własnego asertywnego języka. Nie chodzi o powrót do liberalnej niszy KLD, co dla liderów Platformy ciągle jest żywą traumą. Ale o wyrazisty język formacji, która się swojego mieszczaństwa, liberalizmu, awansu społecznego nie wstydzi. I potrafi dla siebie zbudować szerszą społeczną bazę, a także zadbać o pokoleniową sukcesję. Na razie całe uderzenie pójdzie w Koalicję Obywatelską. Pierwsi uderzą w nią liberalni dziennikarze, celebryci, liderzy opinii. Czyjąś głowę trzeba dać gawiedzi po klęsce. Nie udało się wygrać z Kaczyńskim i PiS? Liberalni celebryci zadowolą się Schetyną i KO. Problem w tym, że dzisiaj likwidacja Schetyny oznacza likwidację PO i KO. A likwidacja PO i KO oznacza zniszczenie całej liczącej się opozycji. Lewica nie ma szans na przeżycie w państwie PiS. PSL już jest ugrupowaniem rozprutym przez PiS. Konfederacja to ponury żart. Ale żeby PO i KO przetrwały wczorajszą porażkę, muszą zaproponować naprawdę nowe otwarcie.",,
Pełne wyniki wyborów parlamentarnych 2019. PiS ma większość w Sejmie. Opozycja bierze Senat,"Państwowa Komisja Wyborcza podała ostateczne wyniki wyborów parlamentarnych. Prawo i Sprawiedliwość zwyciężyło zdobywając 43,59 proc. głosów. To odsetek znacznie wyższy niż w 2015 roku, ale nie przełożył się na wzrost liczby mandatów - PiS ma ich dokładnie tyle co przed czterema laty. Co więcej, partia Jarosława Kaczyńskiego utraciła większość w Senacie.","- Do Sejmu dostało się pięć ugrupowań oraz przedstawiciele Mniejszości Niemieckiej (zgodnie z ustawą).     W prawym dolnym rogu infografiki widzisz niewielkie menu. Tutaj zdecydujesz, w jakim układzie oglądasz parlamentarzystów. Możesz ułożyć ich w zbiorach albo prostokątnych wykresach. Możesz posortować posłów i posłanki według komitetu wyborczego, miasta, numeru okręgu albo płci (Sortuj według). Potem możesz zobaczyć ich podzielonych na kolory (Kolory według). Ostatnie menu pozwala posortować nazwiska według liczby oddanych głosów oraz wyniku na liście. Im większe koło – tym więcej głosów. Jutro Sejm będzie kontynuował posiedzenie rozpoczętej jeszcze przed wyborami. To sytuacja bez precedensu w historii parlamentaryzmu po 1989 roku i złamanie parlamentarnych tradycji, chociaż prawo dopuszcza taką możliwość. Zdominowane przez PiS prezydium Sejmu zdecydowało, że Izba zbierze się po wyborach 15 i 16 października. Kiedy ponad miesiąc temu ogłoszono tę decyzję, wywołała ona duże zaniepokojenie opozycji. Ten niepokój nie zniknął: Przebieg jutrzejszych obrad będziemy relacjonować na Newsweek.pl. Wicepremier Jacek Sasin oświadczył w Polsat News, że obecny premier Mateusz Morawiecki zostanie ponownie desygnowany na to stanowisko. A co z innymi członkami gabinetu? - Ani to nie będzie rząd nowy, ani taki sam jak dotychczas, tak przewiduję - mówił. Dopytywany o skład rządu po wyborach, Sasin zaznaczył, że „jakieś korekty w konstrukcji rządu mogą nastąpić”. Po przegranych wyborach i słabym wyniku Grzegorza Schetyny we Wrocławiu pojawia się coraz więcej pytań o jego polityczną przyszłość. O tym, że powinna nastąpić „weryfikacja” przywództwa Schetyny mówiła m.in. posłanka PO Joanna Mucha. - Moim zdaniem te wybory były do wygrania dla nas jako strony opozycyjnej (...) I tylko to, że ta kampania została przeprowadzona w taki, a nie inny sposób sprawiło, że niestety nie zostały wygrane - stwierdziła Mucha w TVN24. Z kolei liderka listy KO w Warszawie Małgorzata Kidawa-Błońska przyznała, że wynik wyborczy Schetyny „nie był imponujący wynik”. Na uwagę, że pojawiają się głosy, że już następuje rozliczenie Schetyny, Kidawa-Błońska przyznała, że „na pewno trzeba rozliczyć kampanię”. Rzeczywiście, wynik Schetyny w jego rodzinnym Wrocławiu musi być dla przewodniczącego PO rozczarowujący. Przede wszystkim dlatego, że Schetyna przegrał w swoim okręgu z jedynką PiS i to różnicą ponad 20 tys. głosów. Ale także dlatego, że osiągnął dopiero ósmy wynik wśród wszystkich liderów PO. Ze swoimi 66,8 tys. głosów nie może się równać z Kidawą-Błońską (416 tys.), ale także choćby z Borysem Budką (99,5 tys. głosów w Katowicach), czy Barbarą Nowacka (88,8 tys. głosów w Słupsku). PSL: 30 mandatów PiS: 235 mandatów SLD: 49 mandatów Konfederacja: 11 mandatów KO: 134 mandaty Mniejszość niemiecka: 1 mandat Kaczyński stwierdził, że polska polityka dzięki PiS przesunęła się na nowy poziom. - Przedtem żadna formacja polityczna, ani nie osiągnęła takiego wyniku procentowego, a tym bardziej nie osiągnęła takiego wyniku jeśli chodzi o ilość głosów - powiedział. - Uważamy, że uzyskaliśmy legitymację do tego, by kontynuować dobrą zmianę, by kontynuować naszą politykę, by Polskę w dalszym ciągu zmieniać - mówił Kaczyński. - Moglibyśmy mieć co najmniej remis w Senacie, gdybyśmy chcieli wysuwać osoby, które z naszego punktu widzenia na to nie zasługiwały. Nasi przeciwnicy nie mają takich oporów, wysuwają osoby, wobec których formułowane są, i to z poważnymi dowodami, zarzuty karne. Tu chodziło tylko o niestosowne wypowiedzi i to nas właśnie kosztowało - mówił. Przyznał, że choć w Senacie PiS straciło większość, to nie ma znaczenia, ponieważ Senat nie może blokować legislacji, a jedynie ją opóźniać. Według oficjalnych danych podanych przez PKW podczas wyborów oddano ponad 207 tys. nieważnych głosów, co stanowi 1,11 proc. Z tego pustych kart było 79 tys. Łącznie oddano 18 mln 470 tys. 710 ważnych głosów. Czy PiS, po utracie większości w Senacie, będzie próbował przeciągnąć na swoją stronę senatorów opozycji? By uzyskać większość partia Jarosława Kaczyńskiego potrzebuje przecież zaledwie dwóch głosów. - Jeżeli któryś z senatorów chce poprzeć dobre projekty dla Polski, to my jesteśmy na to zawsze otwarci - komentował zastępca rzecznika PiS Radosław Fogiel. Dopytywany, czy PiS będzie przyciągać do siebie senatorów opozycji odpowiedział, że na pewno nie będą zniechęcać. - Jeżeli ktoś, nawet w wyniku jakiegoś zbiegu okoliczności, układu gwiazd, został senatorem z listy opozycji, ale uzna, że jednak warto pracować dla Polski z biało-czerwoną drużyną Prawa i Sprawiedliwości to oczywiście kijem gonić nie będziemy - zaznaczył. Mimo zaangażowania znacznych sił i środków PiS utraciło większość w Senacie, a większość w Sejmie wisi na włosku (choć najpewniej będzie niemal dokładnie taka, jak w 2015 roku). To wszystko oznacza, że zwycięstwo PiS wcale nie jest tak oszałamiające, jak się do niedawna wydawało. Niemal wszystkie głosy w Warszawie zostały już policzone. Zdecydowanie zwyciężyła w nich kandydatka na premiera Koalicji Obywatelskiej Małgorzata Kidawa-Błońska, którą poparło ponad 400 tys. wyborców. Jarosław Kaczyński uzyskał znacznie mniej głosów - 245 tys., a podium zamyka Adrian Zandberg, na którego głosowało ponad 137 tys. osób. Relatywnie bardzo dobre wyniki uzyskali też startujący z list Konfederacji Janusz Korwin-Mikke (ponad 58 tys. głosów) i Władysław Teofil Bartoszewski (PSL/Kukiz'15), który zdobył 30 tys. głosów i udało mu się uzyskać pierwszy od 1993 roku mandat dla PSL ze stolicy.  A oto wszyscy posłowie z Warszawy w podziale na komitety wyborcze: Wciąż nie ma oficjalnych wyników wyborów i podziału na mandaty, ale partia Razem chwali się, że wprowadziła w sumie sześciu posłów. Cała Lewica będzie miała najpewniej 41 przedstawicieli w Sejmie. PiS zdobył 48 miejsc w Senacie, czyli najwięcej. A to oznacza, że nie będzie miał większości w Izbie - wynika z wciąż nieoficjalnych, ale w zasadzie pewnych obliczeń. Idąca do wyborów w ramach paktu senackiego opozycja zdobyła w sumie 51 mandatów - 43 ma Koalicja Obywatelska, 3 - PSL, 2 - Lewica. Będzie też czterech senatorów niezależnych - trzech jest związanych z opozycją, a jeden z reguły głosuje z PiS. A tak prezentuje się podział na mandaty w Izbie Wyższej: Wyniki ilustruje poniższa mapa: Porozumienie Jarosława Gowina wprowadzi do Sejmu 17 posłów, Solidarna Polska Zbigniewa Ziobry 14-17. To może mieć kapitalne znaczenie dla tego, jak będzie wyglądał nowy rząd. PKW podała wyniki na podstawie wyników z 99,49 proc. komisji wyborczych: PiS - 43,76 proc., KO - 27,24 proc., SLD - 12,52 proc., PSL - 8,58 proc., Konfederacja - 6,79 proc. Skład rządu poznamy w ciągu dwóch, trzech tygodni - powiedział rzecznik rządu Piotr Müller. Rzecznik rządu przed siedzibą PiS w Warszawie przypomniał, że prezes PiS Jarosław Kaczyński w trakcie kampanii zapowiadał, że kandydatem na premiera będzie Mateusz Morawiecki. Końcowe wyniki wyborów będą najwcześniej po południu - powiedział sędzia Sylwester Marciniak z PKW. Ostatni protokół powinien być wprowadzony najwcześniej ok. godziny 14-15. Liczenie głosów idzie nad wyraz sprawnie. Według najnowszych informacji przedstawionych przez PKW na konferencji prasowej wyniki po przeliczeniu głosów z 91 procent komisji przedstawiają się następująco. PiS - 44,57 proc., KO - 26,65 proc., SLD - 12,27 proc., PSL - 8,63 proc., Konfederacja - 6,76 proc. Koalicja Obywatelska pozostaje po tych wyborach najważniejszą siłą opozycji - twierdzi na naszych łamach Cezary Michalski. „Lewica czy PSL/Kukiz, mimo buńczucznego języka liderów obu tych ugrupowań, nawet się do niej nie zbliżyły. A w przypadku Konfederacji sami jej liderzy nie mają pewności, czy ich ugrupowanie przekroczy próg i weźmie udział w parlamentarnej grze”. PiS zdobył 45,79 proc. głosów w wyborach do Senatu, KO - 33,90 proc., PSL - 5,49 - proc. - wynika z danych z 82,41 proc. obwodowych komisji wyborczych podanych na stronie PKW. Według danych z 22594 na 27415 obwodowych komisji wyborczych (82,41 proc.) KW Prawo i Sprawiedliwości uzyskał 6 455 782 głosów, czyli 45,79 proc. ważnych głosów, KKW Koalicja Obywatelska PO .N IPL Zieloni uzyskał 4 780 232, czyli 33,90 proc. głosów, a KW Polskie Stronnictwo Ludowe - 773 814, czyli 5,49 proc. głosów KW Sojusz Lewicy Demokratycznej uzyskał - 329 447 (2,34 proc.) głosów, KWW Koalicja Bezpartyjni i Samorządowcy - 261 009 (1,85 proc.) a KW Konfederacja Wolność i Niepodległość - 130 221 (0,92 proc.) głosów.(PAP) Pierwsze posiedzenia Sejmu i Senatu prezydent musi zwołać w 30 dni od wyborów. Inauguracyjne posiedzenie wybranego w niedzielę sejmu, może się zatem odbyć najpóźniej 12 listopada. Konstytucja daje trzy możliwości powołania nowego rządu. Więcej na ten temat przeczytacie TUTAJ. „Politycy Koalicji Obywatelskiej powtarzają jak mantrę: poczekajmy do rana na ostateczne wyniki. Bardziej jest to jednak robienie dobrej miny do złej gry, niż wiara, że te wyniki mogą znacząco zmienić układ sił na najbliższe cztery lata” - pisze dziennikarka „Newsweeka” Aleksandra Pawlicka. „Gdy pytam, czy dwa lata uznaliby uzyskany dziś wynik za sukces, odpowiadają zgodnie, że wtedy mierzyli zdecydowanie wyżej i nadzieja na pokonanie PiS była znacznie większa. Przyznają również, że dzisiejszy wynik to alarmowy dzwonek, by już jutro rozpocząć starania o wygranie wyborów prezydenckich. I zacząć w partii czas rozliczeń za ostatnie cztery lata”. PiS zdobył 45,81 proc. głosów w wyborach Sejmu; KO - 25,46 proc.; SLD - 11,90 proc.; PSL - 8,96 proc. a Konfederacja - 6,71 proc. - wynika z danych z 71,89 proc. obwodowych komisji wyborczych podanych na stronie PKW. PKW opublikowała wyniki wyborów z 71,89 proc. obwodowych komisji wyborczych, w poniedziałek po godz. 8. Według danych z 19709 na 27415 obwodowych komisji wyborczych w wyborach do Sejmu Komitet Wyborczy Prawo i Sprawiedliwość zdobyło 5 537 844 głosów, co daje mu 45,81 proc. poparcia. Koalicyjny Komitet Wyborczy Koalicja Obywatelska PO .N IPL Zieloni zdobył 3 077 993 głosy - 25,46 proc. poparcia. Na kandydatów Komitetu Wyborczego Sojusz Lewicy Demokratycznej zagłosowało 1 439 256 osób, co daje mu 11,90 proc. poparcia. Komitet Wyborczy Polskie Stronnictwo Ludowe uzyskał 1 083 783 i - tym samym - 8,96 proc. poparcia. Komitet Wyborczy Konfederacja Wolność i Niepodległość - 811 014 i 6,71 proc. poparcia. Koalicja systemowych ludowców i antysystemowych Kukizowców okazała się sukcesem. Niespodziewanie PSL otrzymał ponad 9 proc. głosów. To świetny wynik, biorąc pod uwagę dużą frekwencję. PSL poszerzył bazę wyborców i wyszedł ze wsi do miasta - pisze nasz dziennikarz, Marcin Antosiewicz, który spędził wieczór wyborczy w komitecie ludowców. Jeśli w polityce w ogóle można mówić o prawdziwych emocjach, to takich nie zabrakło w sztabie PSL w wyborczy wieczór 2019. Radość z podanej prognozy: 9,6 proc. była wielka, choć przecieki o takim wyniku były znane wcześniej. PiS zdobył 49,3 proc. głosów w wyborach Sejmu; KO - 22,27 proc.; SLD - 10,88 proc.; PSL - 9,75 proc. a Konfederacja - 6,62 proc. - wynika z danych z 42,22 proc. obwodowych komisji wyborczych podanych na stronie PKW. PKW opublikowała wyniki wyborów z 42,22 proc. obwodowych komisji wyborczych, w poniedziałek po godz. 6. Według danych z 11575 na 27415 obwodowych komisji wyborczych w wyborach do Sejmu Komitet Wyborczy Prawo i Sprawiedliwość zdobyło 3 115 570 głosów, co daje mu 49,3 proc. poparcia. Koalicyjny Komitet Wyborczy Koalicja Obywatelska PO .N IPL Zieloni zdobył 1 407 279 głosy - 22,27 proc. poparcia. Na kandydatów Komitetu Wyborczego Sojusz Lewicy Demokratycznej zagłosowało 687 765 osób, co daje mu 10,88 proc. poparcia. Komitet Wyborczy Polskie Stronnictwo Ludowe uzyskał 616 171 i - tym samym - 9,75 proc. poparcia. Komitet Wyborczy Konfederacja Wolność i Niepodległość - 418 272 i 6,62 proc. poparcia. Pierwsza poniedziałkowa konferencja PKW została zaplanowana na godzinę 10:00. ""PiS, wbrew swoim nadziejom, nie znokautował opozycji. Owszem, 43,6 proc. to przy dużej frekwencji rewelacyjny wynik. Lepszy o ponad 6 punktów procentowych, niż w 2015 roku, lepszy niż zwycięstwo PO w 2007 roku (41,51 proc.), czy SLD w 2001 (38,91 proc.). Nie jest to jednak scenariusz węgierski, gdzie rządząca partia całkowicie nokautuje opozycję"" - pisze Jakub Majmurek. Ipsos podał według badań late poll Ipsos z 90 proc. komisji wyborczych. W porównaniu do poprzednich wielkich zmian nie ma, PiS zdobywa 43,6 proc. (bez zmian), Koalicja Obywatelska - 27,4 proc. (bez zmian), SLD - 12,4 proc. (+0,5 pkt. proc.), PSL - 9,1 proc. (-0,5 pkt. proc.), Konfederacja - 6,4 proc. (bez zmian) Największe poparcie uzyskał wśród wyborców 60 plus - 55,6 proc. głosów. Natomiast KO najwięcej głosów uzyskała wśród osób w wieku 40-49 lat - 31,7 proc. - wynika z sondażu Ipsos. „Naród wybrał. Decyzja jest święta. Nawet jeśli wielką cenę zapłacą za to najpierw ci, którzy tego wyboru nie chcieli, a finalnie największą ci, którzy go dokonali”. Cały komentarz przeczytasz tutaj  W porównaniu z 2015 rokiem zwycięzca jest inny w tylko dwóch województwach - w lubuskiem cztery lata temu wygrało PiS, dziś Koalicja Obywatelska. W województwie zachodniopomorskim sytuacja jest odwrotna. A jak wyglądało poparcie w poszczególnych województwach? Obrazuje ją nasza mapa (najedź na województwo, by zobaczyć szczegółowe wyniki): Porównanie wyników obecnego głosowania i poprzednich wyborów pokazuje, jak duże zmiany zaszły na naszej scenie politycznej. Cieszyć może się przede wszystkim Lewica, która wraca do parlamentu. Jeśli wyniki sondażu exit poll się potwierdzą, to będzie miała nieco więcej głosów niż w 2015 zgarnęły Zjednoczona Lewica (jako koalicja miała 7,55 i nie weszła do Sejmu) i Razem (3,62 proc.). Jeśli chodzi o liczbę głosów, to poparcie zdecydowanie poprawił PiS - cztery lata temu dostał 37,8 proc. głosów, czyli o 5,8 pkt. proc. mniej niż dziś. Co ciekawe niemal nie przełoży się to najpewniej na liczbę zdobytych mandatów - wtedy PiS miało 235 miejsc w Sejmie, dziś według prognoz zgarnie 239. Cieszyć może się też PSL, który w 2015 roku ledwo przekroczył próg wyborczy (5,13 proc.), a teraz idąc w Koalicji Polskiej może liczyć na 9,6 proc. To zapewne efekt skutecznego połączenia z Kukiz'15. Ugrupowanie Pawła Kukiza znika z parlamentu, choć cztery lata temu zdobyło aż 8,81 proc. głosów. Bardzo umiarkowany sukces odniosła Koalicja Obywatelska - ugrupowanie zbudowane z PO, Nowoczesnej i Zielonych zdobyło według exit poll 27,4 proc. głosów. Problem w tym, że w 2015 roku PO i Nowoczesna miały razem 31,69 proc. (24,09 proc. + 7,6 proc.) Oznacza to de facto, że Koalicja Obywatelska jest największym przegranym tych wyborów, bo straciła w sumie ponad 4 pkt. proc. Według sondażu Ipsos, frekwencja w wyborach parlamentarnych wyniosła 61,1 proc. Tak wysoka nie była nigdy po 1989 roku. Najwięcej wyborców poszło do urn: w woj. mazowieckim - 67,8 proc. małopolskim - 63,5 proc.; w wielkopolskim - 63,2 proc.; w pomorskim - 62 proc., na Śląsku - 61,6 proc. Frekwencję poniżej średniej krajowej odnotowano: w woj. łódzkim - 61 proc.; w dolnośląskim - 59,9 proc.; w lubelskim- 59,5 proc.; w podkarpackim - 59,4 proc.; w lubuskim - 58,2 proc.; w kujawsko-pomorskim - 58,2 proc.; w zachodniopomorskim - 58 proc.; w świętokrzyskim - 57,6 proc.; w podlaskim - 54,4 proc.; w opolskim - 54,2 proc.; i w warmińsko-mazurskim - 54 proc. – Oczywiście, to na razie wyniki exit poll i mogą ulec zmianie. Ale wystarczyłoby dziesięć mandatów, które przeleciałyby na konto opozycji i PiS straciłby większość – powiedział redaktor naczelny „Newsweeka” w powyborczej rozmowie z Bartoszem Węglarczykiem. – Trudno mi sobie wyobrazić gorszą kampanię niż tę, którą prowadziła opozycja – dodał redaktor naczelny „Newsweeka”.  Symulacja podziału mandatów przeprowadzona przez Ipsos na podstawie wyników sondażu exit poll daje PiS samodzielną większość. PiS zdobywa według niej 239 miejsc w Sejmie, czyli o osiem więcej niż trzeba, by stworzyć rząd. Jednocześnie wydaje się pewne, że partia Jarosława Kaczyńskiego nie może liczyć na większość niezbędną do odrzucenia weta prezydenta (czyli 3/5 - 276 mandatów), ani tym bardziej konstytucyjną (2/3 - 307 mandatów). Inną symulację przeprowadził w lipcu profesor Jarosław Flis, wybitny znawca systemów wyborczych. W jego rozważaniach kluczowe są trzy czynniki. Przede wszystkim liczy się to, ile głosów zdobył zwycięzca. Ale istotne jest także to, ile partii bierze udział w podziale miejsc oraz ile głosów zostanie zmarnowanych (czyli padnie na partie, które nie przekroczyły progu wyborczego). Co to oznacza w obecnej sytuacji? Jeżeli wyniki exit poll się potwierdzą, pięć partii przekroczy próg, a zmarnowanych zostanie mniej niż 1 procent głosów, to PiS z wynikiem 43,6 może mieć problem z zebraniem potrzebnej większości. Trzeba jednak zastrzec, że kluczowe mogą być tutaj bardzo niewielkie różnice w podziale mandatów w okręgach i na potwierdzenie samodzielnej większości trzeba poczekać do oficjalnych wyników. Wyniki sondażu exit poll przeprowadzonego na bardzo dużej próbie głosujących powinny być bardzo precyzyjne. Problem w tym, że nie zawsze tak jest, a przykładów nie trzeba szukać daleko. W wyborach do Parlamentu Europejskiego cztery miesiące temu sumaryczny (czyli dotyczący wszystkich komitetów) błąd sondażu wynosił aż 6 pkt procentowych. Sprawiło tom że sondażowe wyniki kompletnie rozjechały się z rzeczywistymi. W wyborach do parlamentu europejskiego cztery miesiące temu posłów, znalazła się pod progiem, a PiS zanotował wynik o niemal 3 pkt. proc. wyższy niż dawało mu badanie exit poll. W sztabie PSL-Koalicji Polskiej także widać zaskoczenie wysokim wynikiem. I pewną niepewność, o której mówi Paweł Kukiz deklarując, że z radością poczeka do jutra na potwierdzenie sondażu exit poll. – Przed nami długa droga, która będzie wymagała systematycznej pracy, aby Polskę usprawnić, skierować na drogę prawdziwie demokratycznego państwa – powiedział współtwórca Koalicji Polskiej, Paweł Kukiz. - Zwracam się do Was z prośbą o budowę centrowej siły, która usprawni państwo i odda władzę w ręce obywateli – dodał Kukiz, zobowiązując Władysława Kosiniaka-Kamysza do potwierdzenia, że PSL będzie do tego dążył. Jarosław Kaczyński przemówił po raz drugi i odniósł się do nieobecności Beaty Szydło na wieczorze wyborczym. Ze śmiechem podkreślił, że nie należy z tego powodu wyciągać jakichkolwiek wniosków. - To, że zdobyliśmy te głosy, to zasługa wielu osób, obydwu premierów. Ten rząd bardzo ciężko pracował, bardzo wiele zrobił w różnych dziedzinach, również w tych, o których sądzono, że to nie jest nasza specjalność. Jeden z powodów, dlaczego musimy lepiej pracować, to obawiam się, że pewna część osób tego nie zauważyła – dodał prezes PiS. Na wieczorze wyborczym Koalicji Obywatelskiej niemal wszyscy mówią o wynikach wyborów do Senatu, których na razie nie znamy. - Ze spokojem poczekam na ostateczne wyniki – wierzę, że będą bardzo dobre, wierzę, że wygramy w Senacie. Ludzie nie chcą Polski pękniętej na pół. Dajemy szansę na współpracę i porozumienie. Będziemy współpracować z każdym, kto chce współrządzić ze wszystkimi współobywatelami. Klęska oswojona - pisze ze sztabu Koalicji Obywatelskiej dziennikarka ""Newsweeka"" Aleksandra Pawlicka. Dodaje, że wśród uczestników wieczoru wyborczego Koalicji Obywatelskiej panuje poczucie rozczarowania. Powszechne jest też zaskoczenie wysokim wynikiem PSL. Większość obecnych uważa, że jest przeszacowany i się zmieni. Mateusz Morawiecki występuje tuż po Jarosławie Kaczyńskim. Najpierw komentuje wysoką frekwencję, która, jeśli się potwierdzi, oznacza, że PiS poparło około 8 mln Polaków. Ale po tych słowach niemal natychmiast ucieka w metafory. - Dzisiaj słońce świeciło jak nigdy w październiku, mam nadzieję, że jutro będzie świeciło jeszcze mocniej. Ten wynik daje nam wielki mandat. Mimo tego plecaka z kamieniami na plecach, szliśmy w górę, dziękujemy wszystkim Polakom. Dziękuję też tym, którzy na nas nie zagłosowali, będziemy próbowali ich przekonać do naszej wizji. W Konfederacji trauma po wyborach do Parlamentu Europejskiego, w których sondaż dawał im mandaty, a potem spadli pod próg wyborczy wciąż jest silna. - Ostatnio mieliśmy 6,1 a wyszło 4,5. Wstrzymajmy się z radością. Na szczęście! Tym razem mamy własny ruch kontroli wyborów, któremu chcę podziękować za jego wielki wysiłek, mam nadzieję, że jego wysiłki się przydały – powiedział przewodniczący Konfederacji, Janusz Korwin-Mikke. - Korwin-Mikke – zaczął w tym momencie skandować tłum. - Dziękuję tym, którzy oddali na nas głos, bo to ludzie, którzy chcą zmiany. Dawno nie było takiej współpracy wśród ludzi o tak różnych poglądach. Graliśmy jako jedna drużyna, graliśmy wspaniale! Chciałbym podziękować telewizji, konkretnie telewizji pisowskiej – Polacy nienawidzą, gdy kogoś się krzywdzi, widzieli jak robi to TVP i to im zawdzięczamy nasz wynik. Mam nadzieję, że Kurski będzie siedział – to, że ktoś zrobił coś głupiego, to nie oznacza, że ujdzie mu to płazem. Władysław Kosiak-Kamysz odetchnął z ulgą. Bardzo dobry wynik umacnia jego pozycję w partii. - Jeżeli te wyniki się potwierdzą, to jest to głos Polaków na rzecz racjonalnego centrum. Na rzecz przywrócenia braterstwa. Na każdej konwencji mówiliśmy – kochamy Polskę, zjednoczymy Polaków. Kosiniak-Kamysz kontynuuje deklarując, że to początek budowy nowego centrum: - Jesteśmy wspólnotą ludzi dobrej woli i to jest najważniejsze. Taka musi być Polska, z oddaniem i serdecznością, szanująca poglądy każdego Polaka. Nie pozwolimy na rewolucję obyczajową, ale też nie będziemy nikomu zaglądać za firanki. W państwie, które szanuje każdego obywatela. W sztabie Lewicy ogromny entuzjazm i nastroje, jakby koalicja Razem-Wiosna-SLD wygrała wybory. W tle głośne „It's beautiful day” U2 oraz skandowanie „LE-WI-CA!”. Trzej liderzy przemawiają po kolei. Najpierw Robert Bierdoń: Kochani, kochane, wracamy do parlamentu. Wracamy tam, gdzie zawsze było miejsce Lewicy, do świątyni parlamentaryzmu. Chcę podziękować w imieniu całego sztabu, w imieniu Razem, Wiosny oraz SLD wszystkim wolontariuszom, kandydatom oraz wszystkim, którzy zagłosowali na Lewicę! Dziękuję Włodkowi i Adrianowi, że połączyliśmy trzy pokolenia, że podaliśmy sobie ręce, że zmieniliśmy oblicze polskiej polityki. Wchodzimy do Sejmu i będziemy tak pracowali przez całą kadencję, że Polska może mieć inne oblicze – że może być otwarta, nowoczesna, uśmiechnięta i może być państwem dobrobytu. I Lewica to pokaże! Ale cytatem wieczoru na pewno staną się słowa Włodzimierza Czarzastego: - Ty nie miałeś nic, ja nie miałem nic, on nie miał nic, razem wróciliśmy do Sejmu! - Będziemy mogli bronić Konstytucji, którą Polsce dała Lewica. Będziemy mogli mówić o UE, do której lewica Polskę wprowadziła. Będziemy się przygotowywali do najlepszego rządzenia! Chyba że ktoś się pomylił i będziemy rządzili – mówił Czarzasty. Na koniec Zandberg: - Zrobiliśmy to! To były szalone trzy miesiące. Jarosław Kaczyński będzie miał problem, bo będzie w Sejmie opozycja odważna. Walcząca o podwyżki, o służbę zdrowia! Będzie w Sejmie Lewica i to jest pierwszy krok do lewicowego rządu. Radość z tego, że po czterech latach lewica wraca do Sejmu, dopiero się zaczyna, bo działacze zamierzają świętować sukces jeszcze kilka godzin - donosi nasz korespondent ze sztabu. Szanowni Państwo, dziękujemy za miliony głosów, dziękujemy tym, którzy byli przy urnach wyborczych. To było święto demokracji! Dziękujemy szczególnie tym, którzy wybrali Koalicję Obywatelską. Schetyna przyznaje, że kampania była trudna, tak jak ostatnie cztery lata. - Nie mieliśmy poczucia, że przeciwnik stosuje uczciwe metody. Ale dalej będziemy pracować nad integracją opozycji, będziemy próbowali pracować w Sejmie i Senacie. Bo Senat przed nami i tam wierzymy w zwycięstwo. - Wszystko przed nami. Przed nami wybory prezydenckie. I te wybory wygramy. To jest nasza obietnica! Chcę przekazać tym wszystkim, którzy marzyli o dominacji – nie będzie Budapesztu w Warszawie! - deklarował. Jeśli potwierdzą się prognozy, to PiS będzie miał samodzielną większość i 239 mandatów: - Mamy powody do radości – powiedział prezes PiS, Jarosław Kaczyński. - Mimo potężnego frontu przeciwko nam, zdołaliśmy wygrać i wszystko wskazuje na to, że to się utrzyma. A jeżeli się utrzyma, będzie trwała ""dobra zmiana"". Ale jeżeli przed nami cztery kolejne lata rządzenia, to czeka nas refleksja – nad tym, co się udało, i co się nie udawało, co spowodowało, że duża część społeczeństwa nas nie poparła mimo oczywistych osiągnięć. Zdaniem Kaczyńskiego wynik PiS to przede wszystkim zobowiązanie. - Do lepszej pracy, do jeszcze większej ilości pomysłów – dodał. – Mam nadzieję, że jutrzejszy dzień będzie potwierdzeniem naszego sukcesu. Przed nami cztery lata ciężkiej pracy, bo Polska musi się zmieniać dalej i musi się zmieniać na lepsze. ""Jarosław, Jarosław!"" - skandują zgromadzeni w sztabie Prawa i Sprawiedliwości. PiS, zgodnie z przewidywaniami wygrało, a drugi wynik osiągnęła Koalicja Obywatelska, która może liczyć na 27,4 procent głosów. Trzecią siłą w parlamencie będzie Lewica, która osiągnęła wynik 11,9 proc.. Do Sejmu wejdą jeszcze najprawdopodobniej Polskie Stronnictwo Ludowe z wynikiem 9,6 proc. procent oraz Konfederacja z wynikiem 6,4 procent. WYNIKI EXIT POLL: PiS – 43,6% KO – 27,4% Lewica – 11,9% PSL – 9,6% Konfederacja – 6,4% Wyniki w podziale na mandaty to: PiS - 239, KO - 130, Lewica - 43, PSL - 34, Konfederacja - 13. Frekwencja wyborcza sięgnęła 61 procent – to absolutny rekord w historii wyborów po 1989 roku. Najlepszy wynik osiągnięto w Warszawie, najgorszy w Opolu – wynika z badania exit poll. W sztabie lewicy w warszawskim „Studio Las"" czeka kilkudziesięciu młodych wolontariuszy, którzy rozdają flagi biało- czerwone, unijne i flagi Lewicy. Jest przygotowana też scena, na której o godzinie 21:00 staną liderzy Lewicy – Adrian Zandberg, Włodzimierz Czarzasty i Robert Biedroń. Ale na razie dziennikarzy jest więcej niż polityków. - Przed budynkiem spotkałam Andrzeja Rozynka, kandydata na posła z okręgu podwarszawskiego. Rozenek liczy na to, że po wyborach powstanie jeden klub w Sejmie i nowa lewicowa partia – donosi dziennikarka „Newsweeka” Renata Grochal. Do godz. 17 zagłosowało 45,94 proc. Polaków. W porównaniu do wyborów sprzed czterech lat frekwencja jest wyższa o niemal 7 proc. Cztery lata temu w wyborach do parlamentu o tej samej porze wyniosła 38,97 proc. Państwowa Komisja Wyborcza na podstawie danych otrzymanych od 25 tys. 420 obwodowych komisji wyborczych, na ogólną liczbę 25 tys. 420, czyli ze 100 proc. komisji obwodowych, informuje, że w wyborach do Sejmu i Senatu według stanu na godzinę 17, liczba osób uprawnionych do udziału wyborach wyniosła 29 623 460 osób. Wydano kart do głosowania 13 mln 609 tys. 726 osobom uprawnionym, co stanowi 45,94 proc. - poinformował na konferencji prasowej zastępca szefa PKW sędzia Sylwester Marciniak. Najwyższą frekwencję - 54,86 proc. zanotowano w okręgu wyborczym nr 19 - Warszawa, drugą co do wysokości frekwencję w okręgach wyborczych w okręgu nr 39 - Poznań i wyniosła ona 52,36 proc. Na trzecim miejscu znalazł się okręg 20 - Warszawa II - z frekwencją 51,76 proc. Najniższa frekwencja była w okręgu nr 21 - Opole - 39,54 proc. Na drugim miejscu znalazł się okręg nr 34 - Elbląg - z 40,80 proc. frekwencją, a na trzecim od końca - okręg nr 2 - Wałbrzych - 42,04 proc. Jeżeli chodzi o województwa, to na godz. 17 najwyższa frekwencja była w województwie mazowieckim - 49,59 proc., na kolejnych miejscach były województwa: małopolskie - 47,98 proc. oraz pomorskie - 47,26 proc. Z kolei najniższą frekwencję zanotowano w województwie opolskim - 39,54 proc., warmińsko-mazurskim - 41,65 proc. oraz lubuskim - 42,55 proc. PKW podała również dane o frekwencji na wsi i w miastach. Na godzinę 17 do urn poszło 47,54 proc. mieszkańców miast oraz 43,53 proc. mieszkańców wsi. PKW nie jest w stanie podać, jaka jest frekwencja poza granicami Polski. Komisja nie otrzymała sygnałów, aby było konieczne przedłużenie ciszy wyborczej. - W całym kraju od początku ciszy wyborczej odnotowaliśmy 11 przestępstw oraz 208 wykroczeń - poinformował aspirant Antoni Rzeczkowski z Komendy Głównej Policji. Przez cały okres trwania ciszy wyborczej policjanci zatrzymali trzy osoby. Ciekawa obserwacja na temat zmiany frekwencji ( w pkt. proc.) w układzie województw w stosunku do wyborów w 2015 roku. W kilku miejscowościach na terenie województwa pomorskiego zerwano w niedzielę wywieszone jeszcze przed rozpoczęciem ciszy wyborczej plakaty. W jednym przypadku – w Gdańsku, policja ustaliła sprawcę i ukarała go mandatem. W Hiszpanii zarejestrowało się blisko 9 tys. Polaków, którzy zamierzają głosować w wyborach do Sejmu i Senatu. W niedzielę głosowanie odbywa się w dziewięciu obwodowych komisjach wyborczych. Poza komisją w Barcelonie, gdzie do godzin popołudniowych ustawiały się kolejki, w innych znajdujących się na terenie Hiszpanii lokalach głosowanie przebiega spokojnie. Ambasador RP w Hiszpanii Marzena Adamczyk powiedziała PAP, że w porównaniu z wyborami z 2015 r. na terenie Hiszpanii głosuje w niedzielę kilka razy więcej Polaków. W Wielkiej Brytanii na wybory zarejestrowało się prawie 98 tys. Polaków. To dwa razy więcej niż w 2015 roku. O zainteresowaniu świadczą tłumy przed lokalem wyborczym w Londynie. Dużym zainteresowaniem wybory cieszą się też w Niemczech, gdzie przez system elektroniczny MSZ zgłosiło się ok. 50 tys. chętnych do głosowania. W 2015 r. było ich zaledwie 22 tys. Do urn wybrała się też Polonia w Berlinie. A tak głosuje Polonia w Hamburgu. Tłumy również w Manchesterze. Długie kolejki do urn wyborczych są również w Rzymie. Barcelona. Więcej o zainteresowaniu Polonii wyborami można przeczytać w tekście: Wśród Polaków za granicą rekordowe zainteresowanie wyborami W komisji wyborczej na warszawskiej Woli na głowę mężczyzny spadło godło. Wyborca został na miejscu opatrzony, nie doznał poważnego urazu. Jak szacują polscy dyplomaci, w Hiszpanii do udziału w wyborach parlamentarnych zarejestrowało się trzy razy więcej osób niż podczas głosowania do Sejmu i Senatu w 2015 roku – ok. 6 tys. osób. Rekord padł też w Portugalii, gdzie zainteresowanie uległo potrojeniu. ""Walencja, Hiszpania, godzina 13.00, kolejka do konsulatu RP liczy jakieś 200 osób. Czegoś takiego jeszcze tu nie widzieliśmy"" - czytamy na Twitterze. Prezydent Andrzej Duda wraz z małżonką Agatą Kornhauser-Dudą głosowali w Krakowie. W Gdańsku zagłosował były prezydent Lech Wałęsa. Dawna para prezydencka: Aleksander i Jolanta Kwaśniewscy. W wyborach wziął już udział prezes PiS Jarosław Kaczyński. Dotychczas do ambasady RP w Wilnie przy szło 600 obywateli naszego kraju. - To rekordowa liczba w porównaniu z poprzednimi polskimi wyborami na Litwie - skomentował przewodniczący komisji Marian Sokalski. Według stanu na godz. 12 frekwencja wyniosła 18,14 proc. Oznacza to, że jest wyższa o 1,67 pkt proc. w porównaniu do wyborów parlamentarnych w 2015 r. - Państwowa Komisja Wyborcza na podstawie danych otrzymanych od 25 tys. 420 obwodowych komisji wyborczych na ogólną liczbę 25 tys. 420 komisji obwodowych informuje, że w wyborach do Sejmu RP i Senatu RP według stanu na godz. 12 w dniu 13 października 2019 r., iż liczba osób uprawionych do udziału w wyborach, z których otrzymano dane wyniosła 29 mln 546 tys. 182 osoby. Wydano kart do głosowania 5 mln 359 tys. 654 osobom uprawnionym, co stanowi 18,14 proc. w stosunku do liczby osób uprawionych do udziału w tych wyborach - powiedział zastępca szefa PKW sędzia Sylwester Marciniak. Dodał, że najwyższa frekwencja o godz. 12 była w okręgu numer 14 (Nowy Sącz) - 23,32 proc., najniższa zaś w okręgu nr 21 (Opole) - 15,26 proc. Kolejna konferencja prasowa PKW zaplanowana jest na godz. 18.30 - wtedy ma zostać podana frekwencja według stanu na godz. 17.  Członek jednej z ursynowskich komisji wyborczych przyszedł do lokalu wyborczego z bronią. Wydarzyło się to przed rozpoczęciem głosowania, zanim jeszcze lokal wyborczy został otwarty. Interweniowała policja. Mimo to głosowanie rozpoczęło się o czasie i przebiega prawidłowo - informuje PKW. Prezes PSL Władysław Kosiniak-Kamysz z żoną i córką odwiedzili lokal wyborczy w Zręczycach (woj. małopolskie). W jednym z lokali wyborczych we Wrocławiu zagłosował już przewodniczący Platformy Obywatelskiej Grzegorz Schetyna. Marszałek Senatu Stanisław Karczewski głosuje w Nowym Mieście nad Pilicą. Lider partii Razem Adrian Zandberg głosuje w Warszawie. Fotoreporterzy uchwycili również byłego premiera RP, europosła Marka Belkę. Bronisław Komorowski z małżonką głosują w Warszawie. Małgorzata Kidawa-Błońska, wicemarszałek Sejmu, głosowała w Warszawie. Elżbieta Rafalska, europosłanka PiS, głosowała w Gorzowie Wielkopolskim. Donald Tusk z żoną i córką odwiedzili lokal wyborczy w rodzinnym Sopocie. - Bardzo chciałbym, żeby frekwencja wyniosła ponad 60 procent - powiedział przewodniczący Rady Europejskiej dziennikarzom. - Mieliśmy informacje o pożarach w budynkach, w których usytuowane są lokale wyborcze - mówi Przewodniczący PKW Wisław Kozielewicz. - Rzeczywiście wczoraj w miejscowości Łowcza nastąpił wybuch pieca w budynku, w którym miał być zorganizowany punkt wyborczy. Lokal został przeniesiony do szkoły. W innym lokalu komisja zauważyła, że z lampy wydobywa się dym. Przerwano głosowanie i wezwano straż pożarną. Lokal przeniesiono do sali obok. - Uspakajam, sytuacja nie wpłynęła na przebieg wyborów, ponieważ w lokalu nie było wyborców. Nie przedłuży to ciszy wyborczej - mówi Kozielewicz. Przewodniczący Państwowej Komisji Wyborczej Wiesław Kozielewicz: - Głosowanie rozpoczęło się o godz. 7 bez przeszkód. W żadnym lokalu wyborczym głosowanie nie rozpoczęło się z opóźnieniem. W sobotę oraz w nocy odnotowano 64 przypadki złamania ciszy wyborczej. Najwięcej w Białymstoku - 15 i Szczecinie - 10. Dotyczyły one usuwania i niszczenia ogłoszeń wyborczych. W trakcie ciszy wyborczej w sobotę w jednej z telewizji na pasku informacyjnym ukazał się wynik przedwyborczego sondażu. Mieszkańcy Witowa na Podhalu głosują w tradycyjnych strojach góralskich. Głosują też Polacy za granicą. Przed budynkiem ambasady RP w Hanoi, gdzie mieście się jedyna komisja wyborcza w Wietnamie, ustawiła się kolejka. Do komisji zapisała się rekordowa liczba, ponad 200 Polaków. Wybory odbywają się bez poważniejszych incydentów. W niedzielę rano policjanci z Augustowa w woj. podlaskim zatrzymali pięć nietrzeźwych osób w wieku od 18 do 21 lat, które zniszczyły kilka plakatów wyborczych. Do urn wpadły już pierwsze głosy. Pierwsze informacje o frekwencji zostaną podane o godz. 10:00 podczas konferencji Państwowej Komisji Wyborczej. Żeby wziąć udział w głosowaniu, trzeba zabrać ze sobą dokument potwierdzający tożsamość i pomagający członkom komisji wyborczej na odnalezienie nas w spisie osób uprawnionych do głosowania. Natomiast jeśli korzystamy z zaświadczenia o prawie do głosowania, komisja wyborcza dopisuje nas do listy spisu wyborców. W lokalu wyborczym otrzymujemy dwie jednostronicowe karty do głosowania. Na jednej z nich wybieramy kandydatów i kandydatki do Sejmu, na drugiej - do Senatu. Żeby oddać ważny głos, na każdej z dwóch kart należy postawić znak X w kratce przy nazwisku tylko jednego kandydata. Punktualnie o godzinie 7:00 rano w całej Polsce otwarto lokale wyborcze. Głosować można do godziny 21:00. Według policyjnych danych od początku trwania ciszy wyborczej (o północy z piątku na sobotę), w całym kraju odnotowano dwa przestępstwa z art. 500 kodeksu wyborczego, czyli publicznego podawania wyników sondaży wyborczych. Zgłoszono także 43 wykroczenia w związku z wyborami. W 15 przypadkach złamano kodeks wyborczy. – Z kodeksu wyborczego mieliśmy trzy incydenty dotyczące umieszczania materiałów wyborczych oraz 12 przypadków prowadzenia agitacji wyborczej – poinformował . Poinformował, że z kodeksu wykroczeń odnotowano 26 incydentów usuwania lub uszkadzania ogłoszeń, oraz dwie kradzieże banerów wyborczych – mówił Antoni Rzeczkowski z Komendy Głównej Policji. Lokale wyborcze będą otwarte w godzinach 7:00 do 21:00. Do komisji należy zabrać ze sobą dokument ze zdjęciem: dowód osobisty, paszport, prawo jazdy, legitymacja studencka, legitymacja szkolna. – Może to być również dokument, który utracił ważność – podkreśla szefowa Krajowego Biura Wyborczego. W lokalu wyborca dostanie dwie ostemplowane karty z nazwiskami kandydatów do Sejmu i do Senatu. Ich odbiór poświadczy podpisem. Nazwiska do Sejmu będą uszeregowane według komitetów wyborczych, do Senatu – podane z oznaczeniem barw politycznych. W całym kraju listy wyborcze zarejestrowało pięć komitetów. Państwowa Komisja Wyborcza rozlosowała między nimi numery list: 1 - PSL Koalicja Polska 2 - Prawo i Sprawiedliwość 3 - SLD 4 - Konfederacja 5 - Koalicja Obywatelska Głos można oddać tylko na jednego kandydata z całej listy do Sejmu i jednego - do Senatu. Aby był ważny, należy najpierw wybrać komitet, a potem postawić znak „X” w kratce po lewej stronie od nazwiska wybranego kandydata (dwie przecinające się linie w obrębie kratki). Jeśli wyborca nie odda głosu na żadnego z kandydatów lub zaznaczy więcej niż jednego, głos będzie nieważny. Nie wolno również zamazywać kratki. Nie mają natomiast znaczenia dopiski, np. dodatkowe nazwiska poza kratką. Obie karty do głosowania należy wrzucić do urny wyborczej. W wyborach do Sejmu wyłonionych zostanie 460 posłów z 41 okręgów wyborczych. Wielkość okręgów wyborczych waha się od 7 do 20 mandatów, w zależności od liczby mieszkańców. Najwięcej posłów zostanie wybranych z województwa mazowieckiego (63), śląskiego (55) i małopolskiego (41). Najmniej - w województwach opolskim (12), lubuskim (12) i podlaskim (14). Przydział odbędzie się przy użyciu matematycznej metody d'Hondta. Próg wyborczy wynosi 5 proc. dla pojedynczych komitetów wyborczych, a 8 proc. dla koalicji wyborczych. Czytaj również: Czy nastała moda na wybory? Pytamy młodych Wybory do Senatu odbywają się w stu jednomandatowych okręgach wyborczych. Oznacza to, że do Izby Wyższej dostanie się tylko zwycięzca w danym okręgu. Frekwencja w poszczególnych okręgach wyborczych podawana będzie w niedzielę w ciągu dnia - komisje mają obowiązek co kilka godzin podawać zestawienie. Cisza wyborcza potrwa do godziny 21, może jednak zostać przedłużona ze względu na nieprzewidziane sytuacje. Tak było choćby podczas ostatnich wyborów prezydenckich, gdy w lokalu zmarła kobieta, a cisza zakończyła się dopiero o 22.30. Po godzinie 21 (lub później) poznamy pierwsze wyniki exit poll, a więc oparte na badaniu osób, które wychodzą z lokali wyborczych. Badanie przeprowadzi firma Ipsos dla największych stacji telewizyjnych: TVP, Polsat i TVN. W kolejnych godzinach PKW będzie informowało o wynikach na podstawie zliczonych głosów. W poniedziałek rano powinniśmy już znać cząstkowe wyniki z około 90 - 95 procent komisji wyborczych.",,
"Wieruszów. To miasto jest Polską w pigułce. Wygrywa tu PiS, ale...","Wieruszów to Polska w pigułce – mówią mieszkańcy miasteczka, które zasłynęło z prawyborów. – Wygrywa tu PiS, Kościół trzepie kasę, a burmistrz pali trawę, wspiera gejów i mówi, że Boga nie ma.","Polska w pigułce leży 260 kilometrów od Warszawy i 100 od Wrocławia. Przecięta rzeką Prosną, na której brzegach spotykają się dwa światy: na jednym dawny zabór pruski, na drugim rosyjski. W mieście są trzy kościoły katolickie i jeden ewangelicki. Jest zrujnowany cmentarz żydowski i dom świadków Jehowy. Był tu kiedyś zamek – wspomnienie średniowiecznej historii Wieruszowa. Po pierwszej wojnie została z niego ruina. W 1968 roku – na 600-lecie miasta – komuniści rozebrali go do końca, a na jego miejscu postawili samolot pasażerski Li-2. Nikt nie wie czemu.",,
PiS wygra wybory. Ale czy będzie rządzić?,Prawo i Sprawiedliwość raczej wygra niedzielne wybory parlamentarne. Ale największa liczba głosów nie musi wystarczyć do utrzymania władzy.,"PiS w ostatnim miesiącu osiąga w sondażach średnio 45 proc. (źródło: ewybory.eu), czyli tyle, ile w wyborach do Parlamentu Europejskiego (45,3 proc). Trzy komitety opozycji mają jednak większe poparcie niż w maju. Wówczas było to 44,4 (KE - 38,4, Wiosna - 6 proc). Dziś wynik KO (27), Lewicy (13) oraz PSL i Kukiza (6 proc.) daje w sumie 46 proc. Co zatem może wydarzyć w niedzielę?",,
"„Żadnych ran nie ma, nikt nie krwawi”. To w końcu ktoś wygrał debatę w TVN?","Merytorycznie, ciekawie, ale bez większych kontrowersji i wpadek – to najczęściej powtarzające się komentarze po wtorkowej debacie w TVN. Znacznie bardziej opinia publiczna podzieliła się w próbach wyłonienia zwycięzcy przedwyborczego starcia. Prawica nie ustępuje w pochwalnych peanach na cześć Marcina Horały, a druga strona politycznej barykady najlepiej ocenia liderów ludowców i Lewicy.","Uczestnikami debaty w TVN byli: Izabela Leszczyna z KO, Adrian Zandberg z Lewicy, Władysław Kosiniak-Kamysz z PSL-Koalicji Polskiej, Krzysztof Bosak z Konfederacji i Marcin Horała z PiS. Początkowo partię rządzącą miał reprezentować Jacek Sasin, jednak na dwie godziny przed rozpoczęciem transmisji przedwyborczych wystąpień okazało się, że zastąpi go poseł Horała. Warto dodać, że sztabowcy PiS wahali się, czy w ogóle wystawią jakiegokolwiek kandydata. Niepokój obozu rządzącego wzbudzała bowiem zarzucana stacji stronniczość polityczna.",,
"OPINIA
Schetyna liczy na cud. Ale gdyby Kaczyński był tak skrupulatnie odpytywany...","Na finiszu kampanii Grzegorz Schetyna mobilizuje twardy elektorat i straszy kryzysem. Gdyby dziennikarze Polsatu tak skrupulatnie odpytywali Jarosława Kaczyńskiego, to mogłaby być naprawdę ciekawa rozmowa","Po poniedziałkowym wywiadzie z prezesem PiS Jarosławem Kaczyńskim w Polsat News, we wtorek wystąpił lider PO Grzegorz Schetyna. To był drugi z serii przedwyborczych wywiadów w tej stacji. Prowadzący rozmowę Bogdan Rymanowski przepytywał Schetynę bardzo skrupulatnie. Porównując ten wywiad z poniedziałkową rozmową Doroty Gawryluk z Kaczyńskim, można było odnieść wrażenie, że to PO rządziła przez ostatnie cztery lata, a nie PiS. Gawryluk zgrabnie ominęła niewygodne dla PiS kwestie, jak zapaść w służbie zdrowia, problemy z praworządnością i zeznania austriackiego biznesmena Geralda Birgfellnera. Nie padły pytania o to, jak PiS zamierza sfinansować hojne obietnice socjalne, ani o porażki, np. elektryczne samochody, program Mieszkanie plus, czy spadek prywatnych inwestycji.",,
W KO nikt się nie przyznaje do zaproszenia Wałęsy. „To może być błąd na miarę porażki”,"Wiele wskazuje na to, że Koalicja Obywatelska popełniła największy błąd kampanii tydzień przed wyborami. Zaproszenie Lecha Wałęsy na najważniejszą w tej walce konwencję może zemścić się już w niedzielę.","W Platformie Obywatelskiej trudno dziś znaleźć osobę, która zaprosiła byłego prezydenta na niedzielną konwencję Koalicji i jeszcze trudniej tę, która zaplanowała jego wystąpienie. Drugi dzień wszyscy przekonują, że właściwie nikt za tę decyzję nie odpowiada.",,
"OPINIA
Piątka na 100 dni, czyli co obiecali premier rządzący krajem i prezes rządzący premierem?","Na ostatniej prostej kampanii prezes PiS wspólnie z premierem odkurzyli stare obietnice, licząc na to, że wyborcy mają pamięć rybek akwariowych i dadzą się złowić na „nową piątkę”.",Co obiecali premier rządzący krajem i prezes rządzący premierem?,,
„Piątka na 100 dni”. Kaczyński i Morawiecki zaprezentowali program na pierwsze dni rządów PiS,"W ciągu pierwszych 100 dni nowej kadencji uchwalone będą ustawy lub przygotowane programy dot. małego ZUS, 13 i 14 emerytury, pakietu kontrolnych badań profilaktycznych, budowy 100 obwodnic i dojścia do równych dopłat dla rolników – zapowiedzieli w Warszawie prezes PiS Jarosław Kaczyński i premier Mateusz Morawiecki.","– Zapowiedzieliśmy przed poprzednimi wyborami, że zrealizujemy pewien program, i on został zrealizowany. Mówiliśmy wtedy, co zrobimy w ciągu 100 dni. Dziś to powtarzamy. To będą ustawy albo odpowiednie programy działania – mówił Jarosław Kaczyński.",,
Rozwód z frankiem,"Unijna dyrektywa o nieuczciwych warunkach umowy, na którą powołał się TSUE, zmieniła reguły gry między frankowiczami a bankami. Ci pierwsi mogą zyskać setki tysięcy złotych. Kilka banków może tego nie przetrwać.","Ponad pół miliona osób, które kilkanaście lat temu zaciągały hipoteczne kredyty walutowe, od dekady zabiegało o jakikolwiek kompromis z bankami, a od drastycznego skoku kursu franka w styczniu 2015 roku wręcz domagało się pomocy. Banki nie chciały słyszeć o żadnych ustępstwach, a o „odfrankowieniu” umów nie było w ogóle mowy. Dlatego czwartkowe orzeczenie Trybunału Sprawiedliwości Unii Europejskiej (TSUE) można traktować jako wywrócenie stolika negocjacyjnego.",,
Co się dzieje z działką Morawieckiego? Czy posłowie zwrócili premie? [SPRAWDZAMY],"„Polska polityka musi być inna. Pokora, praca, umiar” – obiecywało PiS, obejmując władzę w 2015 roku. Tymczasem skandal goni skandal. Przedstawiamy tylko tuzin, choć było ich o wiele więcej.","Pod koniec stycznia pełnomocnicy Geralda Birgfellnera składają w warszawskiej prokuraturze zawiadomienie o podejrzeniu popełnienia przestępstwa przez prezesa PiS. Dotyczy braku zapłaty austriackiemu biznesmenowi za zlecenie związane z przygotowaniami do budowy dwóch wieżowców na działce należącej do spółki Srebrna, powiązanej z politykami PiS.",,
Pic PiS dla Śląska. Tam mogą rozstrzygnąć się wybory,"Mateusz Morawiecki otwiera kopalnię, obiecuje miliardy i objeżdża Śląsk w gospodarskich wizytach. Borys Budka jeździ po bazarach, rozwiesza banery i obnaża kłamstwa władzy. Ich rywalizacja może zdecydować o wyniku niedzielnych wyborów.","Mówi się, że kto wygrywa na Śląsku, ten wygrywa wybory. To region, w którym do zdobycia jest 55 mandatów.",,
