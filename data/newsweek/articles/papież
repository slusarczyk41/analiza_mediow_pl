"Żonaci księża? Kościół się w tej sprawie nie podzieli, ale nieformalna schizma będzie się pogłębiać","Dzisiaj coraz częściej wyzwaniem dla księży katolickich obrządku rzymskiego nie jest tworzenie związków z kobietami, ale problemy wynikające z niewłaściwego przeżywania własnej seksualności.","NEWSWEEK: Głosy o schizmie w Kościele katolickim są przesadzone? Zdaje się, że Kościół w Niemczech całkiem serio chce dyskutować o celibacie.",,
"OPINIA
Dwóch papieży, czyli church of cards. O co chodzi w tej rozgrywce","To bomba, która powinna wysadzić pontyfikat Franciszka. Emerytowany papież Benedykt XVI przerywa milczenie, by sprzeciwić się, jak twierdzą katolicy konserwatyści, relatywizowaniu kwestii celibatu. Przynajmniej tak się wydaje na początku, bo później obraz znacznie się komplikuje.","Papież Ratzinger pisze „książkę na cztery ręce”. Współautor to kard. Roger Sarah, prefekt Kongregacji ds. Kultu Bożego i Dyscypliny Sakramentów - jeden z ideowych przeciwników argentyńskiego papieża.",,
"OPINIA
Dlaczego coraz mniej Polaków ufa Kościołowi?","Arcybiskup Marek Jędraszewski dla młodych ludzi to człowiek z innej epoki. To, że jest wiceprzewodniczącym Konferencji Episkopatu Polski, jasno pokazuje, że hierarchowie znad Wisły nie chcą zmian w kościele.","Laicyzacja społeczeństwa to fakt. Przebiega stale i systematycznie. Kiedy na początku lat 80. po raz pierwszy przeprowadzono badania wśród katolików, okazało się, że praktykujących jest 51 proc. Potem już było gorzej. Zwłaszcza w ostatnim dziesięcioleciu, kiedy liczba uczestniczących w mszach świętych spadła poniżej 40 proc.",,
"Komentujemy nominację do Oscara dla „Bożego Ciała”: Za piękny umysł pokocha Komasę cały świat, tak jak pokochał Olgę Tokarczuk","Historia powstawania „Bożego Ciała” jest tak hollywoodzka, że nie wyobrażam sobie dla niej lepszego finału, niż ta dzisiejsza nominacja.","To fantastyczny news! Jan Komasa z filmem „Boże Ciało” znalazł się w piątce filmów nominowanych do Oscara dla produkcji zagranicznej. I to w jakim towarzystwie! Nominacje zdobyli też Pedro Almodovar za wspaniały „Ból i blask” i koreański „Parasite” w reżyserii Bong Joon-ho, który w maju 2019 roku zasłużenie zdobył Złotą Palmę w Cannes, a od miesięcy bije na świecie rekordy w zestawieniach box-office, ściągając do kin tłumy widzów.",,
"Stworzył „Młodego papieża” i „Nowego papieża”. Paolo Sorrentino: Katolicyzm ma na mnie większy wpływ, niż chciałbym przyznać","Określam się jako osoba niewierząca, ale katolicyzm ma na mnie większy wpływ, niż chciałbym przyznać – mówi Paolo Sorrentino, laureat Oscara za „Wielkie piękno”. Jego serial „Nowy papież” od 10 stycznia w HBO i HBO GO.","W serialu „Młody papież” Pius XIII (Jude Law) prężył muskuły i z papierosem w zębach marszczył brwi. W drugim sezonie serialu Sorrentino zastępuje go Jan Paweł III (świetny John Malkovich), który ma zupełnie inny pomysł na to, jak sprawować urząd. Nie mniej radykalny i nie mniej kontrowersyjny.",,
"OPINIA
Konflikt amerykańsko-irański potwierdził gorzką prawdę o Polsce","Polityka zagraniczna w wykonaniu PiS jest czystą fikcją, która uczyniła z naszego kraju persona non grata na arenie międzynarodowej. Kryzys irański boleśnie potwierdził tę prawdę.","Nie bez kozery amerykański szef dyplomacji Mike Pompeo obdzwaniając kilkadziesiąt krajów, pomija Polskę. Wielki sojusznik jasno daje znać, czym dla Waszyngtonu jest Warszawa. Inna rzecz, że cała Polska w tym czasie zastanawia się, gdzie jest prezydent Andrzej Duda. Wielkim nieobecnym jest także polski minister spraw zagranicznych Jacek Czaputowicz. Gdy dostawał ministerialną tekę, prezes PiS nazwał go „pewnym eksperymentem”. Dziś przymiotnik „pewny” coraz częściej zastępowany jest „nieudanym”.",,
"„Obserwowałem, jak potęga Zenka działa na ludzi”. Skąd się wzięła popularność Zenona Martyniuka?","Ma już swój mural i biografię. W walentynki do kin wejdzie film fabularny o jego życiu. Mimo to Zenek Martyniuk pozostał skromny. Lubi markowe ciuchy, ale najdroższe koszule wozi do skrócenia, bo nie lubi wpuszczać ich w spodnie.","Na Zenka trzeba spojrzeć z dystansu. Z bliska oko łapie tylko kolorowe plamy, tabliczki z nazwami sponsorów i chropowatą fakturę muru. Ale już zza sklepu Lewiatana i z wysokości kilkunastu schodków salonu fryzjersko-kosmetycznego widać całość. Czyli: cztery piętra muralu z błękitno-pomarańczowym Zenkiem Martyniukiem, żółtą gitarą i czerwonym napisem: Król Disco Polo.",,
Jak wygrać Złote Globy nie będąc nawet nominowanym? Wystarczy nie przejmować się polityczną poprawnością,"Amerykanie cierpią z powodu poprawności politycznej? Posłuchajcie Ricky'ego Gervaisa, który podczas gali rozdania Złotych Globów obrażał kościół, wielkie korporacje, a szczególnie swoich kolegów po fachu. Bo jeśli jest rzecz, której nie zniesie amerykański przemysł rozrywkowy, to chyba tylko nudy.","Najpierw ćwiczenie na wyobraźnię. Podczas gali rozdania nagród Festiwalu Filmowego w Gdyni na scenie pojawia się aktor Arkadiusz Jakubik. (Panie Arkadiuszu, jeśli poczuje się pan urażony, to przepraszam). Jako prowadzący galę zaczyna żartować, najpierw rzuca kilka aluzji w kierunku kościoła, w końcu Gdynia niedaleko od Gdańska, a wszyscy wiemy komu stawiają tam pomniki. Potem jeszcze jakiś dowcip o Ukrainkach, które mogą u nas sprzątać, ale jakoś nie widać ich na ekranach, no i na koniec puenta, w której dostaje się Państwowemu Instytutowi Sztuki Filmowej, choćby taka, że PiS i PISF można sobie czasem pomylić. Ok. Nie potrafię sobie tego wyobrazić.",,
"Memy: wirusy umysłu, dusza internetu",Skąd się wzięły w internecie śmieszne obrazki zwane memami i dlaczego zastępują nam normalne rozmowy?,"Wolna wola jest mitem. Religia to żart. Jesteśmy pionkami czegoś znacznie potężniejszego: memów, które są DNA duszy.",,
"„Polski Kościół stał się dziedzicem. Duchowni dostali etaty, zwolnienia podatkowe i inne przywileje”","Jako młody ksiądz miał wyjechać do Rzymu, ale nie dostał paszportu. Więc pod Krakowem stworzył jeden z najsłynniejszych domów dla niepełnosprawnych. Rozmawiamy z księdzem Tadeuszem Isakowiczem-Zaleskim.","NEWSWEEK: Jak to się stało, że ksiądz zajął się osobami niepełnosprawnymi intelektualnie?",,
Co oglądaliśmy w 2019 roku? 10 najpopularniejszych produkcji na Netflixie,Netflix zaprezentował najpopularniejsze filmy i seriale wśród polskich widzów w 2019 roku.,"Pierwsza trójka najpopularniejszych produkcji to serial „Wiedźmin”, film „Dwóch Papieży”, będący historią inspirowaną prawdziwymi wydarzeniami podczas wyboru dwóch ostatnich papieży, a także „Irlandczyk” przedstawiający świat przestępczości zorganizowanej w powojennej Ameryce, wyreżyserowany przez Martina Scorsese.",,
Bananowy świat sztuki,Na targach Art Basel w Miami Beach wśród dzieł Picassa i Chagalla wystawiono też przyklejonego do ściany banana – najgłośniejsze dzieło sztuki 2019 roku.,"Grudzień, a za oknem ponad 30 stopni Celsjusza. Przed niskimi, szeregowymi domkami nad równo przystrzyżonymi trawnikami unoszą się wielkie, dmuchane figurki Świętego Mikołaja i reniferów opalających się w oczekiwaniu na święta.",,
Najbezpieczniejsze miasto świata,"Zacząłem walczyć z mafią, bo jestem Sycylijczykiem. Występowałem przeciwko biskupom zachowującym się jak mafiosi, bo jestem katolikiem – mówi Leoluca Orlando, burmistrz Palermo.",Tatusiu! Co robisz we wtorek?,,
Autor „Listy Schindlera” dla Newsweeka: Pisanie ocaliło mi życie,"Młodzi pisarze myślą, że świat potrzebuje ich książek, że są w stanie coś nimi zmienić. Tacy jak ja już wiedzą, że tylko oni potrzebują swoich książek – mówi Thomas Keneally, autor „Listy Schindlera”.","THOMAS KENEALLY: Pisanie jest łatwiejsze. Mówię o samej czynności, to nie znaczy, że książki stają się od tego lepsze. Bycie pisarzem powinno być bowiem trudne. Mam też inny stosunek do pisania. Kiedy tracę nadzieję w połowie nowej książki, czuję, że coś mi nie wychodzi, nie przejmuję się aż tak bardzo jak kiedyś. Może trochę skretyniałem na starość? (śmiech) Mówię sobie: „Trudno, tym razem przegrałem”. Młodzi pisarze myślą, że świat potrzebuje ich książek, że są w stanie coś nimi zmienić. Starzy pisarze, tacy jak ja, wiedzą, że tylko oni potrzebują swoich książek.",,
Kościół tonie w bagnie pedofilii. Raport w sprawie Legionu Chrystusa to kolejny kamień ciągnący go na dno,Kościół tonie w bagnie pedofilii. Raport w sprawie Legionu Chrystusa to kolejny kamień ciągnący go na dno.,"Przerażająca statystyka seksualnych nadużyć wobec dzieci we wspólnocie Legionu Chrystusa oraz upublicznione przez Watykan dane o zgłoszonych przypadkach molestowania nieletnich przez księży to jedynie niewielki wycinek problemu. A i tak mocno biją w politykę Kościoła, hierarchów i otoczenie papieża Polaka. Zacznijmy od bulwersującej sprawy molestowań w cieszącym się złą sławą Legionie Chrystusa. Opublikowany właśnie raport potwierdza koszmarną opinię o wspólnocie. Liczby mówią same za siebie: od początku lat czterdziestych ubiegłego stulecia 33 księży i 71 seminarzystów Legionu popełniło czyny pedofiliskie wobec co najmniej 175 ofiar. Według autorów opracowania „prawdopodobnie jest więcej przypadków nadużyć niż do tej pory zgłoszono, a statystyki będą musiały być okresowo aktualizowane"". Kto i dlaczego przez dekady starał się tuszować tę sprawę?",,
"Zdrady, romanse, ekscesy. Członkowie brytyjskiej rodziny królewskiej to specjaliści od szokowania","Zdrady, romanse, erotyczne ekscesy wstrząsały brytyjskim tronem przez stulecia. Tyle, że dawniej nie było brukowców analizujących każdy pikantny szczegół i pogłoskę.","25 stycznia nowy arcybiskup Canterbury, Thomas Cranmer udzielił Henrykowi VIII ślubu z Anną Boleyn – rodzoną siostrą jego dawnej kochanki Marii. Król był wówczas mężem Katarzyny Aragońskiej, lecz związek unieważniono bez zgody papieża Juliusza II, który w konsekwencji ekskomunikował władcę. Ten zaś zerwał współpracę z Rzymem ogłaszając się głową kościoła anglikańskiego z prawem mianowania biskupów.",,
Ekologizm – nowy wróg arcybiskupa,"Abp Marek Jędraszewski źle się czuje, jeśli z kimś lub czymś nie walczy. W kończącym się 2019 toczył zażarty bój z wymyśloną przez siebie „tęczową zarazą”. W roku 2020 rusza na krucjatę przeciw… ekologom.","Skąd to wiemy? Arcypasterz Krakowa przed świętami Bożego Narodzenia zdradził to w rozmowie z prawicową telewizją Republika. Dlaczego, zdaniem metropolity, ekologizm jest groźny? Bo, jak mówi, próbuje się go „narzucać jako obowiązującą doktrynę. I to już jest bardzo niebezpieczne”. Dalej, hierarchę przeraża to, że ta aktywistka, mowa o szesnastoletniej Grecie, staje się „wyrocznią dla wszystkich sił politycznych i społecznych”. Mówi, co „należy myśleć” i jak „postępować”. Arcybiskup zapomniał dodać, że Gretę popiera także jego przełożony, papież Franciszek, który spotkał się ze szwedzką aktywistką, dziękując jej za zaangażowanie w obronie środowiska.",,
Jak wyglądały Wigilie w Auschwitz?,"W pierwszą obozową wigilię 24 grudnia 1940 roku Niemcy ustawili na placu apelowym choinkę oświetloną elektrycznymi lampkami. Pod nią złożyli ciała więźniów, którzy zamarzli podczas apelu lub zmarli w trakcie pracy. Kierownik obozu Karl Fritzsch określił leżące pod choinką zwłoki mianem ""prezentu"".","Fritzsch zabronił też śpiewania polskich kolęd. Mimo drastycznych kar, a nawet groźby utraty życia, więźniowie próbowali dzielić się dobrą nowiną o narodzeniu Zbawiciela.",,
Zapomniane legendy o Bożym Narodzeniu,"Boże Narodzenie w najstarszej sztuce chrześcijańskiej obfituje w wątki zaczerpnięte z apokryfów i sztuki antycznej. O uschniętej ręce położnej, piciu gorzkiej wody przez Marię i Józefa oraz cudzie w Egipcie opowiada prof. Elżbieta Jastrzębowska, historyk sztuki.","W sztuce późnego antyku wierność czterem ewangeliom włączonym do Biblii nie była najważniejsza. Nowy Testament bowiem, zwłaszcza jeśli chodzi o tematykę bożonarodzeniową, nie dostarczał wystarczających informacji do ilustrowania tego wydarzenia. Dlatego artyści sięgali do ksiąg apokryficznych i symboliki antycznej.",,
Katolicka prawica hejtuje Franciszka i gardzi chrześcijaństwem,"Trzeba to powiedzieć wprost: chrześcijaństwo jest w Polsce obiektem zniewagi i poniżenia. Nie, nie gardzi chrześcijaństwem lewactwo czy liberałowie, ale gardzi nim duża część katolickiej prawicy i liczni księża.","Dowody? Proszę bardzo. Wczoraj papież Franciszek postąpił tak, jak naucza Jezus, by obudzić nasze sumienia. Na swoim oficjalnym profilu zamieścił zdjęcie, jak błogosławi krzyż, na którym jest kamizelka ratunkowa, symbol uchodźców, którzy uciekając przed wojną i cierpieniem, ginęli w wodach morza. Papież ten swój symboliczny gest opatrzył wytłumaczeniem, choć dla każdego, kto ma sumienie kształtowane przez chrześcijaństwo, sprawa jest oczywista. Choć w dzisiejszej Polsce nie można wykluczyć, że gdyby na taki gest zdobył się jakiś świecki katolik, to niezwłocznie zajęłaby się nim prokuratura. Na szczęście dla Franciszka jest poza zasięgiem pracy naszych śledczych.",,
"Biskupi wypowiadają się na niemal każdy temat. Ale jest granica, której nigdy nie przekroczą","Biskup kaliski Edward Janiak dziękuje Bogu „że nie musimy się wstydzić za prezydenta Polski (…) że doczekaliśmy prawdziwej wolności”. To nie przypadek, że zdecydował się złożyć hołd Andrzejowi Dudzie. Tak jak nie jest przypadkiem, że biskupi są bardzo czuli na sztuczne problemy, a wiele realnych i poważnych zagrożeń zwyczajnie ignorują.","Przedstawiciele Kościoła roszczą sobie prawo do wypowiadania się w ważnych sprawach społecznych. Ale słuchając biskupów i księży można odnieść wrażenie, że znają się na wszystkim. Wolne niedziele, edukacja seksualna, aborcja, eutanazja, historia – to tylko niektóre z chętnie poruszanych zagadnień. Uwielbiają przy tym pouczać i karcić. Czasem słowa te padają na podatny grunt. Niektórzy wierni potrzebują przewodnictwa, nie chcą sami decydować. Dopóki nie zaczną im przeszkadzać nadużycia kleru, nie będzie ich gorszyć chciwość i przywileje księży, dopóty biskupi nie mają powodów, by cokolwiek zmieniać w przekazie.",,
"OPINIA
Otoczeni dworem klakierów, odgrodzeni murami pałaców. Biskupi zatracili zdolność rozumienia innych","Papież przypomina, że „Kościół zawsze dokonywał wielkich dzieł marnymi środkami”. Czy polski Kościół rozumie te słowa?","Kościół zawsze dokonywał wielkich dzieł marnymi środkami. Za to Kościół rozpasany, mający w nadmiarze dobra materialne, przestaje być kreatywny. Często większość zasobów, które z założenia mają być przeznaczone na zbożne cele są marnotrawione na utrzymanie aparatu, który zarządza środkami – przypominał papież Franciszek podczas niedawnego spotkania z przedstawicielami katolickich organizacji samorządowych w Rzymie. Przy innej okazji podkreślał, że dobre owoce przynosi nie ten, kto ma wiele bogactw, ale ten, kto tworzy i utrzymuje wiele więzi, wiele relacji, wiele przyjaźni. W Polsce kościołów, świątyń i bazylik mamy pod dostatkiem. Z relacjami bywa znacznie gorzej. Czy nasi biskupi widzą w tym problem?",,
"OPINIA
Franciszek znosi sekret papieski. Kardynał Dziwisz ma czego się bać","Nareszcie adwokaci ofiar, sami zainteresowani oraz cywilne organy państw, w których doszło do seksualnych przestępstw (jak np. prokuratury), będą mieli wgląd do dokumentów przechowywanych w archiwach Watykanu oraz poszczególnych diecezji.","Jak to wyglądało do tej pory? Od 18 maja 2001 roku wszyscy biskupi Kościoła katolickiego mają obowiązek informowania Watykanu o wszystkich przypadkach wykorzystywania seksualnego osób do 18. roku życia, których dopuścili się ich podwładni. Autorem tego zapisu – choć dokument podpisał schorowany Jan Paweł II – był jego następca ówczesny prefekt Kongregacji Nauki i Wiary, Joseph Ratzinger. To zresztą pierwszy papież, który podjął rzeczywistą walkę z plagą nadużyć w Kościele. Kluczowy fragment przygotowanego przez niego dokumentu brzmiał następująco: „Ilekroć Ordynariusz lub Hierarcha dowie się chociażby o prawdopodobieństwie grzechu zastrzeżonego, po przeprowadzeniu wstępnego dochodzenia, winien powiadomić o nim Kongregację Nauki Wiary (…).” Co to oznaczało? W teorii od niemal dwóch dekad watykańskie archiwa powinny pęcznieć od przesyłanych im z diecezji dokumentów. Niestety, biskupi niewiele sobie z tego prawa robili. Tylko w latach 2005-2013 Benedykt XVI zdymisjonował z tego powodu aż 80 hierarchów.",,
"OPINIA
„Jędraszewskiemu najbliższy jest Kościół bogaty i dla wybranych”","Jeśli z biednymi i bezdomnymi są ludzie dobrej woli, a nie ma z nimi ludzi Kościoła, na czele z arcybiskupem Markiem Jędraszewskim, to po co nam tacy duchowni?","W niedzielę arcybiskup Marek Jędraszewski zerwał z 23-letnią tradycją i nie pojawił się (ani nikt z kurii) na Rynku Głównym w Krakowie, gdzie odbyła się największa w Polsce tradycyjna wigilia dla bezdomnych i potrzebujących. Kuria tłumaczy, że metropolita krakowski nie otrzymał zaproszenia.",,
"Pojedyncze, wyrwane z Biblii słowa mogą uzasadnić niemal wszystko. Kto i dlaczego manipuluje tekstem świętej księgi?","W Biblii nie znajdziemy uzasadnienia dla naszych fobii – to zazwyczaj my je w nią wtłaczamy na siłę, wyrywając pojedyncze słowa z kontekstu.","W 1976 roku największy prezbiteriański (kalwiński) Kościół w USA powołał komisję teologiczną, która miała przygotować raport na temat duszpasterstwa osób homoseksualnych i poprzez dokładną analizę Biblii rozstrzygnąć, czy takie osoby mogą być ordynowane na duchownych. Po dwóch latach stosunkiem głosów 14:5 komisja zakwestionowała nazywanie homoseksualizmu grzechem, nie dostrzegając przeszkód do ordynacji osób LGBT.",,
"OPINIA
Ksiądz Szydło zwraca Kościołowi sutannę. Co z tego wynika?","Bardziej był synem premier Beaty Szydło niż zwykłym księdzem. Bardziej pasował do obrazka tradycjonalistycznej rodziny katolickiej, którą lansowała prawica niż wikarym ciężko pracującym w parafii. Dziś ks. Tymoteusz Szydło oddaje Kościołowi sutannę, mówiąc, że minął się z powołaniem.","Nie jest łatwo być synem premier. A już z pewnością nie jest łatwo być synem premier, gdy jest się młodym księdzem. Szczególnie w takim kraju, jak Polska, gdzie wyznawany katolicyzm, pokazywanie się w Kościele w pierwszych ławach, to rodzaj przepustki do robienia kariery politycznej i publicznej. Gorzej, gdy życie spłata figla i z tego katolickiego piedestału się… spadnie.",,
Mało komu ze świata zależy na romskich dziewczynkach,"W Polsce w XXI wieku czystość kosztuje ekstra, więc starsze kobiety muszą stwierdzić jej dziewictwo. W najlepszym wypadku zabierają ją do ginekologa. Zazwyczaj jednak robią to tak, jak nakazuje tradycja, ręcznie. Nastoletnia Romka nie ma w życiu łatwo. Szczególnie jeśli mieszka w dużym mieście, chciałaby się uczyć, wychodzić z domu sama i nie rodzić dzieci.","Warszawa. Siedzę z dwiema dwunastoletnimi Romkami w holu Teatru Powszechnego. Na budynku wisi baner z napisem: „Feminizm, nie faszyzm! Miasto kobiet”.",,
Autorytaryzm w Polsce nie zagości. Wiatr historii zaczął wiać w przeciwną stronę. Dlaczego?,Bez podziału Polski na PiS – anty-PiS Jarosław Kaczyński traci impet. Nie ma już monopolu na hasła będące fundamentem jego władzy. Z lewa i z prawa mówią mu: sprawdzam.,"Po ostatnich wyborach nic w polskiej polityce nie będzie takie samo. Narodowo-socjalna legenda prawicy ulega dekonstrukcji. I choć partia władzy wygrała sejmową większość, to projekt polityczny Jarosława Kaczyńskiego upadł. Nie będzie w Warszawie Budapesztu. Zmiana ustroju nie wchodzi w rachubę. Autorytaryzm w Polsce nie zagości. Wiatr historii zaczął wiać w przeciwną stronę.",,
Kobiety mają być w Kościele tylko służącymi,"Niestety dla duchownych rola kobiet w Kościele ogranicza się jedynie do służby księżom, biskupom, kardynałom – mówi watykańska feministka Lucetta Scaraffia.","LUCETTA SCARAFFIA: Wbrew pozorom jest ich sporo, choć są mało widoczne. Próbowałyśmy opisać ich życie, ale nie udało się, bo kobiety pracujące lub żyjące w Watykanie boją się nie tylko opowiadać o sobie, ale w ogóle wypowiadać. Chciałyśmy poświęcić numer magazynu „Donne Chiesa Mondo” 50 kobietom, które pracują w Sekretariacie Stanu Stolicy Apostolskiej. Pomimo oficjalnej zgody przełożonych żadna z nich nie chciała z nami porozmawiać. Tłumaczyły, że zostaną uznane za te, które się wywyższają, nie znają swojego miejsca. Kobiety w służbie Kościoła same chcą być niewidoczne.",,
"OPINIA
Homoseksualizm Paetza nie był dla Watykanu przeszkodą, aby uczynić go biskupem","Według szefa Katolickiej Agencji Informacyjnej Marcina Przeciszewskiego homoseksualizm Juliusza Paetza znany był w Watykanie jeszcze zanim w 1983 roku opuścił Stolicę Apostolską, by objąć jako biskup Diecezję Łomżyńską. Tą szokującą informacją Przeciszewski podzielił się w ubiegłym tygodniu we Wrocławiu, w trakcie piątkowego panelu „Kościół na krawędzi?”.","Poza Przeciszewskim w dyskusji wzięli między innymi metropolita gnieźnieński prymas ks. abp Wojciech Polak oraz ks. Tadeusz Isakowicz-Zaleski. Przeciszewski stwierdził wprost, że Paetz „do Łomży pojechał na zesłanie, to był podstawowy błąd”. Dodał też, że „jego skłonności zostały rozpoznane w Watykanie” i „Watykan chciał go się pozbyć”.",,
"Obecna władza jest katolicka, ale czy chrześcijańska?","Gdyby zacytować politykom polskiej prawicy św. Pawła, mogliby potępić autora Listu do Galatów za zdradę narodu, rasy i płci.","Od Jarosława Kaczyńskiego po Pawła Lisickiego, od Jarosława Gowina po Wojciecha Cejrowskiego – słyszymy te same zapewnienia, że rządząca w Polsce prawica jest nie tylko obrońcą narodowej substancji i jedynym gwarantem bezpieczeństwa ojczyzny. Broni też pozycji Kościoła katolickiego, dlatego kto nie wspiera tej władzy lub nie głosi prawicowej ideologii, jest nie tylko wrogiem politycznym, ale także wrogiem religii wyznawanej przez większość Polaków.",,
"OPINIA
Przeprosiny arcybiskupa Gądeckiego w sprawie arcybiskupa Paetza są jak policzek","To wyjątkowa sytuacja, kiedy jeden z najważniejszych polskich hierarchów, szef rodzimego episkopatu, abp Stanisław Gądecki, mówi: „przepraszam”. W okolicznościach, w który słowa te padają nie brzmią one jak skrucha, którą można wziąć za dobrą monetę.","Abp Gądecki napisał list, a w zasadzie krótkie oświadczenie, które było czytane w kościołach archidiecezji poznańskiej. Dotyczy ono zmarłego 15 listopada abp Juliusza Paetza, który był oskarżony o molestowanie kleryków. W pierwszej kolejności hierarcha przypomina: „Wyniki dochodzenia przeprowadzonego przez Stolicę Apostolską w tej materii nie zostały podane do publicznej wiadomości, zaś ksiądz arcybiskup był przekonany o swojej niewinności i nie wyraził publicznie skruchy, choć złożył rezygnację z urzędu”. I dalej abp Gądecki sypie głowę popiołem, choć jednocześnie daje do zrozumienia, że wcale nie musi bić się w piersi: „Mimo to czuję się w obowiązku powiedzieć: przepraszam. Przepraszam za zgorszenie, jakie miało miejsce w archidiecezji. Z głębi serca przepraszam osoby, które czują się skrzywdzone”. Dlaczego oświadczenie arcybiskupa budzi mieszane uczucia?",,
"OPINIA
Biskupi zorganizowali huczną imprezę. „Jakby Pan Jezus przyszedł, to by to bractwo rozgonił”","Papież co rusz przypomina o ubóstwie, a hierarchowie w Polsce bawią się w rozmachem. W ostatni weekend uczestniczyli w imprezie w podziemiach kopalni soli w Wieliczce. Była orkiestra, chór, soliści, Piotr Rubik, wielki tort i politycy. „Im wyżej, tym gorzej” – kwituje ks. Tadeusz Isakowicz-Zaleski.","Skromne życie duchownych to jeden z filarów reformy Kościoła, którą prowadzi papież. Podczas pielgrzymki do Panamy Franciszek przypomniał, że Kościół musi być pokorny i ubogi, bo żyje w nim Chrystus. Kościół nie może być „wyniosły, pełen pychy, samowystarczalny”. We wrześniu podczas spotkania z wiernymi na Anioł Pański przestrzegał: „bogactwo może skłonić do wznoszenia murów, tworzenia podziałów i dyskryminacji”. Tłumaczył, że wybór ubóstwa przez Kościół oznacza postawienie „muru”, który „chroni” przed pokusą władzy, dumy i pychy.",,
"OPINIA
Kościół katolicki w USA z rekordową liczbą odejść wiernych",Pełzający kryzys Kościoła katolickiego w USA trwa na dobre.,"Amerykański kościół nękany od lat 80. ubiegłego wieku skandalami pedofilskimi stracił w latach 2007 - 2019 bez mała 20 proc. wiernych. Co za tym idzie, procentowy udział katolików w amerykańskim społeczeństwie spadł z 24 do 20 procent. Wzrasta też liczba katolików decydujących się na zmianę wyznania (tzw. migrację religijną).",,
"Ile kremówek zjadł Karol Wojtyła? Krakowska szkoła zorganizowała matematyczny konkurs, którego tematem przewodnim jest Jan Paweł II","Jak wiele dni upłynęło od dnia urodzin Karola Wojtyły do daty jego chrztu, ile zapłacił ojciec przyszłego papieża za jego czesne, jaki jest obwód tacy, na której ułożono ulubione kremówki papieża Polaka - to pytania, z którymi zmierzyli się uczniowie szkół podstawowych podczas wspieranego przez małopolskie Kuratorium Oświaty i władze samorządowe konkursu „Krakowska Matematyka"".","Co ma wspólnego Jan Paweł II z nauką matematyki? Według członków Oddziału Krakowskiego Stowarzyszenia Nauczycieli Matematyki oraz dyrekcji Szkoły Podstawowej nr. 148 w Krakowie nadspodziewanie wiele. To właśnie oni wpadli na pomysł, by tematem przewodnim tegorocznej edycji konkursu „Krakowska Matematyka"" była osoba papieża-Polaka.",,
Księża z Argentyny skazani. Gwałcili dzieci z katolickiej szkoły. Najmłodsza ofiara miała 5 lat,"Przez 12 lat argentyńscy księża Nicole Corradio i Horacio Corbacho gwałcili, obmacywali i zmuszali do oglądania pornografii dzieci z katolickiej szkoły dla niesłyszących. W poniedziałek zostali skazani na ponad 40-letnie kary więzienia.","Skandal wyszedł na jaw dwa lata temu i natychmiast wstrząsnął ojczyzną papieża Franciszka. Jedna z uczennic z katolickiej szkoły dla głuchych i niedosłyszących dzieci w argentyńskim mieście Lujan de Cuyo z pomocą tłumacza migowego zeznała przed prokuraturą, że była molestowana przez duchownych. Po kilkutygodniowym śledztwie szkołę zamknięto, a księża Nicole Corradio i Horacio Corbacho trafili do aresztu.",,
Najważniejsze wydarzenia listopada i grudnia,Co wydarzyło się w listopadzie i grudniu?,"W Rzymie wojska związane z partią konserwatywną optymatów stoczyły pod wodzą Lucjusza Korneliusza Sulli bitwę przy bramie Kollińskiej z żołnierzami swoich politycznych rywali, popularów. W wyniku zwycięstwa optymatów Sullę ogłoszono dożywotnim dyktatorem. Bitwa była jednym z epizodów wojen domowych w starożytnym Rzymie, które ostatecznie doprowadziły do upadku republiki.",,
Najciekawsze książki historyczne na zimę i pod choinkę,Przedstawiamy najciekawsze książki historyczne pod choinkę.,"To ciekawe, jak jeden szkic z częściowo nieczytelną datą zmienił dotychczasowe ustalenia dotyczące początków historii warszawskiego metra. Dotarł do niego Jakub Jastrzębski, specjalista od najnowszych dziejów Warszawy i odkrywania jej tajemnic. Zaczęło się od tego, że zauważył na projekcie linii kolejowej łączącej Mokotów z Muranowem – datowanym na połowę czerwca bądź listopada 1918 roku – wyrysowaną także linię metra. Jeśli dodać do tego pierwszy wstępny projekt przebiegu miejskiej kolei podziemnej, przyjęty już w latach 1917-1918, o którym również pisze Jastrzębski, okazuje się, że metro zaczęło powstawać, zanim jeszcze z porozbiorowych popiołów powstała Rzeczpospolita. Autor wychodzi od tych ustaleń i pokazuje, jak przed wybuchem wojny planiści i inżynierowie zabierali się do budowy i jak koncepcje te zmieniały się już po roku 1945. Autor uzupełnia je fotografiami, wycinkami prasowymi, mapami i rysunkami, co pozwala łatwiej zrozumieć, jak wykuwało się warszawskie metro. Ewolucja tych zamierzeń i wywrócenie części wcześniej przyjętych planów doprowadziły do realizacji projektu, z którego żartowano w PRL-owskiej rzeczywistości, mówiąc, że „w Warszawie mamy już pół metra”.",,
Kartka z kalendarza,Co wydarzyło się 18 listopada 1095 roku?,We francuskim Clermont zapada decyzja o zorganizowaniu pierwszej krucjaty. Podczas synodu papież Urban II wzywa europejskie rycerstwo do odbicia Jerozolimy spod dominacji muzułmańskiej. To początek trwających ponad dwa wieki krwawych wypraw krzyżowych.,,
"OPINIA
Meller: Zarżnęli nam „Playboya” źli ludzie!","Playboy. Najdłużej w historii polskiej edycji, byłem naczelnym tego szlachetnego pisma, ech.","A to zarżnęli nam „Playboya” źli ludzie. Może ktoś, kto ostatnimi laty pracował w wydawnictwie Marquard, opisze kiedyś kwieciście, jak się dobija solidną firmę, ja mogę tylko uronić łzę i nie tracić nadziei, że króliczek pójdzie w ślady feniksa i powstanie jednak z popiołów. W końcu w latach 2003-2012, najdłużej w historii polskiej edycji, byłem naczelnym tego szlachetnego pisma, ech.",,
Netflix a rzeczywistość. Prawdziwa historia najsłynniejszego żydowskiego szpiega,"Zapraszano go do pałacu prezydenckiego, był kompanem generałów, wizytował obiekty wojskowe, w swoim mieszkaniu urządzał przyjęcia i orgie słynne w całym Damaszku. Wydawał się nietykalny","Widok był przerażający, bo taki miał być. Dwie godziny przed świtem 18 maja 1965 r. w Damaszku, na centralnym placu Męczenników, tuż za murami starego miasta, powieszono go przy aplauzie wrzeszczącego tłumu. Zwłoki odcięto dopiero po kilku godzinach, by tysiące mieszkańców stolicy przemaszerowały obok wisielca (dla najznamienitszych gości ustawiono rzędy krzeseł). Do dzisiaj rodzina domaga się od Syrii wydania ciała. Pochowano go gdzieś na pustyni.            Szkolenie Cohena trwało pół roku. Rodzina i izraelscy sąsiedzi uważali, że został oficjalnym przedstawicielem handlowym rządu, co miało tłumaczyć liczne i długie wyjazdy zagraniczne. Zaczął lepiej zarabiać; Cohenowie kupili sobie nawet telewizor, co w ówczesnym Izraelu było oznaką zamożności. Jego rodzony brat również pracował dla wywiadu, ale obaj nie mieli o swojej działalności żadnego pojęcia. Eli uczył się technik szpiegowskich, śledzenia i gubienia ogonów, szyfrów i obsługi miniaturowej radiostacji, ale też wersetów Koranu. Przez Szwajcarię przerzucono go do Buenos Aires, gdzie udawał biznesmena i playboya, wychowanego w Libanie syryjskiego bogacza i światowca. Przyjął zmyśloną od początku do końca tożsamość Kamela Amina Thabeeta (musiał nauczyć się libańskiego dialektu z lokalnym akcentem). Po kilku miesiącach zaprzyjaźnił się z funkcjonariuszami syryjskiej ambasady, bywał na rautach i przyjęciach, fundował nowym przyjaciołom i ich żonom drogie prezenty. Jednym z jego najbliższych znajomych był Amin al-Hafiz, attaché wojskowy w Argentynie, późniejszy prezydent. Syria żyła politycznymi intrygami, lecz poglądy, a zwłaszcza portfel Thabeeta, pasowały każdej z walczących frakcji. Przedstawiał się jako świecki, ale radykalny arabski nacjonalista, wróg Izraela i Żydów. Prosił o listy polecające, polityczne i biznesowe kontakty, bo jako prawdziwy patriota, któremu powiodło się na obczyźnie, chciał wrócić od ojczyzny. Dotarł do Bejrutu statkiem z Marsylii, a potem w towarzystwie wysoko postawionego syryjskiego przedsiębiorcy pojechał samochodem do Damaszku. Kontroli celnej uniknął, wręczając funkcjonariuszom 500 dolarów łapówki; miał w bagażu nie tylko miniaturową radiostację, ale dynamit ukryty w cygarach, szyfry, kapsułki z cyjankiem. Wynajął mieszkanie naprzeciwko siedziby sztabu generalnego, w ekskluzywnej dzielnicy Damaszku. Miał być agentem uśpionym, używanym od wielkiego dzwonu. Zorganizował firmę zajmującą się eksportem arabskich mebli (w specjalnie spreparowanych blatach stolików i siedziskach taboretów umieszczał meldunki). Korzystał przede wszystkim z nadajnika radiowego, ale też prowadził w miejscowym radiu audycję; treść programów była zaszyfrowanym komunikatem. Uchodził za znakomitego kompana wyższych oficerów z najbardziej wpływowych rodzin. Był duszą towarzystwa i nocnych popijaw, zapraszano go do prezydenckiego pałacu, wizytował obiekty wojskowe. W swoim mieszkaniu urządzał przyjęcia i orgie słynne w całym Damaszku. Towarzyskie, polityczne i łapówkarskie koneksje sprawiały, że wydawał się nietykalny. Kilkakrotnie odwiedził Izrael, zawsze przez Szwajcarię. W domu znów wcielał się w skromnego, zapracowanego handlowca. Mówił żonie, że chce zrezygnować z takiej pracy, bo prawie nie widuje rodziny. Stał się człowiekiem wybuchowym i drażliwym. Każdy kolejny wyjazd miał być tym ostatnim. Lecz chyba uzależnił się od adrenaliny. Jeśli w Damaszku coś zastanawiało jego syryjskich przyjaciół, to nawet nie whisky, cygara czy przyjęcia pełne pięknych kobiet. Elity wiedziały, że przy takich znajomościach i w tak skorumpowanym kraju można mieć znikąd worki dolarów. Niektórych funkcjonariuszy tajnej policji dziwiło jedynie, dlaczego ten bon vivant tak bardzo interesuje się mieszkającymi w Damaszku nazistami. Ale z początku nikt nie podejrzewał przyjaciela generałów i prezydenta. Przykrywka zdawała się tak doskonała, że nic dziwnego, iż później Izraelczycy nazwali Cohena największym szpiegiem w historii swoich służb. Dlaczego wpadł? Pierwsze podejrzenia wykiełkowały z zazdrości. Jego towarzyski sukces i wpływy były tak ogromne, że co ambitniejszych kłuły w oczy. Do wsypy dołożyło się GRU – sowiecki wywiad wojskowy. Jedne źródła informują, że Cohena namierzyły najnowsze samochody pelengacyjne przysłane z Moskwy do Damaszku. Syryjczyków niepokoiła ilość informacji wyciekających za granicę. Wykryto sygnał radiowy z mieszkania obok sztabu generalnego. Druga teoria głosi, że transmisje radiowe Cohena zakłócały syryjskie sygnały, a potem bezpieka poszła po nitce do kłębka. Trzecia – Syria montowała nowy radziecki system łączności i wszystkie urządzenia nadawcze i odbiorcze musiały być wyłączone. Cohena złapano na gorącym uczynku. Kiedy agenci tajnej policji (wspierani być może przez szeregowych żołnierzy) weszli do jego domu, zastali go podczas transmisji, więc inne dowody nie były potrzebne. Ale jest też wielce prawdopodobne, że Eli Cohen wpadł, bo był przepracowany. Miał być agentem na specjalne okazje, ale przełożeni z Tel Awiwu naciskali na jeszcze więcej informacji, a i sam się wyrywał z meldunkami. Słał do Izraela wiadomości najważniejsze z ważnych – przyczyniły się one walnie do zwycięstwa nad Syrią w wojnie sześciodniowej, czyli dwa lata po egzekucji, lecz zajmował się również plotkami, obradami marionetkowego parlamentu, szeptami damasceńskiej ulicy, układami łóżkowymi, co, kto, z kim i dlaczego. Używał nadajnika dwa razy dziennie, jeśli nie liczyć raportów wysyłanych w ozdobnych taboretach i stolikach eksportowanych przez jego firmę do Argentyny i na cały świat. Niektóre z mniej istotnych wiadomości, np. o parlamentarnych intrygach, trafiały do izraelskiej prasy. Aż kilku agentów syryjskich i palestyńskich poszło po rozum do głowy: jakim cudem jakaś izraelska gazeta wie w tym samym czasie to samo, co gazeta syryjska. Eli Cohen uznał, że jest nie do odkrycia. Chciał wracać z misji, ale też wierzył, że nikt i nic mu nie zagrozi. W Damaszku był przecież absolutną gwiazdą, zanosiło się nawet, iż zostanie powołany do syryjskiego rządu. Moti Kfir, spec od szpiegowskiego szkolenia powiedział: – Kiedy zbaczasz z drogi, wydaje ci się, że nikt cię nie widzi. Ale się mylisz. Sukces misji Cohena skończył się spektakularną klęską Mosadu. Zobacz więcej: Człowiek, którego nie było. Kulisy tajnej operacji brytyjskich szpiegów Aresztowanie Cohena było wielkim triumfem Syryjczyków, ale też kłopotem dla tamtejszych elit. Każdy z liczących się polityków i wojskowych znał żydowskiego agenta, a prawie każdy zawdzięczał mu jakąś przysługę, od futra dla żony po hurysę. Torturowany więzień ujawnił nie tylko kody i szyfry, ale jego wiedza nie mogła wyjść poza mury więzienia, bo obciążała ludzi wpływowych. Tak więc proces musiał być dyskretny. Izrael starał się o uwolnienie Cohena, wywierając międzynarodową presję na Syrię, proponując miliony dolarów w gotówce lub w pomocy gospodarczej. Na próżno. A że nieszczęścia chodzą parami, mniej więcej w tym samym czasie w Egipcie zdemaskowano Wolfgana Lotza, Niemca żonatego z Izraelką, człowieka ze słabością do wina i kobiet. On również miał dojścia na szczyty egipskiej władzy politycznej i wojskowej. Zgodził się nie tylko słać informacje, ale też być zabójcą. Do dzisiaj Mosad nie wie, jak zdemaskowano Lotza, choć nie wiedziano, iż szpieguje dla Izraela. Tylko interwencja Republiki Federalnej Niemiec sprawiła, że uniknął stryczka. Gdy lata później przyznał się synowi, że był agentem, poszli do kina na Jamesa Bonda. Podobno Lotz powiedział, że życie prawdziwego szpiega jest jeszcze bardziej emocjonujące niż przygody Agenta 007. Cohen został narodowym bohaterem, jego imieniem nazywane są szkoły, skwery i ulice. W 1977 r. w bar micwie jego syna Szaia wzięli udział premier Menachem Begin, minister obrony Ezer Weizman czy szef sztabu Izraela Mosze Gur. Gdy odczytano stosowne wersety Tory, Szai mówił, że nigdy nie zawiedzie pamięci ojca i z całą mocą oraz poświęceniem wypełni obowiązki, jakie ma wobec państwa i ludu Izraela. „Będę wiernym synem podziwianego ojca – bohatera. To moja przysięga”. Kiedy Netflix nakręcił o nim serial (gra go Sasza Baron Cohen, zbieżność nazwisk przypadkowa), córka Cohena, Sophie Ben Dor, oceniła, że boli ją dystans filmu do historycznej prawdy, ale rozumie, czego chce publiczność. Wdowa po agencie Nadia stwierdziła, że kilka fragmentów serialu „podniosło jej ciśnienie krwi”, zwłaszcza te dotyczące sfery obyczajowej: męsko-damskich przygód męża w Damaszku oraz jej półromansu z oficerem prowadzącym Cohena (Eli był wówczas w Damaszku), który ukrywał swoją tożsamość. Spodziewała się filmu „syjonistycznego, patriotycznego, uczącego miłości do ojczyzny i zdolności do poświęcenia”. Ale przyznała też, że gdy zdenerwowanie minęło, jest pewna, że film znów ożywił historię jej męża i może przyczyni się do wydania przez Syrię jego ciała. Za to nawet w poważnych portalach dotyczących Bliskiego Wschodu ukazały się teksty, iż serial to syjonistyczna propaganda, a Netflix jest sekretną bronią Mosadu. Czytaj także: Szpiegowska miłość. Wojna na tajne informacje Autor jest dziennikarzem „Gazety Wyborczej”",,
"„Od księdza oczekuję, żeby przynajmniej wierzył w Boga”. Polacy mają serdecznie dość hierarchów","Justyna: „Biskupów nie stać na powiedzenie wprost: przepraszamy”. Ignacy: „Od księdza oczekuję, żeby przynajmniej wierzył w Boga”. Anna: „Nastroje są grobowe”.","Czuję się źle – mówi Ignacy Dudkiewicz, redaktor naczelny katolickiego pisma „Kontakt”. Gdy wyszło na jaw, ilu polskich biskupów kryło sprawców czynów pedofilskich i molestowania seksualnego, ilu nie dążyło do ich ukarania, otoczenia opieką ofiar, jak zachowali się po ujawnieniu skali przestępstw seksualnych w polskim Kościele, Dudkiewicz zrozumiał jedno: – Jakkolwiek zabrzmi to arogancko w ustach świeckiego przed trzydziestką, ale biskupi przestali być duchowymi przewodnikami. Ja właściwie już nie jestem ciekaw, co mają do powiedzenia.                              Ale codzienność jest inna. Konrad Stanowicz uprawia churching. – Boję się pójść na mszę do przypadkowego kościoła, usłyszeć coś, czego będę się wstydził albo co wzbudzi mój sprzeciw. Co wtedy zrobić? Wyjść, wysłuchać do końca, udać, że nic się nie stało? Wolę tego nie przeżywać. Wybieram kościoły, w których wiem, że nie usłyszę nic kontrowersyjnego, gdzie czuję się bezpiecznie. We Wrocławiu albo innych dużych miastach wiele osób uprawia churching, nie ma z tym problemu. Ale w miasteczkach, na wsiach, ludzie są skazani na swoje parafie. Wiem, o czym mówię, bo gdy jeżdżę do swego rodzinnego miasteczka na Dolnym Śląsku, to też jestem w takiej sytuacji. Niedawno od księdza, któremu ufałem, usłyszałem słowa pogardy pod adresem osób niewierzących, to mnie przeraziło. Przestałem tam chodzić. Wiem, że klimat jest taki, że wiele osób trzyma się Kościoła resztką sił i jedno zdanie czy zachowanie księdza może być impulsem do odejścia – opowiada Stanowicz. Czasami musi się tłumaczyć, dlaczego taki tolerancyjny, otwarty na innych człowiek chodzi do kościoła, w którym coraz więcej pada słów agresywnych, które nie mają nic wspólnego z ewangelią, ranią inne osoby. – Nie odejdę z Kościoła w geście protestu. Jest dla mnie zbyt ważny – mówi. – Ale czuję, że panuje klimat, w którym nie ma akceptacji dla myślących inaczej niż hierarchowie. Ale nie dam się wypchnąć, będę działał, żeby zmienić Kościół od środka, bo Kościół to nie tylko hierarchowie, ale też wspólnota ludzi wierzących. Myślę, że przyszedł czas, żeby więcej wymagać od siebie, od świeckich. Konrad koordynuje prace Klubu „Tygodnika Powszechnego” we Wrocławiu. Jest też współtwórcą Zupy na Wolności, inicjatywy wspierającej ciepłym słowem i ciepłym posiłkiem osoby w kryzysie bezdomności. – To nie jest strategia na przetrwanie. To elementarny obowiązek. Chrześcijanin to człowiek czynu – mówi. – Coraz więcej jest takich inicjatyw: Zupa na Plantach w Krakowie, Zupa na Monciaku w Sopocie... Ostatnio w Łodzi opowiadaliśmy, jak zacząć taką akcję. Ludzie chcą działać. Kiedy widzę reportaż o metropolicie gdańskim, myślę, że pewne rzeczy trudno nam zmienić, ale możemy wyjść na ulicę i jako świeccy budować Kościół ubogi i dla ubogich. Najbardziej go boli, że polskiemu Kościołowi z takim trudem przychodzi przyznanie się do błędów i naprawianie zła. Ciągle ma nadzieję, że w sprawie molestowania seksualnego księży czy abp Głódzia zainterweniuje papież Franciszek. – Często z ust biskupów padają słowa, pod którymi bym się nie podpisał. Śmiem twierdzić, że Chrystus też nie. Kiedy na Jasną Górę ściągają pielgrzymki kibiców i narodowców, zamiast piętnować transparenty w rodzaju „Śmierć wrogom ojczyzny”, hierarchowie klepią ich po plecach. Wielu biskupów zamiast stać po stronie bitych, prześladowanych, słabszych, trzyma z bijącymi, silniejszymi. Po zajściach w Białymstoku nie mam wątpliwości, że część hierarchów sprzeniewierzyła się słowom ewangelii – opowiada. Niedawno czytał badania, z których wynika, że osoby LGBT najbardziej boją się ujawnić swoją orientację w rodzinach, które deklarują się jako głęboko katolickie. – Co się stało z naszym Kościołem? Dokąd zabrnęliśmy? To smutne – mówi. Czytaj także: Prawdziwa twarz abp. Sławoja Leszka Głódzia. „Za długo milczeliśmy”",,
"OPINIA
Co o sprawie kleryków z Poznania wiedział polski papież?","Arcybiskup Juliusz Paetz to symbol hipokryzji Kościoła, który permanentnie napomina o czystość, a jednocześnie tuszuje grzechy swoich ludzi.","Zmarły w piątek arcybiskup Paetz to kolejny skompromitowany hierarcha, który na zawsze zostanie bezkarny. Wiele razy stawiano pytania, jak to się stało, że mimo wielu świadectw kleryków z poznańskiego seminarium przez wiele lat nie poniósł żadnej realnej odpowiedzialności za nadużycia, których się dopuścił?",,
"Wanda Traczyk-Stawska, uczestniczka powstania warszawskiego: Nawet najwięksi bohaterowie mają wady","Trzeba rozumieć, że każdy jest inny. Przyjąć po prostu, że się od siebie różnimy i nikt przez to nie jest ani lepszy, ani gorszy – mówi Wanda Traczyk-Stawska, ps. Pączek, harcerka Szarych Szeregów i uczestniczka powstania warszawskiego","Małgorzata Mierżyńska: Dlaczego zamiast ograniczać się do wspomnień o niezwykłej odwadze dziewczyn i chłopaków z powstania, często mówi pani też o ich słabościach, gorszych stronach, a nawet śmiesznostkach?              – Duże znaczenie ma tu brak edukacji i nauczanie Kościoła, który stoi na straży tradycyjnej rodziny złożonej z kobiety i mężczyzny jako jedynej akceptowanej. Dla mnie to jest bardzo trudna sprawa. Boli mnie ogromnie postawa naszego Kościoła. Tym bardziej że sama jestem głęboko wierząca. Dla mnie papież Franciszek jest drugim św. Franciszkiem, który przyszedł po to, by ocalić to, co jest tak ważne w Kościele: prawdę o tym, że najważniejszym ze wszystkich uczuć jest miłość. Dlatego też tak bardzo wzrusza mnie, gdy widzę matczyną miłość do dziecka, które nigdy nie będzie sprawne lub nie jest heteronormatywne. Człowiek uczy kochania przez to, że sam kocha. Uczymy historii, języków, wielu przedmiotów, ale nie uczymy miłości, a to moim zdaniem najważniejszy przedmiot na świecie. Żeby kochać i umieć to okazać. Trudno mi sobie wyobrazić taki przedmiot w szkole. Ale lekcje uprzejmości i zasad współżycia społecznego opartego na akceptacji i tolerancji – już łatwiej. – Anglicy to robią i w domu, i w szkole. Od najmłodszych lat uczą dzieci: jeśli chcesz, by ludzie byli dla ciebie mili i uprzejmi, sam musisz być taki dla nich. Oni nie są tacy kochający i życzliwi od urodzenia, zostali nauczeni określonych form, które na co dzień ułatwiają koegzystencję: w sklepie, w szkole, w tramwaju, na jezdni. Bo życzliwość czy uprzejmość, jaką komuś okazujemy, wywołują wzajemność. W myśl zasady, że jeśli ja zaakceptuję innych, oni zaakceptują mnie? – Człowiek swoją postawą prowokuje odpowiedź w drugim człowieku. Wszystko to jest napisane w hymnie o miłości: miłość cierpliwa jest, miłość nie szuka swego. Jest bezinteresowna. Ale uprzejmość, grzeczność i szacunek to jeszcze nie miłość. To forma współżycia. Niezbędna do przetrwania. W Anglii np. największa partia opozycyjna zyskuje status Opozycji Jej Królewskiej Mości. Dlaczego podchodzi się do niej z taką rewerencją? Bo bez niej nie byłoby dobrego rządzenia. Nie trzeba się kłócić, tylko ze sobą rozmawiać. Szukać przyjaciół, a nie wrogów. Okazywać szacunek dla innego człowieka, i tego z opozycji, i tego z rządu. W parlamencie nie można używać nieparlamentarnych słów ani np. doprowadzać do takich sytuacji, by na oczach całego społeczeństwa szarpano matki. Matki unieruchomionych na wózkach młodych ludzi. Co oni wtedy czuli, gdy nie mogli wstać, by je obronić? Dla dzieci niepełnosprawnych matka jest świętością. Tylko dzięki niej żyją. Zobacz: Jak podnieść się po życiowej porażce? Ale żeby to zrozumieć, trzeba akceptować niepełnosprawnych jako pełnowartościowych członków społeczeństwa. – Jak można ich nie akceptować? Tym bardziej że mamy liczne przykłady wybitnych osób niepełnosprawnych. Choćby Janina Ochojska. Jest nie tylko niezwykłym człowiekiem, ale też piękną reprezentantką naszej kultury: niepełnosprawna, a ratuje sprawnych, którzy znaleźli się w tragicznej sytuacji. Słuchając pani wystąpień publicznych, ma się wrażenie, że postawiła sobie pani za cel nie tylko to, by wywalczyć dla bohaterów prawo do akceptacji, że nie byli w każdym calu nieskazitelni, ale też stara się pani w ogóle zmienić stereotyp bohatera jako bojownika z bronią w ręku walczącego o wolność czy ojczyznę. Konsekwentnie powtarza pani np., że największymi bohaterami w powstaniu były kobiety: sanitariuszki, łączniczki, matki, ludność cywilna. Dlaczego? – Bo taka jest prawda. Bohaterstwem jest to, żeby umieć służyć innym bezinteresownie. Zrobić coś dla drugiego tylko dlatego, że się chce i może. Na miarę, jaką każdy z nas ma w swoim sercu. W powstaniu to sanitariuszki były najdzielniejsze, potem łączniczki, a potem dopiero żołnierze. Bo one biegły pod ostrzałem, żeby ratować kolegów. Bez broni. Padały jedna za drugą. Pamiętam, jak komendantka patrolu sanitarnego błagała, by dały spokój, ale one mówiły, że muszą, bo chłopcy potrzebują pomocy. Czasami byłam na nie wściekła o to, że nie zaczynały opatrywać od Polaków, tylko od najciężej rannych. Na nasze protesty odpowiadały, że ranny nieprzyjaciel jest tylko człowiekiem. Z perspektywy czasu mogę powiedzieć, że to były najwspanialsze na świecie dziewczyny. A ludność cywilna traktowała nas, jakbyśmy byli ich dziećmi. Opatrywali nas, karmili, wskazywali tajne przejścia. Mimo straszliwych cierpień wytrzymali 63 dni. To dzięki nim powstanie trwało tak długo. Kiedy pobici i załamani wychodziliśmy z Warszawy do niewoli, matki, które dojrzały wśród nas swoje dzieci, wbiegały w kolumnę, nie zważając na krzyki i strzały Niemców. Ryzykowały życie, żeby tylko nas uścisnąć. Cywile płakali i wołali do nas: „Nasze dzieci!”. Wtedy się prostowaliśmy. I znowu byliśmy dumni. Dlatego ja zawsze będę powtarzać, że powstanie miało taki przebieg przede wszystkim dzięki ludności cywilnej. Jej postawa, jej bohaterstwo przesądziło o tym, że trzymaliśmy się tak długo. Dzięki niej powstanie w ogóle zaistniało. My byliśmy tylko jej wojskiem, które wykonało rozkaz. Mówi pani też często, że prawdziwymi bohaterami czasów okupacji byli nauczyciele, którzy uczyli na tajnych kompletach. Dlaczego akurat oni? – Bo przekazywali nam wiedzę, mimo że groziła im za to śmierć, tortury lub obóz koncentracyjny. Jeśli moje pokolenie sprawdziło się w czasie wojny, to dlatego, że ukształtowali nas ci, dzięki którym przetrwał język i kultura, które pozwoliły odbudować kraj i zjednoczyć naród po odzyskaniu niepodległości w 1918 roku. Ale dano im szansę. Nawet jeśli nie zarabiali dobrze, bo przecież to był czas straszliwej nędzy, to traktowano ich z szacunkiem. Nie potrafię więc dziś znieść sposobu, w jaki traktuje się nauczycieli. Bez odrobiny szacunku. Przed wojną nauczyciel był urzędnikiem państwowym. Państwo dbało o to, by mógł nieść kulturę. Ale żeby mógł to robić, musi w niej uczestniczyć. Dzisiaj często nie ma na to środków. Zniszczono też coś, co jest bezcenne – autorytet nauczyciela. Wyrządzono w ten sposób wielką krzywdę nie tylko im samym, ale także społeczeństwu, pozbawiając je wzorów. Mimo starości jestem gotowa do największych trudów, żeby przekazać społeczeństwu, że nauczyciel to najważniejsza osoba po ojcu i matce. Bo on przejmuje dziecko. Dlaczego pierwszoklasista potrafi matce powiedzieć, że jego pani coś wie lepiej? „Takie będą Rzeczypospolite, jakie ich młodzieży chowanie” – mówił Jan Zamoyski. Nikt o tym nie powinien zapomnieć. Zastanawia się pani czasami, co koledzy z konspiracji powiedzieliby na to, co i jak pani o nich dziś mówi? – Nie wiem. Myślę po prostu, że tak trzeba, że oni też by to robili, gdyby przeżyli. Jedno jest pewne: każdy, kto kochał swoich kolegów – a ja ich kochałam, byli dla mnie jak bracia, tak ich traktowałam – mówiłby o nich prawdę. To tym bardziej: traktowała ich pani jak braci, a teraz odbrązawia ich nieskazitelny wizerunek. Ma pani czasem dylemat, co zrobić – powiedzieć o czymś czy nie? Jak pani godzi odpowiedzialność za budowanie wzorów dla przyszłych pokoleń z koniecznością mówienia nie zawsze chwalebnej prawdy o powstaniu? – Mam taką dewizę: są rzeczy bardziej i mniej ważne. Ja mówię o tych, które wydają mi się najważniejsze. Pamięć o nich jest moim obowiązkiem, ale też potrzebą serca i argumentem, żeby nigdy więcej nie było wojny. Żeby nigdy już nie było faszyzmu ani stalinizmu. Żeby ludzie rozumieli, że są różne kolory skóry, ale człowieczeństwo jest to samo. Dlatego tak bardzo mnie martwi to, co się teraz w Polsce dzieje. Ta fala nacjonalizmu. Patriotyzm nie na tym polega, ale na tym, by bronić i pomagać słabszym, troszczyć się o nich. Czytaj także: Opór i upór. Wanda Traczyk-Stawska o Powstaniu Warszawskim i konstytucji Wanda Traczyk-Stawska, ps. Pączek - Harcerka Szarych Szeregów, uczestniczka powstania warszawskiego, odznaczona Krzyżem Walecznych. Jeniec obozów Lamsdorf, Zeitheim, Altenburg i Oberlangen. W 1947 roku, po powrocie do kraju, zdaje maturę i podejmuje studia na Wydziale Pedagogiki i Psychologii UW. W latach 1948-1978 pracuje w szkole specjalnej. Wypełniając rozkaz dawnego powstańczego dowódcy, poszukuje grobów poległych kolegów. Powołuje Komitet ds. Cmentarza Powstańców Warszawy na Woli i zostaje jego przewodniczącą. Doprowadza do uporządkowania i odnowienia nekropolii. Obecnie zabiega o zbudowanie tam Izby i Ściany Pamięci Małgorzata Mierżyńska - dziennikarka, redaktorka, tłumaczka. Stała współpracowniczka „Newsweeka Psychologii”",,
Arcybiskup Juliusz Paetz nie żyje. Był oskarżany o molestowanie kleryków. Miał 84 lata,"Arcybiskup Juliusz Paetz, metropolita poznański w latach 1996-2002, nie żyje. Przez niemal dwie dekady ciągnęły się za nim oskarżenia o wieloletnie molestowanie kleryków. Kiedy skandal wyszedł na jaw został usunięty z urzędu, ale mógł pozostać w biskupim pałacu. Pojawiał się też na wielu ważnych uroczystościach kościelnych.","Aferę z 2002 r., która wstrząsnęła polskim Kościołem ujawniała „Rzeczpospolita”. W artykule „Grzech w pałacu arcybiskupim” opisała, że abp Paetz molestował kleryków z seminarium, którzy mu podlegali. Zapraszał ich na spotkania w cztery oczy, dotykał i całował. Dziennik twierdził, że o skłonnościach homoseksualnych hierarchy wiadomo było wtedy od co najmniej dwóch lat.",,
Tatuaże. Jak obyczaj kojarzony z ludźmi marginesu podbił europejskie pałace?,"Dla synów angielskiego króla Edwarda VII tatuaże były ważniejsze niż audiencja u cesarza Japonii. Albert Wiktor zafundował sobie tańczącego żurawia, a jego brat lecące ku ziemi smoki. Skąd się wzięła ta moda wśród europejskiej elity?","William Dampier nigdzie nie mógł zagrzać miejsca. Zaczął pływać na statkach handlowych w roku 1673, jako 22-latek, zaciągnął się do Królewskiej Marynarki Wojennej, zamiast jednak zdobywać kolejne szarże, wciąż szukał ciekawszego zajęcia. Jakiś czas zarządzał plantacją na Jamajce, pracował w tartakach w Meksyku, ale postanowił zostać piratem. Przez całą dekadę napadał na statki, plądrował osady, rabował skarby. Opłynął świat dookoła, aż został porzucony przez własną załogę na małej wysepce 1500 kilometrów od Indii. Miał tylko swoje notatki z długich podróży oraz jednego niewolnika. I twierdził, że tyle w zupełności mu wystarczy.",,
"OPINIA
Gabinet Morawieckiego to rząd tymczasowy. Kaczyński gra o wzmocnienie kontroli nad własnym obozem","PiS-owskie „przekazy dnia” nazywają powyborczy gabinet Mateusza Morawieckiego „rządem na kryzys”. W rzeczywistości jest to rząd tymczasowy, który będzie można szybko i głęboko zmienić. Publicyści „Newsweeka” podsumowują mijający tydzień.","Wstrzymanie się z głębszą rekonstrukcją pozostawia Kaczyńskiemu pełną swobodę na wypadek, gdyby wybory prezydenckie lub choćby kampania przed nimi stworzyły dla PiS zagrożenie. Wówczas będzie się trzeba znów odwołać do „darów”, na które złożą się zarówno „chleb” (kolejne obietnice redystrybucyjne), jak też „igrzyska” (głowy odwoływanych i powoływanych ministrów).               Z kolei Adrian Zandberg, który mógłby być kandydatem Lewicy na prezydenta, bo także ma rozpoznawalną twarz, jest wyrazisty i sprawny w występach publicznych, jest lewicowym doktrynerem. Z tego powodu może mieć problem z poszerzaniem elektoratu. Ale słychać także głosy, że Lewica powinna postawić na kobietę. Wśród możliwych kandydatek są wymieniane Agnieszka Dziemianowicz-Bąk z partii Razem i senator Gabriela Morawska – Stanecka z Wiosny. Prawyborów nie będzie. Mają zdecydować władze trzech ugrupowań.",,
Prawdziwa twarz abp. Sławoja Leszka Głódzia. „Za długo milczeliśmy”,Oskarżony o mobbing i demoralizację zamknął się w arcybiskupiej rezydencji. Chce przeczekać burzę i dotrwać do emerytury.,"Dzwonię do abp. Sławoja Leszka Głódzia z propozycją wywiadu. – Jestem jak rzymskie Koloseum – odpowiada. – Ruina, ale wszyscy chcą oglądać.                Kolejny prezydent, Aleksander Kwaśniewski, nie miał z Głódziem łatwiej. Hierarcha znany już z tego, że za kołnierz nie wylewa, co przyniosło mu w wojsku pseudonim Flaszka, upił prezydenta na pokładzie samolotu lecącego z Katynia do Charkowa, gdzie Aleksander Kwaśniewski składał hołd zamordowanym polskim oficerom. Sytuację opisał Stanisław Ciosek w książce „Wspomnienia (niekoniecznie) dyplomatyczne”. Ciosek był wówczas doradcą Kwaśniewskiego ds. międzynarodowych i towarzyszył mu w podróży do Charkowa. Na pokładzie byli duchowni różnych wyznań i gdy biskup polowy wzniósł powitalny toast, „autokefaliczny duchowny wyjął z podręcznego bagażu buteleczkę z trunkiem (…) bo w tradycji prawosławnej istnieje zwyczaj wypicia za dusze zmarłych”. Rabin nie miał przy sobie alkoholu, więc poprosił stewarda, aby przyniósł coś z barku. Po wyjściu z samolotu tylko bp Głódź trzymał się trzeźwo, a prezydent tłumaczył niepewny krok chorobą „goleni prawej”. Dziennikarze uczestniczący w podróżach z biskupem polowym zgodnie przyznają, że alkohol lał się obficie. Dziennikarka lokalnej gazety: „Leciałam z nim i marszałkiem Sejmu Maciejem Płażyńskim do Bośni. Piliśmy wszyscy od startu. Gdy potem spotkałam biskupa w redakcji i przypomniałam mu wspólną podróż, to w pierwszej chwili zobaczyłam w jego oczach niepewność, jakby zastanawiał się: co ona wie?”. Dziennikarz telewizyjny: „Lecieliśmy z polskiej bazy w Iraku. Najpierw helikopterami, by w Kuwejcie przesiąść się do rządowego tupolewa. Tam biskup w mundurze wojskowym i arafatce zaprosił wszystkich na toast. Niejeden”. Pytam Aleksandra Kwaśniewskiego, czy po dziewięciu latach współpracy z biskupem polowym pozostanie tylko historia z Charkowa? – Jeśli pyta pani o inną anegdotę, to proszę – odpowiada. – Kiedyś zażartowałem podczas spotkania z prymasem Glempem, że wypadałoby zrewidować stosunek Kościoła do lewicy, bo wśród czołowych polityków SLD nie ma rozwodów: ja, Miller, Oleksy, Szmajdziński... Po niedługim czasie przychodzi do mnie bp Głódź i mówi: „Coś się zmieniło, panie prezydencie. Prymas na zakończenie spotkania episkopatu powiedział, że pora zrewidować stosunek do lewicy, bo tam nie ma rozwodów”. Zobacz także: Abp Marek Jędraszewski. Król episkopatu – Dziś mówi się wyłącznie o winach bp. Głódzia – dodaje Kwaśniewski. – I choć nie zamierzam być jego adwokatem, bo słabość do życia ekskluzywnego oraz skłonność do konfliktu jest u niego zgubna, to trzeba jednak pamiętać, że to świetny gospodarz, menedżer prowadzący powierzone mu interesy twardą ręką. Abp Głódź przyznał kiedyś, że będąc jeszcze biskupem polowym, chodził pod pomnik Powstania Warszawskiego sąsiadujący z katedrą polową i przycinał rosnące tam brzózki: „To są samosiejki. Z sekatorem chodziłem i profilowałem”. Z ordynariatu trafił na cztery lata do diecezji prasko-warszawskiej. Otworzył piekarnię dla ubogich i wmurował w posadzkę bazyliki św. Floriana rozetę z własnym nazwiskiem. Żeby odcisnąć swój ślad. Był w tym czasie politycznie rozgrywającym. W jego praskim apartamencie Jarosław Kaczyński dobijał targu z Andrzejem Lepperem i Romanem Giertychem w sprawie koalicji rządowej 2005 roku. Biskupstwo to było jednak dla niego za mało. Chciał być metropolitą i gdy wreszcie dostał taką szansę, cena była wysoka – musiał uporządkować finanse przejmowanej diecezji w Gdańsku obciążonej długami związanymi z aferą Stella Maris. Jednemu z księży zwierzył się wówczas: – Czuję się jak Hiob: „usiadłem na gnoju”. Wszystkim pokazywał zabytkowe meble poprzednika (abp. Gocłowskiego) opieczętowane przez komornika. „Tyle mi zostawił” – mówił z żalem. Zarządził comiesięczne wpłaty po 50 zł od każdego duchownego diecezji i dodatkowo od proboszczów po 5 gr za każdego wiernego w parafii. Porządkując sprawy diecezji, szybko odkrył, że na początku lat 90. komisja majątkowa powołana do zwrotu nieruchomości Kościoła przejętych przez komunistów przyznała gdańskiej kurii część parku Oliwskiego. Decyzja była poufna i przez lata nikt jej nie egzekwował, aż w 2008 roku nastał Sławoj Leszek Głódź. Wynajął prawników i po dwóch latach procesów zawarł z miastem ugodę: kuria zrzeka się prawa do parku w zamian za ponad 3 tys. mkw. na gdańskiej Oruni wokół rezydencji z 1828 roku, którą biskup upatrzył sobie na swoją siedzibę. Dzięki funduszom samorządowym wyremontował podupadający zabytek. – Byłem tam parę razy i muszę przyznać, że choć jesteśmy z innych politycznie bajek, za ten remont przyznałbym mu medal. To jest teraz cacko. Głódzia za rok tam nie będzie, ale zabytek pozostanie – mówi Jerzy Borowczak, poseł KO. Gdy Głódź nastał w Gdańsku i zaczął wygłaszać polityczne kazania potępiające rządy Platformy, Borowczak wezwał do bojkotu jego mszy. Metropolita nazwał go politycznym folklorem. Rezydencja w Oruni owiana jest mitem, wstęp mają tam tylko zaproszeni. Raz zdarzyło się, że podczas nieobecności gospodarza jego kapelan urządził w posiadłości imprezę dla kolegów z seminarium. Rozochoceni zaczęli sprawdzać przyciski w sypialni biskupa i po uruchomieniu jednego natychmiast zjawiła się firma ochroniarska oraz policja. Z policją abp Głódź ma specjalne układy do dziś. Niedawno radiowóz na sygnale eskortował go do siedziby prezydenta Dudy na Hel. Tylko dlatego, by hierarcha nie musiał stać w korkach. – Od początku wiedział, że nie jest w Gdańsku lubiany. Na ingresie powiedział: „Wiem, że mnie tu nie chciano, ale ja się nie pchałem” – wspomina Borowczak. W pierwszych ławkach siedzieli wtedy prezydent Lech Kaczyński, Przemysław Gosiewski, Marian Krzaklewski i Janusz Śniadek. Lecha Wałęsę wygwizdano za to, że na wieść o nominacji Głódzia powiedział, że to „nieszczęście i pokaranie dla diecezji”. Dziś tamte słowa Wałęsy wracają jak echo. Lista grzechów arcybiskupa jest przedmiotem publicznej debaty. Wśród nich jest wymuszanie sowitych danin, zwane eufemistycznie podziękowaniem dla kurii. Za udział hierarchy w bierzmowaniu – kilka tysięcy złotych, za przyznanie księdzu bogatej parafii „koperta, która musi stać”, czyli tak gruba, że postawiona na sztorc nie może się przewrócić – w zależności od rentowności parafii od 20 tysięcy do 80 tysięcy złotych. Jest też poniżanie kleryków: opowieści o wysyłaniu ich w nocy po ulubioną kiełbasę, niewybredne domaganie się pomocy w leczeniu kaca: „bądź moim aktimelkiem”, czy żądanie przygrywania na akordeonie podczas alkoholowych libacji. Kapelan, który miał być „aktimelkiem”, uciekł z rezydencji metropolity. Kuria, aby zatuszować sprawę, zgodziła się na konfrontację Głódzia z poszkodowanym. Ksiądz czytał podczas niej swój dziennik, w tym obelgi, jakimi miał obrzucać go biskup, np. „zawszony gnój”. Hierarcha nie odezwał się ani słowem. Są też opowieści byłych gospodyń. – Jedna zrezygnowała z pracy u biskupa po tym, jak usłyszała podczas przyjęcia, jakich grzechów dopuszczają się duchowni i jak sobie je wybaczają. Inna, która pracowała u ks. Jankowskiego, przyznała, że metropolita przyjeżdżał do prałata w nocy z kompanami w sutannach, w kilka samochodów po to, „żeby się dopić” – opowiada trójmiejski duchowny. Dziś wiele osób przyznaje, że słyszało o hulaszczym trybie życia hierarchy. Wielu uczestniczyło w hucznych imieninach i urodzinach arcybiskupa (do dziś obowiązuje butelka dobrego alkoholu jako prezent), ale tylko ks. Tadeusz Isakowicz-Zaleski mówi wprost: „Trzeba powiedzieć prawdę: to jest alkoholik, który doprowadził już do wielu ekscesów. Nie może ktoś, kto pełni taką funkcję, tak się zachowywać”. Obraz Głódzia wyłaniający się z tych opowieści to wypisz wymaluj abp Mordowicz z „Kleru” Wojciecha Smarzowskiego. Słynną kwestię „złote, a skromne”, którą wygłasza Mordowicz, oglądając złoty pastorał, mógłby z powodzeniem wygłosić Głódź. Gdy został gdańskim metropolitą, zamówił sobie złoty ornat i mitrę, bo jak mówił, „w złotym kolorze każdemu do twarzy, złoty ożywia twarz”. – Problemem jest to, że hierarcha daje upust swoim nawykom także w czasie publicznych uroczystości. Tak było w czasie spotkania ekumenicznego zorganizowanego przez urząd miasta – mówi gdański samorządowiec. Abp Głódź zaproponował imamowi lampkę wina. – Ekscelencja wie, że nie piję alkoholu – odparł Hani Hraish, były już przywódca społeczności muzułmańskiej w Gdańsku. – W tym względzie – podjął rubasznie Głódź – moja religia jest mniej restrykcyjna. – Widać Pan Bóg doszedł do wniosku, że Jezus popełnił jakiś błąd i 600 lat temu przysłał nam Mahometa – odparł muzułmanin. W 2014 r. metropolita zachorował. Zdiagnozowany nowotwór oznaczał konieczność wycięcia całego żołądka. – Był przekonany, że naprawdę umiera. Ze wszystkimi się żegnał – mówi jeden z ówczesnych współpracowników. W szpitalu odwiedzili go prezydenci Wałęsa, Kwaśniewski i Komorowski. Po operacji przyznał: „Nigdy nie byłem pacjentem szpitala, nie licząc usunięcia wyrostka robaczkowego w 1965 roku. Od pięćdziesięciu lat moja rola sprowadzała się do odwiedzania chorych”. Schudł, wydawało się, że spokorniał wobec życia, ale gdy pojawiła się sprawa pedofilii w Kościele, znów podniósł gardę. Gdy cała Polska żyła filmem braci Sekielskich „Tylko nie mów nikomu”, poproszony o komentarz abp Głódź odparł: „Nie oglądam byle czego”. Potem za te słowa przeprosił, ale nie kiwnął palcem w sprawie dwóch głośnych przypadków pedofilii w jego diecezji: parała Jankowskiego i ks. Cybuli – byłego kapelana prezydenta Wałęsy. Jeśli idzie o tego pierwszego, to właśnie Głódź przywrócił mu honorowe miejsce w katedrze i prawo odprawiania mszy. Do przejścia na emeryturę zostało abp. Głódziowi niespełna 10 miesięcy. Kończy wtedy 75 lat i podobno już zadeklarował episkopatowi i nuncjuszowi apostolskiemu, że nie będzie zabiegał o przedłużenie. Z Oruni przeniesie się do Bobrówki na Podlasiu, gdzie na 20 hektarach zbudował prywatną rezydencję. Odchodząc z ordynariatu, zainkasował odprawę w wysokości blisko 250 tys. zł. Od lat pobiera generalską emeryturę. Dziś walczy nie o dostatnią starość, ale o pamięć. Bo jak zwykł mówić: „Wszystko zależy od punktu widzenia, trzy włosy na głowie to za mało, trzy w zupie – za dużo”. Na razie są te w zupie. Gdy Sławoj Leszek Głódź został gdańskim arcybiskupem, powiedział: „W życiu kapłańskim osiągnąłem wszystko, poza świętością, do której trzeba dorastać”. Zobacz też: Krzyż w cieniu swastyki. W III Rzeszy Jezus był niebieskookim Aryjczykiem",,
"OPINIA
Głódź i Jędraszewski. Upadli, ale dla Kaczyńskiego bezcenni","Jest swoistym przejawem perwersji, by o solidarności mówił abp Marek Jędraszewski, który osoby homoseksualne nazywa „tęczową zarazą”, a o godności rozprawiał abp Leszek Sławoj Głódź, który podległych mu księży traktuje jak śmieci, mówiąc „jesteś g…o”.","Obaj arcybiskupi są honorowymi uczestnikami konferencji, która w piątek i sobotę odbędzie się w historycznej sali BHP w Gdańsku. Organizatorami są władze „Solidarności” i Międzynarodowe Centrum Badań nad Fenomenem Solidarności, które jest jednostką naukową Uniwersytetu Papieskiego Jana Pawła II w Krakowie, działającego we współpracy ze związkiem zawodowym. Konferencja, której tytuł brzmi „Solidarność: od godności człowieka do ponadnarodowej współpracy”, jest finansowana przez instytucje rządowe. Dlaczego władza nie stara się odciąć od konferencji, której uczestnikami są hierarchowie, wobec których buntuje się już nie tylko katolicka opinia publiczna, ale także podlegli im księża? Kaprysy gdańskiego arcybiskupa Leszka Sławoja Głódzia Po pierwsze, obaj hierarchowie bezkrytycznie popierają rząd PiS. Zawsze są na pierwszej linii, gdy trzeba walczyć z tymi wrogami, z którymi aktualnie bój toczy pisowska władza. Arcybiskupi meldowali się na barykadach w jednym szeregu z partyjnymi mocarzami, gdy PiS straszył Unią Europejską, wmawiał opinii publicznej zamach smoleński, straszył LGBT. Partia władzy zawsze mogła liczyć na poparcie abp Jędraszewskiego i abp Głodzia. Po drugie, Jarosław Kaczyński upodobał sobie grzeszników, którzy jednakowoż są dla niego użyteczni. Owe upadłe jednostki, jak prokurator stanu wojennego Stanisław Piotrowicz, abp Jędraszewski, który tuszował i bronił abp Juliusza Peatza, zdymisjonowanego arcybiskupa Poznania za wykorzystywanie seksualne kleryków, czy abp Sławoj Leszek Głódź, który jest znany z mobbingowania księży, Kaczyński przywraca do życia publicznego. Zapytacie, dlaczego prezes przytula do piersi osoby pokroju Piotrowicza, który - co pokazały ostatnie wybory - na podobną wyrozumiałość nie może liczyć ze strony wyborców? Bo Kaczyński wie, że owi grzesznicy będą mu wdzięczni. I zrobią wszystko, co im zleci. Prokurator Piotrowicz ze swoim posłuszeństwem i gorliwością wobec Kaczyńskiego w niszczeniu wymiaru sprawiedliwości jest tu najlepszym przykładem. Podobny rodzaj zażyłości i lojalności Kaczyński buduje dziś z źle ocenianymi przez opinię publiczną arcybiskupami: Jędraszewskim i Głódziem. A „grzeszni hierarchowie”, których prezes legitymizuje, jak choćby bp Wiesław Mering, oskarżony o współpracę z SB i zarejestrowany jako TW Lucjan, nie pozostają dłużni. Tak podczas konferencji zwracał się bp Mering do prezesa: „Bardzo bym chciał, panie premierze, żeby czuł się pan tu, między nami, człowiekiem nie tylko akceptowanym, ale podziwianym. Jesteśmy wdzięczni za wszystko, co pan robi i robił dla Polski – razem ze swoim bratem prof. Lechem Kaczyńskim. Pańskie sukcesy są naszymi sukcesami”. Niewykluczone, że za chwilę abp Gódź zamiast do Częstochowy w ramach pielgrzymki dziękczynnej, będzie szedł na Żoliborz, gdzie mieszka prezes. Po trzecie, zarówno abp Jędraszewski, jak i abp Głódź nie mają dziś dobrej prasy. Ich siła oddziaływania zdecydowanie słabnie - szczególnie jeśli mierzyć ją posłuchem wśród wiernych. Nie zmienia to jednak faktu, że w kościelnej strukturze i episkopacie wciąż mają silne wpływy i pozycję. Abp Jędraszewski jest wiceprzewodniczącym episkopatu. Nic nie wskazuje, by układ sił w tym gremium się zasadniczo zmienił. Abp Głódź, nawet jeśli za dziewięć miesięcy papież Franciszek odeśle go na emeryturę, to nadal pozostanie wpływową postacią polskiego Kościoła. O jego sile, znajomościach i wpływach świadczy to, że konsekwentnie piął się po szczeblach kościelnej kariery, choć wszyscy wiedzieli, że ostatnią rzeczą, jaka mu się należy, to kierowanie archidiecezją gdańską. Im bardziej więc będą tracić posłuch ludu, tym bardziej będą oddani sprawie, którą wyznaczy im prezes PiS, który dziś podaje im rękę. I rzecz ostatnia: Jan Paweł II podczas pielgrzymki w 1987 roku w Gdyni mówił: „Solidarność musi iść przed walką”. Obaj arcybiskupi - Jędraszewski i Głódź - jak i dzisiejszy ich patron, Jarosław Kaczyński z walki uczynili sposób bycia i organizowania naszego życia zbiorowego. Solidarność, której definicja brzmi, „jeden drugiego brzemiona noście”, już dawno odłożyli między książki. Jeśli solidarność nie jest już chlebem powszednim życia codziennego, to jedyne, co pozostaje, to organizować konferencje za publiczne pieniądze.",,
"Tam nienawiści do gejów, lesbijek i transseksualistów patronuje państwo",Brian Wasswa zginął zatłuczony motyką. Davida Kato zabito młotkiem. Fahed Ssemugooma Kawere skatowali taksówkarze.,"Z Kampali do Dżindżi jedzie się ponad godzinę pod warunkiem, że drogi nie blokują setki ciężarówek. To liczące 90 tysięcy mieszkańców miasto słynie ze źródeł Nilu Wiktorii i otaczających je malowniczych plantacji herbaty. Kilka lat temu zatrzymałem się tu na nocleg. Siedząc pod bananowcem przy czerwonej jak jabłko granatu drodze, obserwowałem życie afrykańskiej prowincji: kobiety gotujące bataty na paleniskach, dzieci bawiące się starymi oponami i chodzące sklepy, czyli mężczyzn z towarami w regałach upiętych na plecach...",,
"OPINIA
Kościół katolicki oficjalnie stawia homoseksualizm na równi z pedofilią","Seminaria będą badać, czy przyszły ksiądz jest homoseksualistą albo pedofilem.","W Kościele katolickim od 2005 roku obowiązuje wydana przez Benedykta XVI instrukcja dotycząca kryteriów rozeznawania powołania w stosunku do osób z tendencjami homoseksualnymi w kontekście przyjmowania ich do seminariów i dopuszczania do święceń. Przeszkodą jest sytuacja, w której kandydat uprawia homoseksualizm albo wykazuje „głęboko zakorzenione tendencje homoseksualne”.",,
"OPINIA
Czy to kolejny etap „pełzającej rewolucji” papieża Franciszka?","Dlaczego Synod dla Amazonii jest tak ważny? I dlaczego o mocniejsze bicie serca przyprawia tych, którzy nie mogą pogodzić się z tym, że każdy kolejny pontyfikat nie sprowadza się do bezmyślnego powtarzania nauczania Jana Pawła II?","Watykan ze swoim symbolem, Bazyliką św. Piotra to już tylko mury i kościelna administracja. Duch katolicyzmu, innowacje duszpasterskie i nowe formy przeżywania wiary rodzą się poza Europą i Ameryką, które na naszych oczach tracą status centrum katolicyzmu. Dziś to Kościół Amazonii pokazuje, na czym polega chrześcijańska odwaga, otwarcie dyskutując o celibacie, diakonacie kobiet czy „grzechu ekologicznym”.",,
"OPINIA
Kto udaje, że problemu Sławoja Leszka Głodzia nie ma?","Nie pierwszy raz Sławoj Leszek Głódź, którego przed laty mądrość ludowa nazwała „flaszką”, jest bohaterem mediów. I nie pierwszy raz może liczyć na obronę oficjalnego organu episkopatu.","„Mając kontakty z abp. Głodziem od ponad 20 lat, kiedy był jeszcze biskupem polowym w Warszawie, nigdy nie doznałem żadnych oznak poniżania, ani jakichkolwiek wulgaryzmów z jego strony. Jest on typowym Podlasiakiem, człowiekiem ciepłym, nadzwyczaj towarzyskim, serdecznym i pełnym poczucia humoru” - napisał Marcin Przeciszewski, redaktor naczelny podległej episkopatowi Katolickiej Agencji Informacyjnej.",,
Najlepsze seriale roku. Poleca Krzysztof Varga,"To one dały nam w ostatnich latach więcej emocji niż tradycyjne filmy kinowe. Polecam najciekawsze z najnowszych seriali, choć będą i rozczarowania.","Rocznie pojawia się ponad 500 nowych seriali i jeśli uznamy, że jedynie jedna piąta warta jest większej uwagi, to i tak, żeby nadążyć za wartościowymi premierami i nowymi sezonami starych seriali, trzeba być ciężkim socjopatą, unikającym kontaktu z ludzkością. Coraz więcej jest produkcji średnich i wtórnych, ale na razie możemy zachwycać się dziełami wybitnymi, które wyłowimy w morzu przeciętniactwa, choć po drodze zaliczymy też mocne rozczarowania. Jednak bez rozczarowań nie ma późniejszego spełnienia.",,
Śmierć po amerykańsku. Tam umiera się na luzie,"Pochówki w kosmosie i w lodówce, dowcipy zamiast patetycznych inskrypcji. No i Halloween, które ze święta duchów zmieniło się w kilkunastodniowy festyn. Amerykanie umierają na luzie.","Przechodniu, westchnij, bo pod tym murem / Dentysta zatkał ostatnią dziurę”. Autorzy książki „Tu leży Ameryka” ocalili od zapomnienia setki podobnych epitafiów, które obrazują stosunek Amerykanów do śmierci lepiej niż niejedna rozprawa antropologiczna. Na tutejszych cmentarzach nie znajdziemy ponuractwa, zadęcia i grafomanii. Zamiast „odszedł do chwały Pana” najbliżsi pisują o nieboszczyku: „zmienił tryb życia”, „doczekał się awansu”, „nie postawił kropki, tylko przecinek”.",,
"OPINIA
Edukacja seksualna. Pierwsza bitwa nieuchronnej wojny kulturowej w Polsce","Widmo wyedukowanego seksualnie, tolerancyjnego społeczeństwa dla środowisk prawicowych oznacza koniec pewnej epoki. Ich zdaniem „kobieta ma rodzić i udawać, że się broni”.","Stający wobec perspektywy utraty rządu dusz przez Kościół, który od początków przemian po 1989 roku, udzielał konserwatystom mniej lub bardziej jawnego wsparcia politycznego w sprawie edukacji seksualnej idzie z prawicą pod rękę. Wspólnie zrobią wszystko, by wpływać na edukację młodych ludzi. Czy czeka nas wojna kulturowa? Z pewnością tak.",,
"OPINIA
Polityczna deprywacja polskiego Kościoła","Zła polityka i źle rozumiana religia podały sobie ręce i pospołu deprawują polskie społeczeństwo. Kler zadecydował o zwycięstwie PiS, ale sam może też być największym przegranym tych wyborów.","W komentarzach powyborczych rzadko pojawia się rola kleru, a to on zadecydował o zwycięstwie partii Kaczyńskiego (zresztą podobnie jak to się stało przed czterema laty). Mało tego, zmasowana propaganda mediów PiS-owskich też została zdominowana przez przekaz prawicowo-katolicki. Oznacza to, że rachunek wystawiony z czasem PiS przez społeczeństwo będzie wystawiony również Kościołowi.",,
"„Tradycja przemocy wobec dzieci to nie klapsy, a ponury, krwawy ciąg tortur i regularnego znęcania się”","Im dalej sięgamy w przeszłość, tym większe widać upodobanie dorosłych do uderzania dzieci przedmiotami: pasem, rózgą, a w średniowieczu nawet mieczem - mówi Anna Golus, autorka książki „Dzieciństwo w cieniu rózgi”","Anna Kiedrzynek: Koszmar dzieciństwa przez wiele stuleci zaczynał się, nomen omen, w powijakach. Dlaczego?",,
Wrota piekła właśnie się otwierają. Wojna kulturowa dopiero się zaczyna,"Myślicie, że już wiecie, jak smakuje wojna kulturowa? Mylicie się. Spór o katechezę w szkole był zaledwie pieszczotą wobec tego piekła, jakie nas czeka, gdy w nadchodzących latach zaczniemy - za sprawą religijnej prawicy i Kościoła - skakać sobie do gardeł. A tak się stanie przy okazji sporu o edukację seksualną, in vitro czy zaostrzenie ustawy antyaborcyjnej. Bo Kościół wie, że albo dokręci teraz śrubę, albo o „moralnej rewolucji” może zapomnieć.","PiS jeszcze nie zdążył skończyć poprzedniej kadencji sejmu, a już pokazuje, co będzie motorem napędowym polityki w najbliższych miesiącach. Na przeniesionym po wyborach posiedzeniu sejmu został wrzucony projekt „Stop pedofilii”. Jego autorami są środowiska ultrakatolickie - fundacja Pro - Prawo do życia. Projekt zakłada penalizację edukacji seksualnej. PiS w pełni go popiera: posłowie tej partii domagają się „jedynie” wyższych kar za „propagowanie” edukacji seksualnej. To absurd, bo przecież edukacja seksualna oznacza, że młodzi ludzie poznają swoje ciało, uczą się szacunku i odpowiedzialności za swoje decyzje. Ba, edukacja chroni przed pedofilią czy zapobiega niechcianym ciążom.",,
Abiy Ahmed Ali. Pokojowa Nagroda Nobla dla Obamy z Addis Abeby,"W Etiopii uznano go za polityczny cud. Nie tylko dlatego, że doprowadził do zakończenia 20-letniego konfliktu z Erytreą. Teraz jego dokonania docenił także świat. Rychło w czas, bo „Abiymania”, która wybuchła w tej części Afryki wiosną 2018 roku, właśnie się kończy.","Światowe media spodziewały się, iż 11 października w centrum uwagi znajdzie się znów Greta Thunberg, prowadząca do ponad roku strajk klimatyczny. 16-letnia aktywistka od września nie schodzi z czołówek światowych gazet. Dlatego, że dla liberalnej części światowej opinii publicznej stała się kimś w rodzaju odtrutki na wyjątkowo toksyczną mieszankę ideologii i polityki, serwowaną przez prezydenta USA Donalda Trumpa. Pokojowego Nobla nie dostała jednak młoda Szwedka mówiąca prosto z mostu, że grozi nam klimatyczna zagłada, ale ktoś z zupełnie innej bajki – 43-letni premier Etiopii Abiy Ahmed Ali. Huraganu na Twitterze nie było – w końcu przyszłość Etiopii nie wywołuje takich emocji jak gromiąca światowych przywódców Greta, o ile w ogóle budzi jakiekolwiek emocje. Nagroda dla etiopskiego premiera jest jak najbardziej zasłużona. I to z wielu powodów.",,
Katolicka etyka: Seksualne oderwanie od rzeczywistości,"Z katolickim seksem jest jak ze sportem: nie ten jest sportowcem, kto zasiada w Komitecie Olimpijskim. Tymczasem katolickie zasady dotyczące seksu tworzą głównie mężczyźni, którzy go nie uprawiają – księża.","Katolicy nie chcą stosować się do kościelnego seksualnego kodeksu. Przykład: metody antykoncepcyjne są w powszechnym użytku, o czym świadczy choćby to, że są w powszechnej sprzedaży – trudno przypuszczać, że w 13 tys. polskich aptek zaopatrują się wyłącznie niekatolicy.",,
"OPINIA
Polski Kościół dolewa oliwy do ognia, czerpiąc niewytłumaczalną satysfakcję z wykluczania i pogardy","„Katolicy nie mogą wspierać programów, które promują aborcję, starają się przedefiniować instytucję małżeństwa, usiłują ograniczyć prawa rodziców w zakresie odpowiedzialności za wychowanie ich dzieci, propagują demoralizację dzieci i młodzieży"" – pisał w liście przed wyborami abp Stanisław Gądecki, metropolita poznański i przewodniczący Konferencji Episkopatu Polski.","To ten sam hierarcha, który zadecydował, że podległa mu kuria w Poznaniu nie wyda akt z postępowania kanonicznego dotyczącego księdza, który przez lata molestował nieletniego wówczas Szymona. Prokurator Rejonowy w Chodzieży, który zabiegał o ich wydanie, musiał skapitulować, mimo że zażalenie kurii oddalił sąd. To dość dobrze pokazuje, w jakim poszanowaniu mają prawo nadający ton episkopatowi hierarchowie.",,
Muzea historyczne - oto najtrwalszy pomnik PiS. Żeby się świat dowiedział,"„Kto rządzi przeszłością, w tego rękach jest przyszłość; kto rządzi teraźniejszością, w tego rękach jest przeszłość” - pisał George Orwell. Właśnie dlatego partia Jarosława Kaczyńskiego buduje muzea historyczne na bezprecedensową skalę.","W mijającej kadencji PiS stoczyło kilka spektakularnych wojen o kontrolę nad muzeami. Ale przejmowanie „wrogich” placówek w świetle kamer i wśród medialnej burzy to jedno. Rządząca partia robi znacznie więcej, by mieć większy wpływ na to, jak opowiada się historię Polski.",,
"OPINIA
Arcybiskup Głódź: strażnik honoru prałata Jankowskiego","- Po Głodziu tego można się było tego spodziewać. On myśli, że można kogoś zignorować i problem wypali się jak zapałka. Może czeka na zmianę papieża? - mówi ofiara księdza Henryka Jankowskiego.","„Skandal Jankowskiego to wielkie lustro, w którym powinna się przeglądać cała Polska, ludzie kościoła” - powiedział etyk i filozof ksiądz profesor Andrzej Kobyliński po ujawnieniu przez „Gazetę Wyborczą” pedofilii księdza prałata Jankowskiego.",,
„Kaczyński doskonale manipuluje strachem. Ale on też się boi”,"Być może Polacy lubią taką domową niewolę, gdzie tata nas broni przed obcymi i daje pieniądze, a mama poczucie, że cokolwiek byśmy zrobili, zawsze będzie nas kochać. Musimy być tylko posłuszni. Nie myśleć, nie krytykować. Wyznawać – mówi prof. Magdalena Środa, filozofka i etyczka.","PROF. MAGDALENA ŚRODA: Czy to, że pani dziecko kradnie, wpłynie na pani miłość do dziecka i potrzebę jego obrony przed obcymi? Zwłaszcza że ciągle pani słyszy, że obcy chcą zniszczyć pani dzieciaka i zagrozić pani rodzinie?",,
Na mapie polskich pomników znajdziemy niemal samych wojowników i geniuszy. A gdyby tak zmienić zasady gry?,"W centrum Warszawy co drugi pomnik przypomina nam o wojnie, większość przedstawia mężczyzn. – A gdyby tak zacząć stawiać zupełnie inne pomniki? – pytają twórcy festiwalu Warszawa w Budowie.","Ten papież w Częstochowie jest wyjątkowy, ma czternaście metrów. Jeszcze za życia Jana Pawła II postawiono mu w Polsce 230 pomników. Jednak prawdziwa pomnikomania zaczęła się po jego śmierci. Dziś objeżdżając polskie miasta, wsie i miasteczka, znajdziemy blisko tysiąc pomników papieża Polaka.",,
Bartosz Bielenia wśród najlepszych europejskich aktorów,"Bartosz Bielenia jest jednym z 10 aktorów odznaczonych tytułem europejskiej wschodzącej gwiazdy Shooting Star 2020. To wyróżnienie przyznawane co roku podczas Międzynarodowego Festiwalu Filmowego w Berlinie. Tegoroczna edycja wystartuje 21 lutego. W poprzednich latach tytuł otrzymali Agnieszka Grochowska, Agata Buzek, Jakub Gierszał, Mateusz Kościukiewicz, Zofia Wichłacz i Dawid Ogrodnik.","Bielenia zwrócił na siebie uwagę fenomenalną kreacją w „Bożym Ciele” Jana Komasy. – Sutannę zdejmowałem tylko do obiadu, żeby jej nie pobrudzić – opowiadał nam niedawno o swojej transformacji do roli. Oto cały wywiad.",,
Inwestycja ojca Rydzyka może być groźna dla środowiska. PiS dało na nią miliony z państwowej kasy,"– Cokolwiek zaczyna budować, to z założeniem, że buduje swój pomnik i że to będzie przedsięwzięcie na miarę dwóch tysięcy lat chrześcijaństwa – mówi Jacek Hołub, współautor „Imperatora”, biografii ojca Tadeusza Rydzyka i historii jego biznesów. W czasach rządów PiS państwowe instytucje łożą miliony na te „dzieła”, „pomniki” i biznesy.","Gdy toruński redemptorysta ogłaszał swoje plany związane z geotermią, zapewniał, że będzie to projekt ekologiczny i wydajny. – Łapałem się za głowę – mówi dr Michał Wilczyński, niezależny ekspert rynku paliw i energii, były główny geolog kraju.",,
Biskupi ukrywają w szafach niejednego trupa. Jarosław Kaczyński doskonale o tym wie,"Biskupi sądzą, że ostentacyjne popieranie PiS jest niewinne. Mylą się. Historia uczy, że Kościół, który bierze ślub z jakąś partią, zostaje wdową po wyborach.","Codzienna praktyka jest taka: kościelne płoty służą jako słupy ogłoszeniowe dla kandydatów PiS do sejmu i senatu. W salkach przykościelnych odbywają się spotkania wyborcze z działaczami partii władzy. Zdarzają się nawet sytuacje, że politycy PiS są zapraszani, by „od ołtarza” raczyć wiernych „dobrym słowem”. Hierarchowie, jak choćby nieformalny rzecznik partii władzy abp Marek Jędraszewski, nie otwierają ust, jeśli nie krzyczą, podobnie jak liderzy PiS, że największym zagrożeniem dla Polski są osoby LGBT. A ostatnio kropkę nad „i” stawia abp Stanisław Gądecki, który w liście do wiernych pisze, na kogo ma głosować katolik.",,
ONZ zmienił się w klub nudziarzy,"Ludzkość zafundowała sobie luksusowy skansen. Wielką, kosztowną instalację muzealniczą dającą wgląd w miniony, choć niezbyt odległy, świat. Są tu „eventy” i dobrze opłacani aktorzy. Jest też cała rzesza ludzi, którzy robią rzeczy szczytne i świetne ginące w zgiełku i tandecie. O czasach świetności przypomina szyld głoszący dumnie „Organizacja Narodów Zjednoczonych.”","W Nowym Jorku odbył się doroczny zjazd członków międzynarodowego klubu prezydentów, premierów i ważnych polityków nazywany Zgromadzeniem Ogólnym ONZ. Mało kto zwróciłby uwagę na tę imprezę z wyjątkiem zainteresowanych i dziennikarzy usiłujących nadać rangę spotkaniu opatrzonemu numerem porządkowym „74.”",,
"OPINIA
Jędraszewski znów o „tęczowej zarazie”. „To choroba, którą trzeba zdiagnozować, a następnie leczyć”","Dla mnie ideologia LGBT jest „zarazą"" - mówi w najnowszym tygodniku „Do Rzeczy"" abp Marek Jędraszewski.","Metropolita krakowski broni w wywiadzie słów z sierpniowej homilii, gdy powiedział: - Czerwona zaraza już nie chodzi po naszej ziemi, ale pojawiła się nowa, neomarksistowska, chcąca opanować nasze dusze, serca i umysły. Nie czerwona, ale tęczowa - mówił Jędraszewski. W „Do Rzeczy"" tłumaczy: „Kiedy stwierdziłem, że ideologia LGBT jest zarazą, tym samym powiedziałem: to jest pewna choroba, którą trzeba właściwie zdiagnozować, a następnie leczyć - tak jak każdą zarazę. Nie spodziewałem się tego, zwłaszcza że o sprawach związanych z ideologią LGBT mówiłem już wielokrotnie wcześniej, m.in. podczas procesji Bożego Ciała na Rynku Głównym w Krakowie. W tej uroczystości wzięło udział kilkanaście tysięcy ludzi, którzy klaskali, wyrażając aprobatę tego, co mówiłem, i wówczas media mainstreamu milczały. Z czego wynikła ta sierpniowa agresja i nagonka? Nie wiem"".",,
Gdy już nic nie zostało,"Chciał malować jak Picasso, dziś mówią o nim – drugi po Picassie. Mniej znane obrazy Francisa Bacona, jednego z najważniejszych malarzy XX wieku, można oglądać na wielkiej wystawie w paryskim Centre Pompidou.","Francis Bacon stał smutno pochylony nad Sekwaną, za plecami miał mury Grand Palais, gdzie otwierała się właśnie wielka wystawa podsumowująca trzy niezwykle udane dekady jego twórczości. Malarz chyba w ogóle o tym nie myślał. Matka, która wspierała go nawet w najtrudniejszych chwilach, zmarła kilka miesięcy wcześniej, a kochanek i jedna z jego muz, George Dyer, popełnił samobójstwo w łazience pokoju hotelowego, który wspólnie wynajęli w Paryżu. Był październik 1971 roku, malarz miał 60 lat. Fatum ciążyło nad nim od lat.",,
Klimatyczna Kasandra. Greta Thunberg skończyła 17 lat,"W szkole chowała się w toalecie. Zjedzenie banana zajmowało jej 53 minuty. Choć nadal woli towarzystwo psów od ludzi, jeździ po świecie, wieszcząc klimatyczną zagładę. Co napędza Gretę Thunberg?","Już dawno wystąpienie na forum ONZ nie budziło tyle emocji co mowa 16-letniej Szwedki na zakończonej w minionym tygodniu konferencji klimatycznej. Drobna dziewczyna w różowej bluzce ze śmiertelną powagą cedziła: „Nie powinno mnie tu być. Powinnam być w szkole, po drugiej stronie oceanu. Swoimi pustymi słowami ukradliście moje marzenia, moje dzieciństwo. A jednak jestem jedną z tych, co miała szczęście. Ludzie cierpią. Ludzie umierają. Nasze ekosystemy są zrujnowane. Jesteśmy na początku masowej zagłady, a wszystko, o czym jesteście w stanie mówić, to pieniądze i bajki o wiecznym wzroście gospodarczym”.",,
"OPINIA
Schizma, albo rewolucja. Niemieccy biskupi chcą zniesienia celibatu. Papież nie mówi „nie”","Niemieccy biskupi są o krok od zmian obalających wiekowe tradycje Kościoła katolickiego. Chcą zwołać synod, który podda w wątpliwość zakaz małżeństw księży, kapłaństwa kobiet i jednoznaczne potępianie antykoncepcji. Kościelni konserwatyści biją na alarm. Jednak Papież jest zainteresowany efektami rewolty.","Popłoch wśród kościelnych konserwatystów. W połowie września przed schizmą ostrzegł niemieckich biskupów kardynał Marc Ouellet, prefekt Kongregacji ds. Biskupów. W skierowanym do nich liście napisał, że zmiany nad którymi się pochylają mogą iść zbyt daleko i niemiecki Kościół nie będzie mógł ich wprowadzić. Ale te słowa nie wywołały szczególnego efektu. Niemiecki episkopat nadal zmierza po drodze synodalnej, której kolejnymi przystankami mają być dyskusja o niedyskutowanych dotąd paradygmatach: celibacie, posłudze kobiet, homoseksualizmie, kontroli urodzeń.",,
"OPINIA
Brudna kasa Kościoła","Zaraz po swoim wyborze w 2013 roku Franciszek mówił, że musi zrobić porządek z watykańską kasą. Dziś widać, że chyba łatwiej będzie przecisnąć się wielbłądowi przez ucho igielne niż Franciszkowi posprzątać tę finansową stajnię Augiasza.","Życie Watykanu to nie tylko modlitwa, post i jałmużna, ale także trzy wielkie ludzkie namiętności: seks, władza i pieniądze. Tajemnice związane z żywiołem seksualnym opisał francuski dziennikarz Frederic Martel w głośnej książce „Sodoma. Hipokryzja i władza w Watykanie”. Tajemnice związane z władzą, zakulisowymi walkami między poszczególnymi kardynałami, opisał z kolei włoski dziennikarz Gianluigi Nuzzi w książce „Jego Świątobliwość. Tajne dokumenty Benedykta XVI”, która doprowadziła do tzw. afery VatiLeaks i ostatecznie do podjęcia przez papieża Benedykta XVI decyzji o abdykacji. Wcześniej, ten sam Nuzzi, napisał inną intrygującą książkę: „Vaticano S.p.a” („Watykan sp. z o.o.”). Rzecz dotyczyła finansów papiestwa. Co ciekawe: jednym z zadań, jakie postawił sobie Franciszek, dotyczyło właśnie wyprostowania watykańskich finansów. A dokładniej: sprawienia, by stały się one przejrzyste. Doskonale wiemy, także z naszego rodzimego podwórka, że kościelne finanse nie podlegają takiej samej kontroli, jak finanse każdej innej instytucji. Watykan skrupulatnie korzysta z tych niejasności i przywilejów. Bazuje też na przekonaniu, że jeśli kościelna instytucja prowadzi działalność gospodarczą czy finansową, jeśli organizuje datki czy zbiórkę pieniędzy, to jest to z pewnością robione w zbożnym celu. Nic bardziej mylnego. Bank Watykański co jakiś czas pokazywany był jako miejsce, gdzie prano brudne pieniądze, albo stawał się miejscem, gdzie przekazywano gigantycznych łapówek włoskim politykom. Dziś finanse watykańskie znów budzą emocje – Franciszek spotkał się w tej sprawie z Radą ds. Ekonomicznych Watykanu, by przedyskutować jak zracjonalizować wydatki Stolicy Apostolskiej. Dlaczego? Bo deficyt Watykanu wzrósł w zeszłym roku dwukrotnie osiągając ok. 70 mln euro. To efekt, jak mówią watykańscy urzędnicy, złego zarządzania kościelnymi funduszami, fatalnie prowadzonych inwestycji i administrowania kościelnymi dobrami. A także beztroski purpuratów, którzy zdają się żywić przekonanie, że Lud Boży nie pozwoli, by hierarchowie nie mieli na wikt i opierunek. Symbolem watykańskiego rozpasania jest kard. Tarcisio Bertone, który swoją karierę robił za czasów Jana Pawła II i Benedykta XVI – w czasie pontyfikatu papieża Ratzingera pełnił funkcję wpływowego sekretarz stanu. Kiedy Franciszek go odwołał, kard. Bertone zasłynął głównie z tego, że przygotował sobie do zamieszkania 600-metrowy apartament w Palazzo San Carlo ze 100-metrowym tarasem. To przykład tego, jak bardzo watykańscy kurialiści są oderwani od rzeczywistości. I jak wielki problem mają z głównym przesłaniem papieża Franciszka, który chce „Kościoła ubogiego i dla ubogich”. Dlatego argentyński papież sam zamieszkał w Domu św. Marty w 70 metrowym mieszkaniu. Dlatego sam prowadzi skromne życie, by - poprzez własne świadectwo - zmusić do zmiany stylu watykańskich purpuratów. Dlatego domaga się redukcji wydatków - przykładowo, by zaprzestać organizowania kosztownych watykańskich konferencji. Chce racjonalizacji kosztów i zapewnienia przejrzystości finansowej watykańskich instytucji. Jednocześnie podkreśla, że te działania nie mogą się dokonywać poprzez zwolnienie ludzi, którzy dziś pracują w Watykanie. A jest to około 3 tysięcy pracowników. Wspominam o tym dlatego, że w ostatnich dniach w Polsce opinię publiczną zbulwersowała wiadomość, że metropolita krakowski, abp Marek Jędraszewski, zwolnił z dnia na dzień 5 kobiet, argumentując, że samotnie wychowują dzieci. Dla Franciszka najważniejszy jest człowiek. Dla abp Jędraszewskiego kościelna instytucja i zbanalizowana doktryna. Czy Franciszkowi uda się posprzątać choć trochę tę finansową stajnie Augiasza, którą dziś jest Kuria Rzymska? Papieżowi nie można odmówić dobrych intencji. Ale efekty jego działania są marne. Przypomnijmy, że watykańskie finanse miał naprawić australijski kardynał George Pell, którego papież powołał na prefekta Sekretariatu ds. Ekonomii, czyli odpowiednika ministra finansów. Tyle, że Franciszek musiał go odwołać w 2017 r., bo pojawiły się zarzuty, że kard. Pell molestował dzieci. Ostatecznie zarzuty potwierdził sąd, skazując hierarchę na 6 lat więźnia. Pamiętam też rozmowę, jaką przeprowadziłem z wybitnym włoskim watykanistą Marco Politim. Był rok 2012. Rzym. Końcówka rządów Benedykta XVI, który nie potrafił ujarzmić sporów i kłótni między watykańskimi koteriami. A stawką tych podjazdowych wojen, jak powiedział mi Politi, zawsze są władza i pieniądze. Jeśli więc Franciszek chciałby dokonać rewolucji w zarządzaniu watykańskimi funduszami, sam musiałby zająć się sprawą. A to robota nie tylko brudna, ale także zmuszająca do pracy 24 godziny na dobę.",,
Abp Marek Jędraszewski. Król episkopatu,"Abp Marek Jędraszewski chce budować polski Kościół w kontrze do Kościoła toruńskiego, tyle że jest bardziej radykalny od Tadeusza Rydzyka. Walka o przywództwo ma dziś polityczną twarz.","Gdy wierchuszka PiS jeździ do Torunia, Andrzej Duda jest częstym gościem przy Franciszkańskiej w Krakowie. Prezydent też chce mieć swojego Rydzyka – twierdzi przedstawiciel episkopatu. Gospodarz Franciszkańskiej, abp Marek Jędraszewski, jest ostatnio częstym tematem rozmów wśród hierarchów.",,
Arcybiskup Jędraszewski nagle zwolnił z pracy 5 kobiet. „Nie znamy przyczyn tej decyzji”,Arcybiskup Marek Jędraszewski zlikwidował biuro prasowe swojej diecezji. Wszyscy pracownicy - pięć kobiet - tracą pracę z dniem 1 października.,"„Chciałam ostatni raz w roli kierującej biurem prasowym archidiecezji krakowskiej pożegnać się z Państwem. Nasz zespół stanowi pięć kobiet z dziećmi na utrzymaniu, które z oddaniem, przekonaniem i wszelkimi umiejętnościami, które posiadamy, i które nabyłyśmy przez ten czas, starały się służyć Kościołowi krakowskiemu i powszechnemu. Był to trudny, ale i piękny czas wyzwań, nauki, prób i wiary w to, że nasza praca bez limitu czasu, bez ograniczeń, mimo chorób, świąt, rozstania z najbliższymi ma sens, że jest przydatna Państwu, potrzebna ludziom, użyteczna Kościołowi i miła Bogu” - napisała w pożegnalnym mailu do dziennikarzy Joanna Adamik, szefowa biura prasowego Archidiecezji Krakowskiej.",,
"OPINIA
Kościół Katolicki w Polsce jest jak Titanic","Tak źle nie było nigdy. Rekordowy spadek liczby powołań kapłańskich i zakonnych, największy od lat deficyt udziału dzieci i młodzieży na lekcjach religii oraz brak zaufania do hierarchów. Kościołowi ubywa na wszystkich frontach.","Statystyki są bezlitosne. Z badań CBOS przeprowadzonych w ramach programu „Młodzież"" wynika, że w 2018 r. udział w katechezach deklarowało 70 proc. ankietowanych. Dla porównania w 2010 r. było to 93 proc., w 2013 – 89 proc., a w 2016 – 75 proc. To tendencja malejąca i nie ma wątpliwości, że będzie już tylko gorzej.",,
Fundacja „Nie Lękajcie Się” zostanie zlikwidowana,"Znana organizacja, która zasłynęła walką z pedofilią w Kościele, przestanie istnieć – podaje Radio ZET. Powód? Nadużycia finansowe byłego prezesa fundacji Marka Lisińskiego. Członkowie zarządu nie chcą być już kojarzeni z fundacją uwikłaną w afery.","Przyszłość fundacji „Nie Lękajcie Się” już od kilku miesięcy wisiała na włosku. Już w maju 2019 roku „Gazeta Wyborcza” ujawniła, że prezes organizacji Marek Lisiński miał wyłudzić od jednej ze swoich podopiecznych 30 tys. zł. W wiadomości mailowej poinformował jedną z podopiecznych fundacji, Katarzynę, że od kilku miesięcy leczy się na raka trzustki i brakuje mu pieniędzy na leczenie „nowatorską metodą NanoKnife”. Kobieta, od której wyłudził pieniądze, niecałe dwa tygodnie wcześniej otrzymała zadośćuczynienie w wysokości 1 mln złotych od Towarzystwa Chrystusowego, z którego pochodził jej oprawca, ksiądz Roman B.",,
"OPINIA
Polski Kościół już dawno stracił władzę nad duchem swoich wiernych. Została mu jeszcze polityka","Kościół już dawno stracił władzę. Nie tę polityczną oczywiście. Tej biskupi trzymają się niczym pijany płotu, popierając i wspierając PiS. Jakiej zatem władzy już biskupi nie mają?","To zadziwiające, jak instytucja, która winna mieć nieustanny nasłuch społeczny, której przedstawiciele - duchowni - powinni wiedzieć, co ludziom w duszy gra, jest na tę rzeczywistość totalnie ślepa i głucha. Każdy kolejny sondaż, jaki otrzymujemy, pokazuje jasno: Polacy nie chcą Kościoła, duchownych, którzy zamieniają ambonę na sejmową mównicę. Ostatnie takie badanie opinii publicznej mówi jasno: 43 proc. respondentów uznaje, że Kościół „zdecydowanie zbyt dużo angażuje się w politykę”. Dodatkowo 20 proc. wybrało odpowiedź „raczej zbyt dużo angażuje się w politykę”, a 25 proc. uznało, że angażuje się na odpowiednim poziomie. Tylko 3 proc. badanych było zdania, że Kościół zbyt mało angażuje się w politykę. Odpowiedź „zdecydowanie zbyt mało” wybrało 0,4 proc. badanych, a 7 proc. nie miało zdania na ten temat.",,
Prytmitywną barką i traktorem do gnojówki. Jak w 1939 r. uratowano wawelskie arrasy?,"Setki osób zrobiło we wrześniu 1939 r. co się dało, by uratować wawelskie arrasy i inne zbiory z królewskiego skarbca. Bezcenne zabytki wróciły do Krakowa dopiero wiele lat po wojnie.","Arrasy zostaną schowane w cylindrycznych metalowych futerałach. Chorągwie – w drewnianych walcach. Siodła i rzędy złoży się do wielkich metalowych skrzyń. A do mniejszych, cynowych, pójdą puchary, wyroby złotnicze, regalia – w tym Szczerbiec, miecz koronacyjny polskich królów, a także rękopisy Chopina i Biblia Gutenberga. Kierujący ewakuacją skarbów wawelskich prof. Adolf Szyszko-Bohusz, szef Kierownictwa Odnowienia Zamku Królewskiego na Wawelu, czuje, że 31 sierpnia 1939 r. to ostatni dzwonek. Europa pakowała się już od dawna: Luwr, Rijksmuseum, British Museum zdążyły ukryć przed Niemcami swoje zbiory. Tylko Wawel zwlekał, bo urzędnicy z MSZ przekonywali, że wojny nie będzie.",,
Wśród kardynałów nominowanych przez papieża Franciszka znów nie ma ani jednego Polaka. Dlaczego? Odpowiedź jest prosta,"Kiedyś pytano: „A ile dywizji ma papież?”. Dziś, gdy chodzi o Kościół i jego wewnętrzną politykę, trzeba pytać: „A ilu kardynałów nominował Franciszek?”.","Już 5 października odbędzie się konsystorz, na którym papież Franciszek wyniesie do godności kardynalskiej 13 arcybiskupów i biskupów – 10 czynnych i 3 emerytowanych. W gronie przyszłych purpuratów jest trzech wysokich urzędników kurialnych oraz siedmiu ordynariuszy diecezji z Afryki, Ameryki, Azji i Europy. Są też też trzej hierarchowie, którzy skończyli 80. lat - mianowani kardynałami „za szczególne zasługi dla Kościoła”. Ale z polskiej perspektywy ciekawe jest to, że to kolejny rok, gdy wśród nowych kardynałów nie ma żadnego Polaka. Dlatego warto postawić trzy pytania: co nominacje oznaczają dla Kościoła powszechnego, co oznaczają dla wyboru przyszłego papieża, i co znaczą dla polskiego Kościoła?",,
"Rydzyk dostał z kasy państwa ok. 214 mln zł. Nie wiadomo, na co te pieniądze wydał, bo nikt go nie kontroluje","Geotermia, wyższa szkoła, muzeum – to tylko niektóre inwestycje ojca Tadeusza Rydzyka, finansowane z budżetu państwa. Odkąd Prawo i Sprawiedliwość doszło do władzy, mają się lepiej niż kiedykolwiek w historii. Od 2015 r. z budżetu państwa przez fundacje redemptorysty – według wyliczeń OKO.press – przeszło już ponad 214 mln zł. Na co konkretnie – Rydzyk nie ujawnia.","Kłopot też w tym, że niektóre inwestycje więcej szkodzą, niż pomagają.",,
Księża zatraceni,Polski Kościół nie chce wracać do sprawy księży uwikłanych we współpracę z UB i SB. Boi się skandalu. Ale naprawdę skompromitować może Kościół ukrywanie prawdy. Tekst przypominamy w ramach cyku 18 tekstów na 18. urodziny. Więcej informacji na końcu artykułu.,"Agent o kryptonimie Roman był zakonnikiem, wieloletnim przeorem klasztoru nad Podkarpaciu. Wykształcony, zdolny, znał trzy języki. Pozyskano go w 1966 roku. Miał wtedy 53 lata. Z dokumentów nie wynika, co nim kierowało. Wiemy, że pisał obszerne donosy i że 7 listopada 1979 r. z okazji rocznicy rewolucji październikowej dziękował wylewnie swemu prowadzącemu oficerowi za prezenty, na przykład za koniak. Brał też pieniądze. Zasłużył na nie - jako kolega papieża Jana Pawła II ze studiów został dopuszczony do spotkania z nim podczas pierwszej pielgrzymki, właśnie w 1979 r. Wszystko potem opisał - dokładnie i bez emocji.                                                    Marcin Przeciszewski, dziennikarz KAI, zauważa, że biskupi i tak orientowali się, kto był agentem. Po pierwsze, część tych ludzi sama się przyznawała, na przykład podczas spowiedzi. Poza tym niektórych księży już wcześniej podejrzewano o współpracę z SB. Jeśli Kościół rzeczywiście próbował wtedy załatwić tę sprawę, zrobił to po cichu. Czy teraz będzie podobnie? Przeciszewski uważa: - Kościelnej listy Wildsteina spodziewać się nie należy. Biskupi będą to chcieli załatwić sprawiedliwie, ale i bez naruszania czyjejkolwiek godności. Potwierdza to biskup Pieronek: Kościół załatwia takie sprawy przede wszystkim w konfesjonale. Ksiądz z diecezji warszawskiej: 90 procent biskupów chciałoby ten problem rozwiązać we własnym gronie. Co to oznacza? Zapewne wybór takiej metody, jaką zastosował w Lublinie arcybiskup Józef Życiński. Aby rozwiązać sprawę zarzutów wobec pracowników KUL, powołał komisję tak utajnioną, że nawet jej skład jest starannie zakonspirowany. Wypowiedzi prymasa Glempa mogłyby świadczyć, że on ma na ten temat inne zdanie. W wywiadzie dla PAP powiedział ostatnio: ""Donosiciele wśród księży powinni ponosić takie same konsekwencje jak wszyscy inni"". Podobną jak prymas opinię wyrażają też niektórzy księża. - Nie tylko wykonujemy zawód zaufania publicznego, ale lubimy się określać jako słudzy prawdy - przypomina prezes Radia Plus ksiądz Kazimierz Sowa. Ksiądz Maj jest pierwszym i na razie jedynym duchownym, który chce zajrzeć do materiałów IPN na swój temat. - Czy ksiądz biskup poprosi o swoją teczkę? - ""Newsweek"" pyta biskupa Tadeusza Pieronka. - A po co, wiem wszystko o sobie - odpowiada hierarcha. Trudno jednak będzie obronić taką postawę, kiedy lustrację przejdą wszystkie inne grupy społeczne. Dlatego historyk dr Jan Żaryn wolałby, aby biskupi wykazali się inicjatywą: - Mogliby wystąpić z apelem o zmianę prawa. W tej chwili biskup nie może sprawdzić księdza. A może powinien, tak jak pracodawca powinien móc prześwietlić swojego pracownika. Pytany o to, czy jakikolwiek dokument zjeżył mu włos na głowie, dr Żaryn opowiada o raporcie agenta o kryptonimie Bolesław. Był kapelanem więziennym. W roku 1950 wyspowiadał skazanego na śmierć politycznego więźnia, który przyznał się, że udaje kogoś innego w obawie o los swojej rodziny. TW ""Bolesław"" natychmiast złożył meldunek. Żaryn mówi, że nie zna jeszcze nazwiska tego księdza, ale będzie w stanie je ustalić. Ten duchowny zapewne nie żyje. Jego działalność to świadectwo czasów stalinowskich, odległych i strasznych. Czasów wielkiej podłości, ale i wielkiego strachu. Czasów, kiedy niektórych duchownych łamano groźbą więzienia. Opisany wcześniej ksiądz z diecezji katowickiej, szpiegowany przez własnego ministranta, był straszony przez ubeków karą za to, że odczytał z ambony niewygodny dla władz list biskupa. Aby uniknąć współpracy z UB, początkowo symulował obłęd, aż na parę tygodni trafił do szpitala psychiatrycznego. Ostatecznie zdecydował się na udzielanie służbom informacji, ale nieistotnych i niechętnie. Jedna z wielu wersji tragicznych polskich losów. Prawdę o czasach nam bliższych lepiej opisuje raczej historia księdza, który po wyjściu z izby wytrzeźwień zgłosił się o pomoc do SB. Taka jest prawda o wielu duchownych, którzy współpracowali z komunistycznymi służbami. Także tych, którzy są w polskim Kościele do dziś. Ujawnienie tej prawdy wcale nie skompromitowałoby całej instytucji - większość oparła się bowiem pokusom i naciskom. Za to ukrywanie jej grozi kompromitacją. TW ""Wacław"" ksiądz-doktor, któremu SB miała pomagać (bezskutecznie) w habilitacji na ATK, zmarł przed pół rokiem. Jego ostatnia parafia uczciła go żałobnym wpisem na stronie internetowej. Wychwalano jego zasługi dla Kościoła i Ojczyzny. Tym ludziom należy się prawda. Co z nią zrobią, to ich sprawa. *** Czym jest cykl 18 na 18? Z okazji 18. urodzin tygodnika Newsweek Polska postanowiliśmy przypomnieć 18 materiałów, które zmieniły polską rzeczywistość: od dziennikarskich śledztw Marka Kęskrawca, które zobrazowały ekologiczny terror, przez pamiętny wywiad Szymona Hołowni o cierpieniu i Teresy Torańskiej o Smoleńsku, po układy finansowe PiS-u. Pamięta pan Hioba? Folwark księdza Nowoka. Jak księża odzyskiwali ziemię Wielki strach w fabryce dokumentów Minister na włościach Od rządu do nierządu Tajemnice Nangar Khel Ekologiczny terror Rajmund Kaczyński. Ojciec braci Matnia Łapińskiego Lekarze gaszą światło Lech Wałęsa spółka z o.o. Murzyni pana Mirka. Czy działacz PO Mirosław Skorupski handluje ludźmi? Układ scalony Tata, moje dziecko Dla sprzątaczek szpital jest jak obóz pracy Całe życie walczę. Ostatni wywiad z Korą Powiem pani, co myślę o tym locie do Smoleńska Lech Kaczyński: Okrągły Stół był konieczny [WYWIAD Z 2009 r.]",,
„Czy można powiedzieć „nie” bogu?” Plácido Domingo oskarżony o molestowanie,"Żywa legenda opery Plácido Domingo może zostać pariasem. Przynajmniej w USA, gdzie oskarżenia o seksualne molestowanie wykończyły już setki wpływowych mężczyzn.","Pierwszy test społecznych nastrojów wypadł pomyślnie. Publiczność Festiwalu w Salzburgu, by zademonstrować, że stoi po stronie artysty, zgotowała mu owację na stojąco, nim zaczął śpiewać. Jednak Austria to nie Ameryka. Występy Domingo zdążyła odwołać zaliczana do tzw. wielkiej piątki Orkiestra Filadelfijska i druga pod względem prestiżu w swej branży opera w San Francisco. Nowojorska Metropolitan Opera od 25 września ma wystawiać „Makbeta” Giuseppe Verdiego ze słynnym tenorem w roli głównej, lecz jej rzecznik oświadczył, że los przedstawienia zależy od wyników śledztwa.",,
"OPINIA
Polska ponosi odpowiedzialność za nowe Niemcy","Niemcy stały się krajem imigranckim. Co czwarty obywatel RFN ma imigranckie korzenie. To ma ogromny wpływ na pamięć o II wojnie światowej. Co piąty młody Niemiec nie wie, z czym połączyć hasło „Auschwitz”. To ogromne wyzwanie dla Berlina. Ale także dla Warszawy. Problem w tym, że PiS kompletnie nie rozumie współczesnych Niemiec, bo jest zaślepiony bieżącymi wojenkami.","„Biodeutsche” - ciągle teraz w rozmowie z niemieckimi znajomymi słyszę to pojęcie. W dosłownym tłumaczeniu oznacza: „Bio-Niemcy”, w wolnym: „rdzenni Niemcy”. Przy dynamicznie zmieniającej się strukturze niemieckiego społeczeństwa, to musiało się tak skończyć. Język znalazł sposób na rozróżnienie Niemców z dziada pradziada od Niemców, których dziadowie i pradziadowie nawet w Niemczech nie byli.",,
Powód zawsze się znalazł. Jak rozwodzili się Polacy w I Rzeczpospolitej,"Gdyby nasi konserwatywni politycy, tak często stawiający staropolskie Małżeństwa za niedościgniony wzór, odkryli, jak liberalne idee promują, włosy stanęłyby im dęba.","Udowodnienie zdrady małżeńskiej jest uznawane za prawną przyczynę rozwodu, ale w zasadzie wystarczy nie więcej niż niezgodność charakteru, niechęć czy znużenie” – pisał Nathaniel William Wraxall we „Wspomnieniach z Polski”. Przybysza z Anglii, który zwiedzał w drugiej połowie XVIII wieku kraj nad Wisłą, zaszokowało, że Polki mogą samodzielnie przeprowadzać rozwód, zachowując majątek. Mieszkankom Anglii taka swoboda zacznie się śnić dopiero sto lat później. Nic więc dziwnego, że skonfundowany Wraxall zapisał: „Wprost boję się mówić o tym, co widziałem i wiem na ten temat, tak nieprawdopodobnie to wygląda”. Być może miał na myśli sprawę Anny Potockiej, która rozwiodła się z mężem Antonim Tarłą, ponieważ okazał się impotentem. O tym wydarzeniu plotkowano na salonach stolicy za sprawą anonimowego poematu, który ze szczegółami opisywał ich intymne pożycie, a raczej jego brak. Co więcej, o autorstwo paszkwilu, jak „u pana Tarła brakło tarła”, można podejrzewać samą małżonkę porzuconego, bo nie do takich brewerii urażone Polki bywały zdolne. Kobiety w Rzeczypospolitej (ściślej mówiąc, szlachcianki i mieszczki) mogły sobie pozwolić na znacznie więcej niż obywatelki innych krajów, a to za sprawą przywilejów, które dziś określilibyśmy jako małżeński pakiet socjalny, wówczas zaś nosił nazwę intercyzy. Już w XVI wieku ta podpisywana przed ślubem umowa zawierała wykaz tego, co panna młoda wnosiła do związku w posagu otrzymanym od rodziców. Posag pozostawał własnością kobiety i bez jej pisemnej zgody mąż nie mógł z niego uszczknąć nawet grosza. Stąd tak głośnym echem w całej Rzeczypospolitej odbiła się afera sprokurowana przez Jana Mikołaja Radziwiłła, który w 1705 roku tuż po ślubie z Dorotą Przebendowską podstępem podsunął jej do podpisania dokument przekazujący mu prawo do posagu. Chciał tym sposobem zdobyć sumy potrzebne na spłatę olbrzymich długów. Jednak teść, podskarbi wielki koronny Jan Jerzy Przebendowski, przejrzał jego zamiary i ostrzegł córkę. Ta wkrótce przeprowadziła rozwód z powodu oszustwa męża oraz faktu, że uchylał się od wypłaty małżonce… pensji. Rzecz ta zabrzmi dla współczesnych mężczyzn zatrważająco, ale wtedy było to normą: każdy Sarmata w intercyzie zobowiązywał się do wypłacania żonie poborów. Dokument określał roczną kwotę, którą zazwyczaj przekazywano w dwóch transzach: 6 stycznia, w święto Trzech Króli, oraz 24 czerwca, na św. Jana. Co więcej, pan młody podpisywał też wykaz osobistej biżuterii i klejnotów przyszłej żony. Ich również nie miał prawa tknąć bez zgody zainteresowanej. W kolejnym aneksie określano zaś wysokość wiana, czyli ustalano, jaka część majątku męża przypadnie małżonce, jeśli go przeżyje. Tradycja nakazywała, by wiano było trzy razy większe od posagu i obejmowało dwór lub zamek, gdzie wdowa mogłaby zamieszkać. Również w razie separacji lub rozwodu ta posiadłość stawała się własnością kobiety. Mąż mógł zająć majątek połowicy po jej śmierci, jeśli posiadali potomstwo. Inaczej posag wracał do rodziców lub, jeśli ci już nie żyli, rozdzielano go pomiędzy krewnych żony. Wyposażone w taki pakiet socjalny kobiety nie musiały się więc obawiać o swój los, gdy chciały zerwać nieudany związek. „Rozwód nie był rzeczą obcą społeczeństwu szlacheckiemu” – pisze Jan Bystroń w „Dziejach obyczajów w dawnej Polsce”. O pierwszych rozstaniach stało się głośno w XVI wieku, gdy do Rzeczypospolitej dotarły wpływy reformacji i pozycja Kościoła katolickiego została mocno zachwiana. Ale potem zdarzały się nieczęsto, budząc sporą sensację. Jednak już w połowie XVII wieku poeta Wacław Potocki narzekał w „Moraliach”, że jest rzadkością, „jeśli bez rozwodu Stadło (rodzina) ze sobą dożyje”. Sporo w tym przesady, choć w tamtym okresie pojawiły się pierwsze panie potrafiące zakończyć z hukiem nieudane związki i jeszcze się tym szczycić. Jedna z nich, Anna Stanisławska, w spisanym wierszem pamiętniku przedstawiła, jak jej ojciec, wojewoda kijowski Michał Stanisławski, po ponownym ożenku pozbył się z domu jedynaczki, swatając ją w 1668 roku z synem kasztelana krakowskiego Janem Kazimierzem Warszyckim. Ich noc poślubna okazała się katastrofą. Wedle relacji panny młodej mąż zajmował się ścieraniem kurzu z okna i łapaniem much. Potem było jeszcze gorzej. W ataku furii zdarzało mu się dusić żonę i grozić jej nożem. Wyraźnie cierpiący na zaburzenia umysłowe Warszycki szybko zamienił związek w koszmar. A do tego jeszcze teściowie chcieli ubezwłasnowolnić Stanisławską, by zagarnąć posag. Sytuację Anny pogorszyła też rychła śmierć ojca, na którego pomoc liczyła. Jednak w maju 1669 roku młodej dziewczynie udało się wyjechać z podkrakowskich posiadłości Warszyckich i dotrzeć do Warszawy, gdzie właśnie zbierała się szlachta na sejm elekcyjny. Tam o pomoc poprosiła macochę Annę Potocką oraz dalekiego krewnego, hetmana Jana Sobieskiego. Dzięki nim otrzymała gościnę w jednym z klasztorów i sporządziła pismo rozwodowe. Jako przyczynę wniesienia pozwu podała, że do ślubu zmusił ją ojciec. Jednak Warszyccy nie chcieli pozwolić, by tak cenna zdobycz im się wymknęła. Podczas rozprawy przed sądem biskupim w Warszawie przekonali sędziego, by zażądał aż 12 świadków mogących potwierdzić zeznania Stanisławskiej. Dzięki obrotności Sobieskiego świadkowie się znaleźli, choć decydujące znaczenie miało oświadczenie macochy potwierdzające opowieści pasierbicy. I w końcu sędziowie „zaczym już mię uwolnili i przez dekret rozłączyli” – opisywała z radością Stanisławska. Skłonność Polek do zrywania nieudanych związków spędzała sen z powiek Watykanowi. Rozprawy o unieważnienie małżeństw, nazywane wówczas rozwodami, toczyły się przed sądami biskupimi, bowiem państwo kwestie małżeńskie pozostawiało w gestii poszczególnych Kościołów. A skoro większość Polaków czuła się katolikami, to ich rozstania okazywały się kluczowym problemem dla biskupów. Z jednej strony musieli słuchać Stolicy Apostolskiej uznającej małżeństwo za nierozerwalny sakrament, z drugiej zaś utrzymywać dobre relacje z rodakami, którzy zwykle potrafili przekonująco uzasadniać, że dany związek powinno się uznać za nieważny.„Pan Dobrodziej doskonale wiesz, iż Ojciec św. ma uszy do słuchania, a Jego Ministerium ma ręce do brania” – radziła, jak rozpocząć sprawę rozwodową, doświadczona Katarzyna Kossakowska w liście do Stanisława Szczęsnego Potockiego. Argumenty finansowe czyniły cuda, i to tak wielkie, że w 1741 roku papież Benedykt XIV w specjalnej bulli „Matrimonii perpetuum indissolubilemque” potępił polskich biskupów i arcybiskupów za niecne praktyki łatwych rozwodów, grożąc, że odbierze im uprawnienia do wydawania orzeczeń w sprawach małżeńskich. Ostatecznie osiągnięto kompromis i z nakazu papieża ustanowiono urząd defensora zobowiązanego do obrony podczas procesu związku małżeńskiego i w razie unieważnienia wnoszącego apelację do Watykanu. Według ustaleń Iwony Kuleszy-Woronieckiej, autorki książki „Rozwody w rodzinach magnackich w Polsce XVI-XVIII wieku”, normą stało się wówczas rozpoczynanie przygotowań do rozwodu od sowitych podarków dla defensora. W efekcie wszystko zostało po staremu, zaś warszawskie salony mogły się ekscytować wyczynami hrabianki Honoraty Stempkowskiej, żony Marcina Jerzego Lubomirskiego, która na wieść o tym, że mąż zdradza ją ze śpiewaczką operową Weroniką Bellerową, sama związała się z rosyjskim generałem Michałem Potiomkinem. Romans ten nie trwał długo, a po jego zakończeniu w 1781 roku to Stempkowska wszczęła sprawę rozwodową. Sąd kościelny długo się upierał, że nie ma powodu do zakończenia małżeństwa, i kobieta dopiero po trzech latach doprowadziła sprawę do końca. Wówczas błyskawicznie poślubiła dawnego adoratora, Teofila Wojciecha Załuskiego. Lecz i ten związek okazał się nieudany, bo Stempkowska gustowała w rosyjskich generałach i nowego męża zdradzała z głównodowodzącym wojsk rosyjskich w Polsce, generałem Ottonem Henrykiem Igelströmem. Sam Załuski nie wyszedł na tym najgorzej, bo generał bardzo go polubił i nieustannie protegował męża kochanki na dworze cesarzowej Katarzyny. Trójkąt ten trwał ponad 10 lat, zanim w 1797 roku małżonkowie postanowili się rozstać. Wspólnie sporządzili na piśmie umowę, w której podzielili się opieką nad dziećmi i majątkiem, a pan Załuski w ramach rekompensaty za korzystanie z dóbr ziemskich żony zgodził się jej wypłacić jednorazowo 35 tys. zł. Na koniec zobowiązali się, że przed sądem będą używać jedynie argumentów umożliwiających korzystny dla nich wyrok. Rozwód dostali, a kilka lat potem Honorata Stempkowska poślubiła gen. Igelströma. „Rozpusta miasta Warszawy do tego stopnia przyszła, że w mieście tym (śmiało powiedzieć można) dziesięć razy więcej rozwodów było niżeli w Polsce i Litwie całej. Nawet już w zwyczaju między możniejszymi przy pisaniu ślubnych intercyz weszło, ażeby się która strona rozwodzić chciała, to drugiej pewną summę płacić obowiązana była” – pisał poeta Franciszek Karpiński o latach 80. XVIII wieku. Badająca tamte czasy Iwona Kulesza-Woroniecka zauważa: „Niezwykle rzadko odnajdujemy w pamiętnikach komentarze świadczące o tym, że rozwód wywołał publiczne zgorszenie czy też osobę rozwodzącą się opinia publiczna w jakiś szczególny sposób potępiała”. Status rozwódki nie zamykał dostępu na salony. Kościół zaś po cichu szedł na rękę stronom chcącym zerwać sakramentalny związek. Gorzej, jeśli kobieta upierała się, że małżeństwo trwać musi. Taka opresja dotknęła największego warchoła tamtych czasów, Karola Stanisława Radziwiłła, znanego pod przezwiskiem Panie Kochanku. Książę tak potrafił zajść innym za skórę awanturami i napadami na sąsiadów, że podczas konfederacji generalnej, jaka zawiązała się na Litwie po śmierci króla Augusta III Sasa, szlachta ogłosiła Panie Kochanku wrogiem ojczyzny, po czym skazano go na banicję i konfiskatę majątku. Zaopiekował się nim ambasador rosyjski Nikołaj Repin, dzięki któremu Radziwiłł odzyskał majątek i stał się bezkarny. Bali się go więc wszyscy poza żoną. Teresa Karolina z Rzewuskich znała swoje prawa i umiała je egzekwować. Wprawdzie na co dzień mieszkała w Warszawie, ale gdy latem 1765 roku Radziwiłł nie wypłacił jej pensji, natychmiast ruszyła w drogę do Nieświeża. Sławny pieniacz uprzedzony o przybyciu małżonki umknął z zamku i schował się w klasztorze Franciszkanów. Od tego momentu ruszył wojna o przestrzeganie intercyzy. Księżna domagała się 48 tys. złotych polskich rocznie, a gdy ich nie dostawała, z pomocą służby siłą zajmowała dobra ziemskie męża i egzekwowała należne kwoty. Kiedy zaś brała kredyt, weksle wypisywała na konto Radziwiłła. Po latach prześladowań Panie Kochanku w 1782 roku wszczął sprawę rozwodową, pisząc w pozwie, że żona go porzuciła, zadłużyła, a ponadto nie może mieć dzieci. „Księżna dała odpowiedź, że była zmuszona zaciągać długi, gdyż nie miała pieniędzy na życie, a z Karolem nadal pragnie w zgodzie prowadzić szczęśliwy żywot małżeński” – opisuje Iwona Kulesza-Woroniecka. Ponadto widząc, że w Warszawie rozwód może dojść do skutku, poprosiła ambasadora Austrii Benedikta de Cachéego, by wyjednał u króla Stanisława Augusta Poniatowskiego zgodę na przeniesienie rozprawy do Galicji pod jurysdykcję austriacką. Tam proces ciągnął się kolejne lata, aż w październiku 1789 roku Radziwiłł zaproponował ugodę. Teresa Karolina dała mu rozwód za odszkodowanie o astronomicznej wówczas wysokości miliona złotych. Panie Kochanku niedługo cieszył się wolnością. Zmarł kilka miesięcy później, zaś Rzewuska ponownie wyszła za mąż. Kiedy więc, drogi wyborco płci męskiej, politycy oferują powrót do staropolskich obyczajów, bacz, jakie w rzeczywistości atrakcje ci proponują. Zwłaszcza w kwestiach pożycia małżeńskiego. Czytaj także: Antypolska masturbacja",,
