Megxit. Dlaczego Meghan i Harry nie mieli innego wyjścia,Wycofanie się z życia rodziny królewskiej było uderzeniem wyprzedzającym.,"Dziękuję, że przyszliście, choć nikt was nie zapraszał – przywitał książę Harry grupkę dziennikarzy, którzy wyruszali z nim i jego żoną na objazd po brytyjskiej Wspólnocie Narodów jesienią 2018 r. Nie był w stanie ukryć swojego gniewu. Nigdy nie przepadał za mediami. Miało to oczywisty związek z tragiczną śmiercią jego matki, księżnej Diany, która zginęła w wypadku, próbując uciec przed paparazzi. Harry miał wtedy 12 lat i bardzo to przeżył. – Za każdym razem, gdy słyszę klik migawki i widzę flesz, to wszystko do mnie wraca – wyznał kiedyś.",,
"„Jestem przekonany, że Biedroń będzie gryzł trawę, by wygrać”. Jaki pomysł ma Lewica na kampanię prezydencką [TYLKO U NAS]",Jedną nogą w Brukseli Robert Biedroń chce walczyć o prezydenturę. Czy wzbudzi taki entuzjazm jak zeszłorocznej Wiosny?,"Po niedzielnej konwencji w Słupsku, na której oficjalnie zostanie ogłoszona kandydatura Roberta Biedronia na prezydenta Polski, można powiedzieć, że Lewica zatoczyła koło i wróciła do sytuacji sprzed pół roku. Szef SLD Włodzimierz Czarzasty ogłosił wtedy, że to Biedroń będzie kandydatem Lewicy na prezydenta. Jednak lider Wiosny, któremu spodobało się bycie europosłem, nie palił się do wyborów. Szanse na wygraną ma raczej niewielkie, a kilkumiesięczna kampania będzie męcząca. Pojawił się zatem pomysł wystawienia w wyborach kobiety, ale gdy Platforma postawiła na Małgorzatę Kidawę-Błońską, politycy Lewicy uznali, że premii za kobiecą kandydatkę nie będzie. Po błyskotliwym kontrexposé Adriana Zandberga padło na lidera partii Razem, ale on woli w przyszłości wejść do rządu. Poza tym jest zbyt radykalnie lewicowy w kwestiach ekonomicznych, co może zniechęcić część wyborców.",,
Kazirodztwo: Kocham moją siostrę. I tego nie zmienię,"Kiedy rozpadało się moje drugie małżeństwo, żona wykrzyczała mi prosto w twarz, że jestem zakochany w siostrze – opowiada 53-letni Marek K., informatyk z Krakowa.","Zaraz pewnie padnie podstawowe pytanie: czy jest pan w związku kazirodczym? Następne będzie brzmiało: jak pan mógł do tego dopuścić? Ale może jednak, żeby zadać mi te pytania, zacznie pani łagodniej i zapyta: czy jest pan szczęśliwy? Mógłbym starać się odpowiedzieć na nie wprost, mógłbym odpowiedzieć wymijająco. Prawda jest bardziej złożona – na takie pytania nie ma prostych odpowiedzi. Dlatego dzisiaj wieczorem siedzimy w tym samochodzie, zaparkowanym przed centrum handlowym, jak para przestępców. Dlatego kiedy przygotowywałem się do tej rozmowy, złapałem się na tym, że czuję się, jakbym miał opowiedzieć o jakiejś nieludzkiej skłonności, kanibalizmie na przykład. Choć nie wyglądam przecież jak potwór.",,
Jak naprawdę wyglądała epidemia dżumy w Europie? Dopiero teraz poznajemy sekrety plagi,"Naukowcy dopiero dziś poznają rozmiary epidemii dżumy, która zdziesiątkowała Europę w XIV wieku.","Kiedy 12 kupieckich statków z Genui przybiło do brzegów Krymu, aby odebrać towary od dostawców wędrujących Jedwabnym Szlakiem aż z Chin, nikt się zapewne nie spodziewał, że za chwilę rozpęta się tam koniec świata. W tym samym czasie na Krym zawędrowały hordy Mongołów, którzy usiłowali zdobyć miasto Kaffa (dziś Teodozja). Już w drodze zaczęli chorować i śmierć zbierała swoje żniwo, a zaraza, którą przywlekli, szybko przeniosła się na miejscowych (mówi się nawet, że Mongołowie celowo wrzucali zarażone zwłoki za mury miasta). Wkrótce na całym półwyspie ludzie padali jak muchy. Dopadała ich straszna gorączka, zaczynali mieć trudności z oddychaniem, ich kończyny czerniały. Umierali w ciągu paru dni od pojawienia się objawów i nikt nie wiedział, jak im pomóc. Wybuchła panika. Genueńscy kupcy wskoczyli na swoje statki i pognali do macierzystych portów. Niestety, część z nich była już zarażona.",,
"Żonaci księża? Kościół się w tej sprawie nie podzieli, ale nieformalna schizma będzie się pogłębiać","Dzisiaj coraz częściej wyzwaniem dla księży katolickich obrządku rzymskiego nie jest tworzenie związków z kobietami, ale problemy wynikające z niewłaściwego przeżywania własnej seksualności.","NEWSWEEK: Głosy o schizmie w Kościele katolickim są przesadzone? Zdaje się, że Kościół w Niemczech całkiem serio chce dyskutować o celibacie.",,
"Ofiara księdza Krzysztofa G. „Upijał mnie, a potem gwałcił. Mimo to biskup pomógł mu znaleźć pracę”","Być może mama coś rozumie… Ale ojciec nie. Nawet po tym wszystkim bardziej wierzy księdzu, niż własnemu synowi… - opowiada Szymon Bączkowski, ofiara księdza Krzysztofa G., wydalonego ze stanu kapłańskiego, a następnie zatrudnionego w poznańskiej kurii.",Szymon Bączkowski: Jakby ktoś dał mi w twarz.,,
Nowy szef nie da Platformie zwycięstwa. Da je dopiero nowe myślenie,"Przekaz PO jest niezrozumiały. Z jednej strony Platforma stoi na straży europejskiej i nowoczesnej Polski, z drugiej broni ustawy aborcyjnej z poprzedniego wieku. I nie chodzi wcale o utrzymanie różnych frakcji w partii. Chodzi o spójną wizję państwa. PiS ją ma. Platforma boi się ją mieć.","W wywiadzie dla „Newsweeka” Tomasz Siemoniak stwierdził, że na pewno nie pozwoli, „żeby Platforma skręciła w lewo”. Prawicowy Twitter i media od razu zaatakowały kandydata na szefa PO oraz dotychczasowego wiceprzewodniczącego tej partii za hipokryzję. Bo ich zdaniem partia Tuska, Kopacz i Schetyny zrobiła to już dawno. Na dowód przywołują udział polityków PO w „proaborcyjnych Czarnych Marszach”, zawarcie koalicji ze „środowiskami ultralewicowymi” i uchylenie „ustawy obniżającej esbeckie emerytury”.",,
"OPINIA
Dwóch papieży, czyli church of cards. O co chodzi w tej rozgrywce","To bomba, która powinna wysadzić pontyfikat Franciszka. Emerytowany papież Benedykt XVI przerywa milczenie, by sprzeciwić się, jak twierdzą katolicy konserwatyści, relatywizowaniu kwestii celibatu. Przynajmniej tak się wydaje na początku, bo później obraz znacznie się komplikuje.","Papież Ratzinger pisze „książkę na cztery ręce”. Współautor to kard. Roger Sarah, prefekt Kongregacji ds. Kultu Bożego i Dyscypliny Sakramentów - jeden z ideowych przeciwników argentyńskiego papieża.",,
"OPINIA
Czwarta oscarowa nominacja od 2012 r. Skąd się wzięła świetna passa polskiego kina?","Wszystkie oscarowe nominacje cieszą tym bardziej, jeśli przypomnimy sobie zapaść polskiego kina z pierwszych lat III RP. Sytuację zmieniła jedna decyzja.","„Boże ciało” to czwarta nominacja dla polskiego filmu w kategorii najlepszy film obcojęzyczny w ostatnich dziesięciu latach - po „W ciemności” (2012), „Idzie” (2015) i „Zimnej wojnie” (2019). Więcej nominacji w tym okresie w tej kategorii zebrali tylko Duńczycy – 5. Polska kinematografia radziła sobie lepiej od takich filmowych gigantów jak Francja czy Japonia. Takiej passy polskie kino nie miało od lat 70., gdy oscarowe nominacje zdobyły „Potop” (1975), „Ziemia obiecana” (1976), i „Noce dnie” (1977) i „Panny z Wilka” (1980). W dekadzie Gierka żaden film nie zdobył jednak statuetki - co udało się „Idzie”.",,
"OPINIA
Dlaczego coraz mniej Polaków ufa Kościołowi?","Arcybiskup Marek Jędraszewski dla młodych ludzi to człowiek z innej epoki. To, że jest wiceprzewodniczącym Konferencji Episkopatu Polski, jasno pokazuje, że hierarchowie znad Wisły nie chcą zmian w kościele.","Laicyzacja społeczeństwa to fakt. Przebiega stale i systematycznie. Kiedy na początku lat 80. po raz pierwszy przeprowadzono badania wśród katolików, okazało się, że praktykujących jest 51 proc. Potem już było gorzej. Zwłaszcza w ostatnim dziesięcioleciu, kiedy liczba uczestniczących w mszach świętych spadła poniżej 40 proc.",,
"Siemoniak: Nie pozwolę, żeby Platforma skręciła w lewo","Jak pan pojedzie na spotkanie działaczy Platformy, to nigdy pan tam dobrego słowa nie usłyszy. Zawsze ktoś powie, że trzeba było lepiej zrobić tak albo inaczej. Ja słyszę, że jestem za mało wyrazisty albo za bardzo wyrazisty. Że za mało atakuję PiS albo za bardzo.","TOMASZ SIEMONIAK: Tak!                                                                    – Przede wszystkim wyborcą. W tym wypadku elektorami są ludzie, którzy kiedyś podjęli w swoim życiu świadomą decyzję zapisania się do partii, co w polskich warunkach jest raczej niszowe i nie przynosi jakiś specjalnych zaszczytów. Zależy od partii. – To prawda! Są partie, które bardzo nagradzają swoich członków, ale PO w sumie nigdy do takich partii nie należała. Bardzo rzadko zdarzali się prezesi wielkich spółek skarbu państwa, którzy mieli legitymację Platformy. Zresztą niektórzy z naszych czasów, jak np. prezes PKO BP Zbigniew Jagiełło nadal pełnią swoje funkcje. Jak planuje pan dotrzeć do tych 10 tys. aktywnych członków? – Będę jeździł i jeszcze raz jeździł. Przyjęliśmy także takie zasady kampanii, według których każdy z kandydatów będzie mógł wysłać do wszystkich członków trzy e-maile i dwa SMS-y. Chodzi o to, żeby wszyscy kandydaci mieli równe zasady. Zobacz więcej: Wielki powrót ludzi Tuska. Wiemy, kto zrobi kampanię Kidawie-Błońskiej Cała szóstka kandydatów dotrwa do pierwszej tury 25 stycznia? – Ja na pewno dotrwam. Cztery lata temu pan nie dotrwał. – Wtedy dalsza kampania groziła zjazdem poparcia poniżej 10 proc. i rozpadem PO. Zresztą cztery lata temu Borys Budka wycofał się znacznie wcześniej niż ja. Dziś z tych samych powodów nie wycofam się. Tylko raz można coś takiego zrobić. A reszta? Nie przekażą poparcia panu albo Budce? – Nie wiem. Może pan coś obieca pozostałym, jak Schetyna cztery lata temu, i przeniosą poparcie na pana? – Nie będę tak robił. Poza tym kadencja zarządu trwa. Obaj z Borysem Budką jesteśmy wiceprzewodniczącymi i jeśli któryś z nas wygra, będzie miał tego drugiego na pokładzie. Czy szef partii powinien być automatycznie kandydatem na premiera? – Tak. W polityce jest się po to, żeby mieć większy wpływ na rzeczywistość. Mam największe doświadczenie państwowe z całej szóstki kandydatów. Jeśli kandyduje się na szefa PO, to trzeba mieć odwagę wziąć na siebie odpowiedzialność szefa rządu. Nie jesteśmy PiS-em, gdzie prezes rządzi premierem. Dziś wiele polskich problemów bierze się z tego, że szef partii nie jest premierem. W czasie kryzysu irańskiego nikt nie dzwoni z USA do prezydenta, czy premiera, bo i po co. Przecież oni nie mają realnej władzy w kraju, więc szkoda czasu na rozmowę z nimi. To jest wybór tylko personalny, czy także programowy? – Personalny, programowy i ideowy. Ja na pewno nie pozwolę, żeby Platforma skręciła w lewo. Wydaje mi się, że pod tym względem dobrze wyczuwam nastroje w PO. Mamy więc trójkę kandydatów o wrażliwości z pewnością bardziej lewicowej niż ja (Arłukowicz, Mucha, Sienkiewicz) i dwóch liberałów o bardziej konserwatywnej wrażliwości (Zdrojewski i ja). Trudniej mi ulokować na tej osi Budkę. Ale oczywiście wszyscy utożsamiamy się z szerokim centrum. Z centrum, czy z pragmatyzmem? – Z centrum. A gdzie dzisiaj w Polsce jest polityczne centrum? – Stanowią je zwolennicy demokracji liberalnej, którzy nie chcą się politycznie skłócić o sprawy światopoglądowe. Od strony społecznej jest to klasa średnia. Analizując badania opinii dotyczące poglądów Polaków na różne tematy widać, że takie centrum może sięgać do 50 %. Jaki pan ma stosunek do Kościoła? – Życzliwy do wszystkich Kościołów, mam szczególną sympatię do Kościołów mniejszych, której nabrałem, zajmując się w MSWiA wyznaniami. Nie znałem na przykład wcześniej fascynującej historii polskich mariawitów. Jestem przeciwnikiem wojny partii politycznych z Kościołem. Widzę oczywiście błędy, patologie, przechodzenie granicy upolitycznienia. Ale nie może to przesłaniać roli Kościołów w budowie wspólnoty, rozwoju duchowości, wspieraniu dobrych wartości. Popieram rozdział Kościoła od państwa. Przypomnę, że to PO, nie SLD, zlikwidowała Komisję Majątkową. Zajmowałem się tym. Za naszych rządów podejmowaliśmy też próby zmiany finansowania Kościoła. Na wzór niemiecki, czy węgierski, proponowaliśmy odpis od podatku dochodowego. Szkoda, że nie doszło do porozumienia. Jest pan wierzący? – Tak. Chodzi pan co niedziela do Kościoła? – Staram się. W moim przypadku oznacza to msze dla dzieci, które jeszcze są za małe, żeby same chodzić. Bardziej jest pan za Franciszkiem, czy Benedyktem XVI? – Bardzo mi się podoba Franciszek. Ale nie przeciwstawiam go żadnemu z poprzedników. Czy lekcje religii powinny wrócić do salek katechetycznych przy parafiach, czy pozostać w szkole? – I z sentymentu do dzieciństwa i teorii byłbym za salkami. Ale jako praktykowi logistyki rodzicielskiej jest mi bardzo wygodnie z religią w szkole. Z wyborem, jasnymi regułami i wzajemnym szacunkiem. Bez narzucania czegokolwiek. Za Donalda Tuska Platforma jeździła na rekolekcje do Łagiewnik. Pan jako szef PO też takie zorganizuje? – Nie, do tej rzeki już się nie da wejść. Inny kościół, inna polityka. Popiera pan lekcje wychowania seksualnego w szkole? – Oczywiście. Jest pan za legalizacją związków partnerskich? – Tak, powinny obejmować prawo do dziedziczenia, informacji medycznej i inne kwestie formalne, ale bez prawa do adopcji dzieci. W sprawie ochrony klimatu i miksu energetycznego, popiera pan odnawialne źródła energetyczne, czy atom? – Zdecydowanie odnawialne źródła energetyczne, to one uniezależnią nas od importu surowców lub energii z zagranicy. Jestem przeciwny energetyce jądrowej, bo zwyczajnie nas na nią nie stać. Finansowo i społecznie. Poza tym nadal byśmy byli uzależnieni od innych, np. jak Węgrzy od Rosji. Jaki dzisiaj jest największy problem polskiej gospodarki? – Zbyt niskie płace zbyt wielu ludzi. Państwo musi pomóc ludziom, którzy mało zarabiają, żeby chcieli pozostać na rynku pracy, żeby byli w białej strefie i nie wyjeżdżali z Polski. Nasz projekt „Wyższa Płaca"" to dobry pomysł, żeby rozwiązywać ten problem. Jaka jest pana pozytywna wizja Polski, żeby nie być tylko antyPiSem? – Już wyszliśmy z tego opłotka antyPiSu, kiedy wskazaliśmy Małgorzatę Kidawę-Błońską najpierw na kandydatkę na premiera, a potem na prezydenta. Ostatnim przykładem takiej naszej polityki jest Tomasz Grodzki, który posługuje się językiem dialogu i współpracy. Dlatego teraz PiS go tak ostro atakuje. PiS uznał, że polaryzacja im służy. Być może kiedyś służyła Platformie. Ale teraz musimy mobilizować wyborców, którzy nie żyją konfliktem PO-PiS. Musimy skoncentrować się na usługach publicznych, o które PiS nie dba, czyli służbie zdrowia i edukacji. Następne wybory wygra ta partia, która w tych obszarach pokaże wiarygodny program. Czytaj także: Morawieccy? Skończyło się ukrywanie rodziny",,
Płomień rewolucji,"Artur Honegger, Joanna d'Arc na stosie, reż. Monika Strzępka, Opera Krakowska.","Monika Strzępka, gwiazda teatru politycznego, zadebiutowała na scenie Opery Krakowskiej, inscenizując „Joannę d'Arc na stosie” – oratorium dramatyczne Artura Honeggera. I jest to debiut udany.",,
"Stworzył „Młodego papieża” i „Nowego papieża”. Paolo Sorrentino: Katolicyzm ma na mnie większy wpływ, niż chciałbym przyznać","Określam się jako osoba niewierząca, ale katolicyzm ma na mnie większy wpływ, niż chciałbym przyznać – mówi Paolo Sorrentino, laureat Oscara za „Wielkie piękno”. Jego serial „Nowy papież” od 10 stycznia w HBO i HBO GO.","W serialu „Młody papież” Pius XIII (Jude Law) prężył muskuły i z papierosem w zębach marszczył brwi. W drugim sezonie serialu Sorrentino zastępuje go Jan Paweł III (świetny John Malkovich), który ma zupełnie inny pomysł na to, jak sprawować urząd. Nie mniej radykalny i nie mniej kontrowersyjny.",,
"„Obserwowałem, jak potęga Zenka działa na ludzi”. Skąd się wzięła popularność Zenona Martyniuka?","Ma już swój mural i biografię. W walentynki do kin wejdzie film fabularny o jego życiu. Mimo to Zenek Martyniuk pozostał skromny. Lubi markowe ciuchy, ale najdroższe koszule wozi do skrócenia, bo nie lubi wpuszczać ich w spodnie.","Na Zenka trzeba spojrzeć z dystansu. Z bliska oko łapie tylko kolorowe plamy, tabliczki z nazwami sponsorów i chropowatą fakturę muru. Ale już zza sklepu Lewiatana i z wysokości kilkunastu schodków salonu fryzjersko-kosmetycznego widać całość. Czyli: cztery piętra muralu z błękitno-pomarańczowym Zenkiem Martyniukiem, żółtą gitarą i czerwonym napisem: Król Disco Polo.",,
Najciekawsze browary na świecie,"W kuflu piwa da się odnaleźć kwintesencję każdej kultury. Irlandczycy mają swojego guinessa, Japończycy – saporro, ale najciekawszych dla spragnionego antropologa obiektów badań dostarczają mikrobrowary.","Historia Stanów Zjednoczonych zaczyna się od piwa. W 1620 roku nieuznający zwierzchności Kościoła Anglii członkowie gminy kalwińskiej zwani Pielgrzymami postanowili szukać ziemi obiecanej po drugiej stronie Atlantyku. Zmierzali do brytyjskiej kolonii założonej 13 lat wcześniej na terenie dzisiejszej Wirginii, ale przeprawa przez ocean trwała dwa miesiące, i kiedy majtek zobaczył z bocianiego gniazda ziemię, zapasy piwa były mocno nadwerężone.",,
"OPINIA
Puste rytuały. Jesteśmy społeczeństwem religijnym, ale raczej niewierzącym","Kiedy w święto Trzech Króli widzieliśmy, jak barwne orszaki, którym przewodzili księża i politycy prawicy, przemierzały ulice naszych miast i miasteczek, mogliśmy nabrać przekonania, że rodzimy katolicyzm trzyma się mocno. Czy zatem jesteśmy ostatnim bastionem głębokiej wiary w Europie?","Wrażenia to jedno, a dane co innego. Zajrzyjmy do tych, które przedstawia sam Kościół. Jak co roku, Instytut Statystyki Kościoła Katolickiego zaprezentował statystyki dotyczące uczestnictwa w niedzielnej mszy świętej. Mówią one, że udział bierze 38,2 proc. wiernych ( 38,3 proc. w 2017 r.), a 17,3 proc. katolików przystępuje do komunii (17 proc. w 2017 r.). Ci pierwsi to według kościelnego nazewnictwa dominicantes, ci drudzy communicantes. Dane te mogą działać na hierarchów, jak swoisty balsam: nic nadzwyczajnego się nie dzieje. Religijność Polaków utrzymuje się na podobnym poziomie na przestrzeni ostatnich dwóch lat. Choć można mieć zastrzeżenia co do metody sprawdzania obecności wiernych na mszach – wiernych nie liczą zawodowi badacze, ale ministranci, czyli kilkunastoletni zazwyczaj chłopcy. Potem dane spływają do poszczególnych kurii, by na końcu można było dokonać zsumowania.",,
Jak wygrać Złote Globy nie będąc nawet nominowanym? Wystarczy nie przejmować się polityczną poprawnością,"Amerykanie cierpią z powodu poprawności politycznej? Posłuchajcie Ricky'ego Gervaisa, który podczas gali rozdania Złotych Globów obrażał kościół, wielkie korporacje, a szczególnie swoich kolegów po fachu. Bo jeśli jest rzecz, której nie zniesie amerykański przemysł rozrywkowy, to chyba tylko nudy.","Najpierw ćwiczenie na wyobraźnię. Podczas gali rozdania nagród Festiwalu Filmowego w Gdyni na scenie pojawia się aktor Arkadiusz Jakubik. (Panie Arkadiuszu, jeśli poczuje się pan urażony, to przepraszam). Jako prowadzący galę zaczyna żartować, najpierw rzuca kilka aluzji w kierunku kościoła, w końcu Gdynia niedaleko od Gdańska, a wszyscy wiemy komu stawiają tam pomniki. Potem jeszcze jakiś dowcip o Ukrainkach, które mogą u nas sprzątać, ale jakoś nie widać ich na ekranach, no i na koniec puenta, w której dostaje się Państwowemu Instytutowi Sztuki Filmowej, choćby taka, że PiS i PISF można sobie czasem pomylić. Ok. Nie potrafię sobie tego wyobrazić.",,
"Aleksander Kwaśniewski o tym, czy Andrzeja Dudę można pokonać",– Muszą tylko spojrzeć na kampanię sprzed pięciu lat kandydata Dudy – mówi były prezydent Aleksander Kwaśniewski. I wskazuje na słabe strony urzędującej głowy państwa oraz atuty jego konkurentów.,ALEKSANDER KWAŚNIEWSKI: Te sytuacje są nieporównywalne. Tamten spór dotyczył przyszłości.,,
Zbliżają się ferie - sprawdź promocje na wyjazdy w Groupon,"Zbliżają się ferie, a Ty jeszcze nie masz pomysłu, dokąd się wybrać? Jesteś fanem odpoczynku poza sezonem? Chcesz odpocząć, nie wydając przy tym fortuny? Niezależnie od tego, czy preferujesz podróże po Polsce, czy może poza jej granice, w Groupon z pewnością znajdziesz coś dla siebie. Koniecznie sprawdź, co ma do zaoferowania.","O tym, że warto zwiedzać Polskę i odkrywać nieznane zakątki, już chyba nikt nie musi przekonywać. Jeżeli jesteś miłośnikiem morskich wojaży, świetnym pomysłem będzie romantyczny weekend na morzu dla dwóch osób lub wycieczka dla czteroosobowej rodziny. Rejs do Karlskrony w Szwecji dla czterech osób to wydatek rzędu 259 złotych z zakwaterowaniem w kabinach comfort plus z oknem. Jeżeli kochasz morze niezależnie od pory roku, a nie jesteś przekonany do rejsu i wystarczą ci spacery po plaży, wybierz jedną z hotelowych propozycji w nadmorskich kurortach. Gdański hotel Prawdzic dysponuje świetnym zapleczem - przestronne i eleganckie wnętrza sprawią, że poczujesz się jak w domu.",,
"„Polski Kościół stał się dziedzicem. Duchowni dostali etaty, zwolnienia podatkowe i inne przywileje”","Jako młody ksiądz miał wyjechać do Rzymu, ale nie dostał paszportu. Więc pod Krakowem stworzył jeden z najsłynniejszych domów dla niepełnosprawnych. Rozmawiamy z księdzem Tadeuszem Isakowiczem-Zaleskim.","NEWSWEEK: Jak to się stało, że ksiądz zajął się osobami niepełnosprawnymi intelektualnie?",,
W podstawówce gazują dzieci. Tak świętowano przyjęcie imienia przez jedną ze szkół,"Siedmiolatki przebrane w obozowe pasiaki, uczniowie ze swastykami na ramionach, Auschwitz, gaz, politycy tłumaczący dzieciom, że muszą walczyć z „pewnymi środowiskami”, starsza pani opowiadająca, że trzeba golić głowy „pewnym posłankom”, a do tego gromkie „raus”. Tak szkoła podstawowa w Łabuniach świętowała przyjęcie imienia Dzieci Zamojszczyzny.","I nikomu to nie przeszkadzało. Na sali gimnastycznej łabuńskiej podstawówki byli rodzice, nauczyciele, politycy, księża, kombatanci i oczywiście dzieci w wieku podstawówkowym. Pojechałem tam porozmawiać z Dziećmi Zamojszczyzny. Miało być historycznie: o tragicznych losach ludzi wysiedlonych przez nazistów w czasie wojny. Część z nich jeszcze żyje. Na miejscu okazało się (po raz kolejny), że polskie kiedyś i dziś to prawie to samo.",,
Jędraszewski znów powiedział głupotę. I znów znalazł obrońców,"Nie ma głupoty, której abp Marek Jędraszewski by nie wygłosił i zarazem nie mógł liczyć na to, że znajdzie wiernych obrońców.","Arcypasterz Krakowa gada, co mu ślina na język przyniesie. A dokładniej: stosuje ten sam, prosty jak schemat cepa sposób myślenia do każdego zjawiska. Jaki? Otóż „logika” jest następująca: wszystko, co niekatolickie, a co zdobywa popularność, chwyta ludzi za serca i pcha do działania, jest wytworem jakiejś ideologii, która zagraża Kościołowi. Tak dokonuje się przewrót Bożego porządku, którego on - „stróż prawdy” - musi bronić.",,
Biskupi wspierają abp. Jędraszewskiego. „Solidaryzujemy się wobec ataków na Obrońcę Prawdy ewangelicznej.”,"„Solidaryzujemy się z Tobą wobec krzywdzących ataków, jakie musi znosić obrońca prawdy ewangelicznej” - napisali hierarchowie w liście opublikowanym na stronie internetowej diecezji rzeszowskiej.","Otwarty list poparcia i solidarności skierowało do abp. Marka Jędraszewskiego, metropolity krakowskiego, piętnastu biskupów obecnych na sobotnim spotkaniu świątecznym w Rzeszowie.",,
Mężczyzna pod presją,"Wstyd z powodu niemożności doścignięcia ojca zabrał mi kilkanaście lat życia. A gdy zacząłem się podnosić, nagle pojawił się w moim życiu brat ze swoim gigantycznym sukcesem – mówi Igor Brejdygant, pisarz, scenarzysta i reżyser.","Było lato. Prowadziłem spotkanie promocyjne książki Igora Brejdyganta „Układ” – kryminału z wątkiem politycznym. Tuż po zakończeniu zagadnął mnie ojciec pisarza: – A wie pan, że myśmy się dobrze znali z pańskim ojcem?",,
„Bardzo boli nazywanie mnie cynikiem lub oportunistą”,"Przeszedłem ewolucję, do której każdy ma prawo – mówi Michał Kamiński, wicemarszałek Senatu.","Po raz pierwszy w życiu czuję taką odpowiedzialność, bo nie chcę zawieść wyborców – przekonuje Michał Kamiński. Gabinet wicemarszałka Senatu zajął po Adamie Bielanie, wieloletnim przyjacielu. Twierdzi, że to przypadek, ale docenia, że poprzednik zadbał o gustowne meble.",,
Najbezpieczniejsze miasto świata,"Zacząłem walczyć z mafią, bo jestem Sycylijczykiem. Występowałem przeciwko biskupom zachowującym się jak mafiosi, bo jestem katolikiem – mówi Leoluca Orlando, burmistrz Palermo.",Tatusiu! Co robisz we wtorek?,,
Jak wyglądali i kim byli pierwsi władcy Polski?,"Pierwsi ludzie, którzy przybyli do Europy, mieli ciemną skórę, ciemne włosy i niebieskie oczy, wynika z badań genetycznych. Teraz naukowcy próbują ustalić, jak wyglądali i kim byli pierwsi władcy Polski.","Brzeg nad Odrą. Majestatyczny Zamek Piastów Śląskich z kaplicą zamkową to jedna z największych nekropolii Piastów śląskich. Tu spoczęło 43 przedstawicieli rodu z linii legnicko-brzeskiej. Dlatego właśnie do Brzegu przyjechali genetycy z Instytutu Chemii Bioorganicznej PAN w Poznaniu, aby badać pochodzenie pierwszych władców Polski i wyjaśnić, kim był Mieszko I. Mają nadzieję, że uda im się zakończyć spór, który od lat prowadzą historycy. Jedni uważają, że książę wywodził się z plemion słowiańskich, inni, że był potomkiem wikingów, a jeszcze inni twierdzą, że jego korzeni należy szukać na Morawach. O pochodzeniu Mieszka niewiele wiadomo, bo nie zachowały się żadne dokumenty na ten temat. Nie ma też żadnych znalezisk archeologicznych.",,
„Trzeba wsadzić nogę między drzwi”. Dlaczego twórca idei IV RP wspiera Szymona Hołownię?,"- Od kilku lat piszę w swoich tekstach, że potrzebny jest nowy język w polityce. Język Hołowni jest zupełnie nowy i mam nadzieję, że nie nauczy się starego - mówi prof. Rafał Matyja, historyk, politolog, twórca idei IV RP, dodając, że od 2015 roku głosuje na lewicę, ale czuje się zawiedziony Robertem Biedroniem.","RAFAŁ MATYJA: Gdybym przejmował się sondażami, w ogóle nie komentowałbym polityki. Kukiz na starcie miał 3 procenty, a dostał 20 proc. Uważam, że Duda, prezydent bardzo stronniczy i partyjny, jest do pokonania, bo elektorat PiS to nie jest beton. Ludzie mówią: „ten Duda nam się w sumie podoba”, ale tak samo mówili o Komorowskim. Jeżeli PiS nie zdobyło – mimo gigantycznej mobilizacji środków publicznych i propagandy TVP – pięćdziesięciu paru procent w wyborach parlamentarnych, tylko 43 proc., to wygranej w wyborach prezydenckich nie mają w kieszeni.",,
Kościół tonie w bagnie pedofilii. Raport w sprawie Legionu Chrystusa to kolejny kamień ciągnący go na dno,Kościół tonie w bagnie pedofilii. Raport w sprawie Legionu Chrystusa to kolejny kamień ciągnący go na dno.,"Przerażająca statystyka seksualnych nadużyć wobec dzieci we wspólnocie Legionu Chrystusa oraz upublicznione przez Watykan dane o zgłoszonych przypadkach molestowania nieletnich przez księży to jedynie niewielki wycinek problemu. A i tak mocno biją w politykę Kościoła, hierarchów i otoczenie papieża Polaka. Zacznijmy od bulwersującej sprawy molestowań w cieszącym się złą sławą Legionie Chrystusa. Opublikowany właśnie raport potwierdza koszmarną opinię o wspólnocie. Liczby mówią same za siebie: od początku lat czterdziestych ubiegłego stulecia 33 księży i 71 seminarzystów Legionu popełniło czyny pedofiliskie wobec co najmniej 175 ofiar. Według autorów opracowania „prawdopodobnie jest więcej przypadków nadużyć niż do tej pory zgłoszono, a statystyki będą musiały być okresowo aktualizowane"". Kto i dlaczego przez dekady starał się tuszować tę sprawę?",,
"Zdrady, romanse, ekscesy. Członkowie brytyjskiej rodziny królewskiej to specjaliści od szokowania","Zdrady, romanse, erotyczne ekscesy wstrząsały brytyjskim tronem przez stulecia. Tyle, że dawniej nie było brukowców analizujących każdy pikantny szczegół i pogłoskę.","25 stycznia nowy arcybiskup Canterbury, Thomas Cranmer udzielił Henrykowi VIII ślubu z Anną Boleyn – rodzoną siostrą jego dawnej kochanki Marii. Król był wówczas mężem Katarzyny Aragońskiej, lecz związek unieważniono bez zgody papieża Juliusza II, który w konsekwencji ekskomunikował władcę. Ten zaś zerwał współpracę z Rzymem ogłaszając się głową kościoła anglikańskiego z prawem mianowania biskupów.",,
Anglia po Elżbiecie. Kto przejmie berło królowej?,"Czy miłościwie panująca nie tylko Wielkiej Brytanii, lecz również licznej, wstrząsanej kłótniami i skandalami rodzinie, Elżbieta II szykuje się do przekazania władzy?","Ostatnie wydarzenia na dworze mogłyby zawstydzić scenarzystów „The Crown” – serialu o żywocie leciwej władczyni. Wskutek niewiarygodnych zwrotów akcji, wstydliwych sekretów wiwisekcjonowanych przez tabloidy i melodramatycznych intryg, rzeczywistość bardziej przypomina operę mydlaną niż ambitny projekt Netfliksa. Może warto zmienić tytuł na „As the Crown Turns” albo „Dynastia”?",,
Dlaczego Kościół ma problem z seksem?,"„Nie ma życia bez seksu. A Kościół zagląda ludziom pod kołdrę. Kogo obchodzi, co ja tam robię? I z kim? To obsesja.”","Karolina: Kościół ma w ogóle kolosalny problem z seksem, z intymną sferą człowieka, bez której człowiek przecież nie funkcjonuje, która często decyduje o losach wiernych, zmienia życie na dobre albo na złe. Nie ma życia bez seksu. A Kościół zagląda ludziom pod kołdrę. Kogo obchodzi, co ja tam robię? I z kim? To obsesja.                                                      Karolina: Więc powiem ci, że to jest lepsze. To jest cudowny nakręcacz, radość, absolutna trampolina do wszystkiego. Grzegorz: Tak, idziesz zimą i czujesz fiołki. To jest coś fajnego. Karolina: O, widzę że jakieś wspomnienia się budzą. Grzegorz: Tak, czytałem parę książek (śmiech). Karolina: Ale nie brakuje ci tego? Tych fiołków? Grzegorz: Oczywiście, że mi brakuje. To jest coś, za czym się tęskni. To nawet może być ratunek w pewnych sytuacjach ucieczkowych – przeżywasz coś trudnego i jakby wracasz do tych wspomnień, bo tam jest fajnie. To jest normalna rzecz. Karolina: Poza tym zakochanie, miłość, buduje też dojrzałość emocjonalną. Grzegorz: Oczywiście, bo wchodzisz w relację. Karolina: Pomaga w relacjach z innymi ludźmi w ogóle, nie tylko w seksualnych. Grzegorz: Dlatego uważam, że jeżeli ktoś decyduje się na czystość, na nierealizowanie potrzeby relacji z drugim człowiekiem… Karolina: To nie ograbia się emocjonalnie? Grzegorz: W jakimś sensie tak. Jeżeli pracujesz z ludźmi, to musisz mieć tego świadomość. Możesz im dać coś, czego oni nie mają. Mają inne doświadczenie niż ty. Niestety w wielu głowach kościelnych i wierzących pojawiało się takie przekonanie, że to jest coś lepszego. Na szczęście Kościół się w tym myśleniu nawraca i od Soboru Watykańskiego II wiemy, że to nieprawda, że kapłaństwo czy życie zakonne jest lepsze niż na przykład małżeństwo. Kościół bardzo wyraźnie naucza, że jedna i druga droga do Pana Boga jest dobra. Jest różna, bo – to już powiedzieliśmy – Pan Jezus nigdy nie będzie twoją żoną. W związku z tym nie można robić analogii, dawać znaku równości między jednym i drugim, bo to jest nieprawdziwe i niepoważne. Czytaj: Prawdziwa twarz abp. Sławoja Leszka Głódzia. „Za długo milczeliśmy” […] Karolina: To jak powiedzieć wiernym: seks nie jest zły, seks jest fajny, seks jest zdrowy, seks nie jest grzechem, kochajcie się. Lepiej żebyście się kochali, niż byście się mieli nienawidzić? Grzegorz: Kapucyn ojciec Knotz mówi o tym cały czas. Nikt tego nie neguje. Ale to też są ładne hasła. Powiedziałaś, Karolina, „kochajcie się, zamiast się nienawidzić”, ale to jest tak duży skrót myślowy, że ja pierdziu. Nawet jeżeli mówimy o małżeństwie, w którym pojawia się kryzys, to trudno powiedzieć, żeby seks był fajnym sposobem na ten kryzys. Karolina: Nie o tym mówię, teraz przeinaczasz. Grzegorz: Przeinaczam, ale chcę pokazać, że skróty myślowe nie zawsze są dobre. W każdym razie Kościół chce mówić o problemach związanych z seksem. Być może językiem skostniałym, tu się zgadzam, ale nie wszyscy ludzie Kościoła go używają. […] Grzegorz: Tu mnie nie podejdziesz. Kościół uczy nas tego, że seks w małżeństwie nie jest tylko po to, by „mieć dzieci”, ale także ma być czymś, co ma dawać frajdę i budować jedność. Karolina: Ale ludzie teraz biorą bardzo mało ślubów i często żyją bez niego. 99 procent moich znajomych żyje na kocią łapę. Tego Kościół nie może ignorować. Oni się czują w większości katolikami, nie wszyscy mają dzieci, nie wszyscy chcą mieć dzieci, bo są świadomi i mówią sobie: „będę złą matką, nie chcę mieć dzieci, nie powinnam ich mieć”. Znam kogoś takiego. I teraz pytanie. Ci ludzie biorą tabletki antykoncepcyjne, stosują gumki, spirale, zastrzyki. Czy w twoim przekonaniu popełniają grzech, bo żyją bez ślubu i uprawiają seks? Grzegorz: Jeżeli to jest seks pozamałżeński, to tak, to jest grzech. Karolina: To, Boże, ilu ja mam grzesznych znajomych, sama też grzeszę. Grzegorz: Wszyscy jesteśmy grzesznikami, ja też. Karolina: Ale ty nie uprawiasz seksu bez ślubu. Grzegorz: OK, ale robię inne rzeczy. Na przykład kłamię. Fragment książki „#WRZENIE. Lewaczka, ksiądz i polski Kościół” Karoliny Korwin-Piotrowskiej i ks. Grzegorza Kramera Zobacz także: Franciszek znosi sekret papieski. Kardynał Dziwisz ma czego się bać",,
Ekologizm – nowy wróg arcybiskupa,"Abp Marek Jędraszewski źle się czuje, jeśli z kimś lub czymś nie walczy. W kończącym się 2019 toczył zażarty bój z wymyśloną przez siebie „tęczową zarazą”. W roku 2020 rusza na krucjatę przeciw… ekologom.","Skąd to wiemy? Arcypasterz Krakowa przed świętami Bożego Narodzenia zdradził to w rozmowie z prawicową telewizją Republika. Dlaczego, zdaniem metropolity, ekologizm jest groźny? Bo, jak mówi, próbuje się go „narzucać jako obowiązującą doktrynę. I to już jest bardzo niebezpieczne”. Dalej, hierarchę przeraża to, że ta aktywistka, mowa o szesnastoletniej Grecie, staje się „wyrocznią dla wszystkich sił politycznych i społecznych”. Mówi, co „należy myśleć” i jak „postępować”. Arcybiskup zapomniał dodać, że Gretę popiera także jego przełożony, papież Franciszek, który spotkał się ze szwedzką aktywistką, dziękując jej za zaangażowanie w obronie środowiska.",,
Te świnie słyną z najlepszej słoniny na świecie. Ja jednak w się mangalicach zakochałem,"Podobno sama kastrujesz wieprzki. Nie masz z tym problemu? - pytam próbując wyobrazić sobie jak ta filigranowa brunetka wychodzi z chlewni z zakrwawionymi kleszczami do kastracji. - Nie jest to może przyjemne, ale konieczne – odpowiada Zsoka","W mangalicach, węgierskich kudłatych świniach zakochałem się w 2010 roku trochę przez przypadek. Pojechałem do Debreczyna aby zrobić wywiad z Lojosem Kosą, jednym z czołowych polityków Fideszu, wówczas burmistrzem tego liczącego 200 tys. mieszkańców miasta, nazywanego z powodu historii „kalwińskim Rzymem”. Kosa nie miał nic ciekawego do powiedzenia. Wciąż tylko powtarzał jak wielkimi złodziejami są socjaliści i jak bardzo zmienią się Węgry pod rządami Viktora Orbana (który wybory te wygrał, rządzi do dzisiaj a opozycja oskarża go o korupcję i złodziejstwo). Kiedy wyszedłem załamany ze spotkania z burmistrzem Debreczyna, Gaspar, przewodnik i towarzysz podróży, postanowił mnie pocieszyć. - Pojedźmy na rynek, tam jest akurat świąteczny jarmark. Zobaczysz mangalice słynące z najlepszej słoniny na świecie – rzucił.",,
Najpiękniejsze świąteczne tradycje,"Nadchodzące Boże Narodzenie wielu określa mianem najpiękniejszego okresu w ciągu roku. Na te kilka dni do domu zjeżdżają się członkowie rodziny z całej Polski, ale i zza granicy, a wszystkiemu towarzyszą umilające czas oczekiwania radosne rozmowy oraz unoszący się zapach tradycyjnych potraw.","Zwyczaj przygotowywania świątecznych potraw nie wynika jedynie z tradycji utrwalonej w danej rodzinie, a przede wszystkim z posiadającej długą historię tradycji świąt Bożego Narodzenia. Pierwsze wzmianki dotyczące obchodzenia narodzin Chrystusa dotyczą III lub IV wieku. Tak długi okres pozwolił do dziś w każdym kraju wykształcić własne zwyczaje, bez których nie sposób wyobrazić sobie coroczne spotkanie przy stole wigilijnym oraz okres przygotowań do tego dnia.",,
Świetlane drogi w przyszłość,"Julie i Scott Brusaw wierzą, że potencjał czystej energii drzemie pod kołami naszych samochodów.","Z okazji 50. rocznicy pierwszego lądowania astronautów na Księżycu „Newsweek” przedstawia pionierów w dziedzinie nauki i nowoczesnych technologii, którzy opowiadają o własnych wysokich lotach oraz próbach zmiany świata na lepsze. Państwo Brusaw z Idaho założyli spółkę Solar Roadways i opracowują materiał, który pozwoli konstruować inteligentne jezdnie przetwarzające światło słoneczne na energię elektryczną. A także generujące własne oświetlenie oraz rozpuszczające śnieg i lód.",,
Zapomniane legendy o Bożym Narodzeniu,"Boże Narodzenie w najstarszej sztuce chrześcijańskiej obfituje w wątki zaczerpnięte z apokryfów i sztuki antycznej. O uschniętej ręce położnej, piciu gorzkiej wody przez Marię i Józefa oraz cudzie w Egipcie opowiada prof. Elżbieta Jastrzębowska, historyk sztuki.","W sztuce późnego antyku wierność czterem ewangeliom włączonym do Biblii nie była najważniejsza. Nowy Testament bowiem, zwłaszcza jeśli chodzi o tematykę bożonarodzeniową, nie dostarczał wystarczających informacji do ilustrowania tego wydarzenia. Dlatego artyści sięgali do ksiąg apokryficznych i symboliki antycznej.",,
Katolicka prawica hejtuje Franciszka i gardzi chrześcijaństwem,"Trzeba to powiedzieć wprost: chrześcijaństwo jest w Polsce obiektem zniewagi i poniżenia. Nie, nie gardzi chrześcijaństwem lewactwo czy liberałowie, ale gardzi nim duża część katolickiej prawicy i liczni księża.","Dowody? Proszę bardzo. Wczoraj papież Franciszek postąpił tak, jak naucza Jezus, by obudzić nasze sumienia. Na swoim oficjalnym profilu zamieścił zdjęcie, jak błogosławi krzyż, na którym jest kamizelka ratunkowa, symbol uchodźców, którzy uciekając przed wojną i cierpieniem, ginęli w wodach morza. Papież ten swój symboliczny gest opatrzył wytłumaczeniem, choć dla każdego, kto ma sumienie kształtowane przez chrześcijaństwo, sprawa jest oczywista. Choć w dzisiejszej Polsce nie można wykluczyć, że gdyby na taki gest zdobył się jakiś świecki katolik, to niezwłocznie zajęłaby się nim prokuratura. Na szczęście dla Franciszka jest poza zasięgiem pracy naszych śledczych.",,
Tajemnice choinki. Skąd się wziął zwyczaj strojenia świątecznego drzewka i co oznaczają ozdoby?,"Wszystkie ozdoby zawieszone na choince mają specjalne znaczenie w tradycji chrześcijańskiej, ale ich symbolika wywodzi się jeszcze z czasów pogańskich.","Zwyczaj ustawiania w domu na Boże Narodzenie świerkowego lub jodłowego drzewka i ozdabiania go orzechami, cukierkami, jabłuszkami i mnóstwem woskowych świeczek przejęliśmy od Niemców. Jak czytamy w „Encyklopedii staropolskiej” Zygmunta Glogera, stało się to między rokiem 1795 a 1806. Choinka zastąpiła wcześniejsze wigilijne przybrania – zawieszane pod sufitem i ozdabiane wierzchołki sosny, jodły lub świerku, tak zwane podłaźniczki. Można spotkać także inne, regionalnie określenia: na Rzeszowszczyźnie nazywano je jutkami, na Warmii i Mazurach jeglijkami, w Małopolsce – sadem, w Jarosławskiem, Lubelskiem i Sandomierskiem – wiechą. Bez względu na nazwę wierzono, że zielone gałęzie mają życiodajne moce i cudotwórcze właściwości, chronią dom i jego mieszkańców od złych mocy i uroków.",,
"Dziewice idą do nieba, czyli jakie bajki o seksie opowiada się polskim nastolatkom","Od dorosłych słyszą o ogniach piekielnych, złych prezerwatywach i dobrych dziewicach. Ze strachu przed potępieniem i ciążą, ale też z braku elementarnej wiedzy nastolatki uprawiają seks oralny i analny. I coraz częściej łapią groźne choroby.","Ala ma 15 lat, chlamydię i zakaz wychodzenia z domu wieczorami aż do odwołania. Tak postanowiła jej mama, właścicielka sklepu AGD w Katowicach. A wcześniej, zaniepokojona dziwnymi plamami na bieliźnie córki, wysłała ją do ginekologa.",,
"Biskupi wypowiadają się na niemal każdy temat. Ale jest granica, której nigdy nie przekroczą","Biskup kaliski Edward Janiak dziękuje Bogu „że nie musimy się wstydzić za prezydenta Polski (…) że doczekaliśmy prawdziwej wolności”. To nie przypadek, że zdecydował się złożyć hołd Andrzejowi Dudzie. Tak jak nie jest przypadkiem, że biskupi są bardzo czuli na sztuczne problemy, a wiele realnych i poważnych zagrożeń zwyczajnie ignorują.","Przedstawiciele Kościoła roszczą sobie prawo do wypowiadania się w ważnych sprawach społecznych. Ale słuchając biskupów i księży można odnieść wrażenie, że znają się na wszystkim. Wolne niedziele, edukacja seksualna, aborcja, eutanazja, historia – to tylko niektóre z chętnie poruszanych zagadnień. Uwielbiają przy tym pouczać i karcić. Czasem słowa te padają na podatny grunt. Niektórzy wierni potrzebują przewodnictwa, nie chcą sami decydować. Dopóki nie zaczną im przeszkadzać nadużycia kleru, nie będzie ich gorszyć chciwość i przywileje księży, dopóty biskupi nie mają powodów, by cokolwiek zmieniać w przekazie.",,
Seksualne fiksacje lokalnych polityków mogą Polskę kosztować miliardy,"Od tego, w jaki sposób kraj członkowski realizuje wartości Unii Europejskiej, może zależeć wypłata funduszy europejskich. Parlament europejski uchwalił właśnie rezolucję, w której naciska na polski rząd, by zlikwidował homofobiczne „strefy wolne od ideologii LGBT”.","Przez ostatni rok kilkadziesiąt polskich samorządów uchwaliło wprowadzenie stref wolnych od „ideologii LGBT”. W odpowiedzi na te działania Parlament Europejski przyjął rezolucję dotyczącą dyskryminacji osób LGBT i nawoływania do nienawiści. W dokumencie czytamy, że prawa osób LGBT są prawami podstawowymi i właśnie z tego względu instytucje UE mają obowiązek stanąć w ich obronie. PE wyraził głębokie zaniepokojenie rosnącą liczbą ataków ze strony urzędników państwowych i organów rządowych na szczeblu lokalnym i orzekł, że nawoływanie do nienawiści przez władze publiczne, w tym niedawne deklaracje dotyczące stref wolnych od „ideologii LGBT”, zasługują na zdecydowane potępienie. Polski rząd został wezwany do odwołania obowiązujących uchwał, a Komisja Europejska do zweryfikowania sposobu, w jaki samorządy w Polsce wydają unijne środki finansowe.",,
"OPINIA
Otoczeni dworem klakierów, odgrodzeni murami pałaców. Biskupi zatracili zdolność rozumienia innych","Papież przypomina, że „Kościół zawsze dokonywał wielkich dzieł marnymi środkami”. Czy polski Kościół rozumie te słowa?","Kościół zawsze dokonywał wielkich dzieł marnymi środkami. Za to Kościół rozpasany, mający w nadmiarze dobra materialne, przestaje być kreatywny. Często większość zasobów, które z założenia mają być przeznaczone na zbożne cele są marnotrawione na utrzymanie aparatu, który zarządza środkami – przypominał papież Franciszek podczas niedawnego spotkania z przedstawicielami katolickich organizacji samorządowych w Rzymie. Przy innej okazji podkreślał, że dobre owoce przynosi nie ten, kto ma wiele bogactw, ale ten, kto tworzy i utrzymuje wiele więzi, wiele relacji, wiele przyjaźni. W Polsce kościołów, świątyń i bazylik mamy pod dostatkiem. Z relacjami bywa znacznie gorzej. Czy nasi biskupi widzą w tym problem?",,
"OPINIA
Franciszek znosi sekret papieski. Kardynał Dziwisz ma czego się bać","Nareszcie adwokaci ofiar, sami zainteresowani oraz cywilne organy państw, w których doszło do seksualnych przestępstw (jak np. prokuratury), będą mieli wgląd do dokumentów przechowywanych w archiwach Watykanu oraz poszczególnych diecezji.","Jak to wyglądało do tej pory? Od 18 maja 2001 roku wszyscy biskupi Kościoła katolickiego mają obowiązek informowania Watykanu o wszystkich przypadkach wykorzystywania seksualnego osób do 18. roku życia, których dopuścili się ich podwładni. Autorem tego zapisu – choć dokument podpisał schorowany Jan Paweł II – był jego następca ówczesny prefekt Kongregacji Nauki i Wiary, Joseph Ratzinger. To zresztą pierwszy papież, który podjął rzeczywistą walkę z plagą nadużyć w Kościele. Kluczowy fragment przygotowanego przez niego dokumentu brzmiał następująco: „Ilekroć Ordynariusz lub Hierarcha dowie się chociażby o prawdopodobieństwie grzechu zastrzeżonego, po przeprowadzeniu wstępnego dochodzenia, winien powiadomić o nim Kongregację Nauki Wiary (…).” Co to oznaczało? W teorii od niemal dwóch dekad watykańskie archiwa powinny pęcznieć od przesyłanych im z diecezji dokumentów. Niestety, biskupi niewiele sobie z tego prawa robili. Tylko w latach 2005-2013 Benedykt XVI zdymisjonował z tego powodu aż 80 hierarchów.",,
Europejski Trybunał Praw Człowieka interweniuje w sprawie Polski,"Interwencja Europejskiego Trybunału Praw Człowieka dotyczy inwigilacji prowadzonej przez polskie służby specjalne. Skargę w tej sprawie do Europejskiego Trybunału Praw Człowieka wnieśli aktywiści z Fundacji Panoptykon, Helsińskiej Fundacji Praw Człowieka oraz adwokat Mikołaj Pietrzak.","Skarga trafiła do Trybunału w Strasburgu na przełomie 2017 i 2018 roku. „Zdaniem skarżących zasady prowadzenia inwigilacji nie tylko naruszają ich prawa, ale przede wszystkim ograniczają im możliwość działania na rzecz społeczeństwa obywatelskiego, a w przypadku adwokata naruszają jego tajemnicę zawodową oraz prawa i wolności jego klientów” – czytamy na stronie Helsińskiej Fundacji Praw Człowieka.",,
"Piją, biją i molestują. Księży pracujących w publicznych instytucjach nie da się nawet ukarać","Za księżowskie etaty płacimy ok. 700 mln zł z naszych podatków. Ale duchownych w praktyce nie obowiązuje prawo pracy, o wszystkim decyduje biskup. Przewinienia, za które zwykli ludzie wylatują z pracy – im uchodzą na sucho.","Pogrzeb starszej pani uwielbianej przez wszystkich mieszkańców niewielkiej miejscowości na Mazurach miał być pięknym wydarzeniem. Rodzina, tłumy pogrążonych w smutku ludzi, pofatygowali się nawet samorządowcy. Gdy mający prowadzić ceremonię wikary wszedł do kościoła – ledwo trzymał się na nogach i bełkotał. Przewieziono go na plebanię, ktoś wezwał policję. Badanie alkomatem wskazało 2,5 promila alkoholu.",,
"OPINIA
„Jędraszewskiemu najbliższy jest Kościół bogaty i dla wybranych”","Jeśli z biednymi i bezdomnymi są ludzie dobrej woli, a nie ma z nimi ludzi Kościoła, na czele z arcybiskupem Markiem Jędraszewskim, to po co nam tacy duchowni?","W niedzielę arcybiskup Marek Jędraszewski zerwał z 23-letnią tradycją i nie pojawił się (ani nikt z kurii) na Rynku Głównym w Krakowie, gdzie odbyła się największa w Polsce tradycyjna wigilia dla bezdomnych i potrzebujących. Kuria tłumaczy, że metropolita krakowski nie otrzymał zaproszenia.",,
„Boże Ciało” walczy o nominację do Oscara,"Film „Boże Ciało"" w reżyserii Jana Komasy znalazł się na liście dziesięciu kandydatów do otrzymania oscarowej nominacji w kategorii najlepszego filmu międzynarodowego - ogłosiła w poniedziałek Amerykańska Akademia Filmowa.","Wśród dziewięciu konkurentów „Bożego Ciała"" widnieją m.in. południowokoreański „Parasite"" Bonga Joon-ho, hiszpański „Ból i blask"" Pedro Almodovara, senegalski „Atlantyk"" Mati Diopa i czeski „Malowany ptaki"" Vaclava Marhoula.",,
"OPINIA
Joga to grzech? Tak uważa radny Zjednoczonej Prawicy","Co w jodze jest bezbożnego i dlaczego jej ćwiczenie to grzech? Nie mam pojęcia, nie chodzę do kościoła i na szczęście nie obowiązują mnie wygłaszane tam mądrości. Wiem za to, co o ćwiczeniu jogi mówi nauka.",Radny miasta Biała Podlaska Sławomir Potocki ze Zjednoczonej Prawicy protestuje przeciwko ćwiczeniom jogi w miejskim parku. Dlaczego? Bo joga to grzech - argumentuje.,,
"OPINIA
Im dłużej krzyż wisi w Sejmie, tym mniej znaczy","Posłanka Lewicy i szefowa sejmowej Komisji Rodziny Magdalena Biejat powiedziała ostatnio, że w Sejmie nie powinno być krzyża. Też tak myślę, ale nie dlatego, że jestem satanistą. Wręcz przeciwnie: z sympatii do katolików. Serio. Jest mi przykro, że oni (pisowcy, biskupi, księża, cała ta wesoła gromadka) wam to robią.","Wróćmy na chwilę do słów posłanki Biejat. – W Sejmie mamy osoby różnych wyznań; mamy osoby, które są niewierzące – tłumaczyła. – Sejm jest przestrzenią publiczną, miejscem stanowienia prawa dla wszystkich obywateli. Uważam, że krzyża w takim miejscu być nie powinno. Żyjemy w państwie prawa, mamy zapisany rozdział Kościoła od państwa w konstytucji i powinniśmy tego przestrzegać. To są dobre standardy demokratyczne.",,
Bracia Sekielscy z Nagrodą „Newsweeka” im. Teresy Torańskiej,"Katarzyna Surmiak-Domańska, Tomasz i Marek Sekielscy oraz Paweł Juszczyszyn zwycięzcami VII edycji Nagrody Newsweeka im. Teresy Torańskiej. Wyróżniony został także Młodzieżowy Strajk Klimatyczny.","Wyróżnienia są przyznawane w kategoriach: Najlepszy materiał dziennikarski, Najlepsza książka oraz Działalność publiczna. Konkurs „Nagroda Newsweeka im. Teresy Torańskiej"" jest wspólną inicjatywą tygodnika Newsweek Polska oraz Fundacji im. Teresy Torańskiej. Jej celem jest propagowanie kultury słowa w życiu publicznym oraz promowanie autorów znaczących materiałów dziennikarskich i postaw prospołecznych.",,
Antoine de Paris. Najsłynniejszy fryzjer świata pochodził z Sieradza,"Czesał królowe, gwiazdy kina, arystokratki i dziewczyny z półświatka. Zrobił międzynarodową karierę w czasach, kiedy pozycja fryzjerów była gorsza niż kelnerów. Nazywał się Antoni Cierplikowski.","Nie wiadomo, dlaczego wyjechał, ale najpewniej z powodu homoseksualizmu. Matka zainteresowanie chłopcami, wrażliwość i delikatność Antoniego zauważyła wcześnie. Godzinami potrafił kontemplować wnętrze kościoła, ze skrawków materiałów formował kwiaty, był bardzo emocjonalny. Tę odmienność od innych swoich dzieci widział także ojciec, ale on nie miał ochoty jej akceptować. W obawie, że podobnie będzie reagować społeczność Sieradza w zaborze rosyjskim, matka postanowiła wysłać Antoniego za granicę.",,
"Skradziona tożsamość, czyli Indianin z Kalifornii","Musimy mu w końcu powiedzieć – powtarza dziadek, ale matka kręci głową. Kiedy nie będzie jej w domu, weźmie małego Franka na kolana: – Jesteś Komanczem, ale nie możesz o tym nikomu mówić.","Żeby wyjść z domu, Frank odsuwa krzesło. Nigdy nie zamyka drzwi. Klucz jest gdzieś między rzeczami leżącymi na podłodze, które tworzą wzór różnokształtnego konfetti. Frank już nie pamięta, gdzie go zostawił. Jedyne stałe miejsce mają tutaj posążki przodków, stoją w rządku na ołtarzyku pod oknem. Matka Słońce, ojciec Księżyc, Siedzący Niedźwiedź, Orzeł Wielopióry. Przed nimi białe i fioletowe świeczki zapalane dla ochrony przed złą energią, podobnie jak Palo Santo i oczyszczająca biała szałwia, której woń roznosi się również po niewielkim podwórku wychodzącym prosto na pustynię.",,
Oficerem i szpiegiem Polański walczy o własną reputację. Ale ten pojedynek jest już przegrany,"Prawdziwym bohaterem nowego filmu Romana Polańskiego nie są ani oficer, ani szpieg, lecz honor i groźba infamii. Sięgając po kostium oskarżonego niesłusznie żołnierza, reżyser walczy o własną reputację. Ale ten pojedynek jest już przegrany.","Żołnierze! Degradują niewinnego!” – wykrzyczane na początku filmu słowa, choć padły z ust Alfreda Dreyfusa (Louis Garrel), którego mundur odzierany jest z guzików i epoletów, siłą rzeczy brzmią dziś także jak osobista deklaracja Polańskiego.",,
"Kto napisał ewangelie? Marek, Mateusz, Łukasz i Jan na pewno nie","Marek, Mateusz, Łukasz ani Jan nie mogli spisać swoich ewangelii, bo nie znali języka, w którym powstały święte księgi chrześcijaństwa.","DR HAB. ROBERT WIŚNIEWSKI: Według tradycji tylko Mateusz i Jan byli apostołami, ale jest mało prawdopodobne, by to oni byli odpowiedzialni za powstanie tekstów, które noszą ich imiona.",,
"Pojedyncze, wyrwane z Biblii słowa mogą uzasadnić niemal wszystko. Kto i dlaczego manipuluje tekstem świętej księgi?","W Biblii nie znajdziemy uzasadnienia dla naszych fobii – to zazwyczaj my je w nią wtłaczamy na siłę, wyrywając pojedyncze słowa z kontekstu.","W 1976 roku największy prezbiteriański (kalwiński) Kościół w USA powołał komisję teologiczną, która miała przygotować raport na temat duszpasterstwa osób homoseksualnych i poprzez dokładną analizę Biblii rozstrzygnąć, czy takie osoby mogą być ordynowane na duchownych. Po dwóch latach stosunkiem głosów 14:5 komisja zakwestionowała nazywanie homoseksualizmu grzechem, nie dostrzegając przeszkód do ordynacji osób LGBT.",,
"W dalekim i mroźnym Rovaniemi sprawdziłem, jak Finowie zrobili z Mikołaja produkt wart miliony euro",Santa Claus Village to unikatowy park rozrywki. Po prawdziwe subarktyczne atrakcje warto jednak wybrać się kilkaset kilometrów dalej na północ.,"Kaantu, Alma, Tara, Ile, Halu i Puro ciągną żwawo dwuosobowe sanie. 26 st. poniżej zera nie robi na nich większego wrażenia, tylko na nielicznych podjazdach ważący blisko ćwierć tony zaprzęg nieco zwalnia. Dopiero po dwugodzinnej eskapadzie przez lasy północnej Laponii stado niepozornych husky w poczuciu dobrze spełnionego obowiązku pada na śnieg.",,
"Ojciec Ludwik Wiśniewski dla Newsweeka: Nie uważajmy innych za głupców i za zepsutych. Nawet wtedy, gdy się z nimi nie zgadzamy","W Piśmie Świętym napisano, że tam, gdzie rozlała się nienawiść, tam rośnie też miłość. Mnie się wydaje, że w tej chwili rosną zastępy ludzi głodnych sprawiedliwości i prawdy – mówi dominikanin ojciec Ludwik Wiśniewski.",OJCIEC LUDWIK WIŚNIEWSKI: Żebyśmy trochę siebie słuchali.,,
"Razem na scenie i w życiu. O pasji, pracy i życiu na oucie opowiadają Justyna Łagowska i Jan Klata","Ludzie myślą, że żyjemy na jakiejś krawędzi, na wulkanie. A my po prostu potrzebujemy takiej intensywności – mówią Justyna Łagowska, scenografka, i Jan Klata, reżyser, od 21 lat razem na scenie i w życiu.","JAN KLATA: Premiera jest jak maraton. Dwa ostatnie tygodnie nie myśli się o niczym innym, spinka całego organizmu, po czym, gdy dobiegnie się do mety, następuje zjazd. Organizm musi zrzucić napięcie psychiczne i fizyczne, bo ten nasz kilogram z kawałkiem galaretki w głowie wysysa energię z całego ciała.                                                         Justyna: Uważasz, że by go ukrzyżowali? Jan: Nie wiem, co by zrobili, ale w tej wszechprzytulającej strukturze katolickiej nie ma dla niego miejsca. Justyna: Rozmawiamy wyłącznie o społeczno-politycznym przekazie „Matki Joanny od Aniołów”, a przecież tam są ważniejsze rzeczy. Justyna: Miłość oczywiście. Bo ja zawsze namawiam Jaśka, żeby robił spektakle o miłości. Jan: I optymistyczne. Tyle że o „Matce Joannie od Aniołów” trudno powiedzieć, że jest opowieścią optymistyczną, ale miłość jest w niej niewątpliwie. I demony. Oraz pytanie: kto stworzył świat – Bóg czy Szatan? Jan: Nie zawsze można kupić, bo czasami cały nakład jest wyprzedany. W Katowicach powstaje szkoła egzorcystów. Gdyby PKB naszego kraju przyrastał tak jak liczba egzorcystów, to Mateusz Morawiecki byłby w siódmym niebie. Jan: Na rozdrożu. Bo na rozdrożu ukazuje się Szatan. Justyna: Dlatego na rozdrożach stawiali kapliczki i krzyże. Żeby chronić przed pokuszeniem i wyborem złej drogi. Gosia Gorol, która gra matkę Joannę, powiedziała coś pięknego. Przygotowując się do roli, nie oglądała filmików o egzorcyzmach, nie szukała w sobie diabła, szukała dobra. Jan: I to dopiero wygląda demonicznie! Justyna: Dla mnie w tym spektaklu najważniejsze pytanie dotyczy tego, co człowiek jest w stanie poświęcić dla miłości. Jan: Odpowiedź: trzeba zabić dwie niewinne ofiary. Idę więc po siekierę (śmiech). Justyna: Tak właśnie wyglądają nasze rozmowy. Ja próbuję powiedzieć, że miłość to poświęcenie siebie dla drugiego człowieka, a on wyjeżdża z siekierą. Jan: Istnieje i to jest najgorsze. Justyna: Istnieje i to jest najpiękniejsze. Jan: Rozmawialiśmy o tym z aktorami po próbach generalnych. W spektaklu pojawia się hymn św. Pawła o miłości. Oficjel z personelu naziemnego Kościoła, wypizdrzony jak ikona watykańskiej mody kard. Raymond Burke, wygłasza tekst listu do Koryntian, który kończy się słowami: „Miłość nigdy nie ustaje”. I tu jest między nami dwugłos, bo ja uważam, że to jest właśnie przekleństwem. Justyna: Jest błogosławieństwem. To, że miłość nigdy nie ustaje, jest paliwem do życia. Jan: Słowo wykorzystywane w nadmiarze staje się swoim przeciwieństwem. Przestajemy je słyszeć. Przestajemy rozumieć. To także spektakl o nadużywaniu słów. Justyna: W rolę kardynała wygłaszającego hymn o miłości wciela się Wojciech Kalarus. To on 21 lat temu czytał list do Koryntian na naszym ślubie. Na szczęście w zupełnie innej interpretacji. Czytaj też: Jan Klata: Kaczyńskiego, Gowina i Glińskiego dawno już nie będzie, kiedy hodowane przez nich potwory się obudzą",,
„Ojciec miał zwyczaj zakreślania w książkach rozmaitych fragmentów. W książkach pożyczanych mamie zakreślane były wyłącznie mocne na tamte czasy sceny erotyczne”,"Usiądź wygodnie i przeczytaj fragment nowej ksiażki Piotra Bratkowskiego: „Mieszkam w domu, w którym wszyscy umarli”.","Druga wojna światowa – wynikało z anegdot, opowiadanych przez żydowską część mojej rodziny przy okazji rozmaitych świąt – była czasem raczej przyjemnym, choć nie całkiem wolnym od nieporozumień i przykrości. Zarówno podczas okupacji sowieckiej („za pierwszych Moskali”, mówiono o tej epoce u nas w domu), jak i niemieckiej. Choć z nadejściem Niemców część Heilpernów i Segali wiązała pewne, jak się okazało – nieuzasadnione, nadzieje. Tak jak mój bliżej niesprecyzowany przodek – kiedyś w wierszu nazwałem go pradziadkiem, w rzeczywistości jednak był bratem, może i nawet tylko ciotecznym, babci – który na wieść o zbliżaniu się armii hitlerowskiej ucieszył się, że na miejsce bolszewickiej dziczy wraca europejska cywilizacja. Wyszedł więc przed dom, by cywilizację powitać w swoim najlepszym garniturze, z wpiętym w klapę Krzyżem Żelaznym, przyznanym mu przez cesarza Wilhelma za waleczność podczas pierwszej wojny. I oczywiście natychmiast został zastrzelony.",,
"Polska przyszłości. „Państwo straci kontrolę nad zadaniami, jakie powinno wykonywać”","„Nie ma najmniejszych szans na dobre funkcjonowanie jakiejkolwiek instytucji państwowej, czyli służby zdrowia, edukacji, opieki społecznej, a nawet służb podatkowych” - pisze prof. Marcin Król. I dodaje, że tło jego rozważań to zmiany klimatu i całego świata przyrody, niebywałe zmiany technologiczne, jakich możemy się spodziewać, nowe zachowania wszystkich mocarstw i groźba rozpadu dotychczasowych sojuszy.","Będzie dominowała niestabilność. Pojawią się rządy podobne do demokracji, ale również totalna anarchia, krótkotrwali despoci (krótko to 5-10 lat), rozbicie regionalne lub nawet lokalne. Po okresach zaniku centralnego i silnego państwa pojawią się czasy władzy dzielnicowej, a potem powrót państwa silnego tylko strachem, a potem braku wszelkiej władzy poza tą, jaką lokalnie wezmą sobie magnaci i ludzie bez skrupułów. Nie ma najmniejszych szans na dobre funkcjonowanie jakiejkolwiek instytucji teoretycznie państwowej, czyli służby zdrowia, edukacji, opieki społecznej, a nawet służb podatkowych. Państwo, co już się dzieje, straci kontrolę nad zadaniami, jakie powinno wykonywać. Takie pojęcia jak budżet, plan rozwoju czy deficyt państwa stracą wszelkie znaczenie. W Polsce zmienny i zarazem niestabilny czy nawet chaotyczny stan rzeczy będzie dominował, ale podobnie będzie w innych krajach zachodnich, bo tylko o świecie zachodnim mówimy. W końcu dojdzie do radykalnej zmiany (rewolucji?), ale co nastąpi po radykalnej zmianie, jest nie do przewidzenia i sama ta zmiana jest nie do przewidzenia ani pod względem kształtu, ani momentu, kiedy nastąpi.",,
Były ksiądz Jacek Międlar zatrzymany przez ABW. Chodzi o „manifest nienawiści”,Funkcjonariusze ABW zatrzymali byłego księdza Jacka Międlara. Prawdopodobnie w sobotę zostaną mu postawione zarzuty wzywania do nienawiści wobec Żydów. Jednocześnie prokuratura we Wrocławiu wszczęła przeciwko Międlarowi dochodzenie w sprawie nazwania Tadeusza Mazowieckiego „komunistycznym parchem”.,"Międlar został zatrzymany nad ranem w domu pod Opolem. – Funkcjonariusze Agencji Bezpieczeństwa Wewnętrznego, długa broń, wyłamana furtka, a więc pokaz siły – relacjonował na konferencji prasowej w Sejmie poseł Konfederacji Grzegorz Braun.",,
Od przybytku boli głowa. Czy KO będzie mieć więcej niż jednego kandydata na prezydenta?,"Prawybory w Platformie Obywatelskiej dobiegają końca, ale to wcale nie oznacza, że Koalicja Obywatelska będzie miała jednego kandydata na prezydenta. Mniejsi partnerzy też chcieliby zaistnieć w tym wyścigu.","Na pytanie, co wydarzy się w sobotę w Platformie Obywatelskiej, pada tylko jedna odpowiedź.",,
"OPINIA
Ksiądz Szydło zwraca Kościołowi sutannę. Co z tego wynika?","Bardziej był synem premier Beaty Szydło niż zwykłym księdzem. Bardziej pasował do obrazka tradycjonalistycznej rodziny katolickiej, którą lansowała prawica niż wikarym ciężko pracującym w parafii. Dziś ks. Tymoteusz Szydło oddaje Kościołowi sutannę, mówiąc, że minął się z powołaniem.","Nie jest łatwo być synem premier. A już z pewnością nie jest łatwo być synem premier, gdy jest się młodym księdzem. Szczególnie w takim kraju, jak Polska, gdzie wyznawany katolicyzm, pokazywanie się w Kościele w pierwszych ławach, to rodzaj przepustki do robienia kariery politycznej i publicznej. Gorzej, gdy życie spłata figla i z tego katolickiego piedestału się… spadnie.",,
Ksiądz Tymoteusz Szydło odchodzi ze stanu duchownego,"Ksiądz Szydło poinformował o swojej decyzji w oficjalnym oświadczeniu. „Nie udało mi się pokonać kryzysu wiary i powołania"" - napisał.","Oświadczenie trafiło do Katolickiej Agencji Informacyjnej z rąk pełnomocnika księdza – adwokata Macieja Zaborowskiego. Tymoteusz Szydło wyjaśnia w nim, że powodem decyzji była m.in. presja, pod którą znalazł się w związku z plotkami pojawiającymi się w mediach po tym, jak udał się kilka miesięcy temu na dopuszczany przez prawo kanoniczne urlop.",,
Wolność słowa czy wolność do obrażania? Prawicowy youtuber idzie na wojnę,"Słynie z ksenofobicznych i rasistowskich wypowiedzi, a teraz organizuje w Sejmie konferencję w obronie wolności słowa. Marcin Rola, szef kanału wRealu24, który został zablokowany przez You Tube, nie zamierza poddać się bez walki.","„Zgnoją i zniszczą. Będziemy skazani na mainstream” - napisał na Twitterze Marcin Rola. 4 grudnia YouTube zablokował kanał wRealu24. Powodem mogły być treści niezgodne z nową polityką serwisu, który od kilku miesięcy walczy z retoryką radykalnej prawicy.",,
"OPINIA
Zamiast kpić z Hołowni, lepiej go posłuchajcie","Kiedy po raz pierwszy usłyszałam plotkę, że Szymon Hołownia zamierza kandydować w przyszłorocznych wyborach prezydenckich, zdziwiłam się. Nawet się żachnęłam. No bo jak to? Co ten pisarz, publicysta, telewizyjny celebryta nieukrywający bliskich relacji z Kościołem katolickim wie o polityce? Jakie ma kwalifikacje, by ubiegać się o najwyższy urząd w państwie? Czy w głowie mu się od telewizyjnej sławy przewróciło? Zamarzyła mu się władza?","Chwilę później pomyślałam, że przecież to nie jedyne kwalifikacje Hołowni. W ciągu ostatnich lat wielokrotnie udowodnił, że potrafi nie tylko pisać, przemawiać i ze swadą prowadzić teleturnieje, ale także realnie działać. Dwie stworzone przez niego fundacje – Kasisi i Dobra Fabryka – co roku pomagają kilkudziesięciu tysiącom ludzi w Afryce. Pieniądze, które Hołownia zbiera w Polsce, trafiają do tamtejszych szpitali, sierocińców i szkół, pomagają młodym Afrykańczykom wyjechać na zagraniczne studia.",,
Chrystusowcy nie chcą płacić odszkodowania i renty ofierze księdza pedofila,Sprawę kasacyjną przydzielono profesor Katolickiego Uniwersytetu Lubelskiego. Pełnomocnik ofiary żąda zmiany składu sądu.,"20 grudnia Sąd Najwyższy zajmie się sprawą kasacji Chrystusowców od wyroku Sądu Apelacyjnego w Poznaniu, który oddalił apelację tego zgromadzenia zakonnego od orzeczenia wydanego przez sędzie Annę Łosik. W uzasadnieniu wyroku z dnia 22 stycznia 2019 r. zasądzającego milionowe zadośćuczynienie dla ofiary księdza pedofila i dożywotnią rentę sędzia z Poznania przesądziła, że za działanie pedofila w habicie odpowiada osoba prawna – w tym przypadku zakon. Sprawca, który ślubował ubóstwo i którego wyrugował ze swoich szeregów kościół, jest przecież bankrutem. Teoretycznie nie powinien posiadać żadnego majątku.",,
Szymon Hołownia: Szkoda mi Polski i mojej córki,"- Chcę kandydować, proszę was, dajcie mi tę pracę. Mam was, więc nie potrzebuję struktur partyjnych – Szymon Hołownia ogłosił, że wystartuje w przyszłorocznych wyborach prezydenckich.","– Postanowiłem zakończyć hamletyzowanie: kandydować czy nie? – tak Szymon Hołownia, publicysta i telewizyjny celebryta, tłumaczył, dlaczego decyzję o kandydowaniu w wyborach ogłosił właśnie w Gdańskim Teatrze Szekspirowskim. Wypełniona po brzegi sala przyjęła to wyznanie długimi oklaskami i okrzykami: Szymon, Szymon!",,
Autorytaryzm w Polsce nie zagości. Wiatr historii zaczął wiać w przeciwną stronę. Dlaczego?,Bez podziału Polski na PiS – anty-PiS Jarosław Kaczyński traci impet. Nie ma już monopolu na hasła będące fundamentem jego władzy. Z lewa i z prawa mówią mu: sprawdzam.,"Po ostatnich wyborach nic w polskiej polityce nie będzie takie samo. Narodowo-socjalna legenda prawicy ulega dekonstrukcji. I choć partia władzy wygrała sejmową większość, to projekt polityczny Jarosława Kaczyńskiego upadł. Nie będzie w Warszawie Budapesztu. Zmiana ustroju nie wchodzi w rachubę. Autorytaryzm w Polsce nie zagości. Wiatr historii zaczął wiać w przeciwną stronę.",,
"Hołownia kandydatem na prezydenta. „Pokornie proszę, abyście powierzyli mi funkcję stróża naszej wspólnoty”","- Na początku przyszłego roku zostaną ogłoszone wybory, które wyłonią prezydenta Rzeczpospolitej Polskiej. Chcę w nich kandydować. Chcę się u Was ubiegać o tę pracę. Pokornie proszę, abyście powierzyli mi funkcję stróża naszej wspólnoty – powiedział w Gdańsku Szymon Hołownia.","- Chcę Polski, która bardziej niż o ławeczki niepodległości i strzelnice dba o 14 milionów Polaków wykluczonych komunikacyjnie. (…) Chcę Polski silnej wolnym samorządem. Wyrosłem w Polsce przemawiającej. Chcę Polski rozmawiającej. W której atrybutem przywódców jest nie tylko mównica, ale stół, przy którym zaraz usiądę, aby rozmawiać - mówił na spotkaniu w Gdańsku.",,
Magdalena Biejat. „Serce po lewej stronie mam po pradziadku”,"Nazywa siebie modelową przedstawicielką tradycyjnej rodziny: mąż, dzieci i pies, ale w polityce walczy o możliwość adopcji przez pary homoseksualne i liberalizację prawa aborcyjnego. Posłanką jest dopiero miesiąc, a już o niej głośno.","Nie jest jeszcze tak znana jak lider jej partii – Adrian Zandberg, ale rozgłos Magdalenie Biejat zapewnił Jarosław Kaczyński. Gdy została szefową sejmowej komisji polityki społecznej i rodziny, prawica podniosła larum, a prezes PiS stwierdził: „Sprawa wkrótce zostanie rozwiązana”.",,
Kobiety mają być w Kościele tylko służącymi,"Niestety dla duchownych rola kobiet w Kościele ogranicza się jedynie do służby księżom, biskupom, kardynałom – mówi watykańska feministka Lucetta Scaraffia.","LUCETTA SCARAFFIA: Wbrew pozorom jest ich sporo, choć są mało widoczne. Próbowałyśmy opisać ich życie, ale nie udało się, bo kobiety pracujące lub żyjące w Watykanie boją się nie tylko opowiadać o sobie, ale w ogóle wypowiadać. Chciałyśmy poświęcić numer magazynu „Donne Chiesa Mondo” 50 kobietom, które pracują w Sekretariacie Stanu Stolicy Apostolskiej. Pomimo oficjalnej zgody przełożonych żadna z nich nie chciała z nami porozmawiać. Tłumaczyły, że zostaną uznane za te, które się wywyższają, nie znają swojego miejsca. Kobiety w służbie Kościoła same chcą być niewidoczne.",,
Prawe skrzydło PiS naciska na zaostrzenie ustawy aborcyjnej. Władze partii niezadowolone,"Posłowie PiS zbierają podpisy pod wnioskiem do Trybunału Konstytucyjnego. Chcą, by TK stwierdził, że prawo do aborcji z powodu ciężkich i nieodwracalnych wad płodu jest niezgodne z konstytucją. Identyczny wniosek przeleżał dwa lata w zamrażarce prezes Julii Przyłębskiej i wraz z końcem poprzedniej kadencji Sejmu trafił do niszczarki. Nie bez powodu.","Władze PiS nie są, delikatnie mówiąc, zachwycone inicjatywą posłów partii – ustaliła „Rzeczpospolita”, która poinformowała o planach posłów PiS.",,
Przeprowadza w Polsce operacje korekty płci. Z czym przychodzą do niego pacjenci?,"– Są to ludzie najczęściej bardzo inteligentni, ambitni, wiedzący, czego chcą. Niekiedy mają za sobą traumatyczne przejścia, które ich ukształtowały. Niektórzy z nich przez wiele lat funkcjonowali pod wpływem ogromnego stresu. Zwłaszcza osoby z mniejszych miejscowości, które borykały się ze skutkami odrzucenia, wprost wyrażanej niechęci, albo wręcz nienawiści – opowiada dr Janusz Jaworowski, chirurg plastyczny specjalizujący się w operacjach korekty płci.","Tak, dwa razy. W obu przypadkach byli to pacjenci z ogromnymi ranami psychicznymi zadanymi im przez otoczenie. Dlatego zasugerowałem, aby najpierw skorzystali z pomocy psychologa. Jednak takie sytuacje to zdecydowana mniejszość. Ludzie, którzy do mnie trafiają – a jest to kilkadziesiąt osób rocznie – z reguły są do tych operacji psychicznie przygotowani. Wiedzą, czego chcą, są zmotywowani, wręcz zdeterminowani. Niektórzy latami oszczędzają na taką operację. To są ogromne sumy, bo pełna waginoplastyka kosztuje w Polsce nawet 40 tysięcy złotych. NFZ nie refunduje tego typu zabiegów.",,
"OPINIA
„Afera Banasia” na niego nie działała, sondażowe spadki też nie. Czego dziś może się obawiać się Jarosław Kaczyński?","Prezes PiS ma dziś dwa polityczne priorytety i jedną rzecz, której faktycznie może się obawiać.","Od czasu wyborów PiS-owi nie rośnie, ale lekko spada sondażowe poparcie. Lekko za to rośnie Konfederacji, jeszcze lżej Koalicji Obywatelskiej i Lewicy. Przez media przetacza się komentatorska burza za burzą, eksperci i publicyści przesądzają już o definitywnym losie tej czy innej formacji. Problem w tym, że to co zaprząta media nie jest dzisiaj największym problemem Kaczyńskiego. Kaczyński (jak zresztą Schetyna, a kiedyś Miller czy Tusk) myśli w kategoriach politycznych, nie medialnych; w logice długiego trwania własnej formacji, a nie ostatniej godziny spędzonej na Facebooku czy Twitterze w gronie przyjaciół i wrogów. Oczywiście bieżąca popularność w mediach klasycznych, „społecznościowych”, w sondażach produkowanych już nie jako narzędzie wiedzy, ale jako towar mający coraz mniejszą wartość poznawczą – wszystko to jest ważnym narzędziem także z punktu widzenia polityki długodystansowej. Wie o tym Putin, wie zaplecze Trampa (czyli po części też Putin), trudno, żeby Kaczyński o tym nie wiedział. Jednak słupki sondaży partyjnych nie są dla niego priorytetem w momencie, kiedy do najbliższych wyborów parlamentarnych ma cztery lata albo przynamniej rok. Rok, jeśli przegra prezydenturę, a sondaże i intuicja będą mu podpowiadać, że wobec zablokowania własnego rządu i większości w Sejmie warto będzie zażądać od „pisowskiego ludu” wzmocnienia lub choćby potwierdzenia legitymacji własnej władzy. Ale nawet rok to wystarczająco dużo czasu, aby z pobłażaniem traktować bieżące zmiany sondażowych słupków (dopóki nie pokazują sypania się „twardego elektoratu”) i zająć się prawdziwymi politycznymi priorytetami.",,
"W wybuchu w Szczyrku zginęło osiem osób. Burmistrz: znałem tę rodzinę, mieszkaliśmy obok siebie","- To bardzo trudna akcja. Nie pamiętam, żeby do tej pory wybuch gazu tak destrukcyjnie zburzył budynek - mówi śląski komendant wojewódzki PSP Jacek Kleszczewski. W tragedii w Szczyrku zginęły cztery osoby dorosłe i czworo dzieci.","W akcji ratunkowej uczestniczyło ponad 200 osób, a strażacy ręcznie odgruzowywali miejsce tragedii.",,
Lewica: Walka z PO to nie jest nasz cel,"Nie da się polityki uprawiać złodziejsko, zastanawiając się, w co uderzyć, żeby podkraść elektorat – mówi „Newsweekowi” prof. Maciej Gdula, poseł Lewicy. Opowiada też o planach lewicy na pierwszy rok Sejmu i zaprzecza pogłoskom o zjadaniu Wiosny przez SLD.","NEWSWEEK: Kto będzie liderem nowej partii, powstałej z połączenia Wiosny i SLD?",,
"OPINIA
Homoseksualizm Paetza nie był dla Watykanu przeszkodą, aby uczynić go biskupem","Według szefa Katolickiej Agencji Informacyjnej Marcina Przeciszewskiego homoseksualizm Juliusza Paetza znany był w Watykanie jeszcze zanim w 1983 roku opuścił Stolicę Apostolską, by objąć jako biskup Diecezję Łomżyńską. Tą szokującą informacją Przeciszewski podzielił się w ubiegłym tygodniu we Wrocławiu, w trakcie piątkowego panelu „Kościół na krawędzi?”.","Poza Przeciszewskim w dyskusji wzięli między innymi metropolita gnieźnieński prymas ks. abp Wojciech Polak oraz ks. Tadeusz Isakowicz-Zaleski. Przeciszewski stwierdził wprost, że Paetz „do Łomży pojechał na zesłanie, to był podstawowy błąd”. Dodał też, że „jego skłonności zostały rozpoznane w Watykanie” i „Watykan chciał go się pozbyć”.",,
"Obecna władza jest katolicka, ale czy chrześcijańska?","Gdyby zacytować politykom polskiej prawicy św. Pawła, mogliby potępić autora Listu do Galatów za zdradę narodu, rasy i płci.","Od Jarosława Kaczyńskiego po Pawła Lisickiego, od Jarosława Gowina po Wojciecha Cejrowskiego – słyszymy te same zapewnienia, że rządząca w Polsce prawica jest nie tylko obrońcą narodowej substancji i jedynym gwarantem bezpieczeństwa ojczyzny. Broni też pozycji Kościoła katolickiego, dlatego kto nie wspiera tej władzy lub nie głosi prawicowej ideologii, jest nie tylko wrogiem politycznym, ale także wrogiem religii wyznawanej przez większość Polaków.",,
"OPINIA
Przeprosiny arcybiskupa Gądeckiego w sprawie arcybiskupa Paetza są jak policzek","To wyjątkowa sytuacja, kiedy jeden z najważniejszych polskich hierarchów, szef rodzimego episkopatu, abp Stanisław Gądecki, mówi: „przepraszam”. W okolicznościach, w który słowa te padają nie brzmią one jak skrucha, którą można wziąć za dobrą monetę.","Abp Gądecki napisał list, a w zasadzie krótkie oświadczenie, które było czytane w kościołach archidiecezji poznańskiej. Dotyczy ono zmarłego 15 listopada abp Juliusza Paetza, który był oskarżony o molestowanie kleryków. W pierwszej kolejności hierarcha przypomina: „Wyniki dochodzenia przeprowadzonego przez Stolicę Apostolską w tej materii nie zostały podane do publicznej wiadomości, zaś ksiądz arcybiskup był przekonany o swojej niewinności i nie wyraził publicznie skruchy, choć złożył rezygnację z urzędu”. I dalej abp Gądecki sypie głowę popiołem, choć jednocześnie daje do zrozumienia, że wcale nie musi bić się w piersi: „Mimo to czuję się w obowiązku powiedzieć: przepraszam. Przepraszam za zgorszenie, jakie miało miejsce w archidiecezji. Z głębi serca przepraszam osoby, które czują się skrzywdzone”. Dlaczego oświadczenie arcybiskupa budzi mieszane uczucia?",,
"Żydzi uznali go za chrześcijanina, chrześcijanie za Żyda. Kim był Jakub Frank, bohater „Ksiąg Jakubowych”","Frank działa demonstracyjnie, prowokuje establishment... W styczniu 1756 roku frankiści przeprowadzają w Lanckoronie nad Zbruczem rytuał polegający na tańcu wokół żony miejscowego rabina, rozebranej do naga – opowiada prof. Paweł Maciejko.","PROF. PAWEŁ MACIEJKO, autor pierwszej monografii frankizmu „Wieloplemienny tłum”: Niespełna 30-letnim liderem sekty żydowskiej, która wyrosła z sabataizmu, szerszego ruchu żydowskiego. Założył go 100 lat wcześniej Szabtaj Cwi, którego początkowo nikt nie traktował poważnie, jednak potem przez pewien czas większość Żydów na całym świecie uważała za mesjasza. W 1666 r. został aresztowany przez Turków, zaniepokojonych mesjańskim entuzjazmem i w niejasnych okolicznościach przeszedł na islam. Żydzi, którzy uznali Szabtaja za mesjasza, przyznają się do błędu, odprawiają pokutę i wracają do normalnego życia.",,
"OPINIA
Liberałowie mimo wszystko nie są najgorsi na świecie","Jest słowo gorsze niż najgorsze wulgaryzmy na „p” czy „c”. To słowo na „l”. Liberał. Ale jest słowo jeszcze gorsze, gorsze nawet niż słowo na „n”, za które w Ameryce dostaje się łatkę rasisty. To słowo to „neoliberał”.","Liberał obrywa z każdej strony. Od prawicowca, a w każdym razie prawicowca w polskim wydaniu, obrywa za to, że jest za wolnościami obywatelskimi, prawami kobiet i mniejszości. Od lewicy z kolei obrywa za to, że wprawdzie popiera te wartości, ale z niesłusznych pozycji, podkreśla bowiem także znaczenie wolności, w tym gospodarczej, i nie lubi etatyzmu. Jeśli lewicowiec nie lubi liberała i chce mu to okazać, nazywa go neoliberałem, czyli w podtekście bezdusznym kapitalistą i krwiopijcą, pozbawionym sumienia i empatii.",,
Tylko u nas: Szymon Hołownia o starcie w wyborach prezydenckich,"Znamy szczegóły jego przygotowań do kampanii. Publicysta ma już gotowy sztab, wybrał też człowieka, który nim pokieruje. Hołownia jeździ teraz po Polsce, a spotkania z jego udziałem przypominają wyborcze wiece.","Spotykam się z Hołownią w eleganckim warszawskim apartamencie. Na ścianach wiszą ikony, wokół półki z książkami. To jego pracownia, tu pisze felietony do „Tygodnika Powszechnego” i kolejne książki. Na co dzień mieszka w domu pod Warszawą z żoną Ulą i dwuletnią córką Manią. Żona lata migami 29. Hołownia na spotkaniach towarzyskich z innymi żołnierzami z jednostki mówi o sobie żartem „żona pilota”. – Czuję się jak mąż Angeli Merkel, który też zwykle jest jedynym mężczyzną na spotkaniach z udziałem żon premierów – opowiada wyluzowany. Ale gdy przechodzimy do polityki, poważnieje i stara się kontrolować każde słowo.",,
"OPINIA
Biskupi zorganizowali huczną imprezę. „Jakby Pan Jezus przyszedł, to by to bractwo rozgonił”","Papież co rusz przypomina o ubóstwie, a hierarchowie w Polsce bawią się w rozmachem. W ostatni weekend uczestniczyli w imprezie w podziemiach kopalni soli w Wieliczce. Była orkiestra, chór, soliści, Piotr Rubik, wielki tort i politycy. „Im wyżej, tym gorzej” – kwituje ks. Tadeusz Isakowicz-Zaleski.","Skromne życie duchownych to jeden z filarów reformy Kościoła, którą prowadzi papież. Podczas pielgrzymki do Panamy Franciszek przypomniał, że Kościół musi być pokorny i ubogi, bo żyje w nim Chrystus. Kościół nie może być „wyniosły, pełen pychy, samowystarczalny”. We wrześniu podczas spotkania z wiernymi na Anioł Pański przestrzegał: „bogactwo może skłonić do wznoszenia murów, tworzenia podziałów i dyskryminacji”. Tłumaczył, że wybór ubóstwa przez Kościół oznacza postawienie „muru”, który „chroni” przed pokusą władzy, dumy i pychy.",,
"„Gdy brakuje na buty dla dzieci, trudno walczyć o wolność”","Niedawno znany dziennikarz napisał na Facebooku: „Wszyscy, którzy głosowali na PiS wypie***ać z moich znajomych”. Nie wiem, czy istnieje lepszy sposób, by nie mieć żadnego wpływu na sytuację niż odcięcie się od ogromnej części społeczeństwa. Taka strategia może spowodować, że w kolejnych wyborach ta partia osiągnie jeszcze wyższe poparcie, nawet 70 procent – mówi Justyna Kopińska, autorka reportaży.","NEWSWEEK: Podobno prosi pani organizatorów spotkań autorskich, by nie zadawano podczas nich pytań o politykę. Zmieniła pani zdanie czy może wymiana zdań z Krystianem Lupą była spontaniczna?",,
"OPINIA
Kościół katolicki w USA z rekordową liczbą odejść wiernych",Pełzający kryzys Kościoła katolickiego w USA trwa na dobre.,"Amerykański kościół nękany od lat 80. ubiegłego wieku skandalami pedofilskimi stracił w latach 2007 - 2019 bez mała 20 proc. wiernych. Co za tym idzie, procentowy udział katolików w amerykańskim społeczeństwie spadł z 24 do 20 procent. Wzrasta też liczba katolików decydujących się na zmianę wyznania (tzw. migrację religijną).",,
"OPINIA
Samorządy nie mają pieniędzy na lekcje religii. Czy biskupi odpuszczą?","Samorządy przez beztroską politykę rządu muszą zaciskać pasa. Burmistrzowie i prezydenci główkują więc, jak znaleźć oszczędności. Pomocny może okazać się Kościół, gdyby – a ma taką możliwość – zrezygnował z nauczania religii w szkole. Czy biskupi wykorzystają tę sytuację, by wyprowadzić religię ze szkół?","Pojawiały się już prośby szkół, by ograniczyć ilość lekcji religii w placówkach edukacyjnych. Tak było w Szczecinie. Ale abp Andrzej Dzięga zdecydowanie odmówił. Wiadomo, to fanaberia mieszkańców dużych miast. Albo, co gorsza, bezprecedensowy atak na Kościół.",,
Księża z Argentyny skazani. Gwałcili dzieci z katolickiej szkoły. Najmłodsza ofiara miała 5 lat,"Przez 12 lat argentyńscy księża Nicole Corradio i Horacio Corbacho gwałcili, obmacywali i zmuszali do oglądania pornografii dzieci z katolickiej szkoły dla niesłyszących. W poniedziałek zostali skazani na ponad 40-letnie kary więzienia.","Skandal wyszedł na jaw dwa lata temu i natychmiast wstrząsnął ojczyzną papieża Franciszka. Jedna z uczennic z katolickiej szkoły dla głuchych i niedosłyszących dzieci w argentyńskim mieście Lujan de Cuyo z pomocą tłumacza migowego zeznała przed prokuraturą, że była molestowana przez duchownych. Po kilkutygodniowym śledztwie szkołę zamknięto, a księża Nicole Corradio i Horacio Corbacho trafili do aresztu.",,
"Sprzedała samochód i sprawdziła, jak się bez niego podróżuje po Polsce. „Zobaczyłam olbrzymie upokorzenie”","Ludzie mówili, że codzienne myślenie o tym, jak dostaną się do szkoły, pracy, lekarza urąga ich godności – Olga Gitkiewicz, autorka książki „Nie zdążę”, opowiada, jak żyje 14 milionów Polaków wykluczonych komunikacyjnie.","OLGA GITKIEWICZ: Na początku jeździłam po Polsce pociągami. Po dwóch miesiącach zrozumiałam, że to za mało, bo muszę dotrzeć tam, gdzie kolej nie dojeżdża. Oczywiście mogłam wybrać samochód, ale czułam, że to będzie nieuczciwe w stosunku do ludzi, z którymi chcę rozmawiać. Którzy powiedzą: „u nas nic nie jeździ albo raz dziennie, a w busie jest tak ciasno, że musimy trzymać nogi pod brodą”. A ja ich wysłucham, a potem wsiądę do samochodu. Ale sprzedałam go także dlatego, żeby mieć pieniądze na podróż po Polsce.",,
"Po co mam się ograniczać? – pyta mnie Masecki. Oto muzyk, który zagra wszystko","W jednym tygodniu potrafi zagrać recital muzyki poważnej, koncert jazzowy i dyrygować orkiestrą grającą Mozarta. Marcin Masecki zmienia repertuar z prędkością dźwięku.","Teraz będzie jak za dawnych lat – ogłasza konferansjer. Na scenę wchodzi 15 muzyków w strojach wieczorowych. Perkusista rozsiada się tuż pod wiszącą nad jego głową tubą. Przed pulpitami big bandu na atłasowych proporczykach wyszyto złotą nicią dwie litery „M”, jak Młynarski i Masecki.",,
Triathlon. Po co się tak męczyć? Nie musisz wygrywać,"Pieką ją mięśnie nóg i palą płuca. I wtedy myśli: po co ja się tak męczę? Przyrzeka sobie, że już nigdy nie wystartuje. – A potem wpadam na metę i to jest takie wspaniałe zwieńczenie tych cierpień, że już planuję kolejne zawody.","Jak ściera. Człowiek czuje się jak ściera – Marcin Fabiszewski, założyciel warszawskiego klubu TriWawa, tłumaczy, jak to jest, kiedy się trenuje triatlon. Czyli na zmianę biega, jeździ na rowerze i pływa. Na bardzo długich dystansach. – Często trenujemy na zmęczeniu. Ale zobacz, jest 7.30, a my już jesteśmy po porannym treningu na basenie i nie wyglądamy na zwalonych. Chociaż większość z nas wstała około piątej, bo to jest standardowa pobudka triatlonisty.",,
"OPINIA
Jacek Jaśkowiak będzie groźny w wyborach prezydenckich. Ale ma jeden poważny problem","Jacek Jaśkowiak, który wszedł do prezydenckiej kampanii (na razie wewnętrznej kampanii w Platformie) w ostatniej chwili, jest lepszym kandydatem liberalnego centrum w przyszłorocznych wyborach prezydenckich od Małgorzaty Kidawy-Błońskiej.","Kidawa-Błońska jest damą (a także bardzo porządną, kompetentną i lojalną polityczką). Nie jestem populistą i w moich ustach określenie „dama” nie jest epitetem, ale komplementem. Problem w tym, że mamy w Polsce nastrój na gilotynowanie dam. Ten nastrój po stronie prawicy wyprodukowali Kaczyński, Ziobro, narodowcy, Jacek Kurski i Rafał Ziemkiewicz, a po drugiej stronie Adrian Zandberg, Marcelina Zawisza i ich nieliberalni fani pracujący w liberalnych korporacjach medialnych, ale oczywiście uważający się tam za piątą kolumnę lewicowego populizmu.",,
"OPINIA
Kiedy w Kościele mówią „grzech” – myślą „seks”. Franciszek chce to zmienić","Ten papież lubi wkładać kij w mrowisko. Jakby prowokacja sprawiła mu przyjemność. Dlatego, gdy mówi o biednych, krzyczą: „czerwony papież”. Gdy mówi o gejach: „tęczowy papież”. A gdy o zmianach klimatycznych: „zielony papież”.","Kiedy mówimy grzech, myślimy seks. To efekt kościelnego nauczania, ba, obsesji księży, którzy nauczanie biblijne sprowadzili do kwestii łóżkowych. Franciszek stara się wyzwolić Kościół z tej obsesji. Powtarza, że w katolickim za bardzo skupiono się na kwestiach ludzkiej seksualności, co sprawia, że tylko te odstępstwa od kościelnej doktryny postrzegane są przez wiernych jako grzech. Unikasz płacenia podatków? To nic, jesteś sprytny! Nie chcesz przyjmować uchodźców, którzy uciekają przed cierpieniem? Dobrze, jesteś prawdziwym polskim katolikiem. Uprawiasz seks przedmałżeński? To cudzołóstwo. Grzech, z którego musisz się wyspowiadać! I odpokutować.",,
Morderstwo w rezydencji Romana Polańskiego. Na tej zbrodni wielu zarabia do dziś. Dlaczego?,Od brutalnego morderstwa bliskich Romana Polańskiego minęło pół wieku. Do dziś wielu wciąż na tej makabrycznej zbrodni zarabia krocie.,"Brutalna zbrodnia, jaka rozegrała się w hollywoodzkiej rezydencji Romana Polańskiego, nie dawała się z niczym porównać. Członkowie sekty Charlesa Mansona z zimną krwią zamordowali wszystkich jej domowników, w tym Sharon Tate, żonę reżysera, będącą w ósmym miesiącu ciąży. Gdyby nie to, że Polański przebywał w tym czasie w Europie, najprawdopodobniej też stałby się ofiarą.",,
Skąd się wziął celibat? Przecież w Piśmie Świętym nie ma wzmianek nakazujących bezżenność,"W Kościele rzymskokatolickim celibat ma długą tradycję, choć w Piśmie Świętym nie ma wzmianek nakazujących bezżenność.","Tradycję wywodzi się od samego Chrystusa i jego dwunastu apostołów, którzy porzucili własne rodziny i poszli za Mesjaszem. W Ewangelii Mateusza Jezus wypowiada słowa, które w polskim tłumaczeniu Biblii Tysiąclecia brzmią: „Są także bezżenni, którzy ze względu na królestwo niebieskie sami zostali bezżenni” (Mt 19,12). Jest jednak wiele wątpliwości co do słuszności tego przekładu na język polski – w tym samym ustępie Biblii w języku włoskim Chrystus mówi o eunuchach, a nie o bezżennych.",,
Najważniejsze wydarzenia listopada i grudnia,Co wydarzyło się w listopadzie i grudniu?,"W Rzymie wojska związane z partią konserwatywną optymatów stoczyły pod wodzą Lucjusza Korneliusza Sulli bitwę przy bramie Kollińskiej z żołnierzami swoich politycznych rywali, popularów. W wyniku zwycięstwa optymatów Sullę ogłoszono dożywotnim dyktatorem. Bitwa była jednym z epizodów wojen domowych w starożytnym Rzymie, które ostatecznie doprowadziły do upadku republiki.",,
"Seks w filmie? Kiedyś, by wywołać zgorszenie wystarczył pocałunek","Moralny niepokój związany z filmami pojawił się niemal natychmiast po tym, jak przemysł kinowy uruchomił swoją produkcję.","W czasach głębokiego PRL Antoni Słonimski, którego przecież trudno zaliczać do obrońców moralności drobnomieszczańskiej, skarżył się na nadmiar przemocy zarówno fizycznej, jak i psychicznej w obrazach filmowych. A w felietonie „Pornografia” pisał: „Bądźmy szczerzy, drażnią nas obsesyjne sceny erotyczne tak częste w naszych filmach, krępujące i przykre do patrzenia w kinie, zwłaszcza gdy jesteśmy w towarzystwie i wstydzić się musimy zbiorowo”.",,
"Najazd piratów na Islandię. „Napastnicy wdarli się do kościoła, skradli szaty liturgiczne i zaczęli się w nie stroić. Potem urządzili polowanie na każdego, kto wpadł im w oko”","„Schwytanych prowadzili do tak zwanych magazynów duńskich [w porcie]. Kto nie nadążał za konwojem, tego zarzynali, a ciało porzucali na uboczu. Ich krwiożerczy zapał był tak wielki, że niektórzy wracali potem w to samo miejsce i rąbali zwłoki na kawałki, znajdując w tym niewysłowioną przyjemność”.","To się wydarzyło naprawdę. W 1627 roku piraci – Arabowie, Turcy i Europejczycy – napadli na Islandię, złupili, zrabowali, a ludzi sprzedali na targach niewolników. Ale to dopiero początek historii.",,
