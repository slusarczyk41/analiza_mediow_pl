"OPINIA
PiS tak zohydza Unię Europejską, że wkrótce nikt we wspólnocie nie będzie Polski chciał",Prezes Jarosław Kaczyński chce stworzyć nowe zagrożenie. Smoleńsk zastąpić Brukselą.,"Spektakl zatytułowany „zła unia” miał w minionym tygodniu wielu aktorów. Eurodeputowani PiS dali w Strasburgu popis partyjnego pieniactwa. Jeden przez drugiego rzucali kalumnie na polską opozycję i unijne instytucje, które w ich mniemaniu zagrażają niepodległości i suwerenności Polski. Że jest to gra wyłącznie na wewnętrzny użytek, nie ma wątpliwości. Tyle że nawet „Reytana” trzeba umieć zagrać. Tymczasem w wykonaniu eurodeputowanych Kaczyńskiego to toporna karykatura. Wystąpienia Beaty Szydło czy Ryszarda Czarneckiego na forum PE ośmieszyły Polskę. Ten ostatni usłyszał zresztą, że jest kłamcą od hiszpańskiego europosła Estebana Gonzáleza Ponsa.",,
Rząd zachwycony decyzjami KE w sprawie klimatycznej transformacji. Co innego europosłowie PiS,"Z mitycznych 100 mld euro na klimatyczną transformację UE wyda około 30 mld. Pochodzenie pozostałych 70 mld pozostaje nieznane, niewykluczone, że trzeba je będzie poszukać we własnej kieszeni albo pożyczyć.","– Propozycja Komisji Europejskiej w sprawie mechanizmu wsparcia transformacji regionów najbardziej uzależnionych od węgla jest potwierdzeniem uznania przez naszych europejskich partnerów wyjątkowej sytuacji Polski – twierdzi Michał Kurtyka, minister klimatu w rządzie Mateusza Morawieckiego. Zaproponowany przez Komisję Europejską zarys Funduszu Sprawiedliwej Transformacji, z którego mają być finansowane gospodarcze przeobrażenia w regionach węglowych, szybko zyskał szerokie uznanie i poparcie w sferach rządowych. Zdążyli go już pochwalić liczni przedstawiciele PiS, z wicepremierem Jackiem Sasinem na czele. – Dzięki umiejętnym negocjacjom Polska zapewniła sobie specjalne traktowanie i wydłużenie okresu dochodzenia do neutralności klimatycznej – mówił w Polskim Radiu Sasin.",,
Szydło do Sikorskiego: Jest pan kłamcą. Gorąca atmosfera podczas debaty o Polsce w europarlamencie,"Europarlament nie może milczeć, jeśli chodzi o zagrożenie praworządności w Polsce i będzie bronić polskich sędziów – mówili w środę przedstawiciele głównych grup politycznych w PE. W trwającej blisko półtorej godziny debacie, nie zabrakło przepychanek słownych. Najostrzej starli się Beata Szydło i Radosław Sikorski.","Dyskusji, w której głos zabrało około 30 eurodeputowanych, przysłuchiwała się grupa polskich sędziów ze stowarzyszeń Themis i Iustitia.",,
Morawieccy? Skończyło się ukrywanie rodziny,"Żona premiera pokazuje się z dziećmi w tabloidach, a siostry publicznie dbają o pamięć o ugrupowaniu zmarłego taty. W cieniu pozostaje już tylko brat Mateusza Morawieckiego.","Końcówka lat 70. Rodzina Morawieckich ogląda w telewizji program o porwaniu przez Czerwone Brygady Aldo Moro. W pokoju oprócz syna Mateusza jest Marta, córka Kornela. Pyta: – Tato, a ile byś dał okupu, gdyby mnie porwali?        Czytaj więcej: Kiedy Morawiecki dostał propozycję wejścia do polityki, część majątku przepisał na żonę W 2019 r. „Gazeta Wyborcza” opisuje historię działki Morawieckich na wrocławskim Oporowie. Dzięki kościelnym znajomościom za 700 tys. zł kupili tam 15 ha gruntu, którego wartość dziś szacuje się na 70 mln zł. Wybucha skandal. Premier deklaruje, że ujawniłby majątek żony, ale potrzebne są do tego nowe przepisy. Żona wydaje oświadczenie: sprzeda „po kosztach” działkę miastu Wrocław, a pieniądze da na cele charytatywne, gdy gmina przystąpi do budowy drogi. Nie wspomina o haczyku: budowa nie jest planowana co najmniej do 2030 r. Maj 2019 r. Na rynku ukazują się biograficzne książki o Morawieckim. W jednej z nich (o tytule „Delfin"") pojawiają się szczegóły majątku premiera – wielomilionowy kredyt dla żony z banku Morawieckiego i sowita odprawa, która czeka na szefa rządu PiS na zagranicznym koncie. Z pomocą przychodzi „Super Express”. Na pierwszej stronie z udawanym oburzeniem reaguje na informację z książki: dwójka dzieci Morawieckiego została adoptowana, a o adopcji mają dowiedzieć się dopiero z „Delfina"". Wybucha afera: to podeptanie prawa do prywatności, atak na dzieci i rodzinę. Szybko się okazuje, że rzekomy atak na dzieci to ustawka. Dzieci wiedziały, że są adoptowane, a w książce było o tym jedno zdanie. Zawirowania wokół majątku to punkt zwrotny – PR-owcy przekonują premiera do ocieplania wizerunku, znika embargo na informacje o Iwonie Morawieckiej. Tabloidy robią jej zdjęcia na zakupach w osiedlowym sklepie oraz gdy wypoczywa na ławce na wakacjach („Nadmorski klimat odejmuje jej lat!""). Portal Polityce donosi, że żona premiera pielgrzymuje z kobietami do Piekar Śląskich. Sam Morawiecki wrzuca na Facebooka zdjęcia z żoną z podstawówki. Po wyborach pokazuje się w Sejmie z żoną i dziećmi przed drugim exposé. Zobacz: Kłopotliwa działka Morawieckiego. Czy za kościelne grunty premier mógł zapłacić głową? Mateusz Morawiecki ma trójkę rodzeństwa. Siostry Maria, Marta i Anna – dzieci Jadwigi, jedynej oficjalnej żony Kornela – do niedawna skrywały się w cieniu znanych ojca i brata. Anna Morawiecka, rocznik 1960, najstarsza z rodzeństwa, ma piątkę dzieci. Zaczynała od współpracy z podziemnym „Biuletynem Dolnośląskim"" własnego ojca. W wolnej Polsce była dziennikarką, korespondentką „Życia Warszawy”, praskiego „Czeskiego Dziennika”, rzecznikiem kuratorium. Wydawała biuletyn KGHM, pracowała w gabinecie marszałka województwa dolnośląskiego z SLD. Od kilku lat jest wiceszefową Wrocławskiego Domu Literatury (instytucja podlega magistratowi). W wolnym czasie szefuje fundacji Ludzka Sprawa. Anna mieszka w Golędzinowie, wsi pod Obornikami Śląskimi. W PRL-u Kornel Morawiecki z ojcem kupił tu kawałek ziemi pod lasem i postawił drewnianą chatę, „Kornelówkę"" – to w chacie odbywają się rodzinne zjazdy Morawieckich i spotkania działaczy Solidarności Walczącej. W 2018 r. Anna decyduje się kandydować w wyborach na burmistrza Obornik Śląskich (hasło wyborcze „Odwaga i troska""). Start siostry premiera musi zainteresować dziennikarzy. Czytaj: Czego boi się premier? Morawieckiego dopada niewygodna przeszłość. Premiera książki ""Delfin"" Dziennikarze odkrywają, że choć Anna w PiS jest od kilkunastu lat, dopiero gdy brat został premierem poczuła w sobie pociąg do polityki. Że przyjeżdżała do Obornik na PiS-owskie obchody rocznic katastrofy smoleńskiej. Że pojawia się wśród działaczy PiS. I że kandydatką została z namaszczenia PiS-u, choć oficjalnie startuje z lokalnego komitetu. „Siostra premiera chce zostać burmistrzem” – donoszą gazety. Anna robi sobie zdjęcie z premierem, a premier ogłasza program budowy mostów – jeden z nich ma połączyć Oborniki Śląskie i Miękinię. Konkurencja Anny uważa, że most to prezent dla siostry premiera – nowa przeprawa jest zbędna, bo połączy puste pola. Mimo obietnicy mostu i wsparcia premiera Anna z kretesem przegrywa wybory. Jarosław Broda – ojciec dzieci Anny – nieco wcześniej dostaje państwową posadę. Zostaje zastępcą redaktora naczelnego Radia Wrocław. Odpowiada za program publicznej rozgłośni. Syn Anny, Franciszek, kilkanaście lat temu pozował na rękach dziadka Kornela na plakatach wyborczych. Dziś aktywnie działa w Forum Młodych PiS we Wrocławiu. Wśród znajomych słynie z ciętego języka. W grudniu „wyczyścił"" swoje konto na Facebooku, a do sieci wrzucił film, na którym zapowiada, że na dobre zajmie się polityką: – Nazywam się Franek Broda i chcę zjednoczyć nasz kraj. Na pogrzebie Kornela to właśnie Anna – oprócz brata – wygłosi mowę nad trumną ojca: „Powiedziałeś w jednym z wywiadów, że Solidarność Walcząca jest twoim życiem wiecznym. Nie umarłeś, tato. Żyjesz w nas. Pięknie być twoją najstarszą córką, tato. Kocham cię. Spoczywaj w pokoju.” Zobacz także: Tata premiera. Kornel Morawiecki nie żyje O wieczną pamięć po Kornelu najbardziej aktywnie dba dziś jego córka Marta Morawiecka – trzy lata starsza od premiera (na oficjalnych uroczystościach występuje często z dużym metalowym krzyżem na szyi). W latach 80. – tak jak Anna – kolportuje podziemny „Biuletyn Dolnośląski”, działa w harcerstwie i samorządzie uczniowskim. Kończy szkołę muzyczną i historię. – Musieliśmy się pilnować, żeby niczym ojcu nie zaszkodzić – będzie wspominać dzieciństwo. Wyjdzie za mąż za młodszego kolegę z Solidarności Walczącej. – Chyba najbardziej z rodzeństwa związana z ojcem – opowiada jeden z wrocławskich współpracowników Mateusza Morawieckiego. Nieco egzaltowana, Marta w wywiadach szczerze mówi o tym, jak postrzega rolę Morawieckich: – Pochodzę z domu bardzo patriotycznego, który miał o szczęście, że wpływał i wpływa na losy Polski. To o Marcie w jednym z wywiadów wspomni Kornel: – Na przykład moja córka Marta, która skończyła szkołę muzyczną, nauczyła mnie wytrwałości – bo granie na fortepianie wymagało od niej wielkiego samozaparcia, pracy. Nie była wielce utalentowana i do perfekcji musiała dochodzić ciężką pracą. W wolnej Polsce pianistka z humanistycznym wykształceniem odnajduje się w radach nadzorczych dwóch spółek. Zasiada w nich dość krótko. Co tam robi? – Ktoś chciał jej pomóc, więc pomógł. Mateusz już wtedy był prezesem banku, głupio, żeby siostra prezesa, nawet mało utalentowana, klepała biedę – tłumaczy współpracownik Morawieckiego. Czytaj: Co kryje „zrównoważony budżet” Mateusza Morawieckiego? Choć Marta nie zabiera głosu nad trumną, to po śmierci Kornela zaczyna zabierać głos w mediach. PR-owcy premiera zgrzytają zębami, gdy jego siostra mówi „Super Expressowi”, że ojciec mógłby żyć o wiele dłużej, „gdyby leczenie w Polsce nie opierało się głównie na stosowaniu standardów i procedur”. Lecha Wałęsę nazywa zdrajcą. – Jest bardzo wierząca. Uważa się za strażniczkę pamięci o tacie – mówi współpracownik Mateusza Morawieckiego. W listopadzie 2019 r. Marta startuje po schedę po Kornelu – chce być szefową stowarzyszenia Solidarność Walcząca, twierdzi, że dzieło jej ojca nie zostało ukończone. Ale córka przywódcy przegrywa z kolegą Mateusza, szefem PKO BP Zbigniewem Jagiełłą. Odnajduje się na patriotycznych capstrzykach. Gdy w grudniu 2019 r. ambasador w Berlinie Andrzej Przyłębski otwiera wystawę „Zanim upadł Berliński Mur”, jego gościem honorowym jest Marta. Wystawa – plansze zawieszone na ogrodzeniu budowy – ma opowiadać o walce Polaków z komuną w latach 80. Z wystawy wynika, że zmagała się z nią głównie Solidarność Walcząca. – Z imprezami wokół Solidarności Walczącej jest zabawnie – opowiada jeden z byłych działaczy wrocławskiej Pomarańczowej Alternatywy. – Zapraszają i Morawieckich, i Hannę Łukowską-Karniej, zasłużoną działaczkę SW, ale i kochankę ich ojca. I wszyscy robią dobre miny. Również w grudniu Marta odsłania na kampusie politechniki we Wrocławiu tablicę poświęconą ojcu. A potem – razem z matką – odbiera Krzyż Wolności i Solidarności (któryś z urzędników odczytuje uroczysty list od jej premiera). Były działacz Pomarańczowej Alternatywy: – Tego krzyża za życia nie dostał nawet Kornel, teraz dostaje jego rodzina, a tata pośmiertnie. Nieoficjalnie wiadomo, że Marta Morawiecka przez lata była związana z fundacją Pomorska Inicjatywa Historyczna byłej posłanki Małgorzaty Zwiercan (to ta, która zasłynęła głosowaniem na dwie ręce, za Kornela Morawieckiego; akt oskarżenia w jej sprawie leży w sądzie). Zwiercan nie dostała się ponownie do Sejmu, ale niedawno została ekspertem w biurze Kancelarii Premiera. Czytaj także: Morawiecki broni rodziny Szydło. Dulkiewicz: Cieszę się, że od dziś każda polska rodzina jest świętością O ostatniej – najmłodszej – siostrze premiera, Marii, wiadomo najmniej. Absolwentka kulturoznawstwa na UWr, mieszka w Londynie razem z mężem lekarzem i córką. – Przez długie lata była pracownicą gabinetu lekarskiego, potem urwał mi się kontakt – opowiada jeden z działaczy wrocławskiej Solidarności Walczącej. Swoje siostry Mateusz Morawiecki po raz pierwszy publicznie pokazał w grudniu 2019 r. Zapozowały z nim do wspólnego, rodzinnego zdjęcia, które premier zamieścił na Facebooku: Marta, Maria, Anna i Mateusz. Wszyscy uśmiechnięci. – To była wigilia środowiska Solidarności Walczącej w Starej Zajezdni we Wrocławiu – opowiada jeden z działaczy SW. – Przemawiał premier i Zbyszek Jagiełło. Potem był bankiet. Zdziwiłem się, bo zdjęcie Mateusza z siostrami wypuściła do sieci Kancelaria Premiera. Na tym zdjęciu nie było Jurka, choć przecież był na tej samej imprezie. Rzeczywiście – Jerzego Morawieckiego, najmłodszego, 24- letniego syna Kornela (z ostatniego, nieformalnego związku), widać na wielu zdjęciach z imprezy. Ale na oficjalne konto premiera się nie załapał. Jerzy – albo Jurek, jak sam się przedstawia – to miłośnik gier komputerowych. Gdy jego ojciec został posłem, młody Morawiecki trafił do Warszawy. Zajmował się administrowaniem kanapową partią Kornela Morawieckiego Wolni i Solidarni, urzędował w biurze partii przy Wiejskiej, bywał na imprezach PKO BP. W czerwcu 2016 r. wrzucił na Instagram zdjęcie sejmowej przepustki na swoje nazwisko z opisem: #sejm #warszawa #damyrade #polityka #przyszlemiejscepracy. Z przepustką młody Morawiecki miał się pojawić na komisji polityki senioralnej – ale stenogram z komisji milczy na temat jego obecności. Przyszedł, ale się nie wpisał na listę? Nie przyszedł? Po co mu była przepustka do Sejmu? Proszę Jurka Morawieckiego o rozmowę. Nie odpowiada na mejla, za to kilka godzin późnej jego numer telefonu dołącza do szyfrowanego komunikatora Signal. Mówi jeden z byłych działaczy Federacji Młodzieży Walczącej: – Nasi załatwiają sobie teraz ordery za walkę z komuną, niektóre dają nawet po kilka stów miesięcznie. Wielu z nich wraca z Warszawy dumnych, że widziało się z bratem premiera. Co ma Jerzy Morawiecki do odznaczeń i walki z komuną? Na mejla w tej sprawie też nie odpowiada. W listopadzie 2019 r. Mateusz Morawiecki wygłasza exposé. – Kto chce dzieci zatruć ideologią, odgrodzić od rodziców, rozbić więzi rodzinne, (...) ten podkłada pod Polskę ładunek wybuchowy, chce wywołać w Polsce wojnę kulturową. Dodaje, że nie dopuści do tej wojny, a jeśli inni ją wywołają, to „my ją wygramy, wygra rodzina, rodzina to wartość arcypolska”. Zobacz: Po exposé. „Rodzina to wartość arcypolska”? Aż dziw, że premier nie dodał, że ręka podniesiona na Polskę zostanie odrąbana",,
Unijne miliardy dla górniczych regionów przejdą Polsce koło nosa?,"Bruksela ogłosi dziś, jak planuje podzielić środki na dekarbonizację. Polskie regiony górnicze nie są gotowe na pozyskiwanie tych środków.","Komisja Europejska ma przedstawić szczegóły projektu Funduszu Sprawiedliwej Transformacji. To pierwszy krok w kierunku wdrożenia zasady „net zero” czyli neutralności klimatycznej, którą Unia Europejska zamierza osiągnąć do 2050 roku. Z udziałem Polski lub bez.",,
Zygmunt Solorz zbuduje Polakom ultraszybki internet?,"Zygmunt Solorz-Żak, potentat mediów i telekomunikacji, rusza z kolejną ofensywą: w sieć 5G. Jak zwykle solo, ale tym razem z mocnym wsparciem informatycznym.","To był biznesowy hit końcówki zeszłego roku. Niespełna tydzień przed Gwiazdką Cyfrowy Polsat, jądro grupy Zygmunta Solorza-Żaka, ogłosił zamiar kupna prawie 22 proc. akcji rzeszowskiego Asseco, krajowego potentata informatycznego. Informacja zaskoczyła giełdę, ale warta prawie 1,2 mld zł transakcja była dopięta na ostatni guzik.                   W branży wiedzą doskonale, co jest tłem tej ekoofensywy. Zasobów węgla dla elektrowni PAK wystarczy na kilka lat, a UE narzuca coraz ostrzejsze normy emisji zanieczyszczeń. Zaś Solorz potrafi liczyć pieniądze. Teraz rusza z nowym, potężnym projektem, w którym Asseco będzie grało ważną rolę. Chodzi o ultraszybki internet w technologii 5G. Sieć tego typu była już testowana w kilku miastach kraju, ale Solorz znów ma być pionierem. Polkomtel zapowiedział bowiem rozpoczęcie budowy pierwszej w Polsce, komercyjnej już sieci 5G na częstotliwości 2600 MHz. Z nowej technologii mają w pierwszym kwartale zacząć korzystać klienci z przynajmniej siedmiu dużych miast, w tym Warszawy, Gdańska, Katowic, Łodzi i Poznania. Na tym etapie sieć ma liczyć około 100 stacji bazowych, a sprzęt będzie pochodzić od Nokii i Ericssona. Solorz, urodzony solista, jednak od dawna liczył na współpracę czołowych teleoperatorów oraz państwowych spółek i instytucji, co pozwoliłoby na podział kosztów przedsięwzięcia i umożliwiło tworzenie od razu ogólnopolskiej sieci. Mówił o toczących się rozmowach, ale widać na razie skończyło się na niczym. Rusza więc sam. No chyba że to swoista prowokacja, mająca zdopingować innych do wspólnego działania. To byłoby całkiem w stylu Solorza.",,
„Za to Andrzej Duda powinien stanąć przed Trybunałem Stanu”. Po co nam prezydent?,"Każda partia ma tendencję do poszerzania obszaru władzy i zawłaszczania państwa. I właśnie tutaj powinien wkraczać prezydent. Jeśli widzi niebezpieczne zjawiska w obozie rządzącym to działa - mówi Newsweekowi prof. Tomasz Nałęcz, historyk, politolog, były doradca prezydenta Bronisława Komorowskiego.","Profesor Tomasz Nałęcz: Nie ma kraju, który nie miałby głowy państwa, w systemie republikańskim nazywana jest ona prezydentem, w systemie monarchicznym królem, księciem, cesarzem, ale jakby się nie nazywała jest nieodzowna. Uosabia samo istnienie państwa, reprezentuje państwo na zewnątrz, ma określone kompetencje, przesądza o ciągłości urzędów państwowych. Istota pytania polega na pytaniu o kompetencje głowy państwa. Nie ukrywam, że jestem zwolennikiem tego systemu, który w Polsce funkcjonuje. Tak jak w każdym innym państwie model ustrojowy jest efektem marzeń obywateli o idealnym ustroju i pewnych doświadczeń historycznych i oczywiście historycznych uwarunkowań.Kiedy kształtował się polski system konstytucyjny, czyli w pierwszej dekadzie funkcjonowania suwerennej Polski zwanej w Konstytucji III Rzeczpospolitą były propozycje aby wprowadzić w Polsce pełen system parlamentarno-gabinetowego, czyli mówiąc najprościej władza ustawodawcza idzie w ręce dwuizbowego parlamentu a cała władza wykonawcza w ręce silnego rządu z silnym kanclerzem na czele.                     Zostawmy premierów i wracajmy do prezydentów. - Kiedy prezydentem został Aleksander Kwaśniewski zwłaszcza w jego partii wszyscy byli zszokowani,bo jak to „naszego lidera wynieśliśmy na urząd prezydencki a on teraz zapomina o kolegach, nie spełnia naszych życzeń”. W polskiej politologii to zjawisko opisano jako szorstką przyjaźń. Anglicy mówią, że puding sprawdza się jedzeniu. I taka jest nasza konstytucja - oczywiście nie rozważamy sytuacji kiedy przychodzą barbarzyńcy z maczugą i okładają nią ten puding zamiast go jeść. I to pokazuje szorstka przyjaźń Aleksandra Kwaśniewskiego i Leszka Millera. Leszek Miller był tak naprawdę pierwszym premierem, który wyegzekwował kompetencje premierowskie w wymiarze konstytucyjnym. Wcześniej był bardzo sympatyczny i darzony, także przeze mnie, szacunkiem Jerzy Buzek, ale przecież nie on był autorem najważniejszych decyzji , tylko Marian Krzaklewski. Wejście w życie polskiego modelu konstytucyjnego jeśli chodzi o tę prawdziwą politykę to jest dopiero 2001 rok. Leszek Miller zostaje premierem i bierze władzę, w partii i w Polsce. Po pewnym czasie zaczynają się pewne patologiczne zjawiska i prezydent zaczyna premiera kontrować. Zresztą dosyć skutecznie. W efekcie doprowadza do dymisji Leszka Millera. Elegancko, bez użycia broni atomowej, ale to urząd prezydenta okazuje się tamą przed zawłaszczaniem państwa przez SLD. Mamy sytuację kiedy i urząd prezydenta i premiera jest w rękach tej samej formacji politycznej i niezależny od partii prezydent widząc zjawiska patologiczne wykorzystuje moc swojego urzędu, żeby je zablokować. Podobnie rzecz się miała w przypadku Lecha Kaczyńskiego. Tutaj ten proces emancypacji utrudniła biologia, czyli po prostu bliźniacza więź między Lechem Kaczyńskim a Jarosławem Kaczyńskim, między premierem a prezydentem. To jest unikalne doświadczenie w skali świata. Tu nie chodzi o związki rodzinne, bo te oczywiście się zdarzają, ale o związek bliźniaczy. Kiedy zajmowałem się prezydenturą Lecha Kaczyńskiego czytałem sporo opracowań i publikacji z genetyki i biologii i uważam, że to jest niedoceniony przez politologów temat. Jednak nawet w tych wyjątkowych warunkach Lech Kaczyński potrafił się wyemancypować. Bardzo pomogło mu w tym to, że Lech Kaczyński po prostu nie lubił partii politycznych. Rozumiał oczywiście, że nie ma demokracji bez partii, ale uważał, że partie są egoistyczne, grabią pod siebie, mają tendencję do zawłaszczania państwa. Po prostu był bardzo złego zdania o partiach a najgorszego o PiSie. U Ludwika Dorna wyczytałem, że na pierwsze próby obsadzania Kancelarii Prezydenta Lecha Kaczyńskiego ludźmi PiS prezydent powiedział „nikogo z PiSu mi tutaj nie wsadzicie” i rzeczywiście jak się popatrzy na jego Kancelarię to tam nie było aktywu partyjnego PiS. Jacek Sasin. - Jacek Sasin zrobił karierę w Kancelarii a dopiero po katastrofie smoleńskiej zrobił karierę w PiSie. Nie odwrotnie. Wracając do prezydenta - Lech Kaczyński nawet mimo tego silnego bliźniaczego uzależnienia potrafił wchodzić w spór nie tylko z rządem, ale i z bratem. Najsłynniejsza sprawa to był spór o ratyfikację Traktatu Lizbońskiego. PiS wyraźnie mówił „nie”, a Lech Kaczyński miał z tym ogromny kłopot i w końcu po burzliwych nocnych negocjacjach podpisał go razem z Donaldem Tuskiem. Można podać wiele takich przykładów kiedy działania i wypowiedzi Lecha Kaczyńskiego były pod prąd działaniom PiSu. Bronisław Komorowski też natknął się na problem przecięcia pępowiny z partią. U niego to było szczególne, bo wcześniej prezydentami zostawali liderzy formacji. Komorowski nie był liderem partii. A w dodatku lider partii chwilę wcześniej powiedział, że wysyła go do pilnowania żyrandola. - Szczególnie trudno było przekonać Donalda Tuska, że teraz to już jest prezydent Rzeczpospolitej a nie Bronek, do którego można zadzwonić i powiedzieć „po starej znajomości potrzebujemy, żebyś zrobił to i to”. Prezydent Komorowski został prezydentem po okresie wręcz gorszącej kohabitacji Platformy z prezydentem Kaczyńskim i to miało wpływ na jego prezydenturę. Nie chcę rozstrzygać kto w sporze między rządem PO-PSL a prezydentem Kaczyńskim miał rację a kto nie, ale wina za te gorszące sceny leżała po obu stronach. Jednym z prezydenckich postanowień Bronisława Komorowskiego było, że zrobi wszystko, żeby takich scen nie było, żeby to się nie przedostawało do opinii publicznej, bo to narusza powagę urzędu i powagę państwa. To po prostu zostało wszystko zepchnięte za kulisy i było jednym z największych sekretów tej prezydentury. Ale tę chęć prezydenta Komorowskiego do unikania publicznych awantur z rządem PiS i Andrzej Duda w świetnie wykorzystali w kampanii. Czyli spory między Tuskiem a Komorowskim były? - Oczywiście, że tak. To się zresztą dość szybko ulało. Pierwszym sprzeciwem, i był to autentyczny sprzeciw, a nie żadne pozorne działania dla zbudowania autorytetu, była groźba weta wobec ustawy zmniejszającej liczebność korpusu urzędniczego. To była ulubiona ustawa Donalda Tuska. Komorowski powiedział Tuskowi „jeśli nie chcesz moich wet, to słuchaj moich uwag, uwag ekspertów, uwag krytyków”. Liderowi partii, która ma większość w Sejmie wydaje się, że nie musi słuchać krytyki, bo on ma swoje racje i swoją większość, która mu te racje przegłosuje. Od tego jest prezydent, żeby nie utożsamiać się z jedną ze stron tylko posłuchać tego czego przeważnie w sporze partyjnym nie ma, czyli fachowców, którzy są poza politycznymi emocjami, poza sporem czyje będzie na wierzchu w sejmowym głosowaniu. Prawdę mówiąc w tym sporze z Tuskiem prezydent odniósł się do ducha Konstytucji a nie do jej litery, bo litera Konstytucji daje prezydentowi głos, ale dopiero na końcu procesu legislacyjnego. Ale za prezydenta Komorowskiego stało się normą, że urzędnicy prezydenta uczestniczą w pracach nad ustawą, w posiedzeniach komisji, śledzą co się dzieje w Sejmie, konsultują i jak trzeba dają prezydentowi sygnał, że coś idzie w złym kierunku. Wtedy prezydent się komunikował z kierownictwem koalicji rządzącej i mówi „panowie, uprzejmie informuję, że to i to i to będą rozwiązania, które będą budziły moje wątpliwości”. Gdzieś ta Kancelaria, ci eksperci, musieli zawieść, bo nie ostrzegli prezydenta przed zapisami ustawy z lipca 2015 o Trybunale Konstytucyjnym. - Dotykamy sprawy, która jest dla tej prezydentury sprawą bolesną. To się stało… Po przegranych wyborach - To już był epilog. To był epilog, którego treść nie była zwieńczeniem książki, jak to się dzieje zazwyczaj, ale jej kompletnym zaprzeczeniem. Prezydent działał już wtedy ze świadomością przegranej, miał też świadomość co ta przegrana i jego błędy w kampanii prezydenckiej oznaczają dla wyborów parlamentarnych, wtedy gotów już był zrobić wszystko, żeby ułatwić życie obozowi rządzącemu i to się zemściło i na prezydencie Komorowskim i na rządzie PO-PSL. Nie wolno się kierować w sprawach państwowych partyjną sympatią, ani próbować ułatwiać czegokolwiek żadnej partii. Gdyby nie ten błąd to trudniej byłoby PiSowi wywrócić legalny porządek w Trybunale Konstytucyjny. Oczywiście i tak by to zrobił, ale prezydent Komorowski zamiast tę ustawę podpisać powinien ją skierować do Trybunału. Trybunał zrobiłby to co zrobił kilka miesięcy później, czyli uznał wybór trzech sędziów za legalny, a dwóch za nielegalny. Tyle tylko, że PiS w ogóle się nie przejął tym wyrokiem - prezydent Duda nie przyjął przysięgi ani od tych dwóch, ani od tamtych trzech. PiS i tak by zdemolował Trybunał, i tak by doprowadził do partyjnego przejęcia Trybunału, ale rzeczywiście to epilogowe zachowanie Komorowskiego PiSowi sprawę ułatwiło. Jak jesteśmy przy Trybunale to wracamy do uprawnień prezydenta. Prezydent może ustawę podpisać, zawetować i odesłać do Trybunału. Po co odsyłać? Nie wystarczyłoby podpisać - nie podpisać. - Polska Konstytucja, jak każda konstytucja demokratycznego państwa, zakłada gradację prawa. Są źródła prawa różnej rangi i tym najpoważniejszym jest Konstytucja. Stanowione potem ustawami prawo nie może być z nią sprzeczne, co w sumie dość często się zdarza, bo rządzący w swoim reformatorskim zapale dość często w ustawach zapisują rozwiązania budzące wątpliwości co do ich konstytucyjności. Od tego jest urząd prezydenta, że jeśli prezydent ma wątpliwości czy rozwiązanie jest konstytucyjne to nie może, ale musi wysłać ustawę do Trybunału. To jest jedyny organ uprawniony do rozstrzygnięcia o zgodności z Konstytucją. Tutaj jasnym punktem była prezydentura Aleksandra Kwaśniewskiego. Prezydent Kwaśniewski przez 10 lat nigdy nie powiedział “mam zastrzeżenia do jakiejś ustawy, ale ją podpiszę i poślę do Trybunału Konstytucyjnego w tak zwanym trybie następczym”. Zawsze kiedy prezydent mówił na konferencji prasowej “mam wątpliwości co do konstytucyjności zapisów tej ustawy” można było już dalej nie słuchać, bo było wiadomo, że ustawa trafi do Trybunału Konstytucyjnego. Nie może prezydent sam tego rozstrzygnąć, nie może mu biuro prawne tego doradzić, nie może mu minister odpowiedzialny w Kancelarii za sprawy prawne powiedzieć “panie prezydencie są wątpliwości, ale to jest zgodne z Konstytucją” od tego jest tylko Trybunał Konstytucyjny. Oczywiście pod warunkiem, że jest to Trybunał niezależny od woli politycznej jednej partii. Prezydent ma także inicjatywę ustawodawczą, ma prawo rozpisać - za zgodą Senatu - referendum, to też są takie uprawnienia, które miały zabezpieczać państwo przed monopolem partyjnym? - Ja bym porównał uprawnienia prezydenta do broni, którą dysponuje armia. Jest broń atomowa i to jest prezydenckie weto. Panie profesorze ja bym powiedziała, że broń atomowa to jest możliwość rozwiązania Sejmu. - Tę możliwość prezydent ma w bardzo konkretnych przypadkach i tylko dwóch. W przypadku nieuchwalenia przez Sejmu budżetu i w przypadku niepowołania rządu w trzech krokach konstytucyjnych - to bym nazwała bronią atomową. - To jest tylko gruba Berta. Obydwa te przypadki stawiają prezydenta w roli arbitra, bo obydwa grożą zawaleniem się państwa. Państwo bez budżetu i państwo bez rządu po prostu nie działa. Dlatego to nie jest broń atomowa, bo obie te sytuacje to jest reakcja prezydenta na kryzys a przed wetem nie można się obronić. Trybunał Konstytucyjny to też jest gruba Berta, bo jeśli obawy prezydenta okażą się nieuzasadnione to po rozstrzygnięciu Trybunału prawo wejdzie w życie. Inicjatywa ustawodawcza to jest takie polowe działo. Takie samo uprawnienie ma grupa 15 posłów, więc co to za siła, która równa się sile piętnastu posłów. Panie profesorze nie mówiliśmy o dwóch prezydenckich prerogatywach, które zazwyczaj są wymieniane jako pierwsze kiedy mówi się o roli prezydenta. Zwierzchnictwo nad siłami zbrojnymi i wspólne z rządem prowadzenie polityki zagranicznej. - To są bardzo istotne obszary działania prezydenta, ale są to obszary podzielonego władztwa. Biada państwu jeśli w tych sprawach prezydent będzie próbował realizować inną politykę niż większość rządząca. Na taki spór ani państwo ani Konstytucja nie są przygotowane. Autorzy Konstytucji bardzo serio potraktowali konstytucyjne zobowiązanie do współpracy najwyższych urzędów. Konstytucja została napisana z założeniem, że najwyższe urzędy w imię dobra państwa będą ze sobą współpracowały. Nie da się napisać Konstytucji, która przewiduje, że wszystkie najwyższe urzędy będą sobie robiły na złość. Przecież widzieliśmy co się działo przy konfliktach prezydenta Kaczyńskiego z większością PO-PSL. Nasz system konstytucyjny był dość bezradny, chociaż próbowano to rozstrzygnąć ten spór na przykład przez wyroki Trybunału Konstytucyjnego. Mówiąc o broni atomowej mówiłem o sytuacjach, w których prezydent może oddziaływać na obóz rządzący i korygować jego działania. Tutaj gdyby próbował taką broń wykorzystać i stawiać na swoim to straci na tym i prezydent i państwo. Niczego nie skoryguje tylko wepchnie państwo w jeszcze większe turbulencje. Czasami prezydent nie ma wyjścia. Tak był na przykład w konflikcie Andrzeja Dudy z Antonim Macierewiczem. Nie jestem entuzjastą prezydentury Andrzeja Dudy, ale uważam, że w pewnym momencie po prostu sięgnął po dostępną mu broń - zaczął odmawiać nominacji generalskich. Było to zrozumiałe, bo był lekceważony przez ministra obrony narodowej i to jest gorszące i trzeba się przed tym bronić. Tyle tylko, że oberwali niczemu niewinni oficerowie, których pozbawiono należnego im awansu. Pan pamięta jak wyglądały prace nad Konstytucją, czy patrząc na to co dzieje się z nią teraz nie ma pan wrażenia, że ona po prostu została źle napisana? Że pozwala na zbyt daleko idące interpretacje, że po prostu jest za mało precyzyjna? - Nie mam najmniejszej wątpliwości jako historyk i politolog, że nie da się napisać konstytucji, która by się broniła przed ludźmi złej woli, którzy będą chcieli ją złamać. Bardzo prosty przykład. Wydawałoby się, że jest oczywisty przepis konstytucji, który mówi, że orzeczenia Trybunału są ostateczne i zostają niezwłocznie opublikowane w dzienniku urzędowym. I co? I mamy sytuację, w której jest orzeczenie Trybunału a pani premier Szydło, która powinna po prostu to orzeczenie wydrukować, a ona twierdzi, że to nie jest wyrok tylko opinia sędziów i ja tego nie opublikuję. Zresztą moim zdaniem za to prędzej czy później pani premier Szydło trafi przed Trybunał Stanu, bo tutaj norma konstytucyjna jest jasna. Ale jeśliby nawet to zachowanie ktoś przewidział i zapisał, że decyzję o publikacji orzeczenie podejmuje prezes Trybunału to przecież natychmiast albo pani premier Szydło, albo pan minister Ziobro, albo jego prokuratorzy oskarżyliby prezesa Rzeplińskiego o złamanie prawa i opublikowanie prywatnej opinii sędziów w dzienniku urzędowym. Czytaj też: 13 artykułów Konstytucji, które złamali PiS i Andrzej Duda Mogłoby tak być. - Jak mamy do czynienia ze złą wolą to nic się nie da zrobić. Drugi taki przykład to bardzo precyzyjny przepis konstytucji mówiący o odebraniu przez prezydenta przysięgi od wybranych sędziów Trybunału Konstytucyjnego. Za to z kolei Andrzej Duda powinien stanąć przed Trybunałem Stanu. Nie jest uprawnieniem prezydenta rozstrzygać kogo Sejm wybrał prawidłowo a kogo nie. To zrobił Trybunał Konstytucyjny uznając, że trzech sędziów zostało wybranych zgodnie z prawem. Zresztą prezydent jest w tym dość niekonsekwentny. Gdyby uznać, że w 2015 roku mógł nie przyjąć ślubowania od trzech sędziów to nie ma uzasadnienia argumentacja jego prawników, że musiał przyjąć ślubowanie od pana Piotrowicza i pani Pawłowicz bo nie miał ruchu. Może zmienił zdanie przez 5 lat. Panie profesorze czy można porównać prezydenturę w III i w II Rzeczpospolitej? - To jest zupełnie inny urząd. Wyposażając prezydenta w prawdziwe uprawnienia, dając mu autentyczną władzę w państwie, autorzy naszej konstytucji, mieli w tyle głowy przestrogę z konstytucji marcowej. Wtedy prezydenta odarto z kompetencji. Praktycznie pozbawiono go liczących się narzędzi oddziaływania na sprawy państwowe. Konstytucję marcową, chociaż przyjął ją jednomyślnie cały sejm nawet bez głosowania, napisała większość prawicowo-centrowa z dominującym udziałem Narodowej Demokracji. Endecja nienawidziła Piłsudskiego uważając go za największe nieszczęście jakie mogło spotkać odrodzoną Polskę a jednocześnie zdawała sobie sprawę, że nie może zapobiec wyborowi Piłsudskiego na prezydenta. W związku z tym co zrobiła? To co zdarza się w Polsce zbyt często - napisała prawo pod konkretną osobę, a nie pod potrzeby państwa. Zresztą zrobiła to wbrew swoim poglądom, bo polska prawica, endecja była polską prawicą, zawsze była zwolennikiem silnej prezydentury i to endecy mieli zapisane w swoich dokumentach, ale ponieważ było widmo prezydenta Piłsudskiego to mając świadomość, że nie da się go pozbawić prezydentury pozbawiono prezydenturę jakichkolwiek kompetencji. Skończyło się dla państwa fatalnie. Piłsudski zrezygnował z kandydowania a słaba prezydentura została. Było jednak szczęściem w nieszczęściu, że na wysokości zadania stanęli prezydenci. Mówię o trwającej kilka dni prezydenturze Narutowicza, ale przede wszystkim o niedocenianym przez naszą historię prezydencie Wojciechowskim. Prezydent Wojciechowski mimo swoich bardzo słabych kompetencji swoim autorytetem, swoją gotowością do służeniu państwu a nie żadnym stronnictwom politycznym, zapewnił sobie autorytet i wpływał na najważniejsze sprawy państwa. Nie byłoby reformy Grabskiego, gdyby w tym rozchwianym Sejmie z tak wielką mocą Grabskiego nie wsparł prezydent Wojciechowski. Zamach majowy poszedłby Piłsudskiemu jak z płatka, gdyby Wojciechowski mu się nie przeciwstawił. To jest piękny przykład jak powinien funkcjonować prezydent. Piłsudski chciał obalić rząd zdominowany przez endecję, rząd Witosa i popełnił fatalny błąd w założeniu. Uznał, że skoro jest zaprzyjaźniony z Wojciechowskim, skoro Wojciechowski jak on uważa endecję za nieszczęście a jej rządy za zło dla Polski, to jeśli on zbuntuje część wojska i pójdzie na Warszawę to prezydent stanie po jego stronie. Pewnie Stanisław Wojciechowski stanąłby po stronie Piłsudskiego, ale to był prezydent Wojciechowski i prezydent Wojciechowski nie mógł stanąć po tej stronie, bo jego powinnością było bronić Konstytucji i legalnych władz Rzeczpospolitej. W świetle prawa Piłsudski był buntownikiem. Broniąc konstytucji, broniąc prawa, broniąc racji Wojciechowski na bok odłożył przyjaźnie osobiste, na bok odłożył sympatie i antypatie polityczne, zrobił to co mu nakazywała konstytucja. Potem mieliśmy już prezydenturę atrapową Mościckiego. Konstytucja była tylko parawanem przesłaniającym autorytarne rządy marszałka Piłsudskiego. Ignacy Mościcki chyba z autentycznego przekonania uważał, że to co może najlepszego zrobić dla Polski to wspierać marszałka i firmował swoim nazwiskiem wszystkie niekonstytucyjne zachowania Piłsudskiego. Porównania same się właściwie narzucają. - O nie. Unikałbym tych analogii. Ani prezes nie jest marszałkiem, ani prezydent Duda Ignacym Mościckim. To po prostu jest przestroga. Jak nisko można upaść i jak złą przysługę można zrobić państwu zawierzając tylko jednemu obozowi politycznemu.",,
"OPINIA
Nie dajmy się zwieść pozorom. W PiS naprawdę nastąpił klimatyczny przełom","To co w Brukselskim porozumieniu jest przełomowe to fakt, że premier z ramienia PiS przyznał otwarcie, że globalne ocieplenie istnieje, człowiek ma w nim swój udział, i mimo potężnych kosztów Polska zamierza z nim walczyć. Tym samym Morawiecki przystał na nieporównanie bardziej ambitny plan niż ten, który rzad PiS krytykował jeszcze kilka lat temu. To jest jakościowa zmiana w retoryce rządu PiS.","- Jakość życia polskiej rodziny ma dla nas nadrzędne znaczenie – wspomniał na konferencji prasowej w Brukseli Mateusz Morawiecki. To komentarz do wyłomu w unijnym planie redukcji emisji gazów cieplarnianych. W 2050 roku unijna gospodarka ma emitować tyle samo CO2 i innych gazów ile będzie ich pochłaniać (głównie dzięki lasom). Uzależniona od węgla Polska dostanie na to 20 – 30 proc. wartego 100 mld euro unijnego funduszu transformacyjnego. Ale jeśli rzeczywiście dla polskiego rządu jakość życia polskiej rodziny ma nadrzędne znaczenie, Polska nie mogła zablokować nowej odsłony unijnej polityki klimatycznej. Koszty alternatywne, które trzeba byłoby ponieść, gdyby emisje nie spadły, mogłyby być znacznie większe niż mityczny bilion złotych, które wdrożenie planu zero emisyjnej gospodarki w najlepszym razie pochłonie.",,
"OPINIA
Ksiądz Szydło zwraca Kościołowi sutannę. Co z tego wynika?","Bardziej był synem premier Beaty Szydło niż zwykłym księdzem. Bardziej pasował do obrazka tradycjonalistycznej rodziny katolickiej, którą lansowała prawica niż wikarym ciężko pracującym w parafii. Dziś ks. Tymoteusz Szydło oddaje Kościołowi sutannę, mówiąc, że minął się z powołaniem.","Nie jest łatwo być synem premier. A już z pewnością nie jest łatwo być synem premier, gdy jest się młodym księdzem. Szczególnie w takim kraju, jak Polska, gdzie wyznawany katolicyzm, pokazywanie się w Kościele w pierwszych ławach, to rodzaj przepustki do robienia kariery politycznej i publicznej. Gorzej, gdy życie spłata figla i z tego katolickiego piedestału się… spadnie.",,
Kolejny wypadek limuzyny SOP. W limuzynie był wicepremier Gowin,"Tym rzem limuzyna Służby Ochrony Państwa zderzyła się z tirem. Do zderzenia doszło w województwie warmińsko-mazurskim, niedaleko miejscowości Napierki. W aucie podróżował wicepremier Jarosław Gowin. W wypadku nikt nie ucierpiał.","Szczegóły zdarzenia nie są jeszcze znane, ale wiadomo już, że podczas wypadku w limuzynie znajdował się wicepremier Jarosław Gowin. „Potwierdzam informację, że w zdarzeniu drogowym na drodze krajowej nr 7 wziął udział samochód SOP przewożący wicepremiera Jarosław Gowin. Nikomu nic się stało"" – napisała na Twitterze Katarzyna Zawada, rzeczniczka Ministerstwa Nauki i Szkolnictwa Wyższego.",,
Ksiądz Tymoteusz Szydło odchodzi ze stanu duchownego,"Ksiądz Szydło poinformował o swojej decyzji w oficjalnym oświadczeniu. „Nie udało mi się pokonać kryzysu wiary i powołania"" - napisał.","Oświadczenie trafiło do Katolickiej Agencji Informacyjnej z rąk pełnomocnika księdza – adwokata Macieja Zaborowskiego. Tymoteusz Szydło wyjaśnia w nim, że powodem decyzji była m.in. presja, pod którą znalazł się w związku z plotkami pojawiającymi się w mediach po tym, jak udał się kilka miesięcy temu na dopuszczany przez prawo kanoniczne urlop.",,
Kto przywróci praworządność?Przed polskimi sędziami ciężka próba,"W polskim wymiarze sprawiedliwości od końca 2015 roku, gdy PiS wziął się za przejmowanie Trybunału Konstytucyjnego, o normalności można zapomnieć: mamy ciągły stan wojny.","Sąd Najwyższy nie miał wątpliwości: wypełniając zalecenia TSUE uznał, że nowa KRS, wyłoniona w wyniku reform PiS, nie jest organem dającym rękojmię niezależności władzy sądowniczej od wykonawczej i ustawodawczej. Orzekł także, że sądem, w rozumieniu prawa unijnego, nie jest w całości wyłoniona przez nową KRS Izba Dyscyplinarna Sądu Najwyższego. Przepisy unijne, obowiązujące w Polsce, każdemu gwarantują bowiem prawo do bezstronnego, niezawisłego od władzy sądu.          Opozycja ma tu pewne możliwości – odpowiednie przepisy ma zaproponować kontrolowany przez nią Senat. Wszystko zależy jednak od PiS. Jeśli partia będzie szła w zaparte ,czekają nas lata wojny parlamentu i rządu z władzą sądowniczą, któremu towarzyszył będzie straszny chaos jeszcze bardziej podważający zaufanie obywateli do wymiaru sprawiedliwości. I co nie twierdziłyby bliskie PiS media, to PiS inicjując reformy sprawiedliwości w tym kształcie ponosi odpowiedzialność za tę sytuację. PiS dostało dziś od SN szansę by zawrócić z bardzo niebezpiecznej dla Polski drogi – dla nas wszystkich lepiej, by z niej skorzystał.",,
Karuzela ze spółkami. Dlaczego miotła kadrowa PiS znów idzie w ruch?,"Kilka miesięcy przed wyborami kadrową miotłę PiS odstawiono do kąta. Ostatnie zmiany w zarządach państwowych spółek wskazują, że rząd znów po nią sięgnie.","Na fatalny stan murawy w trakcie niedawnego meczu piłkarskiej reprezentacji ze Słowenią narzekali wszyscy. Premier Mateusz Morawiecki, przez parę tygodni także minister sportu, był w szatni piłkarzy tuż po meczu i zapowiadał interwencję w tej sprawie.",,
PiS dostało od Sądu Najwyższego szansę by zawrócić z bardzo niebezpiecznej dla Polski drogi,"PiS dostało od Sądu Najwyższego szansę by zawrócić z bardzo niebezpiecznej dla Polski drogi – dla nas wszystkich lepiej, by z niej skorzystał.","Sąd Najwyższy nie miał wątpliwości: wypełniając zalecenia TSUE uznał, że nowa KRS, wyłoniona w wyniku reform PiS, nie jest organem dającym rękojmię niezależności władzy sądowniczej od wykonawczej i ustawodawczej. Orzekł także, że sądem, w rozumieniu prawa unijnego, nie jest w całości wyłoniona przez nową KRS Izba Dyscyplinarna Sądu Najwyższego. Przepisy unijne, obowiązujące w Polsce, każdemu gwarantują bowiem prawo do bezstronnego, niezawisłego od władzy sądu. W normalnych warunkach takie orzeczenie zamykałoby dyskusję nad obiema instytucjami, których prawomocność od początku kwestionowała spora część środowiska prawniczego. Prawnicy i politycy zajęliby się teraz tym, jak posprzątać po działających poza prawnym porządkiem instytucjach i co zrobić z postanowieniami sędziów wyłonionych przez nową KRS. W polskim wymiarze sprawiedliwości od końca 2015 roku, gdy PiS wziął się za przejmowanie Trybunału Konstytucyjnego, o normalności można jednak zapomnieć. Co zatem zmieni orzeczenie SN?",,
"OPINIA
Górnictwo czeka rychły koniec?","Węgiel na giełdach tanieje, hałdy niesprzedanego towaru rosną, a związkowcy żądają podwyżek.","Spektakle teatralne, koncerny, imprezy urodzinowe. To wszystko 320 metrów pod ziemią. Także w Barbórkę kopalnia Guido w Zabrzu organizuje okolicznością imprezę. Stary obiekt, przekształcony w imponujące muzeum górnictwa to bodaj najlepiej odrestaurowana kopalnia w Polsce. I pomnik kończącej się w szybkim tempie ery węgla. W Zabrzu, które kiedyś żyło z górnictwa, nie ma już ani jednej czynnej kopalni.",,
"Masz 35-45 lat, zarabiasz średnią krajową i regularnie płacisz ZUS? Jesteś frajerem","Wszystko wskazuje na to, że dostaniesz taką samą emeryturę, jak zarabiający o połowę mniej albo płacący składki nieregularnie – ustawowe minimum, wynoszące dziś tysiąc złotych.","W 2050 roku liczba ludzi zbliży się do 10 miliardów, a wiele zamieszkanych dziś regionów Afryki czy Azji przestanie nadawać się do życia. Z drugiej strony dzięki rozwojowi gospodarczemu odsetek żyjących w skrajnej nędzy spadnie w okolice zera. Lekarze dostaną narzędzia do walki z nieuleczalnymi dziś chorobami, spadnie liczba konfliktów zbrojnych. Energia będzie powstawać ze źródeł odnawialnych, a nad wszystkim czuwać będą zalążki sztucznej inteligencji. Tak przynajmniej wynika z prognoz ONZ i Banku Światowego.                    Nowe IKE, razem z PPK, mają stworzyć nowy model oszczędzania na emeryturę. O trzecim filarze, czyli dobrowolnych składkach emerytalnych, mało kto już wspomina. Na własną rękę oszczędza tylko kilka procent Polaków. O ile poprzedni rząd zdawał sobie sprawę z nadciągających kłopotów i podniósł z początkiem 2013 roku wiek emerytalny dla kobiet i mężczyzn do 67 lat, to ekipa PiS do władzy doszła m.in. dzięki obietnicom obniżki wieku emerytalnego i w 2016 roku tę obietnicę spełniła. Nie dość, że ten prezent kosztuje ponad 10 mld zł rocznie, to jeszcze drenuje z rynku pracy setki tysięcy osób. Ekonomiści szacują, że obniżenie wieku emerytalnego w ciągu dwóch dekad obniży PKB o 7 proc. (w porównaniu z sytuacją, w której obniżki by nie było). Nie widać siły, która zdecydowałaby się ponownie podwyższyć wiek emerytalny, ale rząd będzie zmuszony to zrobić, tyle że inaczej. – Spodziewam się nowego podatku dla osób odchodzących wcześniej z rynku pracy, zakazu łączenia pracy z pobieraniem emerytury. A także premii dla pracodawców, np. opłacania drobnej części pensji seniorów pracujących powyżej wieku emerytalnego – wylicza Łukasz Wacławik. Na razie jednak oficjalne zapowiedzi rządzących idą w zupełnie inną stronę. Prezydent chce walczyć o drugą kadencję obietnicą ustawowego stażu, który uprawniałby do jeszcze wcześniejszego przechodzenia na emeryturę! Kobiety miałyby uzyskać takie uprawnienia po 35, a mężczyźni po 40 latach pracy. Będą tacy, którzy na emeryturę przejdą wtedy długo przed 60. urodzinami. W sytuacji, kiedy spora część krajów UE albo już podniosła, albo chce podnieść wiek emerytalny, te zapowiedzi brzmią jeszcze bardziej irracjonalnie niż forsowane przez PiS już teraz wypłaty 13. emerytur na kredyt – i to sprytnie ukryty w pożyczkach zaciąganych z Funduszu Rezerwy Demograficznej. Byle tylko nie wyszło na jaw prawdziwe zadłużenie państwa. Emerytalny bal na Titanicu trwa. W rankingu Mercera polski system emerytalny dostał 54 punkty na 100 możliwych. Wyraźnie mniej niż modele najbardziej rozwiniętych unijnych gospodarek W rankingu Melbourne Mercer Global Pension pokazującym stabilność systemu emerytalnego Polska otrzymała 54,3 punktu na 100 możliwych. To dolny rejon tabeli. Eksperci zaliczyli nas do grupy z Austrią, Hiszpanią, Peru i Arabią Saudyjską, w których model emerytalny ma pewne pozytywy, ale jest narażony na liczne ryzyka i utratę stabilności. Do najstarszych społeczeństw, takich jak Włochy czy Grecja, wciąż nam dużo brakuje, ale wskaźnik dzietności na poziomie 1,4 (do utrzymania liczby ludności na stałym poziomie niezbędne minimum to 2,1) już wkrótce radykalnie zmieni strukturę demograficzną. To jeden z głównych problemów, obok niestabilnego systemu emerytalnego i przywilejów dla grup zawodowych. Czesi kilka lat temu zlikwidowali II filar emerytalny. Ich system przypomina dziś najpopularniejszy na świecie model zdefiniowanego świadczenia: po osiągnięciu wieku emerytalnego i wykazaniu stosownego stażu pracy obywatele otrzymują od państwa emeryturę w ustalonej wysokości – zwykle ok. 60 proc. ostatniej pensji (polski system opiera się na zasadzie zdefiniowanej składki: zgromadzony kapitał po osiągnięciu przez nas wieku emerytalnego zostaje podzielony na lata przewidywanej długości życia). W Czechach już teraz publiczne wydatki na emerytury pochłaniają 43 proc. wydatków centralnych. A zgodnie z prognozami w 2060 roku ten wskaźnik osiągnie aż 70 proc., co oznacza całkowitą degrengoladę budżetu. Stąd premier Andrej Babiš zapowiada powrót do opcji z dodatkowymi ubezpieczeniami, powołanie Państwowego Urzędu Emerytur i oddzielenie tej puli od budżetu. Nie wiadomo jednak, skąd brać pieniądze na dodatkowe składki. Najprawdopodobniej czeka Czechów albo obniżka świadczeń, albo podwyżka podatków. Podwyższają też wiek emerytalny. Urodzeni po 2013 roku przejdą na emeryturę dopiero w wieku 72 lat. Do pieniędzy z OFE dobrał się też rząd Viktora Orbána, by obniżyć dług publiczny. Rząd Słowacji, z myślą o deficycie finansów publicznych, przekierował część wysokiej składki na lokalne OFE do Slovenskiej poisťovňy, odpowiednika ZUS. Budżet zyskał na tym ponad 600 mln euro rocznie, ale kosztem przyszłych emerytur. Słowacy mają gorsze perspektywy demograficzne niż Czesi, ale i tak są w dużo lepszej sytuacji niż Polska. Znacznie solidniejsze fundamenty ma system emerytalny Niemiec, w dużej mierze zasilany przez masową imigrację. Niemcy po osiągnięciu wieku emerytalnego (65 lat, ale próg będzie rósł do 67 lat w 2030 roku), otrzymują emeryturę równą około 60 proc. przeciętnej pensji. Aby ją wypracować, trzeba zbierać punkty przyznawane za staż i poziom wynagrodzenia. To ma zachęcać do systematycznej, legalnej pracy. W rankingu Mercera Niemcy z 68 punktami są w czołówce, m.in. ze Szwajcarią, Norwegią i Chile. Co nie znaczy, że starzejącego się społeczeństwa nie czekają kłopoty. Bank Centralny proponuje podniesienie wieku emerytalnego do 70 lat i to znacznie szybciej niż w 2030 roku. Za najlepszy eksperci uznali system Danii (80 punktów). Każdemu obywatelowi po 65. roku życia i przepracowaniu minimum 40 lat przysługuje państwowa emerytura. To nieco ponad połowa średniej pensji, czyli równowartość 7,5 tys. zł. Drugi filar też jest w zasadzie powszechny i gwarantuje ok. 13 tys. zł świadczenia. Dodatkowo aż 90 proc. dorosłych Duńczyków oszczędza w III filarze. Oszczędności emerytalne równe są dwukrotności PKB kraju. To tak, jakby Polacy mieli odłożone 4 biliony złotych! Nominalnie największe oszczędności emerytalne mają Amerykanie: 25 bilionów dolarów. Wiek emerytalny wynosi 65 lat. Można odejść z pracy trzy lata wcześniej za 70 proc. państwowej emerytury wynoszącej niecałe 1500 dolarów. Ale warto czekać. Ci, którzy zostaną emerytami w wieku lat 70, dostaną ok. 2 tys. dolarów miesięcznie. Amerykanie masowo oszczędzają też w prywatnych funduszach. Mercer ocenia kondycję systemu na 60 punktów, zauważalnie mniej niż najlepszych modeli europejskich. Agencja Moody’s zwraca uwagę na problem ze świadczeniami dla pracowników sektora publicznego, którzy dostają wyższe świadczenia, choć niekoniecznie wpłacali wyższe składki. Skumulowana luka między tym, co wpłacili, a tym, co otrzymali z systemu, sięga 4,5 biliona dolarów.",,
"Minister, senator, a teraz wojewoda. Konstanty Radziwiłł będzie rządził Mazowszem","Premier Mateusz Morawiecki powołał na nowego wojewodę mazowieckiego byłego ministra zdrowia, Konstantego Radziwiłła. Oznacza to, że polityk Prawa i Sprawiedliwości zaledwie kilkanaście dni odpoczywał od funkcji publicznej. W poprzedniej kadencji był bowiem senatorem, ale nie udało mu się wywalczyć reelekcji.","Radziwiłł zastąpi na stanowisku wojewody Zdzisława Sipierę, któremu w jesiennych wyborach dopisało szczęście i dostał się do Sejmu z list PiS. W związku z objęciem mandatu musiał zrezygnować z pełnienia dotychczasowej funkcji.",,
"Wojsko tworzy na wschodzie Żelazną Dywizję. „Nie znajduję słów, żeby powiedzieć, jak jest źle”","Nasza armia już dostała jeden cios – katastrofę smoleńską, drugi – czystki przeprowadzone przez Antoniego Macierewicza. Trzeciego, czyli tego przemieszczania ludzi i sprzętu z jednostek do jednostek, może nie przeżyć – mówi gen. Mieczysław Gocuł, były szef sztabu generalnego. W tym samym czasie, gdy z fanfarami tworzy się nową dywizję, innym jednostkom po cichu wyrywa się zęby.","Dawniej, jak chcieli cię przerzucić do innego garnizonu, mówili: „Ojczyzna pana wzywa”. Teraz wyrywają bez słów – mówi jeden z oficerów. A podoficer: – Trudno skoncentrować się na pracy, kiedy widzisz, że tego już wyrwali, tamtego też. Ty możesz być następny. Wyrywają z jednostek liniowych i z wojskowych oddziałów gospodarczych. Łącznościowców, logistyków, dowódców plutonów, kompanii rzuca się z garnizonów w centrum i na zachodzie – na ścianę wschodnią, do Żelaznej Dywizji w Siedlcach.                      Żołnierz, który dostał rozkaz stawienia się w Siedlcach, mówi: – Odchodzę z wojska. Nie będę ryzykował tego, że jak przejdę teraz do Siedlec i namówię rodzinę, żeby się ze mną przeprowadziła, to ledwie tam zamieszkamy, rzucą mnie gdzieś o pół tysiąca kilometrów dalej. Drugi: – Z tych, z którymi pracuję już trzech dostało rozkaz do Żelaznej, ja jestem czwarty. I z tej czwórki trzech woli pójść do cywila niż tam. Tym sposobem nasza jednostka traci ludzi, a Żelazna nie zyskuje. Próbowałem spotkać się z posłem PiS z mojego regionu, porozmawiać o tym, co się dzieje, ale nie znalazł dla mnie czasu. Napisałem do prezesa Jarosława Kaczyńskiego jeszcze przed wyborami, do dziś nie mam odpowiedzi. – Czy ta dywizja wypłukuje ludzi? Tak, wypłukuje. Czy ludzie mają prawo czuć się pokrzywdzeni? Zdecydowanie tak. Oczywiście, jest ustawa o służbie żołnierzy zawodowych i żołnierz ma obowiązek być mobilny. Ale ma też prawo być dobrze dowodzony, a nie miotany – mówi gen. Mieczysław Gocuł, dawny szef sztabu generalnego. – Wyrywając kadrę z jednostek, niszczy się je, rozbija działające tam zespoły. To tak, jakby wyrywać komuś zęby na oślep, w przekonaniu, że jeśli trochę mu się zostawi, to może jakoś poradzi sobie z gryzieniem. Otóż nie poradzi sobie. Tym bardziej że to nie pierwsze wyrywanie. Teraz priorytetem jest 18. Dywizja, wcześniej priorytetem były Wojska Obrony Terytorialnej. Wyssano żołnierzy z wojsk specjalnych, bo trzeba było – jak mówił pan minister – napełnić pole walki patriotyzmem. Ten chaos wywołany ciągłymi zmianami wskazuje na to, że siły zbrojne utraciły zdolność reagowania obronnego. Taką zdolność mają pojedyncze jednostki, ale nie siły zbrojne jako całość – tłumaczy gen. Gocuł, który odszedł ze sztabu generalnego, gdy ministrem obrony był jeszcze Antoni Macierewicz. Zrezygnowało wówczas 30 generałów i ponad 250 pułkowników. W sumie do ubiegłego roku, czyli w ciągu trzech pierwszych lat rządów „dobrej zmiany”, z wojskiem pożegnało się 12 951 żołnierzy. I choć z zapowiedzi PiS wynikało, że będzie budować armię nawet 200-tysięczną, to raport NIK dotyczący wykonania ubiegłorocznego budżetu w części „obrona narodowa” pokazał stan: 104 946 żołnierzy zawodowych. O 5688 za mało, żeby obsadzić wszystkie potrzebne armii stanowiska. – Z jednej strony tworzy się w kraju atmosferę zagrożenia, jakby za granicami ktoś tylko czekał, aby na nas napaść, a z drugiej – wywołując chaos i ryzyko kolejnych odejść – osłabia siły. To tak, jakby ogłaszając zagrożenie powodziowe, zamiast wzmacniać wały, zaczęło się je rozbierać w przekonaniu, że zanim wedrze się woda, zdąży się usypać lepsze – mówi Cielma. – A przecież my jako członek NATO mamy zobowiązania, zadeklarowaliśmy jednostki do tzw. tabeli sił na wypadek art. 5 traktatu, który mówi o tym, że w razie zaatakowania jednego członka Sojuszu wszystkie państwa, kolektywnie, uczestniczą w obronie. Jeśli ukompletowanie jednostek spada poniżej krytycznego poziomu, przestają być zdolne do przerzutu. Tego po prostu nie wolno nam robić – mówi gen. Gocuł. – Nasza wiarygodność wobec sojuszników, nasze bezpieczeństwo i obronność kraju leżą wywrócone, zniszczone. Nie znajduję słów, żeby powiedzieć, jak jest źle. Nasza armia już dostała jeden cios – katastrofę smoleńską, drugi – czystki przeprowadzone przez Antoniego Macierewicza. Trzeciego, czyli tego przemieszczania ludzi i sprzętu z jednostek do jednostek, może nie przeżyć.",,
"OPINIA
Służba zdrowia w zapaści, a Morawiecki chce malować ściany w szpitalach","Polska ma się stać najlepszym miejscem do życia – zapowiedział w exposé Mateusz Morawiecki. Powinien tylko dodać, że pod warunkiem, iż nie będziemy chorować. W sprawie opieki zdrowotnej obiecał działania niepotrzebne i nierealne.","Nie mam kim leczyć pacjentów. Jeden lekarz z mojego zespołu właśnie poszedł na planowaną operację i na zwolnieniu będzie ze dwa miesiące. Drugi dostał propozycje pracy w prywatnej placówce – dostanie tam pięć razy większe wynagrodzenie i będzie miał dużo lepsze warunki pracy niż u nas – tak kilka dni temu żalił się szef jednej z klinik onkologicznych w Warszawie. Nie miał jak zatrzymać pracownika, bo nie przebije oferty prywatnej placówki.",,
Krótki przegląd niespełnionych obietnic z pierwszego exposé premiera Morawieckiego,"Premier Morawiecki wygłosił drugie exposé. Przypominamy, o czym mówił w 2017 roku, co obiecał i czego nie zrealizował.","W pierwszych słowach wystąpienia z 2017 roku premier odwołał się do osiągnięć rządu poprzedniczki Beaty Szydło, zapowiedział kontynuację obranego kursu dobrej zmiany. Deklarował, że pierwszym arcyważnym zadaniem jest służba zdrowia. Podobnie jak w dzisiejszym wystąpieniu, zwrócił się do pacjentów onkologicznych i chorych na serce: „Dwie najczęstsze przyczyny śmierci Polaków to choroby nowotworowe i choroby układu krążenia. 3/4 Polaków odchodzi z tego świata ze względu na te dwa rodzaje chorób. Dlatego trzeba położyć większy nacisk na profilaktykę i leczenie tych chorób, i dlatego też uruchomimy dwa programy, które unowocześnią polską służbę zdrowia. Pierwszy to budowa Narodowego Instytutu Onkologii, który będzie nie tylko miejscem, gdzie skutecznie leczy się nowotwory, ale również prowadzi się nowoczesne badania i terapię. Druga inicjatywa to Narodowy Program Zdrowia Kardiologicznego”. Dziś wiadomo, że żadnej obietnicy rząd nie dotrzymał. Narodowy program Zdrowia Kardiologicznego nie jest realizowany, a Narodowy Instytut Onkologii nie powstał. Zamiast tego w ubiegłym roku zaproponowano projekt Krajowej Sieci Onkologicznej. Zastępczy projekt wywołał wątpliwości wśród pracowników służby zdrowia: „Projekt pilotażu napisali ludzie, którzy odniosą z niego dużą korzyść. To rażący konflikt interesów. Z punktu widzenia chorych ta sieć jest zupełnie bezwartościowa, bo niczego nie rozwiąże. Skończy się zapędzeniem chorych do dużych ośrodków, które już obecnie z trudem sobie radzą” – komentował w OKO.press jeden z najwybitniejszych polskich onkologów prof. Jacek Jassem z Gdańskiego Uniwersytetu Medycznego. Premier w exposé mówił także, że służba zdrowia nie może być prywatyzowana i priorytetem dla rządu jest bezpłatna ochrona zdrowia. Można mieć co do tego wątpliwości, widząc kolejki do specjalistów pracujących w ramach NFZ.       W pierwszym exposé premier zwrócił się także do kobiet – jak dzisiaj. Obiecał działania na rzecz wyrównywania szans i płac kobiet oraz mężczyzn, mówił o rozbijaniu szklanych sufitów, obiecał walkę z przemocą domową. Kluczowa jest tu jednak definicja przemocy, jaką premier i jego środowisko przyjęli za właściwą. Zgodnie z przygotowanym przez PiS w grudniu projektem ustawy przemoc to „powtarzające się pobicie”. Jednorazowe sytuacje nie stanowią zatem dla rządzących problemu. Kolejną grupą, której opiekę w 2017 roku obiecał, premier byli niepełnosprawni – zmarginalizowani w dzisiejszym wystąpieniu. „Następne pole naszych działań to program Przyjazna Polska. Miarą dojrzałości państwa jest to, jak traktuje i opiekuje się swoimi słabszymi obywatelami. Naszym wielkim zadaniem będzie stworzenie Polski prawdziwie przyjaznej dla osób starszych i niepełnosprawnych” – mówił w 2017 r. O tym, jak rząd troszczy się o niepełnosprawnych, mogliśmy przekonać się już kilka razy. Symbolicznym przykładem polityki PiS wobec niepełnosprawnych było wprowadzenie zakazu wejścia do parlamentu dla protestujących osób niepełnosprawnych i ich opiekunów. Druga sytuacja pokazująca stosunek rządzących do niepełnosprawnych, to wydarzenie sprzed kilku dni – PiS wpadło na pomysł, aby sfinansować trzynaste emerytury z Solidarnościowego Funduszu Wsparcia Osób Niepełnosprawnych. To fundusz, który powstał w wyniku wspomnianego 40-dniowego protestu osób niepełnosprawnych. Inne niespełnione obietnice? Np. wypominane dziś z mównicy sejmowej przez Adriana Zandberga tanie mieszkania. „Nie jest łatwo, ale ta kula śniegowa już ruszyła i za parę kwartałów będziemy oddawać do użytku pierwsze tanie mieszkania, zbudowane tanio mieszkania. Ten program jest na najbliższe 10 lat sztandarowym zadaniem rządu Rzeczpospolitej” – grzmiał z mównicy premier w 2017 roku. Jak sytuacja wygląda dziś? „Rząd PiS wybudował na razie niecały tysiąc mieszkań przez trzy lata i karmi obywateli mglistymi zapowiedziami na przyszłość” – podało w sierpniu tego roku Oko.press. Wiele wskazuje na to, że niespełnione pozostaną także obietnice złożone polskim rolnikom, podjęte także w dzisiejszym wystąpieniu. Premier obiecał dążenie do zrównania dopłat rolnych w całej Unii, tymczasem dziś wiadomo, że w kwestii dopłat rolnych w UE postuluje się utrzymanie wszystkich świadczeń na dotychczasowym poziomie. To, rzecz jasna, tylko niektóre z niespełnionych obietnic premiera. Lista jest znacznie dłuższa.",,
Beata Szydło o spotkaniu z gdańskimi gangsterami: „To obrzydliwe kłamstwo”,"""Superwizjer” pokazał nagrania, na których Beata Szydło, Antoni Macierewicz i Jan Szyszko ściskają dłoń Olgierda L. (ps. „Olo”) – gangstera i neonazisty z Gdańska, trzęsącego tamtejszym światkiem przestępczym.","Bertold Kittel i Anna Sobolewska z „Superwizjera” dotarli do wideo z sierpnia 2017 roku, kiedy ówcześni przedstawiciele rządu: premier, minister obrony narodowej i szef resortu ochrony środowiska przyjechali do znajdującej się na Pomorzu, zniszczonej przez nawałnicę miejscowości Rytel. W tym samym czasie i miejscu pojawili się również członkowie Bad Company – klubu motocyklowego, do którego należą m.in. recydywiści i neonaziści, a także Olgierd L.",,
Oto najgroźniejsza broń opozycji. Jak ją wykorzystać?,Lepiej wykorzystać Senat do bezpiecznej obrony czy do ryzykownego ataku?,"Odebranie Senatu Prawu i Sprawiedliwości to długo wyczekiwany tlen dla opozycji. A wybór Tomasza Grodzkiego na marszałka jest symbolem jej pierwszego sukcesu od wyborów samorządowych w 2018 roku, kiedy większość miast obroniła się przed PiS. Nic więc dziwnego, że partia Jarosława Kaczyńskiego próbowała wszystkich metod, aby werdykt wyborczy Polaków w Senacie zmienić – składając protesty, kusząc senatorów opozycji pieniędzmi i stanowiskami, strasząc toczącymi się wobec nich postępowaniami prokuratorskimi.",,
"OPINIA
Zjednoczona Prawica zaczyna nową kadencję od sporu","Emocje w obozie Zjednoczonej Prawicy będzie podgrzewać dyskusja o kierunku, w którym powinna zmierzać koalicja. Ziobro chce zaostrzenia kursu. Tymczasem Morawiecki i Gowin najchętniej zakończyliby już etap rewolucji. Publicyści „Newsweeka” podsumowują tydzień.","Renata Grochal: Porozumienie Gowina chce być liberalnym skrzydłem Zjednoczonej Prawicy             Już kilkanaście lat temu Jarosławowi Kaczyńskiemu bardzo przypadł do gustu termin imposybilizm. Jego twórcy, Markowi Jurkowi, szło o bariery prawne, które uniemożliwiają sprawne działanie państwa. Prezes Kaczyński bardziej był jednak zainteresowany dosłownym znaczeniem owego terminu. Jeśli mamy imposybilizm, to znaczy, że władza wykonawcza nie może zrobić wszystkiego, co chce. Jeśli jednak ów imposybilizm zostaje unicestwiony, władza wykonawcza, w naszym wypadku sam Kaczyński, może zrobić absolutnie wszystko. Dokładnie taki był sens wielkiej batalii, jaka toczyła się w Polsce przez minione cztery lata. Szło o niezależność sędziów i niezawisłość sądów. Ale w gruncie rzeczy szło o to, czy władza, a więc Kaczyński, może wszystko, czy też nie. Szerzej - czy mamy w Polsce rządy prawa, co jest sensem praworządności, czy rządy ludzi, które są praworządności zaprzeczeniem. TSUE zdecyduje więc we wtorek tak naprawdę o legalności PiS - owskiej wersji państwa i o moralnej prawomocności wielkiego wysiłku Kaczyńskiego j jego ludzi, by wymiar sprawiedliwości w Polsce wziąć pod but. Zdominować. Podbić. Spacyfikować. Mamy więc do czynienia z bezdyskusyjnie fundamentalnym orzeczeniem. Wiele wskazuje na to, że PiS tę sprawę z kretesem przegra. Wtedy na porządku dziennym będzie kwestia tego, jak się do tego ustosunkuje. Ale w momencie, gdy rozpoczyna się kampania prezydencka, byłoby dla PIS - u lepiej, zdecydowanie lepiej, gdyby ewentualnego niekorzystnego dla siebie wyroku, partia ta nie bagatelizowała. Orzeczenie TSUE będzie też wyrokiem nad prawniczymi kompetencjami prezydenta Dudy, który całą tę destrukcję wymiaru sprawiedliwości, firmował własnym podpisem. Wyrok dla władzy niekorzystny będzie jego osobistą kompromitacją- polityczną, prawną i moralną. Wszyscy ci, którzy w minionych latach protestowali przeciw PIS- owskiemu zamachowi na państwo prawa, powinni wiedzieć, że we wtorek zdecyduje się, czy ich protesty dały efekt. Wiele wskazuje, że dadzą. Okaże się więc zapewne, że wieki obywatelski wysiłek miał sens. Miniony wtorek był dla PIS-u zły. Najbliższy może być dramatycznie gorszy. Cezary Michalski: Lewica oferuje pomoc Kaczyńskiemu Adrian Zandberg i Marcelina Zawisza (żeby nie było wątpliwości, z Partii Razem, a do Sejmu weszli na listach Lewicy) zaoferowali Jarosławowi Kaczyńskiemu pomocną dłoń w sprawie gigantycznego podniesienia składek na ZUS, aby Prezes mógł dysponować zaskórniakiem na polityczną korupcję w kluczowym dla PiS roku wyborów prezydenckich. Kiedy Małgorzata Kidawa-Błońska powiedziała o liderach Lewicy: „jeśli poprą projekt PiS, to znaczy, że są nic niewarci”, trolle z Partii Razem (zarówno anonimowi, jak i występujący pod nazwiskami jej liderów), w języku mieszającym facebookowy sentymentalizm z facebookową agresją zaatakowali ją, twierdząc, że „obraziła dwa miliony Polek i Polaków głosujących na lewicę! Ma natychmiast przeprosić!”. Ona obraziła - a może po prostu skrytykowała – Zandberga. Jednak dzisiejsze populistyczne fejki, obojętnie, czy wyprodukowane przez prawicę, lewicę, czy Kościół, mają identyczną logikę. Krytykujesz biskupa lub wodza, on odpowiada: „obraziłeś miliony moich skromnych wiernych! Masz ich natychmiast przeprosić!”. Wyborcy, którzy głosowali na Zandberga czy Zawiszę, w większości z liberalno-lewicowego skrzydła młodszego polskiego mieszczaństwa (bo o żaden „lud” Partia Razem nawet się nie otarła), są rozczarowani. Sądzili, że oddają głos na socjaldemokratów i twardą antypisowską opozycję. Tymczasem, jeśli Zandberg kiedykolwiek był twardy, to wyłącznie wobec polskiej demokracji, Platformy, KO - za to, że są „liberalne”. Nie jest też socjaldemokratą, ale lewicowym populistą. Jego program społeczno-gospodarczy jest zbliżony do Warufakisa, Die Linke i innych ugrupowań populistycznej lub neokomunistycznej lewicy w Europie, których priorytetem nie jest ani obrona liberalnej demokracji, ani walka z populistyczną prawicą, ale uderzenie w liberalną demokracją, także – jeśli okoliczności tego wymagają – we współpracy z populistyczną prawicą. We Francji przykładem takiego sojuszu była rewolta „żółtych kamizelek”. W Polsce mamy Partię Razem proponującą pomoc Kaczyńskiemu, kiedy Gowin się mu postawił. Warunek, jaki lewica postawiła Kaczyńskiemu, jest jeden. Ma otwarcie powiedzieć – i wpisać to do ustawy – że pieniądze zabrane „bogatszym” nigdy nie wrócą do nich w formie emerytur, że gigantyczna podwyżka składek na ZUS stanie się zupełnie oficjalnie gigantyczną podwyżką podatku od wynagrodzeń. Kaczyński i tak nie miał zamiaru oddać tych pieniędzy składkowiczom, którym je zabierze, więc pomoc Zandberga przyjmie i potraktuje jak wygodne alibi.",,
Jak do tego doszło? Pięć lat temu w zwycięstwo Dudy nie wierzyli nawet w PiS,"Kiedy 11 listopada 2014 Jarosław Kaczyński ogłaszał kandydaturę Andrzeja Dudy na prezydenta, nikt nie dawał za jego wygraną złamanego grosza. A mimo to się udało. Jaki był przepis na zwycięstwo? I czy to, co pięć lat temu udało się Dudzie, można powtórzyć dziś?","Początek listopada 2014 był dla PiS bardzo trudny. Właśnie wybuchła afera madrycka, jedna z twarzy PiS – rzecznik Adam Hofmann – zaczęła być balastem. W tej sytuacji partia sięgnęła po znany PR-owski mechanizm – odwrócenie uwagi. Ogłosiła kandydata na prezydenta. 11 listopada to bardzo dobra data, która Polakom pozytywnie się kojarzy. Przy okazji można było podkreślić, że polityków PiS nie ma w Warszawie na Marszu Niepodległości.                  – Każde spotkanie to były też social media. Andrzej Duda jest bardzo otwarty na to, że wyborcy podejdą, zrobią sobie zdjęcie, nagrają filmik. To też działało na naszą korzyść – mówi Krzysztof Łapiński. – Utrwalił się taki schemat: pół godziny to jego wystąpienie i bardziej merytoryczna część, a potem właśnie rozmowy z wyborcami. Młodzi ludzie podchodzili, robili selfie, a potem to już samo żyło w internecie. Z okazji 1 kwietnia sztab wypuścił spot, w którym kandydat czyta nieprzychylne komentarze internautów. Za jednym zamachem udało się je ośmieszyć i pokazać dystans do siebie Andrzeja Dudy. W tym nagraniu przywołane zostały opinie szefa kampanii Bronisława Komorowskiego, Roberta Tyszkiewicza. Już po nich widać, co było problemem urzędującego prezydenta. Tyszkiewicz deklarował na przykład, że Komorowski nie będzie objeżdżać powiatów jak „japońscy turyści”. Zapominając, że to w powiatach, a nie na Krakowskim Przedmieściu wygrywa się wybory. Zresztą spacer urzędującego prezydenta po głównych ulicach Warszawy też nie był sukcesem. Delikatnie mówiąc. To, że – jak się później okazało – była to prowokacja młodzieżówki PiS, nie miało żadnego znaczenia. Odpowiedź Komorowskiego na zaczepkę – „zmienić pracę i wziąć kredyt” – na zawsze przejdzie do historii polskich kampanii wyborczych. Kolejna wycieczka po mieście była jeszcze większą porażką. Podpowiedzi suflerki nie udało się w żaden sposób ukryć przed dziennikarzami. I znowu – zdanie „przytulmy panią” weszło do języka polskiej polityki. A to nigdy nie jest dobry znak dla kandydata. Politycy Platformy, z którymi rozmawiamy o tamtej kampanii, wykręcają się od jej oceny i odpowiedzi na pytanie, co zawiodło. Od wszystkich słyszymy: Komorowski był zawsze świetny w kontakcie z ludźmi, to co się stało w tamtej kampanii, to zagadka.  Mimo niechęci sztabu do objeżdżania powiatów w Polskę ruszyło 16 Bronkobusów. Był z nimi – jak opowiadają politycy PO – jednak jeden problem: jeździły puste, bo kandydat w tym czasie miał inne zajęcia.  – Milion na to poszedł – denerwują się nasi rozmówcy z Platformy. – A on w tym czasie jeździł na jakieś zamknięte eventy prezydenckie, bo bał się ludzi. Każda akcja kampanijna nagle okazywała się porażką, a sztab zaczął wpadać w panikę. Na przygotowanie planu B i zmianę strategii było już za późno. Kiedy przewrócił się jeden klocek, w gruzach legł cały plan polityczny. – Kampania Bronisława Komorowskiego od początku sprawiała wrażenie kopiowania pomysłów Dudy – konwencja, autobusy itd. A w dodatku te kopie były gorzej zrobione, mniej fachowe od oryginału. Można było odnieść wrażenie, że sztab tylko czekał na zwycięstwo, zamiast na nie pracować. No i pilnować, żeby tego oczekiwanego sukcesu nikt im nie zabrał – ocenia Michał Kamiński. Kandydaci dwukrotnie spotkali się twarzą w twarz w trakcie telewizyjnych debat. Pierwsza debata – jeszcze przed pierwszą turą – odbyła się bez udziału Bronisława Komorowskiego. Prezydent uznał, że poczeka na kontrkandydata dopiero w drugiej. To także okazało się błędem. Nie trudno było zbudować narrację, że prezydent po prostu ucieka od spotkania z kontrkandydatami. A skoro ucieka, to znaczy, że się boi.  Dwie debaty przed drugą turą były w sumie najlepszymi punktami kampanii Bronisława Komorowskiego. Urzędujący prezydent całkiem nieźle sobie w nich poradził, kilkakrotnie wypuszczając Andrzeja Dudę na dość niebezpieczne dla niego wody. Przykład? Kiedy Andrzej Duda rozwodził się nad trudną sytuacją młodych na rynku pracy i blokowaniem etatów przez starszych, Bronisław Komorowski wypomniał mu, że sam blokuje etat na Uniwersytecie Jagiellońskim od dziesięciu lat. Kandydatowi PiS w tym momencie po prostu odjęło mowę. Ale i Andrzej Duda nie pozostawał dłużny. W drugiej debacie postawił na mównicy Bronisława Komorowskiego proporczyk Platformy Obywatelskiej na znak, że prezydent nigdy nie uwolnił się od partyjnych więzów. Choć po pięciu latach jego prezydentury polityka PiS może to bawić, to wówczas takie gesty także miały wpływ na to, co w Komorowskim zobaczyli wyborcy. Wygrana w pierwszej turze sprawiła, że Andrzej Duda zaczął pracować ze zdwojoną energią. Już dzień po wyborach był w centrum Warszawy i rozdawał przechodniom kawę.  – Prezydent Komorowski mówił „rozstrzygnijmy w pierwszej turze”, a my byliśmy przygotowani na całą kampanię. Oczywiście było kilka sytuacji, w których trzeba było zmienić plany, ale właśnie to jest połowa sukcesu mieć plan, mieć strategię, mieć wyznaczone cele, ale być na tyle elastycznym, że jak coś się wydarzy, to nie wali się cała reszta – opowiada Krzysztof Łapiński. W tym czasie sztab Bronisława Komorowskiego trawił porażkę. Już w wieczór wyborczy po pierwszej rundzie było widać, że kompletnie stracił nadzieję na zwycięstwo. 13 maja, trzy dni po wyborach, prezydent wysłał do Senatu projekt postanowienia o zarządzeniu referendum w sprawie postulatów Pawła Kukiza: Jednomandatowych Okręgów Wyborczych, finansowania partii i interpretacji prawa podatkowego na korzyść podatnika. Był to dość desperacki pomysł na przekonanie do siebie elektoratu Kukiza, który w I turze zdobył aż 20 procent głosów. Sztab Bronisława Komorowskiego próbował odzyskać inicjatywę na ostatniej prostej. Godzinę przed ciszą wyborczą opublikował ostatni spot kampanijny prezydenta.  Ale to kandydat PiS stawiał kropkę nad i tuż przed ciszą wyborczą. W trakcie ostatniego spotkania kampanii w Krakowie bardzo ostro mówił o urzędującym prezydencie: – Czas skończyć z ospałą i gnuśną prezydenturą. Prezydentura, która śmieszy i przestrasza. Która śmieszy, bo chodzi za nim suflerka i mówi mu, co ma powiedzieć. Prezydent powinien wiedzieć, co ma mówić z serca! Ostatecznie Andrzej Duda zdobył 51,55 proc. głosów, a Bronisław Komorowski 48,45 proc. Po pięciu latach znaczenie lepiej widać, co w walce o reelekcję zawiodło i w których miejscach sztab popełnił błędy. Jednak to, co było widać od razu i co można było zaplanować inaczej, to zbyt późny start kampanii, niedocenienie przeciwnika, zignorowanie nowych mediów i portali społecznościowych. A także wiara w sondaże i przepowiednie (jak ta o zakonnicy w ciąży potrąconej na pasach), i głębokie przekonanie, że druga kadencja urzędującemu prezydentowi po prostu się należy. A tak naprawdę dwie kadencje to w Polsce wciąż wyjątek od reguły.",,
"Morawiecki i Gowin się wzmocnili, Ziobro słabnie","Nowy rząd PiS to będzie rząd kontynuacji. W kluczowych resortach – siłowych, edukacji, zdrowia oraz w wymiarze sprawiedliwości pozostali ci sami ludzie, co zwiastuje utrzymanie dotychczasowego kursu.","Nowy rząd Mateusza Morawieckiego rodził się w bólach, ale w końcu jego skład został ogłoszony w piątek, prawie miesiąc po wyborach. Powstaną cztery nowe ministerstwa (ds. klimatu, rozwoju, nadzoru właścicielskiego i zarządzania funduszami), a w kilku innych dokonano przesunięć kompetencji. Powodem przedłużających się rozmów było wzmocnienie się koalicjantów PiS, czyli Solidarnej Polski Zbigniewa Ziobry i Porozumienia Jarosława Gowina, które w nowym Sejmie mają po 18 posłów. Ziobro wysoko zawistował, bo już dzień po wyborach zaczął się domagać wymiany premiera, ale tę batalię przegrał. Mateusz",,
Nowy stary rząd,"Premier Mateusz Morawiecki ogłosił skład swojego drugiego rządu. Zmian nie ma wiele. Kilku ministrów obstawianych jako pewniaki do odejścia zostaje, kilku nowych przychodzi.",Ogłoszenie składu nowego rządu odbyło się tam gdzie zapadają wszystkie najważniejsze decyzje - na Nowogrodzkiej w siedzibie partii. Oczywiście nie można było zadać pytań dotyczących składu rządu.,,
"„Złote dziecko Raciborza”. Kim jest Michał Woś, najmłodszy minister w rządzie PiS?","Nazywany „Misiewiczem Ziobry” i „złotym dzieckiem Raciborza” Michał Woś prawdopodobnie zostanie najmłodszym ministrem w rządzie Mateusza Morawieckiego. Czy ma kompetencje, by zająć takie stanowisko?","– W Raciborzu mówią: „Taki młody, zdolny, wunderkind z naszego miasta. Chłopak z prowincji, a niemal królewicz”. Jak ten król Midas: czego dotknie, zamienia w złoto. Rozdaje latarki dla strażaków i kamizelki dla dzieci – opowiada „Newsweekowi"" pochodząca z Raciborza Gabriela Lenartowicz z Platformy Obywatelskiej.",,
Jak będzie wyglądał nowy rząd? [NAZWISKA],"Kilka osób zachowa pracę, ale szykują się też zmiany. Prawdopodobnie także w ważnym ministerstwie spraw zagranicznych.","Ostatnie decyzje zapadają właśnie teraz, wszystko ma być gotowe na wtorkową inaugurację Sejmu IX kadencji.",,
"Marsz Niepodległości to w pigułce historia dekady, w czasie której prawica przejęła państwo","Kiedy w 2010 roku różne nacjonalistyczne organizacje i grupki zwołały pierwszy wspólny Marsz Niepodległości, sami narodowcy uznali za sukces 2 tysiące uczestników, czyli tyle samo, ile kontrmanifestantów ze skrajnej lewicy.","Osiem lat później, gdy ulicami Warszawy przeszło 11 listopada blisko 100 tys. osób, Jarosław Kaczyński, Mateusz Morawiecki i Andrzej Duda uznali za swój polityczny sukces fakt, że mogli się do marszu na moment podłączyć, a nawet poudawać, że to oni go prowadzą. W tym roku na czele Marszu Niepodległości idą posłowie skrajnie prawicowej Konfederacji, którzy parę lat wcześniej marsz organizowali, a teraz ich partia dostała się do Sejmu z poparciem ponad miliona wyborców.                  Po zadymach w 2011 roku ówczesny prezydent Bronisław Komorowski postanowił stworzyć dla niego przeciwwagę. Przez trzy kolejne lata 11 listopada ulicami Warszawy szedł „spacer” pod hasłem „Razem dla niepodległości”. Tysiące warszawiaków i przyjezdnych maszerowało wraz z Komorowskim między pomnikami faktycznych twórców i obrońców niepodległości – Piłsudskiego, Dmowskiego, Witosa, Korfantego, Grota-Roweckiego... Była to jedyna udana próba odzyskania Święta Niepodległości w formie dostosowanej zarówno do czasów pokoju, jak też do wrażliwości nowego polskiego liberalnego mieszczaństwa, które nie lubi radykalizmu i zadym. Pierwszą decyzją Andrzeja Dudy po wygranych przez niego wyborach prezydenckich w 2015 roku była likwidacja obchodów „Razem dla niepodległości”. Duda bardzo świadomie oczyszczał drogę pod monopol Marszu Niepodległości. On i Zbigniew Ziobro to dwaj spośród pretendentów do przejęcia polskiej prawicy po Jarosławie Kaczyńskim, którzy najbardziej aktywnie szukali kontaktów z nacjonalistami. Zobacz również: Chcą białej Europy. Kim są młodzi radykałowie, którzy chodzą w Marszu Niepodległości? Po raz drugi udało się stworzyć przeciwwagę dla Marszu Niepodległości 11 listopada 2016 roku, w apogeum popularności KOD. W demokratycznym Święcie Niepodległej wzięło wówczas udział kilkadziesiąt tysięcy osób, zaledwie o połowę mniej, niż parę godzin później poszło w Marszu Niepodległości. W kolejnych latach odbywały się już tylko niewielkie kontrmanifestacje, pikiety, blokady organizowane przez radykalne grupki i pozostałości po masowych protestach ulicznych. Liberalne mieszczaństwo oddało całą inicjatywę narodowcom, którzy są coraz bardziej przekonani, że „jutro należy do nich”. W wyborach samorządowych 2018 roku warszawiacy obronili swoje miasto przed autorytarną prawicą, ale nie odzyskali jeszcze swojego Święta Niepodległości. Odebranie narodowcom monopolu na 11 listopada jest dziś dla Rafała Trzaskowskiego wyzwaniem może nawet większym niż utrzymanie przejezdności warszawskich ulic albo czystości powietrza. W tym roku ciągle jeszcze monopol na pamięć o niepodległości będzie miała skrajna prawica. Co jest ponurym żartem z Józefa Piłsudskiego, który faszyzującą prawicę uważał za zagrożenie dla Rzeczypospolitej i pakował jej działaczy do więzień.",,
Andrzej Duda pewnym kandydatem prawicy na prezydenta. Na opozycji klęska urodzaju,"Wyborcy prawicy są przekonani, że Andrzej Duda ma największe szanse wygrać majowe wybory prezydenckie. Sympatycy opozycji są podzieleni między czterema blokami oraz wewnątrz-partyjnie. Wśród zwolenników PO remis między Donaldem Tuskiem i Małgorzatą Kidawą-Błońską, w PSL jest tylko jeden faworyt, podobnie jak w Konfederacji. Najbardziej podzielona jest lewica.","Po wyborach jest przed wyborami. Wybory parlamentarne wyłoniły zwycięzcę w Sejmie, ale opozycja zatrzymała PiS w Senacie. Zatem teraz wszystko zależy od wyników wyborów prezydenckich, które odbędą się za siedem miesięcy, w maju 2020 roku.",,
"OPINIA
Kto tak naprawdę wciąga dzieci w polityczny spór?","Jesteśmy w okresie powyborczym, czeka nas rekonstrukcja rządu i określenie jego priorytetów na następne cztery lata. Polityków PiS wydaje się jednak zajmować co innego: „ataki na rodzinę premier Szydło”. Potępił je premier Morawiecki, zaznaczając, iż „rodzina jest w Polsce świętością”. W podobnym tonie moralnego oburzenia wtórują mu pro-rządowi dziennikarze.","Na czym mają polegać ataki? Na krążących w mediach i internecie plotkach o osobistych problemach syna byłej premier, księdza Tymoteusza Szydło. To, czy i jakie problemy ewentualnie miałby mieć ksiądz Szydło w ogóle mnie nie interesuje. W całej sprawie interesujące jest co innego: ubrana w wysokie moralne tony hipokryzja obozu rządzącego. To nie opozycja umieściła bowiem ks. Szydło na świeczniku.",,
"Morawiecki broni rodziny Szydło. Dulkiewicz: Cieszę się, że od dziś każda polska rodzina jest świętością","„Ataki na Beatę Szydło i jej najbliższych są haniebne i absolutnie niedopuszczalne” – napisał na Twitterze premier Mateusz Morawiecki. To reakcja na plotki dotyczące księdza Tymoteusza Szydło, syna byłej premier i eurodeputowanej PiS. Na wpis zareagowała prezydent Gdańska Aleksandra Dulkiewicz. I przypomniała, że prawica nie zawsze tak ochoczo broniła atakowanych rodzin polityków.","O synu Beaty Szydło po raz pierwszy zrobiło się głośno, gdy przyjął święcenia kapłańskie – Tymoteusz Szydło chętnie występował wówczas na łamach mediów, ale raczej prawicowych. Relację z jego święceń kapłańskich w 2017 roku mogli przygotować tylko dziennikarze sympatyzujący z obozem władzy – reporter „Gazety Wyborczej” został wyproszony z Kościoła, a mszę prymicyjną transmitowała „Telewizja Trwam”. Młodemu księdzu zdarzyło się także trafić na okładkę tygodnika „Do rzeczy” i zostać bohaterem zamieszczonego tam artykułu o tytule „Typowa polska rodzina”. Nikt nie podnosił wówczas głosów oburzenia.",,
Ziobro triumfuje i chce zablokować Morawieckiego,"Zbigniew Ziobro wzmocnił się w wyborach parlamentarnych, wprowadzając do Sejmu 16 posłów. Jego ludzie zapowiadają, że będzie próbował zablokować ponowny wybór Mateusza Morawieckiego na premiera.","Wynik wyborów parlamentarnych nie wzbudził wielkiego zadowolenia w PiS, które dostało 235 mandatów w Sejmie i przegrało z opozycją w Senacie. Liderzy partii liczyli, że przy tak wysokim poziomie transferów socjalnych, obietnicach kolejnych prezentów oraz pomocy TVP dostaną co najmniej 250 mandatów. Niektórzy mieli nadzieję nawet na większość konstytucyjną. Jednak partia uzyskała tyle samo mandatów, ile cztery lata temu. Na dodatek wybory wzmocniły koalicjantów PiS, czyli Zbigniewa Ziobrę i Jarosława Gowina. Pierwszy wprowadził do Sejmu 16 posłów (za chwilę ma do niego dołączyć dwóch kolejnych), drugi 18. A to oznacza, że przy niewielkiej przewadze nad opozycją, PiS będzie musiało bardziej się z nimi liczyć.",,
Gorący wieczór w siedzibie PiS,"Wydaje się pewne, że Mateusz Morawiecki pozostanie premierem, ale nie wiadomo, jak ta układanka się ułoży. Wiele zależy od wyników frakcji w koalicji Zjednoczonej Prawicy.",Takich scen siedziba PiS na Nowogrodzkiej nie widziała. Kolejka do wejścia zaczęła ustawiać się już przed godz. 19. Dwie godziny przed ogłoszeniem pierwszych sondażowych wyników wyborów przed wejściem stał już tłum działaczy i dziennikarzy.,,
"OPINIA
Lista przebojów","Nikt nie jest prorokiem we własnym kraju, zwłaszcza kiedy rzecz dotyczy wyniku wyborów. Zamiast więc silić się na ezopowe zdania o nowym, nieznanym jeszcze Sejmie, postanowiłem sporządzić krótką listę moich proroctw, które spełniły się w kadencji Sejmu odchodzącego. Tak wyglądało pierwsze półrocze „dobrej zmiany”","* „Oficjalnie rząd firmować będzie pani Szydło. Do czasu. Kto wie, czy już latem przy ogniskach nie będziemy zawodzić „A na imię miałaś właśnie Beata...”, wspominając pierwszą premier IV RP bis.” („Nazywam się Szydło. Beata Szydło”, 15.11.2015 r.). Na dymisję poczekaliśmy nieco dłużej (do grudnia 2017 r.), ale nastąpiła.",,
Pełne wyniki wyborów parlamentarnych 2019. PiS ma większość w Sejmie. Opozycja bierze Senat,"Państwowa Komisja Wyborcza podała ostateczne wyniki wyborów parlamentarnych. Prawo i Sprawiedliwość zwyciężyło zdobywając 43,59 proc. głosów. To odsetek znacznie wyższy niż w 2015 roku, ale nie przełożył się na wzrost liczby mandatów - PiS ma ich dokładnie tyle co przed czterema laty. Co więcej, partia Jarosława Kaczyńskiego utraciła większość w Senacie.","- Do Sejmu dostało się pięć ugrupowań oraz przedstawiciele Mniejszości Niemieckiej (zgodnie z ustawą).      Możesz posortować posłów i posłanki według komitetu wyborczego, miasta, numeru okręgu albo płci (Sortuj według). Potem możesz zobaczyć ich podzielonych na kolory (Kolory według). Ostatnie menu pozwala posortować nazwiska według liczby oddanych głosów oraz wyniku na liście. Im większe koło – tym więcej głosów. Jutro Sejm będzie kontynuował posiedzenie rozpoczętej jeszcze przed wyborami. To sytuacja bez precedensu w historii parlamentaryzmu po 1989 roku i złamanie parlamentarnych tradycji, chociaż prawo dopuszcza taką możliwość. Zdominowane przez PiS prezydium Sejmu zdecydowało, że Izba zbierze się po wyborach 15 i 16 października. Kiedy ponad miesiąc temu ogłoszono tę decyzję, wywołała ona duże zaniepokojenie opozycji. Ten niepokój nie zniknął: Przebieg jutrzejszych obrad będziemy relacjonować na Newsweek.pl. Wicepremier Jacek Sasin oświadczył w Polsat News, że obecny premier Mateusz Morawiecki zostanie ponownie desygnowany na to stanowisko. A co z innymi członkami gabinetu? - Ani to nie będzie rząd nowy, ani taki sam jak dotychczas, tak przewiduję - mówił. Dopytywany o skład rządu po wyborach, Sasin zaznaczył, że „jakieś korekty w konstrukcji rządu mogą nastąpić”. Po przegranych wyborach i słabym wyniku Grzegorza Schetyny we Wrocławiu pojawia się coraz więcej pytań o jego polityczną przyszłość. O tym, że powinna nastąpić „weryfikacja” przywództwa Schetyny mówiła m.in. posłanka PO Joanna Mucha. - Moim zdaniem te wybory były do wygrania dla nas jako strony opozycyjnej (...) I tylko to, że ta kampania została przeprowadzona w taki, a nie inny sposób sprawiło, że niestety nie zostały wygrane - stwierdziła Mucha w TVN24. Z kolei liderka listy KO w Warszawie Małgorzata Kidawa-Błońska przyznała, że wynik wyborczy Schetyny „nie był imponujący wynik”. Na uwagę, że pojawiają się głosy, że już następuje rozliczenie Schetyny, Kidawa-Błońska przyznała, że „na pewno trzeba rozliczyć kampanię”. Rzeczywiście, wynik Schetyny w jego rodzinnym Wrocławiu musi być dla przewodniczącego PO rozczarowujący. Przede wszystkim dlatego, że Schetyna przegrał w swoim okręgu z jedynką PiS i to różnicą ponad 20 tys. głosów. Ale także dlatego, że osiągnął dopiero ósmy wynik wśród wszystkich liderów PO. Ze swoimi 66,8 tys. głosów nie może się równać z Kidawą-Błońską (416 tys.), ale także choćby z Borysem Budką (99,5 tys. głosów w Katowicach), czy Barbarą Nowacka (88,8 tys. głosów w Słupsku). PSL: 30 mandatów PiS: 235 mandatów SLD: 49 mandatów Konfederacja: 11 mandatów KO: 134 mandaty Mniejszość niemiecka: 1 mandat Kaczyński stwierdził, że polska polityka dzięki PiS przesunęła się na nowy poziom. - Przedtem żadna formacja polityczna, ani nie osiągnęła takiego wyniku procentowego, a tym bardziej nie osiągnęła takiego wyniku jeśli chodzi o ilość głosów - powiedział. - Uważamy, że uzyskaliśmy legitymację do tego, by kontynuować dobrą zmianę, by kontynuować naszą politykę, by Polskę w dalszym ciągu zmieniać - mówił Kaczyński. - Moglibyśmy mieć co najmniej remis w Senacie, gdybyśmy chcieli wysuwać osoby, które z naszego punktu widzenia na to nie zasługiwały. Nasi przeciwnicy nie mają takich oporów, wysuwają osoby, wobec których formułowane są, i to z poważnymi dowodami, zarzuty karne. Tu chodziło tylko o niestosowne wypowiedzi i to nas właśnie kosztowało - mówił. Przyznał, że choć w Senacie PiS straciło większość, to nie ma znaczenia, ponieważ Senat nie może blokować legislacji, a jedynie ją opóźniać. Według oficjalnych danych podanych przez PKW podczas wyborów oddano ponad 207 tys. nieważnych głosów, co stanowi 1,11 proc. Z tego pustych kart było 79 tys. Łącznie oddano 18 mln 470 tys. 710 ważnych głosów. Czy PiS, po utracie większości w Senacie, będzie próbował przeciągnąć na swoją stronę senatorów opozycji? By uzyskać większość partia Jarosława Kaczyńskiego potrzebuje przecież zaledwie dwóch głosów. - Jeżeli któryś z senatorów chce poprzeć dobre projekty dla Polski, to my jesteśmy na to zawsze otwarci - komentował zastępca rzecznika PiS Radosław Fogiel. Dopytywany, czy PiS będzie przyciągać do siebie senatorów opozycji odpowiedział, że na pewno nie będą zniechęcać. - Jeżeli ktoś, nawet w wyniku jakiegoś zbiegu okoliczności, układu gwiazd, został senatorem z listy opozycji, ale uzna, że jednak warto pracować dla Polski z biało-czerwoną drużyną Prawa i Sprawiedliwości to oczywiście kijem gonić nie będziemy - zaznaczył. Mimo zaangażowania znacznych sił i środków PiS utraciło większość w Senacie, a większość w Sejmie wisi na włosku (choć najpewniej będzie niemal dokładnie taka, jak w 2015 roku). To wszystko oznacza, że zwycięstwo PiS wcale nie jest tak oszałamiające, jak się do niedawna wydawało. Niemal wszystkie głosy w Warszawie zostały już policzone. Zdecydowanie zwyciężyła w nich kandydatka na premiera Koalicji Obywatelskiej Małgorzata Kidawa-Błońska, którą poparło ponad 400 tys. wyborców. Jarosław Kaczyński uzyskał znacznie mniej głosów - 245 tys., a podium zamyka Adrian Zandberg, na którego głosowało ponad 137 tys. osób. Relatywnie bardzo dobre wyniki uzyskali też startujący z list Konfederacji Janusz Korwin-Mikke (ponad 58 tys. głosów) i Władysław Teofil Bartoszewski (PSL/Kukiz'15), który zdobył 30 tys. głosów i udało mu się uzyskać pierwszy od 1993 roku mandat dla PSL ze stolicy.  A oto wszyscy posłowie z Warszawy w podziale na komitety wyborcze: Wciąż nie ma oficjalnych wyników wyborów i podziału na mandaty, ale partia Razem chwali się, że wprowadziła w sumie sześciu posłów. Cała Lewica będzie miała najpewniej 41 przedstawicieli w Sejmie. PiS zdobył 48 miejsc w Senacie, czyli najwięcej. A to oznacza, że nie będzie miał większości w Izbie - wynika z wciąż nieoficjalnych, ale w zasadzie pewnych obliczeń. Idąca do wyborów w ramach paktu senackiego opozycja zdobyła w sumie 51 mandatów - 43 ma Koalicja Obywatelska, 3 - PSL, 2 - Lewica. Będzie też czterech senatorów niezależnych - trzech jest związanych z opozycją, a jeden z reguły głosuje z PiS. A tak prezentuje się podział na mandaty w Izbie Wyższej: Wyniki ilustruje poniższa mapa: Porozumienie Jarosława Gowina wprowadzi do Sejmu 17 posłów, Solidarna Polska Zbigniewa Ziobry 14-17. To może mieć kapitalne znaczenie dla tego, jak będzie wyglądał nowy rząd. PKW podała wyniki na podstawie wyników z 99,49 proc. komisji wyborczych: PiS - 43,76 proc., KO - 27,24 proc., SLD - 12,52 proc., PSL - 8,58 proc., Konfederacja - 6,79 proc. Skład rządu poznamy w ciągu dwóch, trzech tygodni - powiedział rzecznik rządu Piotr Müller. Rzecznik rządu przed siedzibą PiS w Warszawie przypomniał, że prezes PiS Jarosław Kaczyński w trakcie kampanii zapowiadał, że kandydatem na premiera będzie Mateusz Morawiecki. Końcowe wyniki wyborów będą najwcześniej po południu - powiedział sędzia Sylwester Marciniak z PKW. Ostatni protokół powinien być wprowadzony najwcześniej ok. godziny 14-15. Liczenie głosów idzie nad wyraz sprawnie. Według najnowszych informacji przedstawionych przez PKW na konferencji prasowej wyniki po przeliczeniu głosów z 91 procent komisji przedstawiają się następująco. PiS - 44,57 proc., KO - 26,65 proc., SLD - 12,27 proc., PSL - 8,63 proc., Konfederacja - 6,76 proc. Koalicja Obywatelska pozostaje po tych wyborach najważniejszą siłą opozycji - twierdzi na naszych łamach Cezary Michalski. „Lewica czy PSL/Kukiz, mimo buńczucznego języka liderów obu tych ugrupowań, nawet się do niej nie zbliżyły. A w przypadku Konfederacji sami jej liderzy nie mają pewności, czy ich ugrupowanie przekroczy próg i weźmie udział w parlamentarnej grze”. PiS zdobył 45,79 proc. głosów w wyborach do Senatu, KO - 33,90 proc., PSL - 5,49 - proc. - wynika z danych z 82,41 proc. obwodowych komisji wyborczych podanych na stronie PKW. Według danych z 22594 na 27415 obwodowych komisji wyborczych (82,41 proc.) KW Prawo i Sprawiedliwości uzyskał 6 455 782 głosów, czyli 45,79 proc. ważnych głosów, KKW Koalicja Obywatelska PO .N IPL Zieloni uzyskał 4 780 232, czyli 33,90 proc. głosów, a KW Polskie Stronnictwo Ludowe - 773 814, czyli 5,49 proc. głosów KW Sojusz Lewicy Demokratycznej uzyskał - 329 447 (2,34 proc.) głosów, KWW Koalicja Bezpartyjni i Samorządowcy - 261 009 (1,85 proc.) a KW Konfederacja Wolność i Niepodległość - 130 221 (0,92 proc.) głosów.(PAP) Pierwsze posiedzenia Sejmu i Senatu prezydent musi zwołać w 30 dni od wyborów. Inauguracyjne posiedzenie wybranego w niedzielę sejmu, może się zatem odbyć najpóźniej 12 listopada. Konstytucja daje trzy możliwości powołania nowego rządu. Więcej na ten temat przeczytacie TUTAJ. „Politycy Koalicji Obywatelskiej powtarzają jak mantrę: poczekajmy do rana na ostateczne wyniki. Bardziej jest to jednak robienie dobrej miny do złej gry, niż wiara, że te wyniki mogą znacząco zmienić układ sił na najbliższe cztery lata” - pisze dziennikarka „Newsweeka” Aleksandra Pawlicka. „Gdy pytam, czy dwa lata uznaliby uzyskany dziś wynik za sukces, odpowiadają zgodnie, że wtedy mierzyli zdecydowanie wyżej i nadzieja na pokonanie PiS była znacznie większa. Przyznają również, że dzisiejszy wynik to alarmowy dzwonek, by już jutro rozpocząć starania o wygranie wyborów prezydenckich. I zacząć w partii czas rozliczeń za ostatnie cztery lata”. PiS zdobył 45,81 proc. głosów w wyborach Sejmu; KO - 25,46 proc.; SLD - 11,90 proc.; PSL - 8,96 proc. a Konfederacja - 6,71 proc. - wynika z danych z 71,89 proc. obwodowych komisji wyborczych podanych na stronie PKW. PKW opublikowała wyniki wyborów z 71,89 proc. obwodowych komisji wyborczych, w poniedziałek po godz. 8. Według danych z 19709 na 27415 obwodowych komisji wyborczych w wyborach do Sejmu Komitet Wyborczy Prawo i Sprawiedliwość zdobyło 5 537 844 głosów, co daje mu 45,81 proc. poparcia. Koalicyjny Komitet Wyborczy Koalicja Obywatelska PO .N IPL Zieloni zdobył 3 077 993 głosy - 25,46 proc. poparcia. Na kandydatów Komitetu Wyborczego Sojusz Lewicy Demokratycznej zagłosowało 1 439 256 osób, co daje mu 11,90 proc. poparcia. Komitet Wyborczy Polskie Stronnictwo Ludowe uzyskał 1 083 783 i - tym samym - 8,96 proc. poparcia. Komitet Wyborczy Konfederacja Wolność i Niepodległość - 811 014 i 6,71 proc. poparcia. Koalicja systemowych ludowców i antysystemowych Kukizowców okazała się sukcesem. Niespodziewanie PSL otrzymał ponad 9 proc. głosów. To świetny wynik, biorąc pod uwagę dużą frekwencję. PSL poszerzył bazę wyborców i wyszedł ze wsi do miasta - pisze nasz dziennikarz, Marcin Antosiewicz, który spędził wieczór wyborczy w komitecie ludowców. Jeśli w polityce w ogóle można mówić o prawdziwych emocjach, to takich nie zabrakło w sztabie PSL w wyborczy wieczór 2019. Radość z podanej prognozy: 9,6 proc. była wielka, choć przecieki o takim wyniku były znane wcześniej. PiS zdobył 49,3 proc. głosów w wyborach Sejmu; KO - 22,27 proc.; SLD - 10,88 proc.; PSL - 9,75 proc. a Konfederacja - 6,62 proc. - wynika z danych z 42,22 proc. obwodowych komisji wyborczych podanych na stronie PKW. PKW opublikowała wyniki wyborów z 42,22 proc. obwodowych komisji wyborczych, w poniedziałek po godz. 6. Według danych z 11575 na 27415 obwodowych komisji wyborczych w wyborach do Sejmu Komitet Wyborczy Prawo i Sprawiedliwość zdobyło 3 115 570 głosów, co daje mu 49,3 proc. poparcia. Koalicyjny Komitet Wyborczy Koalicja Obywatelska PO .N IPL Zieloni zdobył 1 407 279 głosy - 22,27 proc. poparcia. Na kandydatów Komitetu Wyborczego Sojusz Lewicy Demokratycznej zagłosowało 687 765 osób, co daje mu 10,88 proc. poparcia. Komitet Wyborczy Polskie Stronnictwo Ludowe uzyskał 616 171 i - tym samym - 9,75 proc. poparcia. Komitet Wyborczy Konfederacja Wolność i Niepodległość - 418 272 i 6,62 proc. poparcia. Pierwsza poniedziałkowa konferencja PKW została zaplanowana na godzinę 10:00. ""PiS, wbrew swoim nadziejom, nie znokautował opozycji. Owszem, 43,6 proc. to przy dużej frekwencji rewelacyjny wynik. Lepszy o ponad 6 punktów procentowych, niż w 2015 roku, lepszy niż zwycięstwo PO w 2007 roku (41,51 proc.), czy SLD w 2001 (38,91 proc.). Nie jest to jednak scenariusz węgierski, gdzie rządząca partia całkowicie nokautuje opozycję"" - pisze Jakub Majmurek. Ipsos podał według badań late poll Ipsos z 90 proc. komisji wyborczych. W porównaniu do poprzednich wielkich zmian nie ma, PiS zdobywa 43,6 proc. (bez zmian), Koalicja Obywatelska - 27,4 proc. (bez zmian), SLD - 12,4 proc. (+0,5 pkt. proc.), PSL - 9,1 proc. (-0,5 pkt. proc.), Konfederacja - 6,4 proc. (bez zmian) Największe poparcie uzyskał wśród wyborców 60 plus - 55,6 proc. głosów. Natomiast KO najwięcej głosów uzyskała wśród osób w wieku 40-49 lat - 31,7 proc. - wynika z sondażu Ipsos. „Naród wybrał. Decyzja jest święta. Nawet jeśli wielką cenę zapłacą za to najpierw ci, którzy tego wyboru nie chcieli, a finalnie największą ci, którzy go dokonali”. Cały komentarz przeczytasz tutaj  W porównaniu z 2015 rokiem zwycięzca jest inny w tylko dwóch województwach - w lubuskiem cztery lata temu wygrało PiS, dziś Koalicja Obywatelska. W województwie zachodniopomorskim sytuacja jest odwrotna. A jak wyglądało poparcie w poszczególnych województwach? Obrazuje ją nasza mapa (najedź na województwo, by zobaczyć szczegółowe wyniki): Porównanie wyników obecnego głosowania i poprzednich wyborów pokazuje, jak duże zmiany zaszły na naszej scenie politycznej. Cieszyć może się przede wszystkim Lewica, która wraca do parlamentu. Jeśli wyniki sondażu exit poll się potwierdzą, to będzie miała nieco więcej głosów niż w 2015 zgarnęły Zjednoczona Lewica (jako koalicja miała 7,55 i nie weszła do Sejmu) i Razem (3,62 proc.). Jeśli chodzi o liczbę głosów, to poparcie zdecydowanie poprawił PiS - cztery lata temu dostał 37,8 proc. głosów, czyli o 5,8 pkt. proc. mniej niż dziś. Co ciekawe niemal nie przełoży się to najpewniej na liczbę zdobytych mandatów - wtedy PiS miało 235 miejsc w Sejmie, dziś według prognoz zgarnie 239. Cieszyć może się też PSL, który w 2015 roku ledwo przekroczył próg wyborczy (5,13 proc.), a teraz idąc w Koalicji Polskiej może liczyć na 9,6 proc. To zapewne efekt skutecznego połączenia z Kukiz'15. Ugrupowanie Pawła Kukiza znika z parlamentu, choć cztery lata temu zdobyło aż 8,81 proc. głosów. Bardzo umiarkowany sukces odniosła Koalicja Obywatelska - ugrupowanie zbudowane z PO, Nowoczesnej i Zielonych zdobyło według exit poll 27,4 proc. głosów. Problem w tym, że w 2015 roku PO i Nowoczesna miały razem 31,69 proc. (24,09 proc. + 7,6 proc.) Oznacza to de facto, że Koalicja Obywatelska jest największym przegranym tych wyborów, bo straciła w sumie ponad 4 pkt. proc. Według sondażu Ipsos, frekwencja w wyborach parlamentarnych wyniosła 61,1 proc. Tak wysoka nie była nigdy po 1989 roku. Najwięcej wyborców poszło do urn: w woj. mazowieckim - 67,8 proc. małopolskim - 63,5 proc.; w wielkopolskim - 63,2 proc.; w pomorskim - 62 proc., na Śląsku - 61,6 proc. Frekwencję poniżej średniej krajowej odnotowano: w woj. łódzkim - 61 proc.; w dolnośląskim - 59,9 proc.; w lubelskim- 59,5 proc.; w podkarpackim - 59,4 proc.; w lubuskim - 58,2 proc.; w kujawsko-pomorskim - 58,2 proc.; w zachodniopomorskim - 58 proc.; w świętokrzyskim - 57,6 proc.; w podlaskim - 54,4 proc.; w opolskim - 54,2 proc.; i w warmińsko-mazurskim - 54 proc. – Oczywiście, to na razie wyniki exit poll i mogą ulec zmianie. Ale wystarczyłoby dziesięć mandatów, które przeleciałyby na konto opozycji i PiS straciłby większość – powiedział redaktor naczelny „Newsweeka” w powyborczej rozmowie z Bartoszem Węglarczykiem. – Trudno mi sobie wyobrazić gorszą kampanię niż tę, którą prowadziła opozycja – dodał redaktor naczelny „Newsweeka”.  Symulacja podziału mandatów przeprowadzona przez Ipsos na podstawie wyników sondażu exit poll daje PiS samodzielną większość. PiS zdobywa według niej 239 miejsc w Sejmie, czyli o osiem więcej niż trzeba, by stworzyć rząd. Jednocześnie wydaje się pewne, że partia Jarosława Kaczyńskiego nie może liczyć na większość niezbędną do odrzucenia weta prezydenta (czyli 3/5 - 276 mandatów), ani tym bardziej konstytucyjną (2/3 - 307 mandatów). Inną symulację przeprowadził w lipcu profesor Jarosław Flis, wybitny znawca systemów wyborczych. W jego rozważaniach kluczowe są trzy czynniki. Przede wszystkim liczy się to, ile głosów zdobył zwycięzca. Ale istotne jest także to, ile partii bierze udział w podziale miejsc oraz ile głosów zostanie zmarnowanych (czyli padnie na partie, które nie przekroczyły progu wyborczego). Co to oznacza w obecnej sytuacji? Jeżeli wyniki exit poll się potwierdzą, pięć partii przekroczy próg, a zmarnowanych zostanie mniej niż 1 procent głosów, to PiS z wynikiem 43,6 może mieć problem z zebraniem potrzebnej większości. Trzeba jednak zastrzec, że kluczowe mogą być tutaj bardzo niewielkie różnice w podziale mandatów w okręgach i na potwierdzenie samodzielnej większości trzeba poczekać do oficjalnych wyników. Wyniki sondażu exit poll przeprowadzonego na bardzo dużej próbie głosujących powinny być bardzo precyzyjne. Problem w tym, że nie zawsze tak jest, a przykładów nie trzeba szukać daleko. W wyborach do Parlamentu Europejskiego cztery miesiące temu sumaryczny (czyli dotyczący wszystkich komitetów) błąd sondażu wynosił aż 6 pkt procentowych. Sprawiło tom że sondażowe wyniki kompletnie rozjechały się z rzeczywistymi. W wyborach do parlamentu europejskiego cztery miesiące temu posłów, znalazła się pod progiem, a PiS zanotował wynik o niemal 3 pkt. proc. wyższy niż dawało mu badanie exit poll. W sztabie PSL-Koalicji Polskiej także widać zaskoczenie wysokim wynikiem. I pewną niepewność, o której mówi Paweł Kukiz deklarując, że z radością poczeka do jutra na potwierdzenie sondażu exit poll. – Przed nami długa droga, która będzie wymagała systematycznej pracy, aby Polskę usprawnić, skierować na drogę prawdziwie demokratycznego państwa – powiedział współtwórca Koalicji Polskiej, Paweł Kukiz. - Zwracam się do Was z prośbą o budowę centrowej siły, która usprawni państwo i odda władzę w ręce obywateli – dodał Kukiz, zobowiązując Władysława Kosiniaka-Kamysza do potwierdzenia, że PSL będzie do tego dążył. Jarosław Kaczyński przemówił po raz drugi i odniósł się do nieobecności Beaty Szydło na wieczorze wyborczym. Ze śmiechem podkreślił, że nie należy z tego powodu wyciągać jakichkolwiek wniosków. - To, że zdobyliśmy te głosy, to zasługa wielu osób, obydwu premierów. Ten rząd bardzo ciężko pracował, bardzo wiele zrobił w różnych dziedzinach, również w tych, o których sądzono, że to nie jest nasza specjalność. Jeden z powodów, dlaczego musimy lepiej pracować, to obawiam się, że pewna część osób tego nie zauważyła – dodał prezes PiS. Na wieczorze wyborczym Koalicji Obywatelskiej niemal wszyscy mówią o wynikach wyborów do Senatu, których na razie nie znamy. - Ze spokojem poczekam na ostateczne wyniki – wierzę, że będą bardzo dobre, wierzę, że wygramy w Senacie. Ludzie nie chcą Polski pękniętej na pół. Dajemy szansę na współpracę i porozumienie. Będziemy współpracować z każdym, kto chce współrządzić ze wszystkimi współobywatelami. Klęska oswojona - pisze ze sztabu Koalicji Obywatelskiej dziennikarka ""Newsweeka"" Aleksandra Pawlicka. Dodaje, że wśród uczestników wieczoru wyborczego Koalicji Obywatelskiej panuje poczucie rozczarowania. Powszechne jest też zaskoczenie wysokim wynikiem PSL. Większość obecnych uważa, że jest przeszacowany i się zmieni. Mateusz Morawiecki występuje tuż po Jarosławie Kaczyńskim. Najpierw komentuje wysoką frekwencję, która, jeśli się potwierdzi, oznacza, że PiS poparło około 8 mln Polaków. Ale po tych słowach niemal natychmiast ucieka w metafory. - Dzisiaj słońce świeciło jak nigdy w październiku, mam nadzieję, że jutro będzie świeciło jeszcze mocniej. Ten wynik daje nam wielki mandat. Mimo tego plecaka z kamieniami na plecach, szliśmy w górę, dziękujemy wszystkim Polakom. Dziękuję też tym, którzy na nas nie zagłosowali, będziemy próbowali ich przekonać do naszej wizji. W Konfederacji trauma po wyborach do Parlamentu Europejskiego, w których sondaż dawał im mandaty, a potem spadli pod próg wyborczy wciąż jest silna. - Ostatnio mieliśmy 6,1 a wyszło 4,5. Wstrzymajmy się z radością. Na szczęście! Tym razem mamy własny ruch kontroli wyborów, któremu chcę podziękować za jego wielki wysiłek, mam nadzieję, że jego wysiłki się przydały – powiedział przewodniczący Konfederacji, Janusz Korwin-Mikke. - Korwin-Mikke – zaczął w tym momencie skandować tłum. - Dziękuję tym, którzy oddali na nas głos, bo to ludzie, którzy chcą zmiany. Dawno nie było takiej współpracy wśród ludzi o tak różnych poglądach. Graliśmy jako jedna drużyna, graliśmy wspaniale! Chciałbym podziękować telewizji, konkretnie telewizji pisowskiej – Polacy nienawidzą, gdy kogoś się krzywdzi, widzieli jak robi to TVP i to im zawdzięczamy nasz wynik. Mam nadzieję, że Kurski będzie siedział – to, że ktoś zrobił coś głupiego, to nie oznacza, że ujdzie mu to płazem. Władysław Kosiak-Kamysz odetchnął z ulgą. Bardzo dobry wynik umacnia jego pozycję w partii. - Jeżeli te wyniki się potwierdzą, to jest to głos Polaków na rzecz racjonalnego centrum. Na rzecz przywrócenia braterstwa. Na każdej konwencji mówiliśmy – kochamy Polskę, zjednoczymy Polaków. Kosiniak-Kamysz kontynuuje deklarując, że to początek budowy nowego centrum: - Jesteśmy wspólnotą ludzi dobrej woli i to jest najważniejsze. Taka musi być Polska, z oddaniem i serdecznością, szanująca poglądy każdego Polaka. Nie pozwolimy na rewolucję obyczajową, ale też nie będziemy nikomu zaglądać za firanki. W państwie, które szanuje każdego obywatela. W sztabie Lewicy ogromny entuzjazm i nastroje, jakby koalicja Razem-Wiosna-SLD wygrała wybory. W tle głośne „It's beautiful day” U2 oraz skandowanie „LE-WI-CA!”. Trzej liderzy przemawiają po kolei. Najpierw Robert Bierdoń: Kochani, kochane, wracamy do parlamentu. Wracamy tam, gdzie zawsze było miejsce Lewicy, do świątyni parlamentaryzmu. Chcę podziękować w imieniu całego sztabu, w imieniu Razem, Wiosny oraz SLD wszystkim wolontariuszom, kandydatom oraz wszystkim, którzy zagłosowali na Lewicę! Dziękuję Włodkowi i Adrianowi, że połączyliśmy trzy pokolenia, że podaliśmy sobie ręce, że zmieniliśmy oblicze polskiej polityki. Wchodzimy do Sejmu i będziemy tak pracowali przez całą kadencję, że Polska może mieć inne oblicze – że może być otwarta, nowoczesna, uśmiechnięta i może być państwem dobrobytu. I Lewica to pokaże! Ale cytatem wieczoru na pewno staną się słowa Włodzimierza Czarzastego: - Ty nie miałeś nic, ja nie miałem nic, on nie miał nic, razem wróciliśmy do Sejmu! - Będziemy mogli bronić Konstytucji, którą Polsce dała Lewica. Będziemy mogli mówić o UE, do której lewica Polskę wprowadziła. Będziemy się przygotowywali do najlepszego rządzenia! Chyba że ktoś się pomylił i będziemy rządzili – mówił Czarzasty. Na koniec Zandberg: - Zrobiliśmy to! To były szalone trzy miesiące. Jarosław Kaczyński będzie miał problem, bo będzie w Sejmie opozycja odważna. Walcząca o podwyżki, o służbę zdrowia! Będzie w Sejmie Lewica i to jest pierwszy krok do lewicowego rządu. Radość z tego, że po czterech latach lewica wraca do Sejmu, dopiero się zaczyna, bo działacze zamierzają świętować sukces jeszcze kilka godzin - donosi nasz korespondent ze sztabu. Szanowni Państwo, dziękujemy za miliony głosów, dziękujemy tym, którzy byli przy urnach wyborczych. To było święto demokracji! Dziękujemy szczególnie tym, którzy wybrali Koalicję Obywatelską. Schetyna przyznaje, że kampania była trudna, tak jak ostatnie cztery lata. - Nie mieliśmy poczucia, że przeciwnik stosuje uczciwe metody. Ale dalej będziemy pracować nad integracją opozycji, będziemy próbowali pracować w Sejmie i Senacie. Bo Senat przed nami i tam wierzymy w zwycięstwo. - Wszystko przed nami. Przed nami wybory prezydenckie. I te wybory wygramy. To jest nasza obietnica! Chcę przekazać tym wszystkim, którzy marzyli o dominacji – nie będzie Budapesztu w Warszawie! - deklarował. Jeśli potwierdzą się prognozy, to PiS będzie miał samodzielną większość i 239 mandatów: - Mamy powody do radości – powiedział prezes PiS, Jarosław Kaczyński. - Mimo potężnego frontu przeciwko nam, zdołaliśmy wygrać i wszystko wskazuje na to, że to się utrzyma. A jeżeli się utrzyma, będzie trwała ""dobra zmiana"". Ale jeżeli przed nami cztery kolejne lata rządzenia, to czeka nas refleksja – nad tym, co się udało, i co się nie udawało, co spowodowało, że duża część społeczeństwa nas nie poparła mimo oczywistych osiągnięć. Zdaniem Kaczyńskiego wynik PiS to przede wszystkim zobowiązanie. - Do lepszej pracy, do jeszcze większej ilości pomysłów – dodał. – Mam nadzieję, że jutrzejszy dzień będzie potwierdzeniem naszego sukcesu. Przed nami cztery lata ciężkiej pracy, bo Polska musi się zmieniać dalej i musi się zmieniać na lepsze. ""Jarosław, Jarosław!"" - skandują zgromadzeni w sztabie Prawa i Sprawiedliwości. PiS, zgodnie z przewidywaniami wygrało, a drugi wynik osiągnęła Koalicja Obywatelska, która może liczyć na 27,4 procent głosów. Trzecią siłą w parlamencie będzie Lewica, która osiągnęła wynik 11,9 proc.. Do Sejmu wejdą jeszcze najprawdopodobniej Polskie Stronnictwo Ludowe z wynikiem 9,6 proc. procent oraz Konfederacja z wynikiem 6,4 procent. WYNIKI EXIT POLL: PiS – 43,6% KO – 27,4% Lewica – 11,9% PSL – 9,6% Konfederacja – 6,4% Wyniki w podziale na mandaty to: PiS - 239, KO - 130, Lewica - 43, PSL - 34, Konfederacja - 13. Frekwencja wyborcza sięgnęła 61 procent – to absolutny rekord w historii wyborów po 1989 roku. Najlepszy wynik osiągnięto w Warszawie, najgorszy w Opolu – wynika z badania exit poll. W sztabie lewicy w warszawskim „Studio Las"" czeka kilkudziesięciu młodych wolontariuszy, którzy rozdają flagi biało- czerwone, unijne i flagi Lewicy. Jest przygotowana też scena, na której o godzinie 21:00 staną liderzy Lewicy – Adrian Zandberg, Włodzimierz Czarzasty i Robert Biedroń. Ale na razie dziennikarzy jest więcej niż polityków. - Przed budynkiem spotkałam Andrzeja Rozynka, kandydata na posła z okręgu podwarszawskiego. Rozenek liczy na to, że po wyborach powstanie jeden klub w Sejmie i nowa lewicowa partia – donosi dziennikarka „Newsweeka” Renata Grochal. Do godz. 17 zagłosowało 45,94 proc. Polaków. W porównaniu do wyborów sprzed czterech lat frekwencja jest wyższa o niemal 7 proc. Cztery lata temu w wyborach do parlamentu o tej samej porze wyniosła 38,97 proc. Państwowa Komisja Wyborcza na podstawie danych otrzymanych od 25 tys. 420 obwodowych komisji wyborczych, na ogólną liczbę 25 tys. 420, czyli ze 100 proc. komisji obwodowych, informuje, że w wyborach do Sejmu i Senatu według stanu na godzinę 17, liczba osób uprawnionych do udziału wyborach wyniosła 29 623 460 osób. Wydano kart do głosowania 13 mln 609 tys. 726 osobom uprawnionym, co stanowi 45,94 proc. - poinformował na konferencji prasowej zastępca szefa PKW sędzia Sylwester Marciniak. Najwyższą frekwencję - 54,86 proc. zanotowano w okręgu wyborczym nr 19 - Warszawa, drugą co do wysokości frekwencję w okręgach wyborczych w okręgu nr 39 - Poznań i wyniosła ona 52,36 proc. Na trzecim miejscu znalazł się okręg 20 - Warszawa II - z frekwencją 51,76 proc. Najniższa frekwencja była w okręgu nr 21 - Opole - 39,54 proc. Na drugim miejscu znalazł się okręg nr 34 - Elbląg - z 40,80 proc. frekwencją, a na trzecim od końca - okręg nr 2 - Wałbrzych - 42,04 proc. Jeżeli chodzi o województwa, to na godz. 17 najwyższa frekwencja była w województwie mazowieckim - 49,59 proc., na kolejnych miejscach były województwa: małopolskie - 47,98 proc. oraz pomorskie - 47,26 proc. Z kolei najniższą frekwencję zanotowano w województwie opolskim - 39,54 proc., warmińsko-mazurskim - 41,65 proc. oraz lubuskim - 42,55 proc. PKW podała również dane o frekwencji na wsi i w miastach. Na godzinę 17 do urn poszło 47,54 proc. mieszkańców miast oraz 43,53 proc. mieszkańców wsi. PKW nie jest w stanie podać, jaka jest frekwencja poza granicami Polski. Komisja nie otrzymała sygnałów, aby było konieczne przedłużenie ciszy wyborczej. - W całym kraju od początku ciszy wyborczej odnotowaliśmy 11 przestępstw oraz 208 wykroczeń - poinformował aspirant Antoni Rzeczkowski z Komendy Głównej Policji. Przez cały okres trwania ciszy wyborczej policjanci zatrzymali trzy osoby. Ciekawa obserwacja na temat zmiany frekwencji ( w pkt. proc.) w układzie województw w stosunku do wyborów w 2015 roku. W kilku miejscowościach na terenie województwa pomorskiego zerwano w niedzielę wywieszone jeszcze przed rozpoczęciem ciszy wyborczej plakaty. W jednym przypadku – w Gdańsku, policja ustaliła sprawcę i ukarała go mandatem. W Hiszpanii zarejestrowało się blisko 9 tys. Polaków, którzy zamierzają głosować w wyborach do Sejmu i Senatu. W niedzielę głosowanie odbywa się w dziewięciu obwodowych komisjach wyborczych. Poza komisją w Barcelonie, gdzie do godzin popołudniowych ustawiały się kolejki, w innych znajdujących się na terenie Hiszpanii lokalach głosowanie przebiega spokojnie. Ambasador RP w Hiszpanii Marzena Adamczyk powiedziała PAP, że w porównaniu z wyborami z 2015 r. na terenie Hiszpanii głosuje w niedzielę kilka razy więcej Polaków. W Wielkiej Brytanii na wybory zarejestrowało się prawie 98 tys. Polaków. To dwa razy więcej niż w 2015 roku. O zainteresowaniu świadczą tłumy przed lokalem wyborczym w Londynie. Dużym zainteresowaniem wybory cieszą się też w Niemczech, gdzie przez system elektroniczny MSZ zgłosiło się ok. 50 tys. chętnych do głosowania. W 2015 r. było ich zaledwie 22 tys. Do urn wybrała się też Polonia w Berlinie. A tak głosuje Polonia w Hamburgu. Tłumy również w Manchesterze. Długie kolejki do urn wyborczych są również w Rzymie. Barcelona. Więcej o zainteresowaniu Polonii wyborami można przeczytać w tekście: Wśród Polaków za granicą rekordowe zainteresowanie wyborami W komisji wyborczej na warszawskiej Woli na głowę mężczyzny spadło godło. Wyborca został na miejscu opatrzony, nie doznał poważnego urazu. Jak szacują polscy dyplomaci, w Hiszpanii do udziału w wyborach parlamentarnych zarejestrowało się trzy razy więcej osób niż podczas głosowania do Sejmu i Senatu w 2015 roku – ok. 6 tys. osób. Rekord padł też w Portugalii, gdzie zainteresowanie uległo potrojeniu. ""Walencja, Hiszpania, godzina 13.00, kolejka do konsulatu RP liczy jakieś 200 osób. Czegoś takiego jeszcze tu nie widzieliśmy"" - czytamy na Twitterze. Prezydent Andrzej Duda wraz z małżonką Agatą Kornhauser-Dudą głosowali w Krakowie. W Gdańsku zagłosował były prezydent Lech Wałęsa. Dawna para prezydencka: Aleksander i Jolanta Kwaśniewscy. W wyborach wziął już udział prezes PiS Jarosław Kaczyński. Dotychczas do ambasady RP w Wilnie przy szło 600 obywateli naszego kraju. - To rekordowa liczba w porównaniu z poprzednimi polskimi wyborami na Litwie - skomentował przewodniczący komisji Marian Sokalski. Według stanu na godz. 12 frekwencja wyniosła 18,14 proc. Oznacza to, że jest wyższa o 1,67 pkt proc. w porównaniu do wyborów parlamentarnych w 2015 r. - Państwowa Komisja Wyborcza na podstawie danych otrzymanych od 25 tys. 420 obwodowych komisji wyborczych na ogólną liczbę 25 tys. 420 komisji obwodowych informuje, że w wyborach do Sejmu RP i Senatu RP według stanu na godz. 12 w dniu 13 października 2019 r., iż liczba osób uprawionych do udziału w wyborach, z których otrzymano dane wyniosła 29 mln 546 tys. 182 osoby. Wydano kart do głosowania 5 mln 359 tys. 654 osobom uprawnionym, co stanowi 18,14 proc. w stosunku do liczby osób uprawionych do udziału w tych wyborach - powiedział zastępca szefa PKW sędzia Sylwester Marciniak. Dodał, że najwyższa frekwencja o godz. 12 była w okręgu numer 14 (Nowy Sącz) - 23,32 proc., najniższa zaś w okręgu nr 21 (Opole) - 15,26 proc. Kolejna konferencja prasowa PKW zaplanowana jest na godz. 18.30 - wtedy ma zostać podana frekwencja według stanu na godz. 17.  Członek jednej z ursynowskich komisji wyborczych przyszedł do lokalu wyborczego z bronią. Wydarzyło się to przed rozpoczęciem głosowania, zanim jeszcze lokal wyborczy został otwarty. Interweniowała policja. Mimo to głosowanie rozpoczęło się o czasie i przebiega prawidłowo - informuje PKW. Prezes PSL Władysław Kosiniak-Kamysz z żoną i córką odwiedzili lokal wyborczy w Zręczycach (woj. małopolskie). W jednym z lokali wyborczych we Wrocławiu zagłosował już przewodniczący Platformy Obywatelskiej Grzegorz Schetyna. Marszałek Senatu Stanisław Karczewski głosuje w Nowym Mieście nad Pilicą. Lider partii Razem Adrian Zandberg głosuje w Warszawie. Fotoreporterzy uchwycili również byłego premiera RP, europosła Marka Belkę. Bronisław Komorowski z małżonką głosują w Warszawie. Małgorzata Kidawa-Błońska, wicemarszałek Sejmu, głosowała w Warszawie. Elżbieta Rafalska, europosłanka PiS, głosowała w Gorzowie Wielkopolskim. Donald Tusk z żoną i córką odwiedzili lokal wyborczy w rodzinnym Sopocie. - Bardzo chciałbym, żeby frekwencja wyniosła ponad 60 procent - powiedział przewodniczący Rady Europejskiej dziennikarzom. - Mieliśmy informacje o pożarach w budynkach, w których usytuowane są lokale wyborcze - mówi Przewodniczący PKW Wisław Kozielewicz. - Rzeczywiście wczoraj w miejscowości Łowcza nastąpił wybuch pieca w budynku, w którym miał być zorganizowany punkt wyborczy. Lokal został przeniesiony do szkoły. W innym lokalu komisja zauważyła, że z lampy wydobywa się dym. Przerwano głosowanie i wezwano straż pożarną. Lokal przeniesiono do sali obok. - Uspakajam, sytuacja nie wpłynęła na przebieg wyborów, ponieważ w lokalu nie było wyborców. Nie przedłuży to ciszy wyborczej - mówi Kozielewicz. Przewodniczący Państwowej Komisji Wyborczej Wiesław Kozielewicz: - Głosowanie rozpoczęło się o godz. 7 bez przeszkód. W żadnym lokalu wyborczym głosowanie nie rozpoczęło się z opóźnieniem. W sobotę oraz w nocy odnotowano 64 przypadki złamania ciszy wyborczej. Najwięcej w Białymstoku - 15 i Szczecinie - 10. Dotyczyły one usuwania i niszczenia ogłoszeń wyborczych. W trakcie ciszy wyborczej w sobotę w jednej z telewizji na pasku informacyjnym ukazał się wynik przedwyborczego sondażu. Mieszkańcy Witowa na Podhalu głosują w tradycyjnych strojach góralskich. Głosują też Polacy za granicą. Przed budynkiem ambasady RP w Hanoi, gdzie mieście się jedyna komisja wyborcza w Wietnamie, ustawiła się kolejka. Do komisji zapisała się rekordowa liczba, ponad 200 Polaków. Wybory odbywają się bez poważniejszych incydentów. W niedzielę rano policjanci z Augustowa w woj. podlaskim zatrzymali pięć nietrzeźwych osób w wieku od 18 do 21 lat, które zniszczyły kilka plakatów wyborczych. Do urn wpadły już pierwsze głosy. Pierwsze informacje o frekwencji zostaną podane o godz. 10:00 podczas konferencji Państwowej Komisji Wyborczej. Żeby wziąć udział w głosowaniu, trzeba zabrać ze sobą dokument potwierdzający tożsamość i pomagający członkom komisji wyborczej na odnalezienie nas w spisie osób uprawnionych do głosowania. Natomiast jeśli korzystamy z zaświadczenia o prawie do głosowania, komisja wyborcza dopisuje nas do listy spisu wyborców. W lokalu wyborczym otrzymujemy dwie jednostronicowe karty do głosowania. Na jednej z nich wybieramy kandydatów i kandydatki do Sejmu, na drugiej - do Senatu. Żeby oddać ważny głos, na każdej z dwóch kart należy postawić znak X w kratce przy nazwisku tylko jednego kandydata. Punktualnie o godzinie 7:00 rano w całej Polsce otwarto lokale wyborcze. Głosować można do godziny 21:00. Według policyjnych danych od początku trwania ciszy wyborczej (o północy z piątku na sobotę), w całym kraju odnotowano dwa przestępstwa z art. 500 kodeksu wyborczego, czyli publicznego podawania wyników sondaży wyborczych. Zgłoszono także 43 wykroczenia w związku z wyborami. W 15 przypadkach złamano kodeks wyborczy. – Z kodeksu wyborczego mieliśmy trzy incydenty dotyczące umieszczania materiałów wyborczych oraz 12 przypadków prowadzenia agitacji wyborczej – poinformował . Poinformował, że z kodeksu wykroczeń odnotowano 26 incydentów usuwania lub uszkadzania ogłoszeń, oraz dwie kradzieże banerów wyborczych – mówił Antoni Rzeczkowski z Komendy Głównej Policji. Lokale wyborcze będą otwarte w godzinach 7:00 do 21:00. Do komisji należy zabrać ze sobą dokument ze zdjęciem: dowód osobisty, paszport, prawo jazdy, legitymacja studencka, legitymacja szkolna. – Może to być również dokument, który utracił ważność – podkreśla szefowa Krajowego Biura Wyborczego. W lokalu wyborca dostanie dwie ostemplowane karty z nazwiskami kandydatów do Sejmu i do Senatu. Ich odbiór poświadczy podpisem. Nazwiska do Sejmu będą uszeregowane według komitetów wyborczych, do Senatu – podane z oznaczeniem barw politycznych. W całym kraju listy wyborcze zarejestrowało pięć komitetów. Państwowa Komisja Wyborcza rozlosowała między nimi numery list: 1 - PSL Koalicja Polska 2 - Prawo i Sprawiedliwość 3 - SLD 4 - Konfederacja 5 - Koalicja Obywatelska Głos można oddać tylko na jednego kandydata z całej listy do Sejmu i jednego - do Senatu. Aby był ważny, należy najpierw wybrać komitet, a potem postawić znak „X” w kratce po lewej stronie od nazwiska wybranego kandydata (dwie przecinające się linie w obrębie kratki). Jeśli wyborca nie odda głosu na żadnego z kandydatów lub zaznaczy więcej niż jednego, głos będzie nieważny. Nie wolno również zamazywać kratki. Nie mają natomiast znaczenia dopiski, np. dodatkowe nazwiska poza kratką. Obie karty do głosowania należy wrzucić do urny wyborczej. W wyborach do Sejmu wyłonionych zostanie 460 posłów z 41 okręgów wyborczych. Wielkość okręgów wyborczych waha się od 7 do 20 mandatów, w zależności od liczby mieszkańców. Najwięcej posłów zostanie wybranych z województwa mazowieckiego (63), śląskiego (55) i małopolskiego (41). Najmniej - w województwach opolskim (12), lubuskim (12) i podlaskim (14). Przydział odbędzie się przy użyciu matematycznej metody d'Hondta. Próg wyborczy wynosi 5 proc. dla pojedynczych komitetów wyborczych, a 8 proc. dla koalicji wyborczych. Czytaj również: Czy nastała moda na wybory? Pytamy młodych Wybory do Senatu odbywają się w stu jednomandatowych okręgach wyborczych. Oznacza to, że do Izby Wyższej dostanie się tylko zwycięzca w danym okręgu. Frekwencja w poszczególnych okręgach wyborczych podawana będzie w niedzielę w ciągu dnia - komisje mają obowiązek co kilka godzin podawać zestawienie. Cisza wyborcza potrwa do godziny 21, może jednak zostać przedłużona ze względu na nieprzewidziane sytuacje. Tak było choćby podczas ostatnich wyborów prezydenckich, gdy w lokalu zmarła kobieta, a cisza zakończyła się dopiero o 22.30. Po godzinie 21 (lub później) poznamy pierwsze wyniki exit poll, a więc oparte na badaniu osób, które wychodzą z lokali wyborczych. Badanie przeprowadzi firma Ipsos dla największych stacji telewizyjnych: TVP, Polsat i TVN. W kolejnych godzinach PKW będzie informowało o wynikach na podstawie zliczonych głosów. W poniedziałek rano powinniśmy już znać cząstkowe wyniki z około 90 - 95 procent komisji wyborczych.",,
Jan Szyszko nie żyje,Były minister ochrony środowiska zmarł nagle. Miał 75 lat. Informację o jego śmierci podał na Twitterze prezydent Andrzej Duda.,"„Bardzo smutna, niespodziewana wiadomość. Dziś przed południem odszedł Pan Prof. Jan Szyszko. Naukowiec i polityk ale przede wszystkim dobry i życzliwy Człowiek, pasjonat przyrody, którego darzyłem wielką sympatią i szacunkiem. Fiat Voluntas Tua... RiP” – napisał na Twitterze Andrzej Duda. Prawdopodobną przyczyną śmierci polityka była zatorowość płucna.",,
Co się dzieje z działką Morawieckiego? Czy posłowie zwrócili premie? [SPRAWDZAMY],"„Polska polityka musi być inna. Pokora, praca, umiar” – obiecywało PiS, obejmując władzę w 2015 roku. Tymczasem skandal goni skandal. Przedstawiamy tylko tuzin, choć było ich o wiele więcej.","Pod koniec stycznia pełnomocnicy Geralda Birgfellnera składają w warszawskiej prokuraturze zawiadomienie o podejrzeniu popełnienia przestępstwa przez prezesa PiS. Dotyczy braku zapłaty austriackiemu biznesmenowi za zlecenie związane z przygotowaniami do budowy dwóch wieżowców na działce należącej do spółki Srebrna, powiązanej z politykami PiS.",,
"OPINIA
Czy to nagranie zaszkodzi PiS?","Państwo z dykty, które PiS zarzucało PO, gdy ta rządziła, w pełnej krasie ujawniło się na nagraniach ministra rolnictwa Jana Krzysztofa Ardanowskiego. Publicyści „Newsweeka” podsumowują tydzień.","Renata Grochal: Czy to nagranie zaszkodzi PiS?                    Partia Kaczyńskiego idąc cztery lata temu po władzę, wzięła frankowiczów na sztandary wyborczych obietnic. Andrzej Duda w kampanii prezydenckiej deklarował zmiany umożliwiające przewalutowywanie kredytów po kursie z dnia ich zaciągania. Potem prezes PiS, Jarosław Kaczyński mówił o kredytach frankowych, że to „forma współczesnego niewolnictwa”, w które „złapano dziesiątki tysięcy rodzin”. I zapewniał: „uwolnimy Polaków z tej niewoli”. Za słowami nie szły jednak czyny. Bo o ile obietnica wyborcza 500 plus okazała się cudownie skutecznym haczykiem wyborczym, o tyle pomoc frankowiczom, choć było ich wówczas blisko 800 tys., mogłaby nie zwrócić się partii. Frankowicze to głównie mieszkańcy dużych miast i ludzie z aspiracjami klasy średniej, nielubiana przez obecną władzę elita, w sporej części deklarująca liberalno-lewicowe sympatie, niestanowiąca dla PiS pewnego elektoratu. Prezes Kaczyński stracił więc chęć wyzwalania z niewoli zadłużonych we frankach i ogłosił (w 2017 r.), że „frankowicze powinni wziąć sprawy we własne ręce i walczyć w sądach”. Ciekawe było też uzasadnienie tej decyzji: „Rząd nie może podejmować działań, które mogą doprowadzić do zachwiania systemu bankowego”. Niezależnie od oceny słuszności tej decyzji, pokazywała ona jednoznacznie po czyjej stronie stoi władza mówiąca o sobie, że „przekręca wajchę w stronę ludzi”. Władza PiS stanęła po stronie banków, a nie zadłużonych obywateli. Postanowiono scedować problem na Sejm. Powołano sejmową podkomisję do spraw frankowiczów, na czele której stanął poseł Tadeusz Cymański - uznawany wprawdzie za tę bardziej ludzką twarz PiS, ale kompletnie nieradzący sobie z problemem. Posiedzenia komisji zamieniały się w awantury frankowiczów z bankowcami i koniec końców ich zaniechano. A projekty rozwiązań legislacyjnych przygotowane przez różne siły polityczne: kancelarię prezydenta, PO i Kukiz15 schowano do zamrażarki. Bo, gdy nie trzeba ciułać głosów w wyborach, lepiej nie ruszać ryzykownych – w tym przypadku finansowo – tematów. Ruszyli natomiast obywatele. Do sądu. Obnażając przy okazji fasadowość PiSowskiej reformy wymiaru sprawiedliwości, która miała przyśpieszyć procesy sądowe, a okazała się wyłącznie politycznym tsunami mającym podporządkować sądy partii rządzącej. Frankowicze złożyli ok. 1600 pozwów, które utknęły w procesach, ale jeden z nich dotarł aż do Trybunału Sprawiedliwości Unii Europejskiej i doczekał się wyroku. Ludzie obecnej władzy od prezydenta Dudy po ministra sprawiedliwości Zbigniewa Ziobro próbowali podpiąć się pod zwycięstwo frankowiczów w Luksemburgu, jednak ich głos zabrzmiał równie cienko, co nieszczerze. Ubiegłotygodniowy wyrok TSUE otwiera frankowiczom furtkę do roszczeń wobec banków i jest jak wyrzut sumienia dla władzy PiS. Dzięki sądownictwu Unii Europejskiej (tym nielubianym przez partię Kaczyńskiego trybunałom) obywatele sami wywalczyli sobie ochronę, którą PiS tylko im obiecywał, ale nie chciał jej zapewnić. Tym samym frankowicze walcząc o swoje, udowodnili tekturowość i hipokryzję partii rządzącej - w zakresie dotrzymywania obietnic i pseudo reformy systemu sądowego.",,
PiS pogodził się z porażką Janusza Wojciechowskiego i szuka jego następcy. Jest trzech faworytów,"Kandydat rządu PiS na komisarza rolnictwa Janusz Wojciechowski słabo wypadł na przesłuchaniu w Parlamencie Europejskim. Dostał czas na pisemną poprawkę, choć wszyscy wiedzą, że jest to tak naprawdę czas dla Warszawy, by znalazła nowego kandydata. Według źródeł „Newsweeka” Jarosław Kaczyński wybierze nowego kandydata z trójki faworytów.","W rządzie dominuje uczucie oblężonej twierdzy. – To było jasne, że obleją Polaka – słyszymy od dyplomaty zaangażowanego w promowanie kandydatury Janusza Wojciechowskiego w Brukseli. W Warszawie uważają, że złe noty dla polskiego kandydata na komisarza po jego przesłuchaniu w Parlamencie Europejskim (PE) to zemsta posłów za krnąbrność PiS w relacjach z UE. Podobna do tej z podwójnym odrzuceniem Beaty Szydło na stanowisko przewodniczącej Komisji Zatrudnienia i Spraw Socjalnych PE.",,
Uszkodzone dowody z wypadku Beaty Szydło. Sprawę badają prokuratorzy „dobrej zmiany”,"Prokuratorzy zajmujący się wypadkiem byłej premier Beaty Szydło w Oświęcimiu dostarczyli do sądu dwie uszkodzone płyty, z czego jedna mogła być kluczowa dla finału sprawy. Jak się okazuje, postępowanie ws. uszkodzonych dowodów prowadzą prokuratorzy mający znajomości w PiS.","Portal TVN24.pl poinformował, powołując się na anonimowe źródła, że uszkodzony został zapis z monitoringu, który miał zarejestrować przejazd kolumny limuzyn rządowych z Beatą Szydło na pokładzie. Dziennikarze potwierdzili w prowadzącym sprawę Sądzie Okręgowym w Krakowie, że uszkodzeniu uległy dwie płyty CD.",,
"Ziobro chce zbudować frakcję, by szachować Kaczyńskiego. I modli się o nieznaczne zwycięstwo PiS","Jeśli ministrowi sprawiedliwości uda się wprowadzić do Sejmu 15-20 posłów, będzie mógł szachować Kaczyńskiego i blokować ponowny wybór Morawieckiego na premiera.","Minister sprawiedliwości jest w rozjazdach. Tylko w ostatnich dniach odwiedził Rzeszów, Białystok i Lubelszczyznę, gdzie poparł kandydatów Solidarnej Polski do Sejmu, startujących z list Zjednoczonej Prawicy. Ziobro namówił do kandydowania najbliższych współpracowników z resortu. Wiceminister Marcin Warchoł startuje z ostatniego miejsca w Rzeszowie. Poparł go wieloletni prezydent miasta Tadeusz Ferenc. To była sensacja, bo Ferenc jest przeciwnikiem PiS. Miał kandydować do parlamentu z list Koalicji Obywatelskiej, ale się wycofał. Politycy opozycji zachodzą w głowę, jak to możliwe, że kojarzony z lewicą Ferenc poparł człowieka Ziobry?",,
"OPINIA
Afera z szefem NIK. Dlaczego skandale nie szkodzą i nie zaszkodzą PiS-owi oraz co z tego wynika","Właśnie obejrzałem w TVN materiał o PiS-owskim szefie Najwyższej Kontroli, w którego kamienicy funkcjonuje hotel na godziny, kierowany przez sutenerów, będących najwyraźniej w bliskich relacjach z szefem NIK.","Teraz robię w tym komentarzu przerwę, by zaproponować Państwu pewien intelektualny eksperyment. Załóżmy, choć na moment załóżmy, że żyjemy w normalnym państwie. Co się dzieje, gdy szef konstytucyjnego organu, odpowiedzialnego za kontrolowanie wielu spośród najważniejszych organów w państwie, okazuje się osobą wybitnie amoralną i podejrzaną, nawet jeśli jeszcze nie w kategoriach prawa karnego. Jeszcze nie, bo przecież w państwie PiS, CBA czy prokuratura nie są od ścigania tych, którzy popełniają przestępstwa, ale tych, którzy są w opozycji. Więc co się dzieje w takiej sytuacji w normalnym państwie? Właśnie rozpoczyna się gigantyczny kryzys w państwie, bo przecież partia rządząca wybrała Mariana Banasia na szefa NIK chwilę temu.",,
Wrogowie narodu wg PiS. Jak partia Kaczyńskiego steruje lękami wyborców,"Ruch LGBT, uchodźcy, Rosja, Niemcy i opozycja – Prawo i Sprawiedliwość chętnie wskazuje obywatelom kolejnych wrogów. Kolejne sondaże pokazują, że dla Polek i Polaków największe zagrożenie stanowią jednostki wskazane przez partię rządzącą.","Co jest największym zagrożeniem dla Polski w XXI wieku? Jak wynika z najnowszego sondażu IPSOS dla OKO.press, Polki i Polacy najbardziej obawiają się zagrożeń związanych ze zmianami klimatu – odpowiedź tę wskazało 38 proc. badanych. Nic dziwnego – coraz więcej organizacji ekologicznych przekonuje, że jeśli nie zmieni się nasze podejście, w ciągu najbliższych kilkunastu lat dojdzie do katastrofy klimatycznej, a globalne zmiany można zaobserwować gołym okiem.",,
Nagrania z wypadku Beaty Szydło nie da się odzyskać? Sprzeczne wersje,"Jeden z kluczowych dowodów w sprawie wypadku Beaty Szydło został uszkodzony. Na płycie znajdował się zapis z monitoringu jednego z budynków w Oświęcimiu. Prokuratura przekonuje jednak, że dowód „i tak nie miał znaczenia” dla sprawy.","Płytę z nagraniem z wypadku Beaty Szydło z 2017 roku badało Biuro Ekspertyz Sądowych z Lublina. Jak przekazało TVN24, eksperci poinformowali sąd, że dane zostały bezpowrotnie stracone, a nośnik miał zostać zniszczony mechanicznie.",,
Państwo dobrobytu według Kaczyńskiego. PiS przedstawił swój program wyborczy,"Pieniądze na inwestycje, zabytki, politykę prorodzinną, wzmocnienie pozycji premiera. PiS opublikował na swojej stronie internetowej program wyborczy pod tytułem ""Polski model państwa dobrobytu"". Ponad 200-stronnicowy dokument podzielony jest na rozdziały poświęcone m.in. polityce społecznej i ochronie zdrowia, edukacji, ochronie środowiska oraz polityce zagranicznej.","W rozdziale Polityka zagraniczna i obrona podkreślono, że najważniejszym wyzwaniem jest zapewnienie bezpieczeństwa państwu i jego mieszkańcom oraz stworzenie jak najlepszych warunków dla rozwoju. Jak napisano najważniejszym zamierzeniem PiS jest kontynuacja na arenie międzynarodowej działań podejmowanych przez rządy Beaty Szydło i Mateusza Morawieckiego.                                                          W programie oceniono, że ""mimo że wiele udało się zrealizować, to ciągle jeszcze stoją przed rządem wielkie zadania"". ""Przede wszystkim należy ostatecznie wprowadzić efektywny system finansowania mediów publicznych. System ten powinien gwarantować wykonanie misji zgodnie ze zobowiązaniami zawartymi w karcie mediów, a poziom wsparcia powinien w pełni odzwierciedlać koszt tych zobowiązań"" – wskazano. Zauważono, że ""z coraz większą intensywnością doświadczamy ataków wymierzonych w Polskę na arenie międzynarodowej"". ""Priorytetem powinno być więc utworzenie poważnego, regionalnego, anglo- i rosyjskojęzycznego kanału informacyjnego telewizji publicznej, którego zadaniem będzie obrona polskiej racji stanu i narzucanie naszej narracji na arenie międzynarodowej"" – oceniono. W programie przypomniano także, że w latach 2015-2019 rząd stworzył w Polsce ""nową sieć muzeów, w znacznej mierze niwelującą dotychczasowe białe plamy w polityce historycznej państwa"". Zapowiedziano, że sieć muzealnicza ""zostanie również uzupełniona poprzez powołanie, przygotowywanych obecnie, innych instytucji muzealnych takich, jak: Narodowe Muzeum Techniki, Muzeum Wyspiańskiego i Muzeum Polskiej Sztuki Użytkowej jako nowych filii Muzeum Narodowego w Krakowie, Muzeum Badań Polarnych w Puławach, Panteon Śląski w Katowicach, Muzeum Historii Naturalnej w Warszawie, Muzeum ks. J. Popiełuszki w Okopach czy Interaktywne Centrum Bajki i Animacji w Bielsku-Białej"". ""Będziemy konsekwentnie kontynuowali – jeżeli taka będzie wola wyborców – obecnie realizowane i planowane przedsięwzięcia inwestycyjne w obszarze polityki muzealnej. Obowiązkiem państwa – w miarę możliwości budżetowych – jest także wspieranie samorządów w ich planach budowy nowych instytucji kultury: muzeów, sal koncertowych, oper i teatrów"" – dodano. Zadeklarowano, że rząd opowiada się ""zdecydowanie za większym zaangażowaniem państwa w opiekę nad zabytkami"". ""W najbliższych czterech latach – o ile będziemy mieli na to wpływ – Polska zwiększy co najmniej dwukrotnie nakłady z budżetu centralnego na opiekę nad zabytkami. W ostatnim czasie przeznaczyliśmy rekordowe kwoty na ochronę zabytków, dochodzące do ponad 140 mln zł rocznie z budżetu MKiDN (gdy w 2015 roku było to tylko 97 mln zł)"" – podkreślono. PiS opowiada się również ""za dalszą promocją i wsparciem dla produkcji filmowej i przemysłu kreatywnego"". ""Pracujemy obecnie nad projektem wprowadzenia ulg dla przemysłów kreatywnych, poczynając od gier komputerowych. Planujemy również powołanie instytucji na rzecz wsparcia przemysłów kreatywnych"" – napisano w programie wyborczym.",,
SOP ukrywał stłuczkę z udziałem samochodu wiozącego prezydenta?,"W tył samochodu, w którym miał przemieszczać się prezydent Andrzej Duda, wjechało inne auto Służby Ochrony Państwa. Do zdarzenia doszło pod koniec sierpnia w Krakowie, jednak informacja o wypadku pozostawała ukryta.","Wiadomość o stłuczce podało TVN24, powołując się na anonimowe źródła w SOP. Według tej relacji 28 sierpnia w Krakowie w prezydenckie Audi A8 wjechał inny samochód z grupy ochronnej. Prezydent Andrzej Duda miał wówczas znajdować się w pojeździe.",,
Programowy brak programu. Dlaczego PiS nie pokazuje programu wyborczego?,"W sprawie programu wyborczego Prawo i Sprawiedliwość działa metodą Donalda Tuska - wysyła balony próbne i czeka na reakcję wyborców. PiS podobno program na wybory już ma, tylko, że dotąd nikt go nie widział.","Prawo i Sprawiedliwość zapowiedziało trzy punkty programu, które mają zapewnić partii wyborcze zwycięstwo. Sam program partii jest na razie w sferze domysłów. 4 lata temu na zarzuty braku programu musiał odpowiadać Platforma. Być może po prostu partie rządzące nie potrzebują programów, bo “jaki koń jest każdy widzi”.",,
"Próchnicę ma 80 proc. polskich dzieci. „Trudno sobie wyobrazić, że może być gorzej”","Polskie dzieci „myją"" zęby jabłkiem, a do stomatologa trafiają dopiero, gdy boli je ząb. Rezultat? Trudno znaleźć malucha bez próchnicy. Problem ma rozwiązać nowa ustawa, która wchodzi w życie 12 września, w Światowy Dzień Zdrowia Jamy Ustnej. – W parze z ustawą musi iść wyższy budżet przeznaczany na stomatologię – mówi prof. Marzena Dominiczak, prezydent Polskiego Towarzystwa Stomatologicznego.","Alkoholizm: Jak pije polska klasa średnia?                      - Nieświadomie przekazują dzieciom swoje choroby przyzębia. Robią to np. oblizując smoczki, dziecięce łyżeczki. Olbrzymim problemem jest też dieta. W ankiecie przeprowadzonej przez ministerstwo zdrowia było pytanie o sposób mycia zębów. Niektórzy z rodziców wymieniali... jabłko.  ??? – „Przecież dziecko zjadło wieczorem tylko kiełbaskę z keczupem, więc nie jadło słodkiego”. Tymczasem w przetworzonej żywności – takiej jak np. keczup – cukru jest bardzo dużo. Są rodzice, którzy odmawiają dzieciom coca-coli czy batonów, właśnie ze względu na cukier, ale nie widzą nic złego w słodzonych serkach, jogurtach, soczkach. Zamiast wody dzieciom podaje się słodkie kompoty, napoje. Niektóre maluchy zasypiają bez mycia zębów czy przepłukania buzi, bo „zjadły tylko kaszkę”. U takich dzieci próchnica pojawia się bardzo wcześnie.  Kiedy iść z maluchem do dentysty? – Około drugiego roku życia wiele dzieci ma już zęby. Już wtedy powinniśmy pierwszy raz pójść do stomatologa, żeby dowiedzieć się, jak o nie dbać oraz sprawdzić, czy nie ma jakiś problemów. Dzięki temu kolejne wizyty będą się dobrze kojarzyć. Dbanie o zęby to kolejny obowiązek rodziców, którzy już i tak mają mnóstwo spraw na głowie. - Nawet kiedy jesteśmy zmęczeni, nie odpuszczajmy mycia zębów - dwa razy dziennie przez dwie minuty, z każdej strony. Do tego dodajmy jeszcze dwie kontrolne wizyty u stomatologa w roku i zdrową dietę ograniczającą cukier. Regularność jest w naszej zabieganej codzienności trudna. Ale warto pamiętać, że to jakich nawyków nauczymy nasze dzieci, zostanie z nimi na całe życie. Podobnie jak zęby, dlatego warto dbać o nie od najmłodszych lat.  * Prof. Marzena Dominiczak jest prezydentką Polskiego Towarzystwa Stomatologicznego. Co zrobić z listą lektur? Bez rewolucji się nie obejdzie",,
Tadeusz Cymański śpiewa o płacy minimalnej [MAMY NAGRANIE],"Podążając tropem gospodarczych pomysłów Prawa i Sprawiedliwości, zapytaliśmy posłów z komisji finansów publicznych czy wiedzą, jakie konkretnie rozwiązania proponuje przedsiębiorcom partia. Jedna odpowiedź jest szczególnie godna uwagi.","Poseł Tadeusz Cymański formalnie należy do Solidarnej Polski i jest wiceprzewodniczącym sejmowego klubu PiS. W komisji finansów publicznych zasiada od początku kadencji. Wcześniej, przez wiele lat zasiadał w komisji polityki społecznej i rodziny – można zatem uznać, że jeśli chodzi o sprawy społeczne i gospodarcze jest ekspertem. Powinien zatem wiedzieć, co PiS właściwie ma do zaoferowania wyborcom-przedsiębiorcom.",,
"OPINIA
Roszada","Nieoczekiwana zamiana kandydatów na premiera: z Grzegorza Schetyny na Małgorzatę Kidawę-Błońską, zaskoczyła PiS.","* Nieoczekiwana zamiana kandydatów na premiera: z Grzegorza Schetyny na Małgorzatę Kidawę-Błońską, zaskoczyła PiS. No bo jak krytykować chowanie się za kobietę, skoro prezes Kaczyński cztery lata temu zrobił to samo?",,
Minister Piotr Gliński kontra artyści,Piotr Gliński firmuje morderczą dla artystów rewolucję kulturalną PiS. Po teatrach i muzeach przyszedł czas na film. – To danina dla Nowogrodzkiej w przededniu wyborów – uważają twórcy.,"Wymyślony po 1956 roku pomysł polskich filmowców na produkowanie kina artystycznego, czyli zespoły filmowe, zostaje złożony do grobu. Pamiętajmy nazwiska grabarzy! – zaapelował reżyser Janusz Kijowski. I nikt już w środowisku filmowym nie mówi o wicepremierze Glińskim inaczej niż „grabarz kultury”. A kierowany przez niego resort reżyserzy nazywają ironicznie „ministerstwem kultury i dzieciństwa narodowego”.",,
"Paliwo kampanii. Ile ropy, a ile rządowej propagandy zawierają „Cysterny wstydu”?","Reforma przepisów o obrocie paliwami była bodaj najlepszym posunięciem gospodarczym ekipy PiS. Ale pieniądze, które przyniosła to tylko ułamek kosztów programów socjalnych PiS, za które płacą uczciwie pracujący Polacy.",24 „Cysterny wstydu PO PSL” wypuszczone na drogi przez PiS w trakcie kampanii to odpowiedź partii rządzącej na skuteczną akcję opozycji sprzed wyborów samorządowych. Wtedy Polskę objechał „Konwój wstydu” z bannerami przypominającymi o sowitych nagrodach dla członków rzadu Beaty Szydło i jego agend.,,
To ma być hattrick Kaczyńskiego,"Jarosław Kaczyński w prawie godzinnym wystąpieniu obiecał podniesienie pensji minimalnej w przyszłym roku do 3000, w 2021 13 i 14 emeryturę i zrównanie dopłat dla rolników. Reszta programu będzie później.","Konwencja Prawa i Sprawiedliwości została zorganizowana z prawdziwym rozmachem. Muzyka, światła, wielka hala i autentyczny entuzjazm obecnych. Konwencja na miarę zwycięskiej kampanii wyborczej. Pięknie odśpiewany przez zespół ludowy hymn i rodzina, która przyszła opowiedzieć, że dzięki 500+ zdecydowała się na budowę domu.",,
"„Przekazy dnia”, czyli jak partia objaśnia świat politykom PiS","Co się stało w Brukseli? „Pokazaliśmy, że Polska jest dumnym państwem!”. Opozycja? „Totalna, znajduje się w stanie histerii”. Rząd? „Przez rok zrobił to, czego poprzednicy nie potrafili przez 8 lat”","To, co na wstępie, to fragmenty propagandowych instrukcji Prawa i Sprawiedliwości, do których dotarł „Newsweek”. Instrukcje zwane są popularnie „briefami”. Rozsyła je e-mailem do posłów biuro prasowe klubu parlamentarnego.",,
Konwencja programowa PiS w Lublinie [RELACJA],Jakie propozycje dla wyborców ma Prawo i Sprawiedliwość? Tego dowiemy się podczas konwencji partii w Lublinie. Start relacji o godzinie 12:00.,"Premier Mateusz Morawiecki w rozmowie w TVP Info przekonywał, że program wyborczy PiS jest bardzo spójny. - Na stu kilkudziesięciu stronach opisane są wszystkie dziedziny. Chcemy dyskutować o dobrych programach i my taki program mamy – mówił szef rządu, zapowiadając, że Polacy dowiedzą się w Lublinie o całości programu wyborczego.               - Przedstawiamy państwo program kontynuacji naprawy Rzeczpospolitej - powiedział premier. 13:58 Dopiero po wystąpieniu europosłanki Beaty Szydło swoje wystąpienie będzie miał szef polskiego rządu Mateusz Morawiecki. 13:55  - Jesteśmy tu po ty, by złożyć deklarację, że dotrzymamy słowa. W 2015 roku wierzyliśmy, że damy radę i daliśmy - podsumowała Beata Szydło. 13:45 Beata Szydło zapewniła, że PiS po wyborach wprowadzi liczne zmiany w ochronie zdrowia. - Uruchomimy system stypendialny dla młodych, którzy chcą pracować w służbie zdrowia. Pojawi się też nowy zawód asystenta medycznego. Zostanie wzmocniona ambulatoryjna opieka medyczna. Będzie można sprawdzić, u którego lekarza specjalisty można zasięgnąć szybkiej porady medycznej - wskazała była premier. 13:38 Była premier wymieniła programy społeczne PiS, m.in. 500 plus i wyprawka dla dzieci. - Otworzyły polskie rodziny na zupełnie nowe możliwości - podkreśliła Szydło. Potwierdziła, że emeryci dostaną trzynastą i czternastą emeryturę, a minimalna wypłata dla emerytów będzie wynosiła 1200 zł. Zapowiedziano także kontynuację programu dla niepełnosprawnych. 13:35 - Cztery lata temu napisaliśmy program, który wychodził naprzeciw obywatelom. Przygotowaliśmy program, który był krok po kroku konsekwentnie realizowany - powiedziała Szydło, podkreślają, że to jest gwarancją, że wszystkie obietnice PiS zostaną dotrzymane po kolejnych wygranych wyborach. 13:28 Na mównicę wychodzi była premier Beata Szydło. 13:27 Szef MSWiA Joachim Brudziński rozpływa się nad wystąpieniem prezesa PiS: 13:25 - Zwyciężymy, ale pracą! - zakończył swoje przemówienie prezes PiS, a Rafał Bochenek nazwał propozycje PiS ""hattrickiem Kaczyńskiego"". 13:20 Prezes PiS zapowiedział, że na koniec 2020 roku minimalna pensja będzie wynosiła 3 tys. zł, a do 2023 roku - 4 tys. zł. Emeryci w 2021 roku otrzymają dwie ""trzynastki"" - obiecuje Kaczyński, dodając, że rolnicy otrzymają dopłaty do hektara na europejskim poziomie. 13:15 Prezes PiS w dalszej części swojego przemówienia mówił o walce z postkomunizmem i gospodarce PRL. Odniósł się także do rządów PO-PSL, kiedy, zdaniem Kaczyńskiego, korzystano z ""socjotechniki"", czyli polityki wizerunkowej. Nie zabrakło także nawiązania do Donalda Tuska. - To była zabawa we władzę, w rządzenie. Liczyły się dobra zabawa, wino, ""haratanie w gałę"". To wszystko przyjemne, ale do tego trzeba jeszcze umieć dobrze rządzić, a to coś, czego kompletnie nie potrafili. Nawet nie chcieli chcieć - mówił prezes PiS. 13:00 ""Nawet Prezes nie zawróci Wisły kijem"" - napisał Jakub Majmurek na Twitterze. 12:55 Prezes Kaczyński powiedział, że polskość jest częścią, ale i wariantem europejskości. Zaznaczył jednak, że ""Polska pozostanie wyspą wolności"". 12:50 - Każdy dobry Polak musi wiedzieć, jaka jest rola Kościoła. Poza nim jest nihilizm, on wszystko niszczy i niczego nie buduje - wskazywał prezes PiS. 12:45 Jak wskazał w swoim przemówieniu prezes PiS, pierwszą najważniejszą wspólnotą dla każdego człowieka jest rodzina i ma ona fundamentalne znaczenia. - Kobieta i mężczyzna w stałym związku oraz dzieci - to jest rodzina - powiedział Kaczyński, dodając, że jest wielu przeciwników takiego porządku. Drugą fundamentalną wspólnotą, którą wymienił prezes PiS, jest naród. - To podstawa działania człowieka w naszej cywilizacji - przekonywał Jarosław Kaczyński. 12:42 Prezes PiS: - Z wolnością łączy się solidarność. Ale solidarność to też gotowość do pomocy innym, spoiwo wspólnoty, dlatego tak bardzo ją cenimy. I dlatego, że tak pięknie to słowo wpisało się w naszą historię. Solidarność wymaga jednak równości i sprawiedliwości. Są ze sobą ściśle powiązane. 12:40 Jak zaznaczył prezes Kaczyński, program został skonstruowany wokół ""przyrodzonej godności człowieka"". Chodzi o ochronę przed państwem, eutanazją, aborcją na życzenie i ideologią, ""które to ludzkie życie podważa"". Stoimy na stanowisku, że jest ono niepodważalne - mówił Kaczyński. 12:38 - Każda zorganizowana grupa ma jakiś plan, a u jej podstawy jest jakiś system wartości. My też taki plan mamy i nie jest on tajemnicą - powiedział prezes Kaczyński. 12:35 Pierwszy politykiem PiS, który zabierze głos, jest prezes Jarosław Kaczyński. 12:30 Jako pierwsi głos zabrali Magda i Robert Piskorz z dziećmi. - Nasza rodzina odczuwa pozytywne zmiany. Dzięki programowi 500 puls mamy poczucie bezpieczeństwa. Dzięki niemu mogliśmy realizować marzenia i podjąć decyzję o zakupie domu - powiedział pan Robert, chwaląc także program 300 plus dla uczących się dzieci. - Po prostu stać nas na więcej. Wierzymy, jeśli rodzina jako najmniejsza komórka społeczna będzie miała szansę rozwoju, rozwijać się będzie również ojczyzna - wskazał, dziękując jednocześnie prezesowi PiS i premierowi. 12:25 12:15 Na scenie pojawili się wspólnie premier Mateusz Morawiecki i była premier Beata Szydło. Następnie wśród okrzyków i wiwatów na konwencji pojawił się ""arbiter dobrej zmiany"", prezes PiS Jarosław Kaczyński. 12:10 W Lublinie rozpoczęła się konwencja Prawa i Sprawiedliwości. Przybyłych do Lublina gości przywitał Rafał Bochenek.",,
Pierwszy plan Schetyny nie wypalił. Dlaczego lider PO zdecydował usunąć się w cień?,"Stawiając na Małgorzatę Kidawę-Błońską, po raz pierwszy od miesięcy Grzegorz Schetyna pokazał, że potrafi zaskoczyć wyborców i przeskoczyć samego siebie. Czy to odwróci bieg kampanii?","Gdy w środę 28 sierpnia szef sztabu PiS Joachim Brudziński na konferencji prasowej wzywał Grzegorza Schetynę, żeby wyszedł z pieczary i wytłumaczył się z chaosu na listach Koalicji Obywatelskiej, szef PO składał właśnie Małgorzacie Kidawie-Błońskiej propozycję, by to ona została kandydatką Platformy na premiera. Zaskoczył ją.",,
"„Cysterny wstydu” czy beczki śmiechu? PiS wykorzystał Orlen w kampanii wyborczej. Akcja szkodzi - nie opozycji, a środowisku","„Konwój cystern wstydu PO-PSL” to kolejny etap kampanii wyborczej PiS. Wynajęte od Orlenu ciężarówki z paliwem miały zaszkodzić opozycji, ale póki co szkodzą środowisku i trują zabójczymi spalinami.",Pojazdy obklejono banerami z napisami „Cysterny wstydu PO-PSL” i wielkimi zdjęciami Grzegorza Schetyny (PO-KO) i Władysława Kosiniaka-Kamysza (PSL). Oprócz tego na bokach cystern widnieją napisy informujące o stratach poniesionych przez Polaków w czasie 8-letnich rządów Platformy z powodu nielegalnego obrotu paliwem.,,
„Zmora dla współczesnych neoliberałów”. Mateusz Morawiecki z tytułem Człowieka Roku,"Premier Mateusz Morawiecki odebrał statuetkę Człowieka Roku 2019 Forum Ekonomicznego w Krynicy. Można powiedzieć, że do trzech razy sztuka, bowiem o tym wyróżnieniu dla premiera mówiło się już w 2017 r., z kolei rok temu Morawiecki sam prosił, by nagrody mu nie przyznawać.","Laudację na cześć szefa polskiego rządu wygłosił przewodniczący rady programowej Forum Ekonomicznego Zygmunt Berdychowski. W swoim przemówieniu podkreślił, że Morawiecki trafił do polityki z biznesu, gdzie współtworzył „podwaliny działalności jednego z największych banków komercyjnych”. Berdychowski przekonywał, że ambitne plany Morawieckiego były najpierw lekceważone, a później szeroko krytykowane. – Bezsporny jest jednak dziś fakt, że Polska jako jedyna tak duża gospodarka rozwija się w Europie w tak szybkim tempie, wzbudzając zazdrość i podziw sąsiadów – twierdził szef rady programowej Forum Ekonomicznego.",,
"OPINIA
Dlaczego Schetyna zrezygnował z ubiegania się o fotel premiera? Było mu bardzo trudno usunąć się w cień","Grzegorz Schetyna stanął przed wyborem: albo będzie twarzą Koalicji Obywatelskiej i poprowadzi ją do porażki, albo usunie się w cień, jak Jarosław Kaczyński w 2015 roku, i postawi na bardziej popularnego polityka. Wykonał odważny ruch.","Każdy, kto zna Grzegorza Schetynę albo obserwował jego polityczną drogę, wie, jak trudną decyzją było dla niego usunięcie się w cień i wskazanie Małgorzaty Kidawy-Błońskiej jako kandydatki na premiera. Odkąd Schetyna został szefem MSWiA w pierwszym rządzie Donalda Tuska, budował wizerunek silnego kanclerza. Marzył o tym, by stanąć na czele rządu. Dlaczego zatem sześć tygodni przed wyborami parlamentarnymi zrezygnował z ubiegania się o fotel premiera i wskazał Małgorzatę Kidawę - Błońską?",,
"Małgorzata Kidawa-Błońska na premiera, czyli twist Grzegorza Schetyny","Grzegorz Schetyna wykonał ruch, który zaskoczył scenę polityczną. Postanowił, że kandydatem na premiera po wygranych wyborach będzie Małgorzata Kidawa-Błońska. – Jak mogliśmy na to wcześniej nie wpaść – dziwił się w trakcie konwencji.",– Mam straszną tremę – zaczęła była marszałek Sejmu Małgorzata Kidawa-Błońska. Nie ma się co dziwić Grzegorz Schetyna obsadził ją w niezwykłej roli.,,
"PiS rozważa zmianę premiera?„Zdecyduje Jarosław Kaczyński""","Zbliża się koniec kadencji, wybory, mija półtora roku od zmiany szefa rządu. W Zjednoczonej Prawicy słychać, że najlepszym premierem byłby Jarosław Kaczyński. To pierwsze sygnały, że po wyborach Mateusz Morawiecki może pożegnać się ze stanowiskiem.","Pierwszym, który wprost powiedział to, co słychać od miesięcy w PiS był szef Rady Ministrów. - Myślę, że pan prezes Jarosław Kaczyński byłby znakomitym i najlepszym premierem. Jestem przekonany, że pan prezes byłby lepszym premierem - mówił w Faktach po Faktach w TVN24 Morawiecki.",,
"OPINIA
Nieczytelnik",Jestem dumnym nieczytelnikiem prawicowego szamba medialnego.,"Uszczelniłem wszystkie szpary i przecieki całkowicie. Przypominam pod tym względem Albanię z czasów Enwera Hodży, Chiny z czasów Chińskiego Muru i Koreę Północną z epoki Kim Ir Sena. Zero osmozy. Nic do mnie stamtąd nie przenika, chyba że któryś z moich współplemieńców coś przytarga i rzuci na stół. To się niestety zdarza. Wtedy odskakuję z obrzydzeniem, bo z góry wiem, że mi dostarczono kłamstwo, intrygę, plotkę, szczucie. Gdy słucham pani Gersdorf, która mówi, że jej kancelaria blokuje wszelkie paszkwile, by nie dotarły na jej biurko, to sobie przypominam, jak w kilku momentach mojego życia Gusia i Tytus mówili: „Hołdys, dziś nie wchodzisz do internetu” – i nie wchodziłem. I to było słuszne działanie.",,
"OPINIA
Zbigniew Ziobro przechodzi do kontrataku, czyli pierwsza próba odwrócenia kota ogonem","To nie był dobry tydzień dla Zbigniewa Ziobry. Każdy kolejny dzień przynosił kompromitujące informację o sędziach w kontrolowanym przez lidera Solidarnej Polski ministerstwie sprawiedliwości. Komentatorzy spekulowali, czy prezes PiS nie uzna, że Ziobro stał się zbyt wielkim obciążeniem i nie poświęci go na ołtarzu udanej kampanii wyborczej.","Na razie nic jednak nie wskazuje na dymisję Ziobry. Wręcz przeciwnie, minister sprawiedliwości wydaje się przechodzić do kontrataku. Jego pierwsza salwa padła na antenie TVP, gdzie w piątek wieczorem Ziobro wystąpił w „Gościu Wiadomości”. Na przyjaznym sobie medialnym gruncie polityk przedstawił korzystną dla swojego środowiska narrację na temat tego, czego dowiedzieliśmy się w mijającym tygodniu.",,
"„Rząd trolli, państwo trolli, partia trolli”. Jak PiS manipuluje Polakami","Sprawa byłego wiceministra Łukasza Piebiaka i Emilii pokazała jak PiS manipuluje Polakami. Zobaczyliśmy, jak władza kreuje wroga i jakich metod używa, by uzasadnić kadrowe czystki. A to zaledwie mała część machiny propagandowej, którą PiS stworzył od początku rządów. Dlaczego działa ona tak sprawnie? Bo nawet uważni obserwatorzy nie zawsze zdają sobie sprawę ze wszystkich manipulacji.","– PiS ma sympatyków, którzy stworzyli pajęczą sieć w internecie i często działają na zasadzie wolontariatu albo wynagrodzenia za inne, niezwiązane z propagandą usługi– mówi „Newsweekowi” ekspert od komunikacji społecznej, który pracuje z politykami. Woli pozostać anonimowy. Boi się „długiej ręki władzy”.",,
"OPINIA
Pracowite lato PiS. Partia sprytnie mobilizowała elektorat","Letnie miesiące liderzy rządzącej partii – Jarosław Kaczyński, Beata Szydło, Mateusz Morawiecki – spędzili objeżdżając w weekendy organizowane w całym kraju „pikniki rodzinne”. Miejsca w których się pojawiali i to, o czym mówili nie było przypadkowe. Dzięki sprytnej strategii partia może spokojnie rozpocząć oficjalną kampanię wyborczą.","Na piknikach liderzy PiS czuli się jak u siebie w domu. Witały ich mniejsze lub większe tłumy zwolenników, traktujące polityków rządzącej partii jak połączenie zbawców narodu i gwiazd rocka. Wyborcy zapewniali o swojej wdzięczności i podziwie dla rządzących. Agresywnie reagowali na nie dość przepełnione szacunkiem do liderów PiS pytania dziennikarzy. Bez wahania składali deklarację, że na Kaczyńskiego głosować będą do końca życia. Wszystko dzięki temu, że PiS organizował pikniki w starannie dobranych miejscach.",,
Wypadek samochodu prowadzonego przez Beatę Szydło,"W niedzielę wieczorem w okolicach domu handlowego Jubilat w Krakowie doszło do kolizji samochodu, którym kierowała była premier Beata Szydło. Ze wstępnych informacji wynika, że w zdarzeniu nikt nie został poszkodowany.","Jak podała „Gazeta Wyborcza”, samochód prowadzony przez Beatę Szydło wyjeżdżał z ulicy Zwierzynieckiej i włączał się do ruchu na Aleje Zygmunta Krasińskiego. Z relacji świadków wynika, że europosłanka PiS nie zatrzymała się na skrzyżowaniu, pomimo czerwonego światła i zielonej strzałki i od razu wjechała na lewy pas ruchu, najprawdopodobniej planując zwrócić w stronę mostu Dębnickiego.",,
Atom Łukaszenki,Pierwszy prąd z Białoruskiej Elektrowni Atomowej w Ostrowcu popłynie w grudniu. W Wilnie organizowane są już ćwiczenia na wypadek awarii.,"Pojawia się nagle. Kiedy samochód wjeżdża na wzgórze, otwiera się widok na lekko pofałdowaną równinę, na środku której stoją dwa potężne srebrzystoszare reaktory. To daleka północ Białorusi. ledwie 20 kilometrów do granicy z Litwą. W pobliżu jedynie kilkanaście wymierających wsi. Drewniane wiejskie domki, większość stoi od lat opuszczona, kontrastują z nowoczesnym budynkiem elektrowni. Spotykają się tu dwa różne światy: atomowa przyszłość kontra tradycja i przemijanie. Nieliczni trwający na ojcowiźnie są od lat podzieleni w sprawie atomu.",,
Premier lata na daczę,"Mateusz Morawiecki lata rządowymi samolotami na Wybrzeże, gdzie ma dom, a jego rodzina spędza wakacje. Tylko w pięć tygodni czerwca i lipca lotów nad morze i z powrotem było 11.","Krzykliwe banery z dorszem, kręcone lody i zapach smażalni – deptak w Dębkach to kwintesencja Polski na wakacjach. Mimo tych pozorów to nie jest zwyczajny nadbałtycki kurort. Za miasteczkiem na plaży spotykają się nudyści, a z przyczep kempingowych wyskakują surferzy czekający na dobre fale. – W Dębkach zawsze wieje – mówi jeden z nich.                                          31 sierpnia, piątek: Warszawa–Gdańsk. Gulfstream 1 września, sobota: Gdańsk–Warszawa. Casa  11 lotów od 24 czerwca do 29 lipca 24 czerwca, poniedziałek: Gdańsk–Drezno–Warszawa. Embraer 24 czerwca, poniedziałek: Warszawa–Gdynia. Gulfstream 7 lipca, niedziela: Katowice–Gdańsk. Embraer 8 lipca, poniedziałek: Gdańsk–Warszawa. Casa 12 lipca, piątek: Warszawa–Gdynia. Casa 14 lipca, niedziela: Gdynia–Katowice–Gdynia 15 lipca, poniedziałek: Gdynia–Warszawa. Casa 19 lipca, piątek: Warszawa–Gdynia. Casa 21 lipca, niedziela: Gdynia–Katowice. Casa 26 lipca, piątek: Warszawa–Gdynia. Casa 29 lipca, poniedziałek: Gdynia–Warszawa. Casa Czytaj też: Stanisław Karczewski. Marszałek all-inclusive",,
Jaki jest stan polskiej armii? Rząd osłabił polskie siły zbrojne w trzech kluczowych obszarach,"– PiS podporządkował Święto Wojska Polskiego swoim wyborczym interesom. Parada w Katowicach ma być swego rodzaju igrzyskami dla ludu, żeby pozyskać głosy – mówi w rozmowie z „Newsweekiem” gen. Mirosław Różański, były Dowódca Generalny Rodzajów Sił Zbrojnych. – Polacy mają prawo wiedzieć, jaki jest stan naszej armii. A mamy poważne powody do zmartwień – dodaje.",Newsweek: Dziś obchodzimy Święto Wojska Polskiego. Jest co świętować po czterech latach nadzoru „dobrej zmiany” nad armią?,,
Nowi kandydaci do Izby Dyscyplinarnej SN,"Na liście kandydatów do Izby Dyscyplinarnej Sądu Najwyższego znaleźli się m.in. dwaj członkowie Krajowej Rady Sądownictwa, były ambasador Polski w Japonii i dyrektor biura prokuratora krajowego.","Do obsadzenia w Izbie Dyscyplinarnej jest sześć miejsc. O miejsce w Sądzie Najwyższym ubiegają się 24 osoby. Lista ta może być jednak dłuższa, jeśli kandydaci wysłali zgłoszenie drogą pocztową na ostatnią chwilę – termin przyjmowania zgłoszeń minął w niedzielę o północy. Jak podaje „Gazeta Wyborcza”, o dostanie się do Izby Dyscyplinarnej ubiega się co najmniej dziesięciu sędziów, ośmiu radców prawnych i adwokatów, trzech pracowników naukowych i trzech prokuratorów.",,
Pikowanie marszałka i lot wznoszący opozycji. Oto nasz polityczny ranking tygodnia,"Co tydzień nasi polityczni publicyści podsumują wzloty i upadki polityków z ostatnich 7 dni. W tym tygodniu komentują dymisję marszałka Kuchcińskiego i zastanawiają się, czy ostatnie wydarzenia mogą dać nową szansę opozycji.",Tomasz Lis: Tydzień z Głowy,,
Stanisław Karczewski. Marszałek all-inclusive,"Stanisław Karczewski kocha luksus -gdy był marszałkiem Senatu zamieszkał w „premierowskiej willi”. Ale potrafi też „dorabiać”, nawet gdy może być to uznane za prawnie wątpliwe. W trakcie pełnienia mandatu senatora Karczewski zarobił pół miliona złotych dyżurując w szpitalu, w którym wcześniej wziął bezpłatny urlop.","Karczewski będąc na urlopie bezpłatnym w szpitalu w Nowym Mieście, do 2015 r. pełnił w nim płatne dyżury. TVN24 ustalił, że łącznie w latach 2009 - 2015 Karczewski zarobił z tego tytułu ponad 400 tysięcy złotych. Z dokumentów wynika, że już wtedy Ministerstwo Zdrowia oceniło sytuację, jako niedopuszczalną. Podobną opinię wyraził wówczas Główny Inspektor Pracy. Tyle, że to nie jedyny przypadek pokazujący słabosć marszałka do dóbr. W dodatku niejedyny wzbudzający etyczne kontrowersje. Tak samo było w przypadku wynajmowania na potrzeby Karczewskiego willi będącej własnością Kancelarii Premiera.",,
PiS manipuluje ws. lotów Tuska. Pokazują listę także połączeń anulowanych,"Jarosław Kaczyński odwraca uwagę od skandalu z lotami Kuchcińskiego i każe dziennikarzom sprawdzać Donalda Tuska. Okazuje się, że Tusk latał równie często do domu co Beata Szydło. Jednak nic nie wiadomo o tym, żeby z rządowego samolotu zrobił taksówkę dla partyjnych działaczy.","Wyraźnie zdenerwowany Jarosław Kaczyński tłumacząc dymisję Marka Kuchcińskiego zaczął wyliczać loty, jakie w czasie 6 lat i 10 miesięcy premierowania Donald Tusk odbył do Gdańska. Było ich 281. – Ja w tej chwili oczekuję od państwa zainteresowania tym. Odbył też szereg podróży do krajów egzotycznych, atrakcyjnych turystycznie, ale co do sensu politycznego tych wyjazdów można mieć pewne wątpliwości. No i jeździł tam z żoną – grzmiał prezes. Po oświadczeniu Kaczyńskiego wicerzecznik PiS w teatralnym geście rzucił papierami, które miały dokumentować loty Tuska. – Apelujemy o przykładanie równej miary do wszystkich – zakończył dramatycznie konferencję prasową Radosław Fogiel.",,
Elżbieta Witek. Kim jest marszałek Sejmu?,"Elżbieta Witek była jedyną kandydatką na stanowisko marszałka Sejmu. Kim jest polityczka, która przez lata była lubianą, ale niewyróżniającą się posłanką, a ledwie w czerwcu, po raz pierwszy w kilkunastoletniej karierze, została konstytucyjnym ministrem?","W jej rodzinnym Jaworze na Dolnym Śląsku krytycy nowej Minister Spraw Wewnętrznych do dziś rozpamiętują jak w 2012 r. Elżbieta Witek pojechała z domu do Sejmu taksówką 460 km na koszt podatnika, bo – jak potem tłumaczyła – w pociągu nie było miejsc siedzących. Jej zwolennicy przypominają za to, że to za czasów jej ministerialnej kariery w tym samym Jaworze Mercedes wybudował wartą 800 milionów złotych fabrykę silników.",,
"OPINIA
Kuchciński odszedł, prywatne państwo PiS pozostało","Przeprowadzając operację wyrzucenia z sań Marka Kuchcińskiego, żeby opinia publiczna miała się czym pożywić i nie pobiegła za saniami pytając o kolejnych ich pasażerów, Jarosław Kaczyński odwołał się do wojny politycznej, kulturowej, cywilizacyjnej, którą sam wywołał.","Jest to trwająca co najmniej od 2010 roku wojna pomiędzy „pisowskim ludem” i resztą Polaków, nazywaną przez samego Kaczyńskiego i jego propagandystów różnie: „drugi sort”, „lemingi i leminżki”, „łże elity”.",,
12 ministrów oddało nagrody Caritasowi. Co z pozostałymi?,"Wraca sprawa nagród dla ministrów, którymi hojnie obdarowała swoich podwładnych ówczesna premier Beata Szydło. Caritas Polska podało dziś, że 12 ministrów oddało je w formie darowizn. Suma, które wpłynęła na konto tej organizacji, jest jednak wciąż niższa niż suma nagród wszystkich nagród przyznanych członkom rządu Szydło.","Caritas Polska w oświadczeniu rozesłanym do mediów poinformowało, że łączna kwota jaka wpłynęła od ministrów wynosi 656 946,82 zł. „Jednocześnie informujemy, że szczegółowych informacji na temat wpłat możemy udzielić po wyrażeniu zgody przez Darczyńców” – podkreślono. Nie wiadomo więc, którzy konkretnie ministrowie przekazali pieniądze na rzecz tej organizacji. Portal konkret24.tvn24.pl wylicza, że deklarację wpłaty na rzecz Caritas złożyło 14 ministrów.",,
Posłowie dostaną podwyżki. Zarobią 600 zł więcej,W przyszłym roku uposażenie i dieta poselska mają wzrosnąć o 631 zł – ustaliła „Rzeczpospolita”. To pierwsza tak duża podwyżka dla posłów od lat.,"O wzroście wynagrodzeń poinformowała na sejmowej komisji regulaminowej, spraw poselskich i immunitetowych, szefowa Kancelarii Sejmu Agnieszka Kaczmarska.",,
"Gombrowicz dziś? Gdyby go KOD-owcy na swoje sztandary wzięli, toby się roześmiał","Gdyby go KOD-owcy na swoje sztandary wzięli, toby się roześmiał. Gdyby „dobra zmiana” jego sarmatyzm wzięła sobie za hasło, tylko by ramionami wzruszył. A z feministek pewnie by drwił na całego.","Przyjechaliśmy do Krakowa na wielką fetę jubileuszową Jerzego Jarzębskiego, za którym całym sercem przepadamy od lat. Na wszelki wypadek przygotowałem dwa teksty. Jeden – standardowy, drewnianą mową referatową napisany, o reizmie w twórczości Gombrowicza. Drugi zaś – skrzący się szkiełkami potłuczonymi, igiełkami, sreberkiem, szpilkami, celofanem i błyskami pokrętnej, niespokojnej i raczej niebezpiecznej myśli.                    A może wszystko wyglądało zupełnie inaczej? A może prawdziwym, późnym uczniem Gombrowicza był wielkouchy wesołek od generała, Miętus wściekle inteligentny, szyderczy, pajacujący, egotyczny do kwadratu, który z ekranu telewizora szydził z formy cudzej i własnej, co wtorek na konferencjach prasowych wytrącając nas z romantyczno-mesjanistycznej Formy, w której w latach osiemdziesiątych z lubością mościliśmy nasze zbolałe, patriotyczne dusze? Czyż to nie on jak Pijak ze „Ślubu” – reżyser gry ludzko-ludzkiej – znieważał, ośmieszał, obniżał swoim Palicem wszystkie nasze polskie świętości – jak Pijak, który był przecież złym cieniem samego Gombrowicza? Ilekroć czytam „Ślub”, na miejscu Pijaka widzę Urbana, właśnie jego, Miętusa stanu wojennego, żadnego tam – jak chciał Jeleński – ambasadora Hitlera. A dzisiaj? Co Gombrowicz robiłby dzisiaj, tutaj, w tej Polsce naszej, co to ją właśnie mamy na pisowskim talerzu? Czy poszedłby na demonstrację KOD, czy raczej wolałby stanąć na rogu Krakowskiego Przedmieścia, by skromnie kontemplować urodę tajemną dobrze umięśnionych narodowców, w duszy przeżywając gorzko-słodką rozkosz zgniatania „wyższości” przez „niższość”? A pamiętają Państwo, co wypisywał w „Dzienniku” berlińskim o urodzie niemieckiego narodowca, młodego esesmana? Bardzo by się zmartwił pacyfikacją Trybunału Konstytucyjnego? I czy spodobałaby mu się miła Polka, premierka z małego miasteczka z broszką w klapie, stojąca dumnie w europejskim salonie, wołająca do socjalliberalnych przecywilizowanych w imieniu Walka z „Ferdydurke”: – My, Polacy, mamy prawo do słomy wychodzącej z butów, do sarmatyzmu piwnego brzucha, mamy prawo szczać z wysoka na wydmach w Dębkach, chociaż krzywi się na to wyniośle celebrycka łże-elita, to stado kulturalnych ciotek? Przecież mocno mu się podobał Walek walący po pysku jaśnie pana dziedzica w dworku Hurleckich, przecież zjeżdżał bez żadnych skrupułów paryskiego moralistę Sartre’a, mówiąc, że to my, środkowoeuropejscy, prowincjonalni, marginesowi, ciemni, górujemy nad jego abstrakcyjną, paryską, wysferzoną nauką, bośmy w XX wieku zaznali chamskiej, brudnej szkoły życia, której on, wyperfumowany, nie zaznał. Czy polubiłby on, czy nie polubił pokrzykiwania: – Nasza środkowoeuropejska zapyziałość jest wartością, której będziemy bronić jak niepodległości? Europo Zachodnia, mamy cię gdzieś! Żadnych tam europejskich standardów nie pozwolimy sobie narzucić. My, sobiepańskie sobiepany, nie damy sobie w kaszę dmuchać! Naród, ziemia i parafialny Pan Jezus z toruńskiego radia? To by mu się pewnie nie za bardzo podobało. Ale sam impet? Ten krzyk Walka z popegeerowskiego osiedla, który ustami broszki woła do Europy: „Mamy was gdzieś! Możecie się wypchać!”. Czy podobałaby mu się ta Polska, która do liberalnych elit Europy woła słowami Pijaka ze „Ślubu”: „Milczy się w pysk ... (...) a jeżeli dziadu będziesz stawiał się na mnie, to ja napcham się i przepcham ci w sam krucyfiks!”. Która mówi do Francji: nauczę cię ja jeść widelcem, kochanieńka! Która ludowym rechotem Walka z dworku Hurleckich, aktualnie lokatora osiedla popegeerowskiego, obrzuca wykwintne profesory z Komisji Weneckiej, zresztą bezsilne i pokraczne. Jego nienawiść do salonu, uwielbienie ciche kredensu, kuchni, stajni, parobków i dziewek, poborowych z ludu, stróżaków i woźniców, skłonność do „ciał od twardej roboty i brudnych”. Jego kpiny z „Wiadomości Literackich” wpisane w obraz mieszkanka Młodziaków z „Ferdydurke”. Czy zakpiłby sobie także z „Gazety Wyborczej”, która spadkobierczynią duchowej elegancji „Wiadomości Literackich” wciąż pozostaje? Jakże on smagał intelektuała Mascolo z perspektywy wiejsko­-szlacheckiego luzu przeciwko Europie wyrafinowanej, sofistykującej. „Być prostym człowiekiem” – napisał w uwagach do Historii potężną majuskułą. Ale prosty człowiek – taki dajmy na to Suweren – to postać tajemnicza i niebezpieczna, a nawet groźna, bo nie wiadomo, kto on jest naprawdę i co tam ma w swojej głowie, albo raczej dobrze wiadomo, co on takiego ma w głowie. Dreszcz czasem po plecach przechodzi, jak się prostego człowieka widzi. Czy o tym wszystkim Gombrowicz w swoim pisaniu zawsze pamiętał? Czy jednak mimo wszystko gdyby miał wybierać między Miętusem i Syfonem, gdyby musiał dokonać takiego twardego wyboru, to jednak – szydząc i śmiejąc się – wybrałby Miętusa? Sam sobie wziął za wzór prowincjonalnego, nieufnego, polskiego wieśniaka z Wąchocka, Sochaczewa czy Złotoryi, który – jak pisał – „nie cieszy się na ogół sympatią świata”. Że się nie cieszy? Tym lepiej! Pokażę ja wam, jaką siłę może mieć wieśniaczo-­chłopska-prowincjonalna krytyka wyfiokowanych europejskich wartości. Podobał mu się ten Polak z prowincji, który chodzi sobie po sadzie Europy, pogryza wyroby europejskiej kultury jak śliwki i gruszki, sobiepańsko sprawdzając, czy mu smakują, a jak mu nie smakują, to je po prostu wypluwa. Czy w tym geście, w tej odmowie pobierania nauk od „wyższej” Europy... Ach, nie chodzi o motywy, których Gombrowicz z pewnością by nie podzielał, ale o sam impet: – Mieć gdzieś szarm i blask europejskich salonów, w popańszczyźnianych gumowcach ze szlacheckim słuckim pasem na piwnym brzuchu wejść, wypiąć się, uznać swoją niższość za wartość, a może nawet za wyższość? Jakieś echo dalekie, pokraczne gestów Sarmaty kontestującego, którego archetyp Gombrowicz stworzył, mieszając w jednym kotle Radziwiłła Panie Kochanku, Walka od Hurleckich, Jana Chryzostoma Paska, Miętusa zakochanego w parobku, narodowca z Berlina, Witosa, Gałczyńskiego i lewicową Nałkowską? Czy nie patrzyłby z uciechą, jak niższość wsiowo-popegeerowska gwałci utytułowaną wyższość profesorów od Trybunału? Czy nie spodobałby mu się widok, jak Walek z dworku Hurleckich, aktualnie lokator popegerowskiego osiedla, włazi na five o’clock do krakowskiego mieszkanka inżynierostwa Młodziaków, gdzie na stole zdrowa żywność, na fotelu „Tygodnik Powszechny”, a w telewizorze TVN, bon ton, tolerancja, elegancja i podniebna uprzejmość wysłowienia? Czy nie wywołałaby na jego twarzy szyderczego uśmiechu aprobaty walkowa brutalność wysłowienia – że wyższość została wreszcie wytargana za kudły przez niższość, że niższość z łapami nareszcie do śródmieścia wlazła, zdobyła telewizję, sądy, wszystko, żeby przetrzepać skórę wyniosłym, wyuczonym, dobrze wychowanym, wrażliwym, mądrym, wykształconym i wydelikaconym? A pamiętają Państwo, jak to się ciemno-saską mentalnością w „Dzienniku” zachwycał na przekór racjonalistom i oświeconym? Projekt jego był oświeceniowy czy raczej mocno szedł pod włos Oświecenia? Głupio-mądrej mądrości uniwersytetów nie cierpiał – im bardziej naukowo, tym głupiej, taką to twardą przestrogę nam, polonistom, zostawił – chociaż skrycie marzył, żebyśmy go na uniwersytetach wałkowali bez końca, ale racjonalizmowi – dla jednych tolerancyjnemu, dla innych permisywnemu – przyglądał się podejrzliwie od czasów kpin ze Słonimskiego i Wellsa w „Ferdydurke”, ciągnąc w stronę sekretnych źródeł wstydu, brudu, majaczenia i snu, głupstwa ludowego, banału masowego, prymitywnego, a smakowitego jak „te oczy, te oczy zielone” Zenka Martyniuka. Gombrowicz patronem demokracji liberalnej? Entuzjasta strajku kobiet, prawa do aborcji, małżeństw homoseksualnych, trójpodziału władzy i szlachetnej poprawności werbalnej, czułej obrony wykluczonych i niepełnosprawnych? Jady w nim zmieszane, rozmaite płynęły. A tu liberałowie, socjaliści, demokraci, licealiści, kobiety wyzwolone, a nawet konserwatyści oświeceni ciągną go za rękaw w swoją stronę. Nasz on jest! Nasz! Nawet go „Teologia Polityczna” za konserwatystę uważa, jak to oni mówią, zrozpaczonego. Gdyby go KOD-owcy na swoje sztandary wzięli, toby się roześmiał. Gdyby „dobra zmiana” jego sarmatyzm wzięła sobie za hasło, tylko by ramionami wzruszył. A z feministek pewnie by drwił na całego, chociaż niektóre z wielką rewerencją o nim piszą, a czasem to nawet i na kolanach. Mało mi się wydaje prawdopodobne, by walczył zażarcie o związki partnerskie, chociaż pewnie z Biedroniem znalazłby wspólny język w ironicznym uśmiechu, bo jednak lubił kuszącą sekretność homoseksualizmu. Żadnych tam coming-outów czy czegoś w tym rodzaju. Aborcji by chyba jednak nie potępiał, a prokreacją in vitro wcale by się nie zachwycał, zważywszy, co w starych latach napisał o przyrodzonej bolesności istnienia, błogosławieństwie eutanazji i samobójstwie. I co by pomyślał o Prezesie, bo o Piłsudskim mówił z respektem – on, ptak wolności, czyżyk niezależności – nawet kiedy marszałkowi kazał w Historii chodzić na bosaka, by Piłsudskiego-człowieka z Piłsudskiego-wodza wyzwolić. Co o prezydencie aktualnym by sądził, nie ośmielam się nawet przypuszczać, tak pewnie by to było obraźliwe. Nie przypadkiem jego Doppelgänger z „Pornografii” miał na imię Fryderyk od sławnego Fryderyka z Sils Maria. Nietzscheańska nuta mieszała się u niego z pociągiem do „niższości”, co nadludzi chętnie pod kopyta bierze i mocno tarmosi. Lubił on widzieć, jak młodszość i niższość potrząsa wyrafinowanymi i dobrze ustawionymi? I czy przy jego panicznym zachwycie dla piękna młodości i strachu przed deformacjami starości w horyzoncie moralnym jego dzieł mieściło się współczucie dla brzydoty ludzi wykluczonych, niepełnosprawnych, starych i chorych, które to współczucie szlachetne jest fundamentem filozofii demokratyczno-liberalnego równouprawnienia oraz chrześcijańskiej dobroci? I co by on czuł na widok łodzi z setkami tysięcy czarnoskórych, zbliżających się do brzegów Europy? Cieszyłby się odmłodzeniem naszego sklerotycznego kontynentu świeżą krwią afrykańskiej niższości, która – gibka, mocna, żywa – błyska białymi zębami, dużo zresztą lepszymi od naszych, czy dostawałby na jej widok gęsiej skórki? Czy pisząc w niemieckich fragmentach dziennika o Polaków „nieprzeżyciu wojny”, wspomniałby choćby słowem, że pobici mają jednak prawo do rekompensaty za pobicie przez tych, którzy bili i to krwawo? Do niczego on nie pasował, do niczego nie pasuje i do niczego nie będzie pasował. I nie da się użyć, wykorzystać nikomu. Nie z naszego świata było jego królestwo, tak jak nie z naszego świata jest królestwo naprawdę wielkich artystów, których lubimy nor-ma-li-zo-wać za pomocą konferencyjnych referatów. Tak mniej więcej, jak myślę, należałoby dzisiaj rozmawiać o Gombrowiczu w liceach i na uniwersytetach polskich. To zaś, co tutaj przedstawiłem, to tylko zachęta dla choćby niektórych z Państwa, żeby ktoś wreszcie napisał książkę podstawową – dogłębną, mądrą i rozumną – pod tytułem, który mógłby brzmieć jak tytuł mojego tekstu: Gombrowicz i demokracja liberalna. Jak tylko skończyłem czytać, od razu się przeraziłem, że może posunąłem się trochę za daleko. Ale tam! W wielkiej sali Collegium Maius wybuchły rzęsiste oklaski, podbiegają do mnie różni, ściskają ręce, śmieją się i zasępiają. – Ale wie pan, ten pana tekst – mówi do mnie profesor Z. – za parę lat zupełnie będzie nieczytelny. O Szydło premierce kto wtedy będzie pamiętał? Kto o „dobrej zmianie” będzie miał zielone pojęcie? – Eeee… – mówię – kto ma ten tekst zrozumieć, to i za lat dziesięć, a nawet za dwadzieścia zrozumie.",,
"Wiceminister bez studiów, przedszkolanka i pogodynek. „Młode wilki” PiS nie muszę wiele umieć. Wystarczy, że są głośne","Przykład wiceminister Anny Gembickiej, do niedawna asystentki premiera Morawieckiego, to kolejny dowód na to, że PiS kadrami się chwali, ale ich nie ma.","Anna Gembicka, która od niespełna dwóch miesięcy jest wiceministrem inwestycji i rozwoju, nie ma wyższego wykształcenia – podaała w piątek „Rzeczpospolita”. To jednak nie jest problemem dla PiS, który zamierza wystawić 28-letnią podsekretarz stanu na listach wyborczych do Sejmu. Przykład Gembickiej nie jest odosobniony, PiS idąc za słpowami prezesa, że kadry są najważniejsze tworzy własne. Są wierni. Kompetencje liczą się mniej.",,
"Kiełbasa z grilla, występu ludowe, zdjęcia z dziećmi. Jak partia ociepla swój wizerunek","Od trzech tygodni Prawo i Sprawiedliwość każdy weekend spędza na pikniku. To nowa formuła, która ma sprawić, że wyborcy nie czują się nękani obecnością polityków tylko są zaproszeni. A zaproszeni zostają na coś w rodzaju politycznego przedstawienia.","Co weekend scenariusz jest bardzo podobny. Wystąpienie prezesa, spotkanie z Kołem Gospodyń Wiejskich albo Ochotniczą Strażą Pożarną, zdjęcie z dziećmi, spotkanie z wyborcami.              Najlepiej w kontakcie z wyborcami wypada jak zawsze była premier Beata Szydło. Nie widać wokół ochrony a pani europoseł po prostu lubi rozmawiać z ludźmi. – Formuła tych pikników jest bardzo podobna do konwencji PiS, czyli tak naprawdę spotkanie dla wybranych, dla działaczy, dla ich wyselekcjonowanych wyborców. Nie ma przypadkowych ludzi, którzy mogliby tam wejść i pokazać, że mają inne zdanie czy problemy, które ich dotykają a państwo sobie z tymi problemami nie radzi – mówi Sławomir Neumann, szef klubu Platformy Obywatelskiej. Jednak dla polityków PiS ważne jest to co widać – a widać, że jest całkiem nieźle, bo ludzie się cieszą, dzieci bawią a zespoły ludowe śpiewają. – Przekaz jest bardzo dobry. My tu rodzinnie z uśmiechem, kolorowo, a oni tam w opozycji olaboga co wyprawiają – konkluduje Ryszard Czarnecki, europoseł Prawa i Sprawiedliwości.  Politycy PiS mówią, że oczywiście będzie też czas na tradycyjne konwencje. Pytanie tylko czym będą się różnić od rodzinnych pikników. Rzeczywiście kampania w wakacje ma swoją specyfikę i trudno dotrzeć do wyborcy, bo częściej można trafić na turystów. Jednak spotkania w formule zaproponowanej przez PiS mają jedną zasadniczą wadę: to spotkania z już przekonanymi. Prawo i Sprawiedliwość ma bardzo wielu wyborców, ale przez pikniki rodzinne nie poszerza bazy wyborczej – utwierdza swoich, że dokonali właściwego wyboru. Cztery lata temu PiS wyszedł na ulice i przekonał tych nieprzekonanych. W tym roku na Naowogrodzkiej najwyraźniej uznano, że nie trzeba podejmować takiego wysiłku.",,
Odloty marszałka. Marek Kuchciński transportuje rodzinę wojskowym samolotem. Za darmo,"Marszałek Kuchciński sporo lata i jak każdy poseł mógłby to robić za darmo. Woli jednak korzystać z wojskowych środków transportu, a przy okazji zabiera też rodzinę.","Z dokumentów przedstawionych przez posła Platformy Obywatelskiej Sławomira Nitrasa wynika, że lotem o statusie HEAD marszałek Sejmu latał przynajmniej sześciokrotnie. Loty dotyczyły trasy Warszawa-Rzeszów i za każdym razem na pokładzie wojskowego samolotu byli także inni pasażerowie o nazwisku Kuchciński.",,
Pięciocyfrowa miesięczna pensja i pół miliona premii. Tak zarabia prezes NBP,"Informację o szokująco wysokich dochodach Adama Glapińskiego podał „Fakt”. Gazeta powołuje się na raport Najwyższej Izby Kontroli, która wnikliwie przyjrzała się ubiegłorocznym założeniom polityki pieniężnej banku centralnego i wynagrodzeniom jego pracowników.","Kontrolerzy wyliczyli też, ile szefostwo NBP wydało na premie oraz nagrody i komu je przyznało. Na liście beneficjentów widnieje m.in. prezes banku, który w 2018 miał zainkasować ponad pół miliona złotych ekstra.",,
Prezes przewiduje emeryturę. PiS nie wierzy,"Prezes Jarosław Kaczyński w czasie jednego z kampanijnych pikników zasugerował, że może przejść na emeryturę. Deklaracja jest poważna, ale o dziwo scena polityczna nie zadrżała.","– Wierzę, że za cztery lata ktoś, kto będzie stał w tym miejscu, bo ja już swoje lata mam, więc to pewnie nie będę ja, będzie mógł powiedzieć: kolejny raz dotrzymaliśmy słowa. I uczyniliśmy wielki krok w tym kierunku, o którym mój poprzednik mówił – mówił na pikniku w Kuczkach-Kolonii Jarosław Kaczyński.                   - Pierwsze znaczenie jest takie, że są wybory i jest kampania. O ile w wyborach do Parlamentu Europejskiego był twarzą, bo musiał zmobilizować swoich najtwardszych wyborców, to tutaj będzie się trochę chował - tłumaczy prof. Marek Migalski z Uniwersytetu Śląskiego. - Stąd biorą się te sugestie, że właściwie to on już niedługo odejdzie i ten PiS to będzie trochę inny PiS. On to mówi do wyborców bardziej centrowych, mniej zaangażowanych Stąd też próby przekonania wyborców, że teraz PiS będzie inne, łagodniejsze, pełne szacunku i dążące do zgody. - (...) to wymaga społecznej zgody, to wymaga zakończenia tej wojny, która się toczy w Polsce. My też będziemy szli w tym kierunku. My nie chcemy kłótni, chcemy, byśmy się porozumieli - zapewniał w trakcie jednego z kampanijnych spotkań Jarosław Kaczyński. - Kończmy z tym. Potrzebne jest porozumienie. Potrzebna jest sytuacja, w której razem wykorzystamy tę wielką szansę, która dzisiaj dla Polski naprawdę istnieje Co prawda za słowami na razie nie poszły czyny, ale opozycyjni politycy żartują, że może wróci obiecany już 4 lata temu „pakiet demokratyczny”, który miał dać opozycji bardziej znaczący głos w Sejmie. Pakiet pojawił się tylko w kampanii, potem nikt już o nim nie słyszał.  – Tak, ze trzy lata temu ostatni raz słyszałem coś o pakiecie demokratycznym – wspomina sekretarz klubu Platformy Zbigniew Konwiński. Teraz jednak wydaje się, że u Jarosława Kaczyńskiego zadziałało raczej przyzwyczajenie niż polityczna analiza. Nagle po ponad 30 latach w polityce prezes PiS zaczął tracić negatywny elektorat. Badania zaufania do polityków wskazują, że jest na trzeciej pozycji, po premierze i prezydencie.  – Każdy lider partii ma negatywny elektorat, bo po prostu wyborcy tych drugich mu nie ufają. Ale Jarosława Kaczyńskiego przestali uważać za tyrana wyborcy środka – tłumaczy dr Annusewicz. – To straszenia sprzed dwóch lat zmianami w TK czy w Sądzie Najwyższym nie przyniosły dramatu. Mówię o tym co przyniosły zwykłym ludziom. Miał być koszmar, a nie było. Czyli wiele hałasu o nic, a z drugiej strony te programy socjalne działają i ludzie czują, że im się w sumie życie poprawia. Poza tym Jarosław Kaczyński nie został premierem. Poprzednio kiedy rządził PiS po roku nie wytrzymał i wziął realną władzę. Teraz zadowolił się rządzeniem z tylnego siedzenia i to przyniosło realne korzyści PiS-owi, bo nawet jeśli wyborca ma o coś pretensje do rządu to zawsze może mieć nadzieję, że prezes wymieni premiera i wszystko będzie dobrze. Jarosław Kaczyński kiedyś już mówił, że będzie rządził do 90-tki. Zaledwie 9 miesięcy temu mówił, że to jeszcze nie pora na polityczną emeryturę. – Konrad Adenauer zaczynał bycie kanclerzem mając 73 lata, czyli cztery lata więcej niż ja mam dzisiaj. No byli tacy, ja już nie mówię o tym polityku Malezji, bo to już jest taki ewenement zupełnie, bo on właśnie został mając 94 lata premierem, ale ja nie sądzę, abym miał taką perspektywę przed sobą – tak długiego i zdrowego życia. Ale 69 lat w polityce to jest oczywiście sporo, ale to nie jest jeszcze wiek emerytalny – mówił we Wrocławiu we wrześniu zeszłego roku. To, że będzie chciał kontrolować partię jeszcze przynajmniej przez 8 lat jest zdecydowanie bardziej prawdopodobne niż jego przejście na emeryturę. – Prawda jest taka, że nigdy nie odejdzie z polityki, bo polityka to jest wszystko na czym mu zależy – tłumaczy prof. Migalski. – To jest całe jego życie, tu są wątki mesjanistyczne i osobiste. On naprawdę uważa, że bez niego Polska nie pójdzie w dobrym kierunku i że musi pilnować wszystkiego, bo inaczej nawet jego formacja sobie nie poradzi. Nie mówiąc już o innych. A wątki osobiste to po prostu to, że prezes Kaczyński poświęcił się w całości polityce. Co on miałby robić na emeryturze? Gdyby zdecydował się usunąć w cień musiałby też patrzeć jak frakcje rozrywają PiS na strzępy zanim wybiorą jego następcę. Oczywiście mógłby go namaścić, ale prezes nikogo nie chce wyróżniać póki sam rządzi. Ma bardzo złe doświadczenia z rosnącymi pod jego bokiem delfinami. Tak było ze Zbigniewem Ziobro, młodym dynamicznym ministrem sprawiedliwości, o którym mówiono, że prezesa zastąpi. Sam w to uwierzył tak mocno, że porzucił PiS i założył Solidarną Polskę. Musiał co prawda wrócić prosząc o miejsca na listach, ale każdy podział zawsze osłabia i prezes Kaczyński nigdy tego Ziobrze nie zapomniał. Naturalnym kandydatem na następcę jest oczywiście Joachim Brudziński. O ile uda mu się utrzymać porządek w swojej frakcji zarządzając nią z Brukseli. Na razie jest więcej w Polsce niż w Parlamencie Europejskim, ale kampania się skończy i były szef MSWiA nagle znajdzie się na bocznym torze. Chyba, że prezes wezwie go z powrotem do Polski. Jest jeszcze oczywiście premier Morawiecki, ale w ciągu ostatniego roku popełnił on kilka błędów, które prezesa bardzo zirytowały. Czy ma do niego pełne zaufanie - rozmowy z politykami PiS wskazują, że nad oddaniem partii premierowi prezes będzie się jeszcze długo zastanawiał. Także dlatego nie może jeszcze teraz zdecydować się na emeryturę.",,
"Beata Szydło dwa razy przegrała w europarlamencie. Zamiast niej wystawiono Słowaczkę, która wygrała za pierwszym razem","Komisji Zatrudnienia i Spraw Socjalnych w europarlamencie wybrała swoją nową szefową. Została nią Słowaczka Lucia Durisz Nicholsonova. Wcześniej ta sama sztuka nie udała się Beacie Szydło, choć była jedyną kandydatką","Durisz Nicholsonova w przeszłości pełniła funkcję sekretarza stanu w słowackim resorcie pracy, spraw społecznych i rodziny. O tym, że polityk została kandydatką grupy Europejskich Konserwatystów i Reformatorów, w której PiS gra pierwsze skrzypce, na stanowisko przewodniczącego komisji zatrudnia i spraw socjalnych w Parlamencie Europejskim poinformowały w czwartek służby prasowe EKR i PE.",,
"OPINIA
Porażka za porażką. Czy to będzie zmarnowana kadencja w Brukseli?",Dotkliwe poniżenie byłej premier przez europarlamentarzystów może być punktem zwrotnym zmieniającym PiS w przewidywalnego europejskiego gracza.,"Podwójna porażka Beaty Szydło w Parlamencie Europejskim była jej osobistym poniżeniem i kompromitacją Polski. Życie w instytucjach UE toczy się jednak dalej. Wnioski, które z zawstydzającej klęski wyciągnie PiS określą kolejne cztery latach naszego kraju we Wspólnocie lub przesądzą o dalszym oddalaniu się Warszawy od Brukseli. Dlaczego?",,
"Co zrobił dyrektor Muzeum Polin, że PiS chce go ukarać? „Minister mija się z prawdą”","Według ministra Glińskiego dyrektor Muzeum Polin nie chciał zorganizować międzynarodowej konferencji o Lechu Kaczyńskim. Muzeum wyjaśnia, że to nieprawda. Zgodziło się na konferencję, a potem poprosiło jej organizatorów o pomoc w znalezieniu partnera merytorycznego. I na tym kontakt się urwał.","Od 10 maja wiemy, że konkurs na dyrektora Muzeum Historii Żydów Polskich „Polin” wygrał prof. Dariusz Stola, który zarządzał placówką od 2014 do końca kadencji w lutym tego roku. Sęk w tym, że prof. Stola wciąż nie został oficjalnie mianowany na swoją funkcję, bo nie chce się zgodzić na to wiceminister Gliński.          Kiedy rząd forsował nowelizację ustawy o IPN, która zakładała m.in. sankcje karne za przypisywanie Polakom odpowiedzialności za Holokaust, prof. Stola otwarcie krytykował ten pomysł. – To zabije dyskusję, a po pewnym czasie przez to utracimy umiejętność dyskutowania – tak jak zanika nieużywany mięsień, zaniknie ta zdolność, dotąd ćwiczona w cywilizowanych sporach. A na koniec możemy utracić samą umiejętność krytycznego myślenia. Notabene, właśnie dlatego ostatecznie upadły reżimy komunistyczne, bo zabijały możliwość dyskusji – mówił w wywiadzie dla OKO.press. Kontrowersje wśród rządzących wzbudził też cykl ubiegłorocznych wydarzeń „Obcy w domu. Wokół Marca '68”. Wystawy i spotkania miały przypomnieć o największej antysemickiej kampanii w powojennej historii Polski, która doprowadziła do emigracji z Polski nawet 15 tys. osób pochodzenia żydowskiego. Akty nienawiści sprzed pięćdziesięciu lat zestawiono z przykładami mowy nienawiści prawicowych publicystów. Znalazła się tam Magdalena Ogórek, która wytknęła na Twitterze Markowi Borowskiemu zmianę nazwiska z Berman na Borowski. Był też Ziemkiewicz, który nazwał Żydów ""parchami"". Wystawa pokazywała też podobieństwa między antysemicką nagonką z czasów Gomułki z propagandą rządzonej przez Jacka Kurskiego TVP. Dyrektor Stola mówił wtedy, że nie będzie przepraszać za tę wystawę, a ekspozycja piętnuje mowę nienawiści, nie zaś konkretne osoby. Podczas kadencji prof. Dariusza Stoly - historyka, badacza stosunków polsko-żydowskich, historii Żydów i reżimu komunistycznego w XX wieku - muzeum odniosło wiele sukcesów. Stało się jedną z najważniejszych europejskich instytucji, o czym świadczy wiele tytułów, jak min. Europejskiego Muzeum Roku, European Museum Academy Award oraz nagród - m.in. Europa Nostra. Polin organizuje wiele wystaw czasowych, które przyciągają tłumy zwiedzających, organizuje lekcje edukacyjne i wydarzenia kulturalne. Tylko w 2018 roku placówkę odwiedziło blisko 700 tys. osób. Obecnie muzeum zarządza p.o. dyrektor Zygmunt Stępiński, który był zastępcą prof. Dariusza Stoli. Będzie pełnić tę funkcję do momentu powołania dyrektora lub do końca lutego 2020 roku. Minister Gliński przekonuje: – Chcę zapewnić wszystkich, że ta jednostka muzealna działa bardzo dobrze, spokojnie, bez problemów. W tej chwili pełniącym obowiązki jest były zastępca pana Stoli. Ja tam nie robiłem żadnych rewolucji, bo tego typu instytucje są bardzo delikatne i one nie powinny być zbyt dynamicznie zmieniane. Uspokajam, muzeum działa całkiem normalnie, wszystko jest w porządku, tam jest ciekawa ekspozycja przedstawiająca historię polskich Żydów i nie ma powodu do żadnych obaw. Jak pisała kilka dni temu Gazeta Wyborcza, sytuacja z powołaniem nowego dyrektora niepokoi środowiska żydowskie, a część darczyńców Muzeum Polin wstrzymała wpłaty pieniędzy na wystawy czasowe, działalność edukacyjną i naukową. – Dostaję informacje ze świata, że ma to fatalny odbiór – powiedział w wywiadzie dla ""Wyborczej"" Piotr Wiślicki, przewodniczący Stowarzyszenia Żydowski Instytut Historyczny. – Nie wyobrażam sobie takiego scenariusza, w którym prof. Stola nie zostanie powołany. Renoma Muzeum Polin na arenie międzynarodowej zacznie wtedy spadać. W świat pójdzie informacja, że choć profesor zdecydowanie wygrał konkurs, to nie dostaje nominacji od ministra. Będzie to bardzo niewygodna sytuacja dla nas, dla ministerstwa, dla wizerunku muzeum i jego działalności. Po co? Dlaczego nie potrafimy korzystać z sukcesu muzeum? Bo to jest gigantyczny sukces, że Polska potrafiła stworzyć kompletnie nową instytucję kultury, która zajęła czołowe miejsce w świecie muzealniczym, naukowym i edukacyjnym. No i co, chcemy to teraz popsuć? Już nie zemsta, a „vendetta”. Beata Szydło znów przegrywa w europarlamencie",,
"OPINIA
Polski katolicyzm jak irański islam? Analogie coraz łatwiej dostrzec","Tak jak ajatollah Chomeini doprowadził do fundamentalizacji irańskiego islamu, tak Tadeusz Rydzyk oraz sprzyjający mu biskupi i politycy sprawiają, że polski katolicyzm staje się coraz bardziej wykluczajacy i nietolerancyjny.",„Tysiące pielgrzymów z całej Polski i nie tylko przybyło w sobotę i niedzielę na Jasną Górę. Rodzinę Radia Maryja połączyła troska o Kościół i naszą Ojczyznę”. Zaraz po tej informacji pojawia się inna: „Papież Franciszek pozdrowił uczestników 28. Pielgrzymki Rodziny Radia Maryja” - tak poniedziałkowe wydanie „Naszego Dziennika” tak podsumowuje 28 pielgrzymkę Radia Maryja na Jasną Górę. Doprawdy trudno i większy paradoks. Oto najbardziej homofobiczne deklaracje jako pojawiły się w przestrzeni publicznej zyskują błogosławieństwo najbardziej otwartego i dialogicznego papieża ostatnich kilkuset lat. Czym wytłumaczyć to zjawisko?,,
Ursula von der Leyen szefową Komisji Europejskiej,"Kandydaturę Ursuli von der Leyen poparło 383 eurodeputowanych, przeciwko niej zagłosowało 327 deputowanych. Głosowanie odbywało się w trybie tajnym, jednak politycy PiS stwierdzili, że nowa szefowa KE wygrała dzięki głosom polskiej delegacji. Von der Leyen będzie mogła zrealizować program, który kandydatka przedstawiła przed Parlamentem Europejskim.","Ursula von der Leyen została pierwszą w historii kobietą na stanowisku przewodniczącej Komisji Europejskiej. – Jest dla mnie ogromnym zaszczytem, że zostałam wybrana na to stanowisko. Dziękuję za zaufanie. Jest to zaufanie w walce o silną, zjednoczoną Europę, która jest gotowa na walkę o przyszłość, zamiast wzajemnego zwalczania się – powiedziała nowa szefowa KE tuż po ogłoszeniu wyników głosowania.",,
"Już nie zemsta, a „vendetta”. Beata Szydło znów przegrywa w europarlamencie","To drugie pechowe dla byłej premier głosowanie. Beata Szydło znów przegrała walkę o fotel przewodniczącej komisji zatrudnienia i spraw socjalnych Parlamentu Europejskiego. Była rzeczniczka PiS, a obecnie europosłanka Beata Mazurek uważa to głosowanie za przejaw „vendetty” wymierzonej w PiS.","Niespełna tydzień temu kandydaturę Szydło - kandydatki grupy Europejskich Konserwatystów i Reformatorów - poparło 21, a ""przeciw"" było 27 europosłów, dwóch wstrzymało się od głosu. Szydło była wtedy jedyną kandydatką.",,
"Jarosław Kaczyński ogłasza ""jedynki"" na listach wyborczych PiS","Prezes PiS Jarosław Kaczyński w Warszawie, premier Mateusz Morawiecki w Katowicach, wicepremier Jacek Sasin w Chełmie, wicepremier i szef resortu kultury Piotr Gliński w Łodzi, szef KPRM Michał Dworczyk w Wałbrzychu. To jedynki PiS w zbliżających się wyborach parlamentarnych.","Jarosław Kaczyński, który przedstawił listę ""jedynek"" w 41 okręgach podkreślił, że zmiany na pierwszych miejscach - w porównaniu do poprzednich wyborów - są ""daleko idące"" i wiążą się m.in. z wynikami wyborów do Parlamentu Europejskiego. Kaczyński zaznaczył, że wśród kandydatów są też młodzi politycy PiS.",,
"Artysta z Nowego Jorku: ""Gdy ktoś kupuje moją pracę, jestem trochę wkurzony""",Zyskujący coraz większą popularność artysta Paul Anthony Smith kusi odbiorców i równocześnie trzyma ich na dystans.,"O poranku w dniu pierwszego poważnego wernisażu zdenerwowany Smith obserwuje jak pracownik galerii wiesza kilka ostatnich dzieł tworzących wystawę. – Pracowałem nad nimi od zeszłej jesieni. – mówi. – Trochę dziwnie się czuję, wiedząc, że każdy, kto zechce, będzie mógł wejść do tego świata. Że nie jest już wyłącznie moją własnością.",,
Minister składa wieniec pod tablicą upamiętniającą „śp. Prezydenta Jarosława Kaczyńskiego”. Wpadka polskiego MSZ,"Jeden krótki wpis na Twitterze, a Ministerstwo Spraw Zagranicznych popełniło w nim aż dwie gafy. To nie pierwsza taka wpadka agend rządowych.","Na Twitterze Ministerstwa Spraw Zagranicznych pojawił się wpis i zdjęcia z wizyty ministra Jacka Czaputowicza w Republice Mołdawii. Tweet byłby jednym z wielu publikowanych przez resort, gdyby nie niefortunna pomyłka.",,
Według MEN miejsc wystarczy dla wszystkich uczniów. A jaka jest prawda? „Ten system eliminuje najlepszych”,"Tysiące absolwentów gimnazjów i szkół podstawowych wciąż nie wiedzą, gdzie będą się uczyć po wakacjach. To efekt podwójnego rocznika, który powstał przez reformę edukacji PiS. – Sytuacja jest dramatyczna, dla wielu dzieci oznacza to rezygnację z wymarzonej ścieżki edukacji – mówi prezes Związku Nauczycielstwa Polskiego.","Zamieszanie z podwójnym rocznikiem trwa. We wrześniu do szkół pójdą zarówno absolwenci gimnazjów, jak i nowi ósmoklasiści. Łącznie jest to około 700 tys. młodych osób, dla których może zabraknąć miejsc w wybranych przez nich placówkach.                   – To, że w liceach nie ma tyle miejsc, ile powinno być, jakkolwiek, tak jak mówię, nie jest to wina Prawa i Sprawiedliwości, ale polityki samorządu gdańskiego. Prezydenta Adamowicza, który przez 20 lat niemalże piastował urząd – powiedział na antenie Telewizji Republika Kacper Płażyński i dodał, że część z uczniów, którzy nie dostaną się do liceum powinna spróbować swoich sił w technikach. – Otrzymają bardzo dobrą edukację, fach w ręku – bo takich fachowców najbardziej potrzeba w Polsce, takie profesje cieszą się dzisiaj największymi zarobkami – radzi radny PiS. Samorządowcy skarżą się, że ciężar reformy edukacji spoczywa na ich barkach. Rafał Trzaskowski, prezydent Warszawy, skomentował na Twitterze: „100% odpowiedzialności za chaos w edukacji ponosi rząd PiS - co do tego nie ma najmniejszych wątpliwości. Ale to samorządy dopłacają do oświaty coraz więcej, a coraz mniejszą część tych wydatków pokrywa subwencja rządowa"". Jakie są szanse na rozwiązanie problemu? Szef MEN powiedział podczas środowej konferencji, że rozpocznie cykl rozmów z samorządowcami na temat finansowania oświaty. Dodatkowe pieniądze mają pomóc w uruchomieniu większej liczby klas dla podwójnego rocznika. Tymczasem uczniowie, którzy nie dostali się do szkół pierwszego wyboru wciąż nie wiedzą na czym stoją. O tym, do jakiej trafią szkoły dowiedzą się dopiero w drugiej części wakacji. Beata Szydło była jedyną kandydatką na stanowisko w europarlamencie, a i tak przegrała głosowanie. „To zemsta”",,
"Beata Szydło była jedyną kandydatką na stanowisko w europarlamencie, a i tak przegrała głosowanie. „To zemsta”","Była szefowa polskiego rządu ubiegała się o fotel przewodniczącej komisji zatrudnienia i spraw socjalnych Parlamentu Europejskiego. Posłowie w tajnym głosowaniu odrzucili jednak jej kandydaturę, co – według niektórych polityków PiS – miało być „aktem politycznej zemsty” ze strony europejskiego „lewicowo-liberalnego establishmentu”.","Beata Szydło została nominowana na przewodniczącą komisji przez frakcję konserwatystów w Europarlamencie. Głosowanie nad objęciem przez nią funkcji odbywało się w trybie tajnym na wniosek frakcji socjalistów. Za kandydaturą opowiedziało się 21 europosłów, 27 było przeciw, a dwóch wstrzymało się od głosu. Z nieoficjalnych informacji wynika, że za porażkę byłej polskiej premier odpowiadają liberałowie i socjaliści.",,
"Dziennikarze ujawnili, że Beata Szydło wciąż korzysta z ochrony. Była premier szybko z niej zrezygnowała","Choć Beata Szydło nie jest już wicepremier rządu Mateusza Morawieckiego, to do dziś korzystała z opieki oficerów Służby Ochrony Państwa. Kiedy sprawa wyszła na jaw, Szydło zrezygnowała z niej twierdząc, że sprawa jest  „wykorzystywana do politycznych ataków opozycji”.","Beata Szydło pojawiła się w towarzystwie funkcjonariuszy SOP w Węgrowie, gdzie wygłosiła słynne już wystąpienie z niebieskiego podestu. To właśnie dzięki tej wizycie i opublikowanemu na Facebooku Szydło nagraniu sprawa ochrony byłej premier wyszła na jaw – zwrócili na nią uwagę dziennikarze TVN24.",,
Beata Szydło na niebieskim podeście. A ludzie w śmiech,"Była premier, obecnie europoseł, Beata Szydło postanowiła odwiedzić kilkunastotysięczny Węgrów, w którym w weekend opozycja miała wyśmiewać wyborców PiS. Zadanie nie było trudne, bo w powiecie węgrowskim PiS zdobył prawie 70 proc. głosów, ale wyszło dość zaskakująco.",Tuż przed godz. 10 o planowanej wizycie poinformowała rzeczniczka Prawa i Sprawiedliwości na Twitterze.,,
Myśląc „druga kadencja”. Na kongresie PiS nie uniknęło wpadek,"Trzy dni paneli i debat we własnym gronie. Wiadomo tyle, co przed programowym kongresem Prawa i Sprawiedliwości. Programu też na razie nie ma.","Po raz kolejny PiS spotyka się w Katowicach, żeby rozmawiać o programie, chociaż każdy musi mieć świadomość, że program zależy tylko od jednej osoby. Nikt poza Jarosławem Kaczyńskim nie będzie wyznaczał kierunków partii na następną kadencję.              Była premier z kongresowej mównicy grzmiała o pogardzie i obrażaniu Polaków. – Nie będzie nigdy zgody PiS na to, żeby tak pogardzać drugim człowiekiem, tak, jak stało się to w Węgrowie. Ekipa PO pojechała tam po to, żeby spotkać się z Polakami. I co? Widzieliśmy wszyscy: ta pogarda, ten rechot, który roznosił się po tej ulicy. A ja mam krótki komunikat do tego towarzystwa: panie Arłukowicz, zabieraj pan koleżeństwo i wracajcie szybko przeprosić tego pana – mówiła Beata Szydło I sztab Platformy pojechał do Węgrowa odnaleźć pana Andrzeja. Jak się okazało po pierwsze nie jest wyborcą PiS, a po drugie nie uważa, że za coś trzeba go przepraszać. Nagle coś co miało być celnym wypunktowaniem opozycji zmieniło się w próbę tłumaczenia, że żart był, ale słaby i generalnie nie ma się z czego śmiać Kongres Prawa i Sprawiedliwości miał dwa cele: przekonać wyborców, że PiS to partia wiarygodna i spełniająca obietnice wyborcze i pokazać, że w przeciwieństwie do opozycji zaplecze rządu pracuje merytorycznie. Pierwszego dnia kongresu w internecie wygrała jednak opozycja. Za tydzień dwudniowy kongres programowy Platformy Obywatelskiej.",,
PiS zaczyna pisać program,"Ponad 80 debat od piątku do niedzieli. PiS przedstawi w weekend swoje pomysły na program w jesiennych wyborach. Kongres zacznie się od debaty gospodarczej w piątek, skończy panelem pod tytułem „Miasto Plus”.","Pierwsze spotkanie posłów PiS to „Odpowiedzialny rozwój, gospodarka dla ludzi”, ale – jak mówią nasi rozmówcy z PiS – najważniejsze będą dwa wystąpienia przed rozpoczęciem debat: prezesa i premiera. Zapewne w tej kolejności.",,
"„Dopiero co Samuel Pereira walczył, by nie wyciągać prywatnych spraw. No, ale gdy sprawa nie dotyczy Samuela…”","Po tym, jak Rzecznik Praw Obywatelskich Adam Bodnar skrytykował sposób, w jaki służby zatrzymały podejrzanego o zabójstwo 10-latki z Mrowin, TVP rozkręciło na niego nagonkę. W słownych przepychankach na Twitterze między z szefem portalu TVP Info Samuelem Pereirą a stronnikami Bodnara wypłynęły rodzinne brudy.","Media publiczne wzięły na tapetę historię 14-letniego syna rzecznika. Chłopak – jak informowały „Wiadomości” i TVP Info – miał z kolegami dokonywać rozbojów przy szkole. Informacja z domu Bodnara pojawiła się dzień po tym, jak rzecznik skrytykował służby za sposób zatrzymania Jakuba A. i ocenił, że użyte przez policję środki wydają się nieproporcjonalne i miały charakter pokazowy.",,
