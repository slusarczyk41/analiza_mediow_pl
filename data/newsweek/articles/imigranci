"OPINIA
PiS tak zohydza Unię Europejską, że wkrótce nikt we wspólnocie nie będzie Polski chciał",Prezes Jarosław Kaczyński chce stworzyć nowe zagrożenie. Smoleńsk zastąpić Brukselą.,"Spektakl zatytułowany „zła unia” miał w minionym tygodniu wielu aktorów. Eurodeputowani PiS dali w Strasburgu popis partyjnego pieniactwa. Jeden przez drugiego rzucali kalumnie na polską opozycję i unijne instytucje, które w ich mniemaniu zagrażają niepodległości i suwerenności Polski. Że jest to gra wyłącznie na wewnętrzny użytek, nie ma wątpliwości. Tyle że nawet „Reytana” trzeba umieć zagrać. Tymczasem w wykonaniu eurodeputowanych Kaczyńskiego to toporna karykatura. Wystąpienia Beaty Szydło czy Ryszarda Czarneckiego na forum PE ośmieszyły Polskę. Ten ostatni usłyszał zresztą, że jest kłamcą od hiszpańskiego europosła Estebana Gonzáleza Ponsa.",,
„Ta czarna”. Czy dlatego Harry i Meghan opuszczają rodzinę królewską?,"Od początku było wiadomo, że czarna Amerykanka nie dostanie szansy na normalne życie w brytyjskiej rodzinie królewskiej.","Oświadczenie księcia Sussex i jego małżonki, że rezygnują z oficjalnych funkcji należy oceniać jako – ni mniej, ni więcej – tylko rebelię przeciw monarchii. Tudzież rozpasaniu mediów. Wstrząśnięta Elżbieta II zwołała specjalny „szczyt w Sandringham”, by rozmówić się z wnuczętami. Następnego dnia poinformowała, że nieodwołalnie wybrali wolność, więc choć wolałaby inne rozwiązanie, szanuje i rozumie ich pragnienia.                                  Czytaj także: Anglia po Elżbiecie. Kto przejmie berło królowej?",,
"Jak wygląda życie milionów Polaków, którzy rozjechali się po Europie?","Trochę się tego wstydzę, ale kiedy nikt nie patrzy, zalewam te ich wykwintne camemberty i roqueforty keczupem. To jest silniejsze ode mnie – śmieje się Michał. Jeden z ponad dwóch milionów rodaków, którzy rozjechali się po całej Europie.","Polska kiełbasa, restauracje serwujące pierogi, całe ulice, przez które, jak w Manchesterze, trudno przejść, żeby nie usłyszeć języka polskiego. Od budowlańca po lekarza opinia o Polakach jest taka: jak ich zatrudnisz, to będziesz mieć dobrze wykonaną robotę.                      – Brzmi dziwnie? Oni uwielbiają słodko-słone smaki. Karmel? Zjedzą tylko, kiedy go posolisz. Ale lubią też kwaśne, dlatego serwuję żur – mówi Mira. Czy da się wyżyć? – Gdyby nie to, że mąż pracuje, pewnie nie byłoby mnie stać na restaurację. Wydajemy w sumie wszystkie pieniądze, jakie mamy. Tu się po prostu ciężko pracuje, każdy robi wszystko, bo w Norwegii mamy socjalizm. Każdy pracownik, od pomocy kuchennej po szefa, zarabia prawie tak samo. Ludzie, którzy przyjeżdżają z Polski z tytułem magistra, decydują się sprzątać, bo ambitniejsza praca to większa odpowiedzialność za te same pieniądze. Za mieszkanie, małe, zwykłe, trzeba zapłacić z 10 tysięcy koron, czyli około 5 tys. zł. Moja najlepsza w życiu wypłata to było 34 tys. koron – mówi Mira. W Norwegii według niej pieniądze nie mają znaczenia. – Nabierają go dopiero za granicą. Za norweską pensję w innych krajach stać cię na wiele. Tu, na miejscu, niekoniecznie. Dlatego coraz więcej Polaków wyjeżdża, ostatnio z naszego bliskiego otoczenia wróciło do Polski sześć par. To dużo – dodaje. Pieniądze to tylko jeden z powodów. Drugim jest na pewno klimat. – Jak wyjeżdżamy do ciepłych krajów z mężem, często pierwsze, co myślimy, to: „Do cholery, po co my mieszkamy w tej Norwegii?”. Zimy są tu nie do zniesienia, szare, smutne, ciemne – mówi. Mirze brakuje też mówienia wprost: tych miłych i niemiłych rzeczy. – Łatwiej się żyje, kiedy wiesz, że ktoś cię lubi albo nie lubi. Nie marnuje się czasu na znajomości bez sensu. A tu się tak zdarza: poprawności uczy się od dziecka, że np. na urodziny musisz zaprosić albo całą klasę, albo nikogo. Nas, Polaków, dotyka ten brak szczerości, ale Norwegów też. Nie są zbyt otwarci, mówimy tu, że potrzeba ze trzech lat, żeby się z kimś pośmiać. Albo mówimy, że jak się kupuje francuskie ostrygi, to otwiera się je w trzy sekundy. Te norweskie trzeba podważać nożem, szukać dobrego miejsca, gdzie puszcza skorupka, co zabiera godziny. Ale jak już otworzysz: to w środku sam miód – uśmiecha się. A o nas co mówią? Na pewno, że jesteśmy pracowici i że potrafimy dobrze zrobić renowację domu, pomalować elewację, wyplewić ogródek. – Ale też, że jesteśmy temperamentni! Oni nie ogarniają tej naszej energii. Zazdroszczą nam też, że jesteśmy gospodarni. Mówię szczerze: my, Polacy, mamy więcej pieniędzy niż Norwegowie, bo potrafimy zaoszczędzić – mówi Mira. – I już Norwega coraz mniej dziwi Polak jedzący w restauracji, bo kiedyś to był niesamowity widok. Ale kończą się czasy, gdy przyjeżdżali tu chłopcy sami, spali w namiotach, piwnicach, ciułali, ile wlezie, żyli na zupkach chińskich i wracali do kraju – dodaje. Zobacz również: Trudne powroty do domu. Jak wygląda życie Polaków po emigracji? – Nic nie robiłam, tylko ryczałam. Z nikim nie potrafiłam się dogadać ani nikt nie umiał ze mną. Jakbym nagle stała się niemową. Straszne uczucie – mówi Agata Wisłocka. Miała 13 lat, kiedy spakowała walizkę i razem z rodzicami i siostrą wyjechała do kraju, który ledwo potrafiła znaleźć na mapie. Wyjechali, bo jej tata znalazł pracę. Dziś, po 14 latach, kocha Irlandię. – Czasem się zastanawiam: co bym robiła, gdybym nie wyjechała? Pewnie nie miałabym tak otwartego umysłu i nie studiowałabym astrofizyki na kilku europejskich uniwersytetach, bo licencjat robiłam w Irlandii, magistra w Austrii, Włoszech i Serbii. Astrofizyka to nauka o wszechświecie. O tym, jak działają gwiazdy, galaktyki, jak się wszechświat zaczął, jak skończy. Pytasz, jak się skończy? Cóż, jest na to dużo teorii. Teraz robię sobie przerwę w nauce, ale chyba zaraz zacznę nowe studia. Doktorat o zmianach klimatu, tak myślę – Agata się zastanawia. – Nie miałabym na to szans, mieszkając w Polsce. Pewnie miałabym już męża i piątkę dzieci, bo taki miałam zamiar. Kiedy patrzę na życie koleżanek, które zostały w kraju, zaglądam w media społecznościowe, widzę, że po prostu miałam więcej opcji. Rozumiem, że dla wielu dziewczyn ślub może być rozwiązaniem, czymś, co pomaga w życiu. A ja dorastałam w kraju, który nie jest aż tak katolicki. Inaczej się tu rozmawia na wiele tematów, mniej jest oczekiwań ze strony rodziców – mówi. Irlandię lubi też za to, że można tam zarobić. Przerzucając paczki na poczcie przez kilka tygodni przed świętami, zarobiła na wakacje: teraz w Polsce i Austrii, potem będzie Azja. Podróżuje z chłopakiem. Stuprocentowym Irlandczykiem z pasją do języków, jednym z nich jest polski. Nieźle już sobie z nim daje radę, to dzięki niemu obudziło się we mnie zamiłowanie do polskiej literatury – mówi. – Ale z językiem to różnie bywa. Z siostrą rozmawiam często po angielsku, bo jest szybciej. Tylko przy babci trzeba się starać – śmieje się. Ale początki wspomina jako trudne. – Marzyłam, żeby jak najszybciej skończyć osiemnastkę i wrócić do kraju. Dziś myślę, że trafiłam idealnie. Irlandia jest piękna, czyste powietrze, ludzie są naprawdę otwarci. Mamy tu mnóstwo obcokrajowców z całego świata, to nasi sąsiedzi, koledzy ze szkoły, z pracy, fryzjerzy, szefowie. Nie wyobrażam sobie irlandzkiego polityka, który staje na mównicy i zwala winę na imigrantów, nie chce ich wpuszczać, tak jak się to dzieje w wielu krajach europejskich. Tutaj byłby wygwizdany – mówi. Do gustu przypadł jej też system edukacji, dużo przyjemniejszy dla ucznia. – Mamy kampus, nie ma tak jak w Polsce, że uniwersytet jest rozsiany po całym mieście. Dzięki temu tworzy się społeczność. Wieczorne spotkania, gry planszowe, rozmowy, a przy stole student socjologii, astronomii, matematyki, wychowania fizycznego – dodaje. Czytaj też: Unia Europejska. Od Ligii Narodów do Brexitu",,
Nowy szef nie da Platformie zwycięstwa. Da je dopiero nowe myślenie,"Przekaz PO jest niezrozumiały. Z jednej strony Platforma stoi na straży europejskiej i nowoczesnej Polski, z drugiej broni ustawy aborcyjnej z poprzedniego wieku. I nie chodzi wcale o utrzymanie różnych frakcji w partii. Chodzi o spójną wizję państwa. PiS ją ma. Platforma boi się ją mieć.","W wywiadzie dla „Newsweeka” Tomasz Siemoniak stwierdził, że na pewno nie pozwoli, „żeby Platforma skręciła w lewo”. Prawicowy Twitter i media od razu zaatakowały kandydata na szefa PO oraz dotychczasowego wiceprzewodniczącego tej partii za hipokryzję. Bo ich zdaniem partia Tuska, Kopacz i Schetyny zrobiła to już dawno. Na dowód przywołują udział polityków PO w „proaborcyjnych Czarnych Marszach”, zawarcie koalicji ze „środowiskami ultralewicowymi” i uchylenie „ustawy obniżającej esbeckie emerytury”.",,
"Kto ma sądy, ten ma spokój","Jeśli Donald Trump zostanie kiedykolwiek zmuszony do ujawnienia finansowych sekretów, to dopiero po następnych wyborach.","Sąd Najwyższy (SCOTUS) ogłosił, że rozpatrzy pozwy dotyczące najpilniej strzeżonej tajemnicy prezydenta – stanu majątkowego. Rozprawy odbędą w marcu, orzeczenia zapadną trzy miesiące później. Nie powinniśmy jednak oczekiwać, że Trump natychmiast udostępni organom śledczym dokumenty księgowe, zwłaszcza budzące największy apetyt jego wrogów oświadczenia składane fiskusowi.             Rzekomy audyt nie uniemożliwiał ujawnienia pierwszych dwóch stron formularza 1040 plus jednostronicowego załącznika Schedule A. Zawarte w nich liczby nie mają związku z dochodzeniami IRS. Stanowią coś w rodzaju blurpa na okładce książki. Nawet jeśli Trump nie chce zdradzić treści dzieła, wolno mu powiedzieć czego dotyczy fabuła. Ze wspominanych trzech kartek dowiedzielibyśmy się ile wynosiły jego dochody brutto i netto, wydatki, które można odpisać od podstawy opodatkowania, stawka podatku federalnego, cała suma przekazana fiskusowi, składki na cele charytatywne (prawdopodobnie zero), płatności wobec stanu i miasta. Owe informacje rozwiałyby najważniejsze wątpliwości. Podczas audytu podejrzany ma prawo upublicznić także dwa inne dokumenty. List od IRS informujący, że urząd faktycznie wszczął postępowanie kontrolne, i zaprzysiężoną u notariusza listę wspólników oraz inwestorów TO. Ponieważ Trump nie upublicznił nic, do akcji wkroczyły organa śledcze. Prokuratura federalna dla południowego Nowego Jorku bada sprawę pieniędzy nielegalnie wypłaconych jego kochankom i nadużycia komitetu inauguracyjnego, który zebrał największą w historii sumę 107 mln dol. od ludzi pragnących wyrobić sobie układy z nową administracją, również cudzoziemców. Stanowy Departament Finansów prowadzi przeciw Trumpowi kilka odrębnych dochodzeń. Instytucje różnego szczebla i właściwości wszczęły śledztwa dotyczące fałszywych oświadczeń majątkowych, podejrzanych kredytów, prania pieniędzy rosyjskich oligarchów poprzez sprzedawanie im nieruchomości za gotówkę, nadużyć dokonanych podczas budowy pola golfowego na Florydzie, nowojorskiego apartamentowca, hoteli w Waszyngtonie oraz Chicago tudzież paru innych gmachów, a także zatrudniania nielegalnych imigrantów. Prokuratury D.C. i Maryland skarżą prezydenta o odszkodowanie dla subsydiowanych z lokalnych budżetów hoteli, które wskutek naruszania klauzuli apanażowej tracą klientów, ponieważ zagraniczni goście wolą mieszkać w International Hotel Washington, by zyskać przychylność właściciela. Zobacz także: Chcesz usłyszeć głos Boży? Wypisz czek na 12,99 dolarów. Gdy Duch Święty nakaże użyć karty kredytowej, usłuchaj go W ramach impeachmentu kongresmeni postawili Trumpowi zarzuty nadużycia władzy (narażenia na szwank bezpieczeństwa kraju i fałszerstwa wyborczego) oraz utrudniania pracy wymiarowi sprawiedliwości. Jednak dochodzenia poszczególnych komisji wcale się nie zakończyły. Sąd Najwyższy zbada zasadność nakazów wydanych przez trzy spośród nich, a także przez stanową wielką ławę przysięgłych obradującą na Manhattanie. Obecne, dość jasne unormowania obowiązują od roku 1927, kiedy sędziowie zmierzyli się ze skandalem łapówkarskim Teapot Dome czyli przyznaniem bez przetargu prywatnym firmom prawa eksploatowania państwowych złóż ropy naftowej. Kongres może mianowicie prowadzić dowolne śledztwa w sprawie każdej osoby prawnej lub fizycznej, jeśli przyczyniają się one do wyjaśnienia kwestii istotnych z punktu widzenia działalności legislacyjnej.Kiedyś wezwania z mocą sądową wydawał rzadko. Ich liczba rosła od czasu afery Watergate, zaś w minionym roku ustawodawcy zażądali dokumentacji od ponad 100 firm i osób powiązanych biznesowo z prezydentem oraz jego dziećmi: Donaldem Juniorem, Erickiem i Ivanką. Trump odmówił podporządkowania się nakazom. – Wszystkie dotychczasowe spory w sprawie składania zeznań czy ujawniania dokumentów rozstrzygano polubownie – podkreśla dziekan Schar School of Public Policy and Government przy George Mason University, Mark Rozell. – Gdy podejrzany odmawia współpracy, wkraczamy na teren niezbadany. Niewykluczone, że SCOTUS ograniczy prerogatywy Kongresu, zmuszając go do każdorazowego wskazywania konkretnych podejrzeń. Sądy niższej instancji uznały, że skoro chodzi o prywatne papiery, argumantacja Białego Domu jakoby wezwania naruszały „przywileje władzy wykonawszej” nie ma sensu. Zwłaszcza, że dostali je księgowi prezydenta i banki, z którymi współpracuje, a nie on sam. Dwa pozwy dotyczą nakazów skierowanych do biura rachunkowego Mazars USA, trzeci obejmuje żądania wobec Deutsche Bank i Capital One. Co zabawne, rzeczone firmy nie mają nic przeciwko ujawnieniu dokumentacji. Trzej sędziowie orzekli, że Trump się myli, a ich decyzje potwierdziły instancje apelacyjne. W sumie głos zabrało 12 członków organów federalnych, z czego dziewięciu opowiedziało się po stronie Kongresu i prokuratury. Niestety w obecnym klimacie politycznym istnieje spore prawdopodobieństwo, że SCOTUS nie potwierdzi owych werdyktów. Ośmiu z dziewięciu sędziów sprzyjających legislaturze zostało nominowanych przez demokratów, wszyscy trzej przychylni prezydentowi oraz dwaj apelacyjni kwestionujący pozew przeciw Mazars zawdzięczają stanowiska republikanom. Jeszcze lepiej wróży powodowi fakt, że wszyscy musieli brać pod uwagę precedens z 1927 r., a Sąd Najwyższy może go zmienić. Biuro rachunkowe Trumpa otrzymało w kwietniu 2019 od nieżyjącego już szefa komisji nadzoru i reformy rządu Elijaha Cummingsa nakaz wydania „wszelkich oświadczeń dotyczących kondycji finansowej, podsumowań rocznych i kwartalnych oraz raportów niezależnych audytorów”. Nie wiemy czy Mazars sporządzał także zeznania podatkowe prezydenta, ale tych domaga się z kolei przewodniczący komisji środków budżetowych Richard Neal, przeciw któremu Trump skierował pozew nierozpatrzony jeszcze w sądzie federalnym dla okręgu stołecznego. Cummingsa skłoniło do posłużenia się wezwaniem dochodzenie Biura ds. Etyki Rządu (OGE), które w maju 2018 r. odkryło, że miliarder nakłamał składając oświadczenie finansowe. Nie uwzględnił mianowicie sum wypłaconych za milczenie aktorce porno Stormy Daniels (Stephanie Clifford), z którą miał romans. Jego adwokat zeznał, że pryncypał „regularnie wyolbrzymiał wartość majątku, by uzyskać pożyczki bądź inwestycje, oraz zaniżał w celu zmniejszenia płatności podatkowych”. Innymi słowy komisja miała realny powód, by zażądać dokumentów: prace legislacyjne nad projektem ustawy zaostrzającej etyczne wymogi wobec prezydentów USA. Zaś wspomniane orzeczenie SCOTUS mówi, że „póki Kongres działa w ramach swoich konstytucyjnych prerogatyw, sądy nie mają prawa ingerować w wynikające z nich procedury”. Szczególnie istotny wydaje się głos Neomi Rao, którą Trump mianował członkinią sądu apelacyjnego w marcu na wniosek ultrakonserwatywnego stowarzyszenia Federalist Society. Rao zwróciła uwagę, że Cummings chciał badać „czy prezydent nie dopuścił się przestępstw przed i po objęciu urzędu”, tymczasem Kongresowi nie wolno prowadzić przeciw głowie państwa dochodzeń karnych niepodlegających procedurze impeachmentu. Dlatego nawet jeśli nakaz miał uzasadnienie legislacyjne, drugi z powodów wymienionych przez szefa komisji przekreślił jego znaczenie. David Tatel – mianowany przez Billa Clintona kolega Rao – bronił przeciwnej interpretacji: „Konstytucja ani prawo precedensowe nie nakazują ustawodawcom rezygnacji z dochodzeń motywowanych interesem legislacyjnym i wszczynania impeachmentu, gdy tylko zaistnieje podejrzenie, że prezydent złamał przepisy karne.” Tatel uznał, że przyjęcie opinii Rao unimożliwiłoby prowadzenie kongresmenom jakichkolwiek śledztw dotyczących lokatora Białego Domu. Kierowana przez Maxine Waters komisja usług finansowych przesłała wezwania Deutsche Bank i Capital One, by lepiej przygotować ustawę o praniu brudnych pieniędzy. Szef komisji wywiadu Adam Schiff śląc nakaz do pierwszego z tych banków, chciał „rozpoznać zakres rosyjskich interwencji w wybory federalne” Odpada zatem argument o potencjalnych przestępstwach głowy państwa. Ogółem DB pożyczył Trumpowi ponad 2 miliardy dolarów w czasach, kiedy żadna inna instytucja finansowa nie chciała robić interesów z człowiekiem uznawanym wskutek bakructw za biznesowe beztalencie oraz winnym najróżniejszych przekrętów. Sądy pierwszej instancji odrzuciły pozwy prezydenta. Debra Ann Livingstone, której stanowisko w instancji apelacyjnej powierzył George W. Bush, uznała racje Trumpa, że śledztwo ma charakter polityczny a nie legislacyjny i zmierza do skompromitowania powoda. Trzeci kazus to jeszcze inna para kaloszy. Nakaz okazania zeznań podatkowych wydany przez wielką ławę przysięgłych stanowi konsekwencję śledztwa karnego, które prowadzi prokurator okręgowy Nowego Jorku Cyrus Vance Junior. Chce postawić prezydentowi zarzuty pogwałcenia ordynacji wyborczej poprzez wypłacenie łapówek Daniels i modelce „Playboya” Karen McDougal. Podejrzany zaś utrzymuje, że póki nie zakończy urzędowania, przysługuje mu immunitet karny. W październiku adwokat Trumpa powtórzył przed sądem jego tezę, że nawet gdyby zastrzelił kogoś w samo południe na Piątej Alei, lokalne organy ścigania nie miałyby prawa wytoczyć mu procesu. Większość prawników zgadza się, że faktycznie, urzędującego prezydenta nie można postawić przed sądem karnym. Jednak immunitet nie rozciąga się na dochodzenia. Tako rzecze Sąd Najwyższy w jednomyślnej decyzji z roku 1974. Przypomnijmy jak było. Otóż jesienią 1973 r. prezydent Richard Nixon kazał zdymisjonować niezależnego prokuratora Archibalda Coxa, który usiłował zmusić Biały Dom do wydania nagrań rozmów prowadzonych w Gabinecie Owalnym. Szef Departamentu Sprawiedliwości Elliot Richardson wolał podać się do dymisji niż spełnić żądanie, i tak samo postąpił jego zastępca William Ruckelshause. Uległ dopiero trzeci w hierarchii radca generalny Robert Bork. Mianował na miejsce Coxa posłuszego Leona Jaworskiego, jednak SCOTUS kazał ujawnić kompromitujące taśmy, a prezydent w obliczu nieuniknionego impeachmentu zrezygnował ze stanowiska. Prezes federalnego sądu apelacyjnego dla dystryktu nr 2 (nowojorskiego) Robert Katzman przypomina, że identyczne stanowisko zajął 19 lat temu urząd radcy prawnego USA przy Departamencie Sprawiedliwości. Ponadto wszyscy prezydenci od czasów Jimmy’ego Cartera ujawniali oświadczenia podatkowe, więc nakaz trudno uznać za szczególnie godzący w obywatelskie przywileje Trumpa. Można oczekiwać, że w tej sprawie członkowie Sądu Najwyższego potwierdzą zasadność wezwania. Tyle, że nawet jeśli prezydent przekaże ławie przysięgłych stosowne dokumenty, to pozostaną objęte tajemnicą do czasu ewentualnego wniesienia aktu oskarżenia. A nie można go wnieść, póki podejrzany mieszka w Białym Domu. Niektórzy eksperci mają nadzieję, że SCOTUS podtrzyma orzeczenie w sprawie USA kontra Nixon oraz Clinton kontra Jones z 1998 r., kiedy oskarżony o seksualne molestowanie hostessy prezydent został zmuszony do złożenia zeznań w przedprocesowym, cywilnym postępowaniu wyjaśniającym. „Akceptacja argumentów Trumpa godziłaby w podstawy trójpodziału władzy oraz systemu kontroli i równowagi (checks and balances) mającego zapobiegać nadużywaniu władzy przez jeden z organów kosztem uprawnień innego” – podkreśla radczyni Constitutional Accountability Center, Brianne Gorod. Jednak republikanie dysponują w Sądzie Najwyższym przewagę 6:3, a Trump ma dwóch członków wiernych nie tylko prawicowym pryncypiom, lecz również jemu osobiście. Dziesięć dni po przejęciu władzy zastąpił zmarłego Antonina Scalię Neilem Gorsuchem. Następnie skłonił do przejścia na emeryturę umiarkowanego Anthony’ego Kennedy’ego i mianował w jego miejsce Bretta Kavanaugha oskarżonego o zgwałcenie licealistki. Republikanie wiedzą, że Ameryka się liberalizuje, skład etniczny społeczeństwa zmienia na ich niekorzyść, zatem wykorzystali śmierć Scalii i miękkość Kennedy’ego, by uczynić z Sądu Najwyższego ostatni bastion konserwatyzmu w wojnie kultur. Członkowie organu urzędują dożywotnio, więc prawica utrzyma większość kilka dekad. Prezydent może dzięki swoim ludziom dzierżyć władzę przez kolejne cztery lata, zaś dowody, że łamał prawo zobaczymy, kiedy stracą znaczenie dla losów kraju. Co najwyżej zaprowadzą do więzienia zwykłego obywatela Donalda Trumpa. Czytaj także: „Jak zaczepisz Trumpa, odda tak, że się nie pozbierasz”. Ale czy uniknie impeachmentu?",,
Walka z terroryzmem. Czy Europa może czuć się bezpieczna?,"– Paradoksalnie, kiedy odnosimy sukcesy na pograniczu Iraku i Syrii, to Europa powinna czuć się bardziej zagrożona – mówi „Newsweekowi” Krzysztof Liedel z Collegium Civitas.","Ubiegłoroczne, niewątpliwe sukcesy w walce ze światowym terroryzmem nie mogą uśpić czujności. Walka z islamistami nie zakończyła się. I nie zmienia tego fakt, upadku kalifatu budowanego przez islamistów na Bliskim Wschodzie. Bo choć proponowaną przez ISIS najbardziej skrajną interpretację islamu potępia przytłaczającą większość wiernych i duchownych muzułmańskich, to nawet stosunkowo niewielka grupa kilku, czy kilkudziesięciu tysięcy fanatyków jest w stanie zniszczyć nie tylko reputację religii liczącej ponad 1,5 mld wyznawców, ale także podważyć poczucie bezpieczeństwa setek milionów ludzi na całym świecie. A takich fanatyków nie brakuje. Jak się przed nimi bronić?",,
"„Budzę się i nie wiem, gdzie jestem”. Agnieszki Holland życie w podróży","Gdy byłam dzieckiem, marzyłam, żeby zamieszkać w hotelu. Z czasem hotele stały się moim przekleństwem. W kilku miałam ciężkie ataki paniki – Agnieszka Holland opowiada o swoim podróżowaniu.","AGNIESZKA HOLLAND: Tak, poczułam się trochę jak tytułowi bieguni, gdy dotarła do mnie wiadomość o Noblu Olgi. Byłam akurat w Korei: ciemna noc, a w Europie środek dnia – zupełnie inne światy.",,
Carole strzela z biodra,"Po referendum w sprawie brexitu odkryła, że wprowadzające w błąd reklamy na Facebooku mają wpływ na to, jak głosujemy. Że można manipulować wyborcami w sieci. Tak zaczęła się jej wojna z gigantami z Doliny Krzemowej.","Wrogowie mówią, że ma obsesję. Że za bardzo pyskuje na Twitterze, a w dyskusji wali na odlew. Że potrafi publicznie zrugać dostojne BBC, jeśli prowadzący nie reaguje na bełkot rozmówcy. Że jej natrętne wołanie o sprawiedliwość przyprawia o mdłości. To nie dziennikarstwo, mówią, tylko natrętny aktywizm i teorie spiskowe. Carole Cadwalladr frustruje lobbystów, polityków, rekiny biznesu, dziennikarzy mainstreamu, populistów z Europy i gigantów z amerykańskiej Doliny Krzemowej.",,
Gimnastyczka i dyktator. 30 lat temu Nicolae Ceaușescu został rozstrzelany,"Coś, co miało być procesem, trwało 100 minut. Oskarżony o ludobójstwo i wyprowadzenie z kraju miliarda dolarów Nicolae Ceaușescu został skazany na śmierć razem z żoną. Rozstrzelano ich natychmiast. Żaden kraj bloku wschodniego nie obalił władzy tak krwawo.","Najlepiej zapamiętała błoto, lód, który załamał się pod nią na jakimś bajorze, i strach, bo pogranicznicy mieli rozkaz strzelać do wszystkiego, co się rusza. Razem z sześciorgiem towarzyszy wyruszyła po północy, przez następne sześć godzin głównie pełzali. Słysząc szczekanie psów, bali się oświetlić drogę. Szli na azymut, nie wiedzieli, że minęli granicę. Dopiero gdy rankiem 28 listopada 1989 r. węgierskie służby wylegitymowały uciekinierów, okazało się, że stoi przed nimi duma reżimu Nicolae Ceaușescu.                       Ceaușescu nie dożył. Władzę absolutną stracił w kilkanaście godzin. W południe 21 grudnia wyszedł na balkon Komitetu Centralnego, by uspokoić wrzący kraj. W 1968 r. w tym samym miejscu przeżywał chwile największej chwały, gdy sprzeciwiał się inwazji na Czechosłowację. Tym razem nastawienie tłumu było zupełnie inne. Gdy nazwał protestujących w Timișoarze – to tam zaczęła się rewolucja – faszystami chcącymi zniszczyć socjalizm, usłyszał buczenie i gwizdy. Obietnica podniesienia płacy minimalnej o 200 lei nic nie zmieniła. Zamiast ostudzić emocje, tylko je podgrzał. Dzień później uciekł z żoną helikopterem z dachu Komitetu Centralnego. Do Bukaresztu wrócili już jako więźniowie. Zostali oskarżeni m.in. o ludobójstwo, w którym zginęło 60 tys. ludzi, oraz wyprowadzenie z kraju miliarda dolarów. Choć szacuje się, że reżim Ceaușescu był odpowiedzialny za śmierć dziesiątek tysięcy Rumunów, a pierwsza para faktycznie zgromadziła olbrzymi majątek, udowodnienie obu zarzutów byłoby trudne. A już na pewno nie dałoby się tego zrobić w 100 minut, a tyle trwało coś, co miało być procesem. 25 grudnia Nicolae i Elena Ceaușescu zostali skazani, a zaraz potem rozstrzelani na dziedzińcu garnizonu pod Bukaresztem. Żaden kraj bloku wschodniego nie obalił tak władzy.",,
"Co roku w Polsce od stu do dwustu dzieci trafia do zamkniętego ośrodka, choć nie popełnia żadnego przestępstwa","Płot jest zrobiony z blachy, wysoki na pięć metrów, zwieńczony drutem kolczastym, żeby pokaleczyć przy próbie ucieczki. Za płotem dwupiętrowy budynek, przed nim – kolorowe huśtawki. To ośrodek zamknięty Straży Granicznej w Kętrzynie. Jeden z trzech, w których za kratami Polska trzyma dzieci ludzi starających się o status uchodźcy.","Dwa tysiące kilometrów na południe – Moria na wyspie Lesbos. Dawną bazę wojskową zaściela gąszcz kontenerów i namiotów. Grecki płot w obozie dla migrantów jest wyższy niż polski, też z rolkami drutu kolczastego na szczycie. Wiszą na nim plakaty – rysunki zwierząt, teksty po grecku, angielsku, francusku i arabsku. Z jednego uśmiecha się koza z napisem „Jestem szczęśliwa, skacząc wokół”. Mieszka tu prawie 5 tys. dzieci, niektóre bawią się beztrosko, niektóre mają puste, poważne oczy.",,
Oficerem i szpiegiem Polański walczy o własną reputację. Ale ten pojedynek jest już przegrany,"Prawdziwym bohaterem nowego filmu Romana Polańskiego nie są ani oficer, ani szpieg, lecz honor i groźba infamii. Sięgając po kostium oskarżonego niesłusznie żołnierza, reżyser walczy o własną reputację. Ale ten pojedynek jest już przegrany.","Żołnierze! Degradują niewinnego!” – wykrzyczane na początku filmu słowa, choć padły z ust Alfreda Dreyfusa (Louis Garrel), którego mundur odzierany jest z guzików i epoletów, siłą rzeczy brzmią dziś także jak osobista deklaracja Polańskiego.                     Autorzy „The Rise of Victimhood Culture” są świadomi implikacji, jakie niesie ze sobą „kultura honoru”, gratyfikująca odwagę i siłę fizyczną, generująca przemoc i konflikt, na czele społecznych hierarchii stawiająca okrutnych, zapalczywych mężczyzn i degradująca zwolenników pokoju. Trudno dziś empatyzować z tym światem, a to empatia, czy nawet „czułość” wprowadzona dziś do naszych słowników za sprawą noblistki, Olgi Tokarczuk, wyznacza nowy kierunek – także artystycznych – poszukiwań. Oglądając „Oficera i szpiega”, pomyślałam, że młodzi twórcy skierowaliby kamerę ku tym wszystkim, którzy u Romana Polańskiego są jedynie statystami wielkiej historii: sprzątaczkom i pokojówkom podającym płaszcze czy grzebiącym w cudzych śmieciach. Kobietom zdradzającym mężów, żonom oskarżonych o zdradę i ich dzieciom. Film Polańskiego ich nie dostrzega. To opowieść o mężczyznach, mężczyznach u władzy i ich konfliktach, honorach, pojedynkach i przygodach. O przystojnych młodych mężczyznach, którzy mają rację, i brzydkich starcach, którzy jej nie mają. Ale choć reżyser zgłasza akces do tych pierwszych, jest – i pewnie już będzie – umieszczany wśród tych drugich, niechcących przyznać się do winy, do błędów. Wróćmy jeszcze do mojej ulubionej pierwszej sceny: kiedy kamera Pawła Edelmana (doszłam do wniosku, że Edelman i Polański we wspólnych dokonaniach stworzyli wizualny wzór na zimne światło, na świat bez słońca) z daleka patrzy na plac przed budynkiem szkoły wojskowej, w centrum kadru znajduje się majacząca w dali wieża Eiffla. Widzimy więc plac pełen umundurowanych, trenowanych do wojen mężczyzn, a za nimi potężnego penisa w erekcji. Trudno o wyrazistszą artystyczną autodemaskację. Choć wolałabym wierzyć, że to autorefleksja, wszak w finałowej scenie jest mężczyzna w cywilu i kobieta dokonująca nawet feministycznej transgresji. Nikt się tu nie degraduje, nikt nikomu nie rozkazuje, jest wręcz zalążek równości, a za plecami bohaterów nie sterczy groźnie żaden penis. Kiedy okowy konserwatywnej, pełnej hipokryzji moralności pękają, każdy może być tam, gdzie chce, a nie tam, gdzie musi. Dużo już miejsca poświęciłam pierwszej scenie filmu, ale przyznam, że duże wrażenie zrobiła na mnie inna, bardzo banalna i w sumie nieważna scena koncertu. Kamera wędruje wśród przybyłych, jednego z nich gra sam Roman Polański – po prostu stojąc w grupie słuchaczy. Pomyślałam, że to jest być może najdonioślejsza fantazja twórcy „Oficera i szpiega”, ukryta w filmie o honorze: być wśród swoich, nie zwracać na siebie uwagi, uczestniczyć na równi z innymi, po prostu być częścią świata kultury.",,
Straszy LGBT i imigrantami. Wspiera antyszczepionkowców i płaskoziemców. Jak działa rosyjska dezinformacja w Polsce,"– Rosji chodzi o to, żebyśmy w Europie więcej się kłócili między sobą, wtedy będziemy słabsi – mówi „Newsweekowi” dr Martyna Bildziukiewicz, jedyna Polka w zespole East StratCom Task Force, którego celem jest monitorowanie, analiza i odpowiedź na prokremlowską dezinformację.","NEWSWEEK: Wiecie w Komisji Europejskiej, ile Kreml wydaje na kampanię dezinformacyjne w UE?                  W jakich unijnych krajach Rosja wydaje najwięcej pieniędzy na dezinformację? – To zależy od priorytetów i od danego momentu. Nie zawsze największe wydane kwoty oznaczają największą kampanię dezinformacyjną – na przykład prowadzenie jej w internecie może być tańsze od produkcji telewizyjnej. Kampanie dezinformacyjne wspierane przez Kreml mają miejsce na całym świecie. Jednym z niedawnych przykładów jest operacja w Afryce: pod koniec października Facebook ogłosił usunięcie trzech siatek kont, które operowały i były koordynowane z Rosji, były powiązane z Yevgeniyem Prigozhinem, a próbowały udawać lokalne strony i konta w ośmiu afrykańskich krajach. Kreml rozwija swoje kanały również w Ameryce Łacińskiej i w świecie arabskim. Nasz zespół odnotowuje najwięcej przypadków dezinformacji w krajach sąsiadujących z Rosją - na Ukrainie, w państwach bałtyckich - i w ogóle w Europie Środkowo-Wschodniej. W Polsce też? – Tak. Aktywny jest np. Sputnik Polska, którego treści powiela wiele portali oraz administratorów i uczestników grup w mediach społecznościowych, na forach dyskusyjnych i blogach, często bez świadomości, skąd te treści się wywodzą i kto je wspiera. Część przekazów zawiera mowę nienawiści, a nawet treści rasistowskie. Czyli w Polsce rosyjska propaganda bardziej wspiera prawicę? – Przed wyborami do PE widzieliśmy, że Sputnik Polska poświęcał wiele uwagi Konfederacji. Ale nie zawsze można powiedzieć, że Kreml wspiera w Polsce jedynie narracje prawicowe. Widzimy też na przykład przekazy „sentymentalne”, próbujące udowadniać, jakim dobrodziejstwem były dla Polaków komunizm i sojusz z ZSRR. Odrębnym tematem, mocno eksploatowanym przez dezinformację, są kwestie historyczne; w Polsce przekłada się to na przykład na dezinformację wokół relacji Polski z sąsiadami, głównie Ukrainą, a także Litwą i Niemcami. Stale obecnym wątkiem są także Ukraińcy w Polsce. Duże zainteresowanie wzbudzają również stosunki polsko-amerykańskie. Machina dezinformacyjna wykorzystuje najróżniejsze narracje, narzędzia i techniki, żeby dotrzeć do konkretnych grup docelowych. Po co Rosja to wszystko robi? – Rosja chce osłabić Zachód, przede wszystkim Unię Europejską i NATO. Kreml chce też osłabić siłę oddziaływania Zachodu w krajach Partnerstwa Wschodniego (Ukraina, Białoruś, Gruzja, Mołdawia, Armenia, Azerbejdżan). Rosja obawia się, że straci wpływy w tych państwach, dlatego obserwujemy coś na kształt syndromu oblężonej twierdzy. I szczególnie w tych państwach straszy utratą ich tradycyjnych wartości, które Zachód chce zniszczyć. Im więcej chaosu i polaryzacji uda się wprowadzić, tym lepiej dla Kremla. Jakimi tematami najczęściej zajmuje się rosyjska dezinformacja? – Straszy LGBT, prawami kobiet i imigrantami. Wspiera antyszczepionkowców i płaskoziemców. Wspiera tych, którzy kwestionują racjonalne wyniki nauki. Chodzi o to, żeby wprowadzić zamęt. Na przykład w tym roku, po pożarze katedry Notre Dame bardzo szybko pojawiły się spiskowe teorie, jakoby mielibyśmy do czynienia z zamachem terrorystycznym przeprowadzonym przez muzułmanów lub nawet przez kosmitów. Poza tym wzmożone kampanie dezinformacyjne obserwujemy w okolicach ważnych rocznic historycznych. W Polsce często przy okazji rocznicy wybuchu II wojny światowej i paktu Ribbentrop-Mołotow. Pierwszym etapem walki są nasze umysły, więc musimy być krytyczni wobec informacji, na które natrafiamy. Musimy sprawdzać autorów i źródła, przyglądać się nieznanym kontom i ich aktywności w mediach społecznościowych, sprawdzać, czy na podejrzane przekazy odpowiedzieli już fact-checkerzy. Chyba największą aktywność Rosjan w czasie kampanii wyborczej widzieliśmy we Francji w 2017 roku? – W kandydata Macrona wycelowano wówczas ogromne działa dezinformacji. To były ataki personalne, narracje o ukrytych kontach bankowych na egzotycznych wyspach, ale również teorie spiskowe, według których miał być wspierany przez „lobby gejowskie” i „żydowskie”. Jednak działania przeciwko Macronowi wyszły poza zwykłą kampanię dezinformacyjną, bo przypuszczono także atak hakerski na komputery jego współpracowników. Macron w kampanii zwracał uwagę na to, że Sputnik i Russia Today (RT), to nie są media, a dezinformatorzy. A kiedy został prezydentem, podjął decyzję, że Sputnik i Russia Today nie otrzymają akredytacji do Pałacu Elizejskiego. Co RT wykorzystała do budowania swojego wizerunku jako „medium wyklętego”, które oferuje alternatywny punkt widzenia, który nie podoba się władzy, i dlatego władza go wyklucza. To przełożyło się na pozytywny wizerunek u wielu Francuzów, szczególnie po tym, jak się zaczęły protesty Żółtych Kamizelek. To przysporzyło RT wiele sympatii wśród protestujących, których przedstawiciele są bardzo często zapraszani do programów publicystycznych w RT, a jednocześnie oskarżają tradycyjne media o to, że traktują ich z góry, bo nie chcą ich słuchać. A więc RT wypełniła pewną lukę. – Zgadza się. Protestujący mówią, że nie wierzą mainstreamowym mediom, że oglądają tylko programy RT, bo twierdzą, że tylko tam pokazują o nich prawdę. Co naraża tych ludzi na niebezpieczeństwo stania się ofiarą dezinformacji w zupełnie innych tematach niż ich protesty. RT zbudowała sobie u ludzi zaufanie i teraz może nimi manipulować. Co KE może zrobić w takiej sytuacji? – Naszym zadaniem jest pokazanie, dlaczego takie media jak RT, to nie jest alternatywny punkt widzenia. Russia Today i Sputnik to platformy manipulacji i dezinformacji finansowane przez Kreml, które wspierają przekaz przeciwko Unii Europejskiej, jej państwom członkowskim, a często także poszczególnym grupom ludzi. W East StratCom Task Force identyfikujemy konkretne przypadki dezinformacji, pokazujemy je publicznie i odpowiadamy na nie. Pokazujemy także główne narracje, trendy i mechanizmy, staramy się to robić w sposób zrozumiały dla każdego. Wszystko można znaleźć na naszej stronie internetowej, jesteśmy także aktywni w mediach społecznościowych. Jesteśmy jedynym zespołem w instytucjach UE, który ma narzędzia do analizy dezinformacji pochodzącej z Kremla. Ale od grudnia 2018 roku nie jesteśmy już jedyną komórką, która zajmuje się dezinformacją w ogóle. Aktywne są między innymi przedstawicielstwa Komisji Europejskiej w państwach członkowskich i delegatury UE, a także Parlament Europejski. Komisja Europejska współpracuje także z platformami społecznościowymi. Blisko współpracujemy również z państwami członkowskimi. Czyli wasza praca głównie polega na robieniu prasówki i kontroli internetu? – Nasza praca zaczyna się od monitorowania przekazów medialnych i internetowych. W tej chwili robimy to w kilkunastu językach, od rosyjskiego i angielskiego po serbski i arabski. Następnym krokiem jest identyfikowanie przypadków dezinformacji, ich publikacja i odpowiedź na nie, a także analiza trendów. Ponadto analizujemy dyskusje w internecie i identyfikujemy próby manipulacji. Staramy się także zwiększać wiedzę o dezinformacji, uczulać na jej mechanizmy i pokazywać, jak się przed nią chronić. A współpracujecie z wywiadami? UE nie ma swojego wywiadu, ale wszystkie państwa członkowskie mają swoje. – W pierwszej kolejności jesteśmy zespołem komunikacyjnym, o wszystkich działaniach dezinformacyjnych, o których się dowiedzieliśmy, informujemy opinię publiczną i wyjaśniamy mechanizmy manipulacji. Działamy na źródłach otwartych i wszystkie efekty naszej pracy można znaleźć w internecie, wszystko jest publiczne. Ile osób pracuje w East StratCom Task Force? – W 2015 roku, kiedy zespół rozpoczynał działalność, tworzyły go trzy osoby. A dzisiaj jest nas kilkanaścioro. Poza dezinformacją zajmujemy się także komunikowaniem UE w państwach Partnerstwa Wschodniego. Zajmujecie się tylko Rosją czy także Chinami i Iranem? – East Stratcom Task Force zajmuje się Rosją. Jak wygląda współpraca KE z platformami internetowymi, głównie z Facebookiem, Twitterem, Google? – Od początku tego roku platformy raportują do Komisji Europejskiej, ile kont, które są fałszywe i rozprzestrzeniają dezinformację, zidentyfikowały, a także jakie środki podejmują, by zwiększyć przejrzystość informacji o reklamach politycznych. Platformy przystąpiły do tej współpracy z własnej woli. Jako prywatne firmy same definiują, w jaki sposób identyfikują te konta. East Stratcom Task Force ma też dobre przykłady współpracy z platformami. Kilka miesięcy temu natrafiliśmy na konto Berliner Tageszeitung na Twitterze, które próbowało pozycjonować się jako niemieckie medium głównego nurtu (sama jego nazwa była zbitką nazw dwóch znanych dzienników: „Berliner Zeitung” i „Tageszeitung”). Analiza konta i strony internetowej pozwoliła nam dowieść, że większość treści była wklejana wprost z rosyjskich mediów. Po własnej analizie Twitter zawiesił to konto. Dlaczego jest to dobrowolna współpraca? Skoro media tradycyjne obłożone są wieloma regulacjami, to czemu to ma nie dotyczyć kanałów internetowych? – W przyszłym roku Komisja Europejska podsumuje rok współpracy z platformami, wyciągnie wnioski i wyda rekomendacje. W tym momencie nie mamy wielu instrumentów, którymi moglibyśmy wpłynąć na działalność platform, szanujemy ich zasady. Ale na pewno można zrobić więcej. Mam nadzieję, że platformy będą udostępniały więcej danych analitykom z organizacji pozarządowych, think tanków i uniwersytetów, żeby mogli oni lepiej zrozumieć zjawisko dezinformacji i to, jak ono się zmienia. To pomogłoby wszystkim, zarówno platformom, jak i obywatelom. Jak oceniacie pod kątem dezinformacji działalność TVP? – Nie zajmujemy się TVP. Szkoda, bo przecież rosyjska propaganda może sprawniej działać w kraju, w którym ludzie stracili zaufanie do głównej telewizji, bo uprawia tylko rządową propagandę. – Nie dam się sprowokować. (śmiech) East Stratcom Task Force jest częścią Europejskiej Służby Działań Zewnętrznych. Szef ESDZ (Josep Borrell) jest także wiceprzewodniczącym Komisji Europejskiej.",,
"„Pan Morawiecki często zapewnia, że dba o polski naród, a potem kłamie. To dobijające”","Dziś w nocy nie spałem. Załamuję ręce, widząc, że premier mojego kraju ignoruje naszą wspólną przyszłość, grzebie nasze bezpieczeństwo i szansę na normalne życie. To mnie przeraża – mówi Michał Kiwerski z Młodzieżowego Strajku Klimatycznego.",Newsweek: Dlaczego Młodzieżowy Strajk Klimatyczny znowu wychodzi na ulice?,,
Opóźnianie apokalipsy,Cezary Michalski o książce Donalda Tuska „Szczerze”.,"Dziennik Donalda Tuska z czterech lat pełnienia przez niego funkcji szefa Rady Europejskiej to książka ogromnie ciekawa, ale też bardzo smutna. W tym czasie rozpoczyna się brexit, a prezydentem USA zostaje Donald Trump, który skutecznie zniszczy jedność Zachodu. Kryzys imigracyjny i zamachy terrorystyczne w Europie pomagają populistom osłabić Unię, przejąć władzę w Polsce i we Włoszech. Także wybuch nadziei związanych z demokratyczną i suwerenną Ukrainą kończy się z jednej strony zmęczeniem samych Ukraińców trudną niepodległością, a z drugiej strony powrotem starej Europy (nie tylko Macrona) w koleiny „polityki odprężenia” za cenę oddania Putinowi inicjatywy politycznej na Ukrainie, na Bałkanach, a może nawet w Europie Środkowej.",,
Świat na skróty,Co wydarzyło się w minionym tygodniu?,"Ponad rok zajął Bośniakom wybór premiera. Głosowanie do parlamentu odbyło się pod koniec ubiegłego roku, ale dopiero teraz przedstawicielom trzech głównych wspólnot narodowych udało się porozumieć. Szefem rządu został mianowany 58-letni ekonomista Zoran Tegeltija. Przedmiotem sporu nie była jednak osoba premiera, ale forma współpracy z NATO. Bośniacy i Chorwaci opowiadają się za akcesją kraju do Sojuszu, bośniaccy Serbowie wolą militarną neutralność.",,
– Leonardo DiCaprio płaci za podpalanie amazońskiej dżungli – twierdzi prezydent Brazylii Jair Bolsonaro,"Kłamie, ale trzyma się mocno. Podobnie jak inni populiści.","Wiecie, jak zarobić grubą forsę? – pytał Bolsonaro w cotygodniowym przemówieniu do narodu. – Ekolodzy podpalają las, wysyłają zdjęcia Leonardowi DiCaprio, a on daje 500 tysięcy dolarów. Finansujesz kryminalistów, DiCaprio, a my z tym skończymy! – mówił. Aktor oświadczył, że owszem, planuje przeznaczyć na ratowanie Amazonii 5 milionów, lecz wspomnianej przez prezydenta organizacji WorldWide Fund for Nature (WWF) akurat nie sponsoruje.",,
Optymiści od smutnych historii,"Najbardziej interesuje nas sytuacja, kiedy pytanie ekonomiczne staje się nagle kwestią moralną – mówią Jean-Pierre i Luc Dardenne. 6 grudnia wchodzi do kin ich nagrodzony w Cannes „Młody Ahmed”.","Już na początku nowego filmu braci Dardenne tytułowy Ahmed (grany rewelacyjnie przez debiutanta Idira Ben Addiego) jest po drugiej stronie barykady. Nie chce uścisnąć dłoni swojej nauczycielce Inès (Myriem Akheddiou). Bo nie podoba mu się, że jej narzeczony jest „brudnym Żydem”. Z dnia na dzień 13-latek zaczyna negować wszystko, co uznaje za nieczyste: ubiór siostry jest zbyt skąpy, nauczanie arabskiego w szkole z wykorzystaniem popowych arabskich hitów urąga religijnym przekonaniom. – Nie interesowało nas, jak ten chłopiec znalazł się w tym miejscu, bo o narodzinach ekstremizmu religijnego powstało sporo filmów – mówił mi w Cannes Jean-Pierre Dardenne. – Chcieliśmy sprawdzić, czy można zejść ze ścieżki religijnego fanatyzmu, gdy dokonało się zamachu na czyjeś życie? I co miałoby takiemu młodemu człowiekowi jak Ahmed w tym pomóc?",,
"Obecna władza jest katolicka, ale czy chrześcijańska?","Gdyby zacytować politykom polskiej prawicy św. Pawła, mogliby potępić autora Listu do Galatów za zdradę narodu, rasy i płci.","Od Jarosława Kaczyńskiego po Pawła Lisickiego, od Jarosława Gowina po Wojciecha Cejrowskiego – słyszymy te same zapewnienia, że rządząca w Polsce prawica jest nie tylko obrońcą narodowej substancji i jedynym gwarantem bezpieczeństwa ojczyzny. Broni też pozycji Kościoła katolickiego, dlatego kto nie wspiera tej władzy lub nie głosi prawicowej ideologii, jest nie tylko wrogiem politycznym, ale także wrogiem religii wyznawanej przez większość Polaków.",,
"Masz 35-45 lat, zarabiasz średnią krajową i regularnie płacisz ZUS? Jesteś frajerem","Wszystko wskazuje na to, że dostaniesz taką samą emeryturę, jak zarabiający o połowę mniej albo płacący składki nieregularnie – ustawowe minimum, wynoszące dziś tysiąc złotych.","W 2050 roku liczba ludzi zbliży się do 10 miliardów, a wiele zamieszkanych dziś regionów Afryki czy Azji przestanie nadawać się do życia. Z drugiej strony dzięki rozwojowi gospodarczemu odsetek żyjących w skrajnej nędzy spadnie w okolice zera. Lekarze dostaną narzędzia do walki z nieuleczalnymi dziś chorobami, spadnie liczba konfliktów zbrojnych. Energia będzie powstawać ze źródeł odnawialnych, a nad wszystkim czuwać będą zalążki sztucznej inteligencji. Tak przynajmniej wynika z prognoz ONZ i Banku Światowego.",,
Kofi Kingston i jego ulubione hobby: gry wideo,"Po zdobyciu wszystkiego, co się dało w World Wrestling Entertainment, Kingston chce poświęcić więcej czasu na swoją pasję: gry wideo.","Najpopularniejszy imigrant z Ghany wywalczył wiele tytułów, ale dopiero niedawno zrealizował marzenie o indywidualnym mistrzostwie wagi ciężkiej WWE. Wkrótce potem uzyskał również tytuł czempiona kanału You Tube UpUpDownDown (UUDD) pokonując Jacka Gallaghera w Mortal Kombat 3.",,
"Imigranci w USA. Pracują, płacą składki, ale są nielegalni",Rząd Trumpa organizuje masowe łapanki nielegalnych gastarbeiterów. Ich pracodawcy pozostają bezkarni.,"Prezydent nie zbudował muru, ale zaostrza represje wobec cudzoziemców pracujących w USA bez zezwolenia. Agenci Biura Ścigania Przestępstw Imigracyjnych i Celnych (Immigration and Customs Enforcement, ICE) dokonali nalotów na siedem fabryk brojlerów w Mississippi, aresztując 680 osób. Akcji na taką skalę nie widzieliśmy od ponad 10 lat.                         Nielegalni płacą czynsz, jedzą, zmieniają ubrania, chodzą do kina, korzystają z telewizji kablowej, telefonów, internetu. Stymulują wzrost PKB samym przebywaniem na obszarze USA. Instytut badawczy Bell Policy Center z Kolorado wyliczył, że każdy nielegalny imigrant pracujący w tym stanie stwarza 0,8 etatu zajmowanego przez Amerykanina. Czytaj też: Donald Trump obiecał swoim zwolennikom zagrodzenie południowej granicy USA. Jeśli tego nie zrobi, może stracić stanowisko Wbrew powszechnej opinii przybysze płacą podatki. Jedni używają do tego celu numeru identyfikacyjnego pracodawcy widniejącego na formularzu wypłaty. Inni wykorzystują kupione na lewo karty ubezpieczenia społecznego (Social Security). Urząd podatkowy (IRS) doskonale wie, że numery są fałszywe, ale chętnie przyjmuje pieniądze. Nielegalni wpłacają ponadto duże sumy na fundusz rent inwalidzkich (Social Security Trust Fund) oraz ubezpieczenia medycznego dla emerytów (Medicare), przy czym mało który spełnia wymogi uprawniające po latach do korzystania ze świadczeń, więc pieniądze zostają w budżecie Agencji Ubezpieczeń Społecznych (Social Security Administration). Co roku państwo zarabia tym sposobem 7 mld dol. Amerykanie nie chcą pracować fizycznie, tymczasem samo rolnictwo i przetwórstwo żywności potrzebuje 22 milionów robotników. W 1965 roku dzięki poparciu lewego skrzydła demokratów i liberalnych republikanów, prezydent Lyndon Johnson przeforsował ustawę imigracyjną, która między innymi zakończyła tzw. Program Bracero (importu meksykańskiej siły roboczej). Wszedł on w życie po przystąpieniu USA do II wojny światowej. Chodziło głównie o robotników rolnych, ale związki zawodowe i tak były mu przeciwne, twierdząc, że gastarbeiterzy psują rynek, bo obniżają stawki płacone Amerykanom. Związkowcom udało się przekabacić rząd, lecz tania siła robocza stanowiła dla właścicieli gospodarstw zbyt wielką pokusę. – Ludzie, których obejmował Program Bracero nadal uprawiali amerykańską ziemię oraz ściągali krewnych i znajomych, tyle, że z pogwałceniem przepisów imigracyjnych – wyjaśnia profesor polityki etnicznej Peter Skerry. – Ustawowe limity dla Ameryki Łacińskiej w połączeniu ze zmianą strategii rolnej państwa sprawiły, że legalna dawniej imigracja stała się nielegalna. Problem pogłębiły przemiany gospodarcze po obu stronach granicy. W roku 1965 zaczęła narastać dysharmonia między systemem legalnej imigracji a rzeczywistością ekonomiczną. Urbanizacja i koncentracja przemysłu skłoniła Meksykanów i mieszkańców Ameryki Środkowej do wędrówki na północ w poszukiwaniu pracy. Amerykanie tymczasem stawali się społeczeństwem coraz bardziej wykształconym i stroniącym od wysiłku fizycznego. – W latach 50. ponad połowę siły roboczej stanowiły osoby, którym nie udało się dotrwać w szkole do matury. Dziś to zaledwie 5 procent dorosłych obywateli Stanów Zjednoczonych – podkreśla Tamar Jacoby, prezydent koalicji pracodawców ImmigrationWorks USA. – 70 proc. PKB stanowią wydatki konsumenckie, tymczasem liczba Amerykanów zwiększa się o 1 proc. rocznie. – Prawo popytu i podaży zwycięża przepisy kodeksowe – mówi Jeremy McKinney z American Immigration Lawyers Association. – Kongresmeni nie są głupi, doskonale wiedzą, że czarny rynek pracy nakręca gospodarkę. Według oficjalnych wyliczeń rządowych 49 proc. robotników rolnych to nielegalni imigranci. Jedna piąta z nich mieszka u swoich pracodawców, którzy odliczają opłaty za kwaterę i wyżywienie od pensji. Zdaniem adwokata układ podtrzymują wszyscy zainteresowani włącznie z funkcjonariuszami ICE i organami wymiaru sprawiedliwości. Uważają, że nie warto egzekwować przepisów, bo grzywny są niskie, a procedura uciążliwa. Ale bezkarni pozostają jedynie pracodawcy. – Rząd nie ma oporów, by stosować te same bezsensowne przepisy wobec pracowników – dodaje McKinney. Zaś wspomniany wcześniej urzędnik DHS powiedział „Newsweekowi”, że nawet członkowie gabinetu Trumpa wiedzą o nieskuteczności podejmowanych działań. Ale prowadzą je nadal dla zysków politycznych, krzywdząc tysiące ciężko pracujących, uczciwych ludzi, których jedyną winą jest naruszenie martwych przepisów wizowych. Zobacz także: Prywatne więzienia w USA to biznes przynoszący 5 miliardów dolarów rocznie. Dlatego firmom prowadzącym zakłady karne zupełnie nie zależy na resocjalizacji skazańców",,
"„Gdy brakuje na buty dla dzieci, trudno walczyć o wolność”","Niedawno znany dziennikarz napisał na Facebooku: „Wszyscy, którzy głosowali na PiS wypie***ać z moich znajomych”. Nie wiem, czy istnieje lepszy sposób, by nie mieć żadnego wpływu na sytuację niż odcięcie się od ogromnej części społeczeństwa. Taka strategia może spowodować, że w kolejnych wyborach ta partia osiągnie jeszcze wyższe poparcie, nawet 70 procent – mówi Justyna Kopińska, autorka reportaży.","NEWSWEEK: Podobno prosi pani organizatorów spotkań autorskich, by nie zadawano podczas nich pytań o politykę. Zmieniła pani zdanie czy może wymiana zdań z Krystianem Lupą była spontaniczna?",,
Kryminał z przesłaniem,"Don Johnson opowiada o serialu „Watchmen” i kryminale „Na noże”, w którym gra z Jamie Lee Curtis, Danielem Craigiem, Christopherem Plummerem i Chrisem Evansem. W kinach od 29 listopada.","DON JOHNSON: Jeśli aktor szuka projektów, w których wydźwięk bierze górę nad materiałem do grania, przestaje być aktorem. Staje się aktywistą albo ideologiem. Nie ma dla mnie ważniejszego kryterium przy doborze roli niż jakość scenariusza. A że zdarza mi się grać w produkcjach, które komentują otaczającą nas rzeczywistość, to raczej efekt dojrzałości stojących za nimi artystów. „Watchmen” to luźna adaptacja komiksu, a „Na noże” wariacja na temat kryminału Agathy Christie. Oba gatunki kojarzą się z rozrywką, ale szczęśliwie doczekałem czasów, w których nawet rozrywka obfituje w społeczne komentarze.",,
Zagłada misia koala. Czy to koniec australijskiego symbolu?,"Olbrzymie pożary w Australii mogą oznaczać koniec koali, który stał się symbolem tego kontynentu. Sytuacja tych zwierząt jest dziś katastrofalna.","Ten filmik nakręcony komórką i wrzucony do internetu sprawia, że ludziom ściska się serce. Środek australijskiego buszu, wokół szaleje ogień. Na ziemi, wśród płomieni, miota się koala. Nie wie, w którą stronę uciekać, jest ogłupiały z gorąca, braku wody, dymu. Na szczęście w pobliżu jest droga, którą przejeżdża samochód. Kobieta wskakuje pomiędzy płonące krzewy. Polewa zwierzę wodą, bierze je na ręce i wynosi w bezpieczne miejsce.",,
Wyzywani od małp piłkarze mają dość bierności,"Dani Alves nazywa Paryż miastem pełnym rasistów, Mario Balotelli kopie w kiboli Werony piłką, grający na Ukrainie Taison pokazuje tłumowi na trybunach środkowy palec","Było niedzielne popołudnie w Weronie, trwał mecz, gdy Mario Balotelli – włoski napastnik Brescii, syn imigrantów z Ghany – nagle chwycił piłkę, wykopał ją w kierunku trybuny, z której spadały na niego rasistowskie obelgi. Wściekły chciał zejść z boiska, ruszył w kierunku szatni, ale koledzy z drużyny i rywale przekonali go, by wrócił. Potem strzelił nawet przepięknego gola, choć Brescia ostatecznie przegrała.",,
"„Przeżyli stan wojenny, to i brexit przeżyją”. Polacy na Wyspach","Nie mam nic do stracenia – mówi Paulina, która przyjechała do Londynu kilka tygodni przed zapowiadanym brexitem. Dominika i Dawida nic nie przekona do powrotu do Polski. Chcą kupić dom i założyć rodzinę",Paulina wysiada z autokaru na dworcu Victorii. Mimo 25-godzinnej podróży z Bydgoszczy jest pełna optymizmu i energii.,,
Jak rugby połączyło lud tęczy,"Pod wodzą pierwszego czarnoskórego kapitana lud tęczy stał się narodem rugby. Sport, który długo dzielił Afrykę Południową, znów ją połączył i dał nadzieję na odrodzenie.","Finał z Anglią oglądałam z przyjaciółmi. Kiedy wracałam do domu, przechodnie tańczyli i śpiewali, kierowcy trąbili jak oszalali, ludzie ryczeli przez otwarte okna samochodów i wymachiwali flagami Springboków [narodowej drużyny RPA – red]. Wszędzie euforia, poczucie jedności i wspólnoty – opowiada mi Laura De Matos, wykładająca dziennikarstwo w Johannesburgu. Dla niej zwycięstwo w Pucharze Świata (największej sportowej imprezie w tym roku) było czymś w rodzaju przebudzenia. – Po raz ostatni przeżyłam coś takiego w lutym 1990 roku, kiedy z więzienia wypuszczono Nelsona Mandelę. Byłam jeszcze dzieckiem, ale pamiętam, jak mama powiedziała, że dzieje się historia, a my musimy być jej częścią. Wtedy czułam się jak ktoś, kto bardzo długo żył w ciemności i nagle zstąpiło na niego światło. Teraz było podobnie. Żyjemy w ponurych czasach i nagle błysnęła iskra nadziei. Właśnie dlatego zdobycie pucharu jest tak ważne. Niemal symboliczne znaczenie ma dla mnie fakt, że dzieje się to ćwierć wieku po pierwszych wolnych wyborach, które wyniosły Mandelę do władzy.",,
Upadek burmistrza Ameryki,"Rudy Giuliani miał bronić Donalda Trumpa przed specjalnym prokuratorem, a wplątał go w aferę grożącą impeachmentem. Trudno orzec, kto dziś decyduje o losach Ameryki: nieudacznicy czy zdrajcy.","Był taki czas, że Giulianiego podziwiał cały świat. 11 września 2001 r., kiedy George W. Bush siedział schowany w bunkrze, burmistrz Nowego Jorku kierował akcją ratunkową, pocieszał, uspokajał, dementował złowróżbne plotki, targował się o dotacje kryzysowe z legislaturą stanową i Kongresem. Prezydent dukał niezbornie o terrorystach: „znajdziemy tych ziomali” (nawet w obliczu tragedii nie umiał wyzbyć się maniery teksańskiego równiachy). Giuliani stał na posterunku.",,
Upadek wielkiego miasta. Dlaczego Paryż śmierdzi,"Szczurów jest tu kilka razy więcej niż mieszkańców. Wielu paryżan twierdzi, że ich miasto nigdy nie było tak brudne jak dziś. I nie nadaje się do życia.","Jednym z moich ulubionych miejsc w Paryżu jest sklep Aurouze w samym centrum, od 150 lat specjalizujący się w walce ze szkodnikami. W jego witrynie umieszczono przeróżne ofiary działalności firmy – np. „szczury złapane w Halach w okolicach roku 1925”. Sklep został uwieczniony w filmie „Ratatouille”: ojciec pokazuje go głównemu szczurzemu bohaterowi – Remy’emu – jako dowód, że przyjaźń między gryzoniami a ludźmi jest niemożliwa.",,
"Artystka, która nagrała album w akcie politycznego protestu","Nowa płyta latynoskiej wokalistki to nie tylko kompilacja złotych przebojów, ale również akt politycznego protestu.","Album „¡Spangled!” jest dzieckiem 37-letniej piosenkarki i gitarzystki Gabby Moreno oraz kompozytora tudzież aranżera Van Dyke’a Parksa, a powstawał przez 10 lat. Zabiera nas w sentymentalną podróż po Ameryce Południowej, przywołując wiele stylów i gatunków tamtejszego retropopu wzbogaconego brzmieniem orkiestry. W czasach narastającej ksenofobii i nietolerancji wobec imigrantów stanowi artystyczną ripostę na poczynania rządu.",,
"Jak walczyć z faszyzmem w czasach w których udajemy, że faszyzmu nie ma","Jak walczyć z faszyzmem w czasach w których udajemy, że faszyzmu nie ma – opowiada Joanna Mytkowska dyrektorka Muzeum Sztuki Nowoczesnej i współautorka wystawy „Nigdy Więcej”.",Aleksander Hudzik: Wystawa „Nigdy więcej” to antyfaszystowski manifest?,,
"Elizabeth Warren. Bojowniczka, która może pokonać Trumpa","Elizabeth Warren wychodzi na czoło zmagań o prezydencką nominację lewicy. Republikanie straszą, że jest socjalistką, ale w starciu z Donaldem Trumpem rzekomy radykalizm zaszkodziłby jej mniej niż realny brak charyzmy.","Siedemdziesięcioletnia senator z Massachusetts bije rywali na głowę popularnością w jednej grupie demograficznej – celebrytów. Jej zalety sławili, a kampanię wspierali finansowo m.in. Danny DeVito, Barbra Streisand, Amy Schumer, Scarlett Johansson, Cher. Ostatnio do grona fanów dołączyli George Soros i John Legend. Choć pieniądze się przydadzą, entuzjazm możnych tego świata nie pomaga budować wizerunku bojowniczki o prawa zwykłych Amerykanów.",,
"Polska staje się krajem imigranckim, wielojęzycznym i wieloreligijnym","Biała Polska? Raczej kolorowa i mówiąca różnymi językami – twierdzą cudzoziemcy, którzy osiedlają się nad Wisłą. Każdego roku są ich setki tysięcy. Kiedy zaczniemy ich zauważać?","Lee-or Sfaradi ma dwadzieścia sześć lat i przyjeżdża do Polski w każdej wolnej chwili, ma tu chłopaka. Tylko w tym roku jest tu już szósty raz i coraz częściej myśli, że mogłaby zostać na stałe. Po dwóch latach armii, która w Izraelu jest obowiązkowa dla wszystkich, i czterech latach studiów pielęgniarskich ma ochotę pomieszkać z dala od domu. Z dala nawet od Tel Awiwu, w którym jest zawsze ciepło i który prawie nigdy nie śpi.                       – Żywność w Polsce była na kartki, ale to nie było dla mnie dokuczliwe – opowiada. Wietnam też był socjalistyczny. – Mnie i moim kolegom Polska wydała się państwem dobrobytu. W domu bywałem głodny, bo ciągle brakowało jedzenia. Tutaj, przy wszystkich problemach tamtej Polski, był luksus. Wietnam opuszczał z myślą, że już nie wróci. Na studiach przez rok uczył się polskiego, potem wziął roczny urlop dziekański, żeby przedłużyć pobyt w Polsce. Ambasada upominała się o swoich obywateli, kiedy kończyli studia. – Studentów zmuszano do powrotu – opowiada Tomek. – Mieliśmy praktyki na statkach, niektórzy korzystali z tego, żeby uciec na Zachód. Inni próbowali zostać w Polsce. Zwłaszcza że od końca lat 80. widać było, że szykują się zmiany. Oglądaliśmy strajki robotników i studentów, debatę Wałęsa – Miodowicz, Okrągły Stół, wybory czerwcowe. Widzieliśmy, jak co bardziej przedsiębiorczy Polacy zaczęli zajmować się handlem. Przejścia podziemne, chodniki i place zapełniły się drobnymi handlarzami. Ja sam zajmowałem się handlem obwoźnym. Sprzedawałem ubrania na bazarach w okolicach Szczecina, Świnoujścia i Krakowa. Studenci i doktoranci, którzy osiedlili się w Polsce w latach 80., do dziś stanowią szkielet tutejszej społeczności wietnamskiej. – Są dobrze wykształceni, otwarci, dobrze mówią po polsku, działają na rzecz integracji, starają się o kontakty z Polakami – opowiada Tomek. – Ci, którzy przyjechali później, integrowali się już słabiej. Tomek przyznaje, że Polacy i Wietnamczycy żyją dziś obok siebie, ale osobno. – Polacy niechętnie przyjmują do pracy Wietnamczyków, a Wietnamczycy w pierwszej kolejności szukają zatrudnienia wśród swoich – tłumaczy. – Sytuacja się zmienia, ale powoli. Władza nie pomaga. Samorządy, na przykład Lesznowoli, Raszyna czy Warszawy, pracują na rzecz integracji cudzoziemców. – Niestety na szczeblu krajowym jest zupełnie na odwrót: udają, że nas nie widzą – wzdycha Tomek. – To jest marnowanie wielkiego potencjału. Szczególnie w przypadku drugiego pokolenia, które już urodziło się w Polsce. To przecież są Polacy, chodzą do polskich szkół, polski jest ich językiem ojczystym. Nie wiem, czemu państwo udaje, że ich nie widzi. – Jest wyraźna różnica między podejściem Polaków i tym, co mówią niektórzy politycy – potwierdza Yusuke Koike. Ma 32 lata, wychował się w Tokio. Prowadzi degustacje sake. – Owszem, niektórzy Polacy mają w sobie dużo złości, boją się o przyszłość, martwią się, że cudzoziemcy zabiorą im pracę. Takie postawy widać na niektórych demonstracjach i marszach. Za to zupełnie nie ma ich w bezpośrednich kontaktach. Polityka odwołuje się do emocji, których w rozmowach ze zwykłymi Polakami nie widać. Jesteście lepsi niż wasza polityka. Dziś Yusuke mieszka w Legionowie, rodzinnym mieście swojej żony. Uwielbia polską kuchnię. Najchętniej karkówkę, a najlepiej taką z grilla, nad Wisłą. – Polska ma niezwykłą dynamikę. Mieszkam tu od trzech lat i widzę, jak szybko kraj się zmienia. Znam Koreańczyków, Włochów, Francuzów – wszyscy dobrze się tu czują. Warszawa staje się coraz bardziej kosmopolityczna, na wzór Paryża i Londynu. Dúnia Pacheco ma trzydzieści trzy lata. Urodziła się w małym miasteczku w Angoli, ale dzieciństwo spędziła w stolicy kraju Luandzie, bo jej rodzina musiała uciekać przed wojną. Wojnę Dúnia pamięta jak przez mgłę: odgłosy wystrzałów, ciała na ulicy. – Miałam dwa, może trzy lata, kiedy zamieszkaliśmy w Luandzie. Wielkie miasto, bardzo zróżnicowane: w jednej części stoją piękne wille z ogrodami, w innych są slumsy z domami z blachy. Ludzie są skupieni na tu i teraz, nawet w trudnych warunkach potrafią widzieć radość. Muzykę słychać wszędzie. Wszyscy trzymają się razem. W Polsce jest inaczej, ludzie są chłodniejsi. U mnie w bloku znam paru sąsiadów, niektórzy nawet nie odpowiadają na „dzień dobry”. Ojciec Dúni jest dyplomatą. W 1999 roku przyjechał na placówkę do Warszawy. Dúnia miała wtedy trzynaście lat. Przez parę miesięcy uczyła się polskiego, potem poszła do gimnazjum. – Misja ojca trwała trzy lata. Rodzice wrócili do Angoli, a ja, moi starsi bracia i siostra zostaliśmy tutaj. Chcieli, żebyśmy mieli jak najlepsze wykształcenie – wspomina. – Większość dzieciaków reagowała na mnie pozytywnie. Niektóre mniej. Bo byłam czarna, inna. Zdarza się, że ludzie Dúnię wyzywają. Standardowo: od czarnuchów, asfaltów i małp. Jest też wiecznie popularne Bambo. Ze względu na wierszyk. – Nie lubię go. Dla wielu Polaków każdy czarny jest Bambo – wzdycha Dúnia. – Nawet kilkuletnie dzieci posługują się tym wyrazem, kiedy chcą kogoś obrazić albo powiedzieć: „O, czarny!”. Na szczęście wielu ludzi ma gdzieś, czy jestem czarna, czy nie, z tymi się trzymam. Skończyła stosunki międzynarodowe, ale żyje głównie z tańca. Od 11 lat prowadzi zajęcia i warsztaty ze współczesnych tańców afrykańskich w Polsce i za granicą. Prowadzi bloga. Nie zamierzała zostawać w Polsce, ale tuż przed magisterką zakochała się w Polaku. W białym Polaku, podkreśla. Bo przecież Polak może być też czarny. – Polska już nie jest biała – mówi Dúnia. – A szczególnie Warszawa. Warszawa jest wielokulturowa. Prawie wszyscy tu są słoikami: białymi, czarnymi, z Lublina, z Radomia albo z Angoli. Tutaj tę wielokulturowość widać. Nie ma znaczenia, czy ona się komuś podoba, czy nie. To po prostu fakt. W innych miastach jest trochę gorzej. W Warszawie coraz mniej ludzi gapi się na czarnego. W mniejszych miastach wysiadam z pociągu na dworcu i od razu czuję na sobie spojrzenia. – Mam dwoje dzieci: rok i trzy lata. Nigdy nie jesteś zbyt mały, żeby czuć, że traktują cię inaczej. Już są pierwsze sygnały, że trzeba o tym rozmawiać w domu. W domu muszą być naprawdę solidne wartości i wzorce. Trzeba wzmacniać dzieci, żeby się nie dały. Nie musi być łatwo. – Któregoś wieczoru wracałem z imprezy, czekałem na przystanku autobusowym – opowiada Nigel Omari, dwudziestopięcioletni student medycyny z Ghany. Od trzech lat w Lublinie. – W pobliżu stało parę osób, patrzyli na mnie i śmiali się. Jeden powiedział: „Wracaj do Afryki”, rozumiem, że to miało być rasistowskie. Potem jeden gość rzucił kamieniem w szybę na przystanku. Ale to był jeden taki przypadek. Na co dzień Polacy są przyjaźni, mili, mówią po angielsku. Może trochę zbyt łatwo osądzają innych, oceniają. Prawdziwe różnice wychodzą w kontaktach z dziewczynami. – Polscy faceci dają dużo prezentów – śmieje się Nigel. – Ciągle kwiaty, drobiazgi. U nas prezenty kobietom daje się tylko na szczególne okazje. Najgorsze są procedury. Mykoła, dwudziestoośmioletni Ukrainiec, żeby zaczepić się w Polsce, musiał przyjechać, wynająć mieszkanie, znaleźć pracę, ale oficjalnie nie mógł pracować, bo musiał trzy miesiące czekać na pozwolenie („Pracowałem u znajomego. Pomagałem mu przy domu, na działce”), wrócić na Ukrainę, przez miesiąc czekać na wizę, wrócić do Polski. Pozwolenie na pracę jest ważne rok. Po roku należy wyrobić nowe, a wcześniej wrócić do domu i miesiąc czekać na nową wizę. Mykoła mieszka w Polsce już trzy lata. Po roku pobytu pozwolenie na pracę wystawiono mu na trzy lata, teraz musi już tylko raz w roku wyjeżdżać na miesiąc i załatwiać wizę. – Polacy chętnie przyjmują do pracy Ukraińców – mówi. – Tylko system jest trudny. Prawo zdaje się nie nadążać za rzeczywistością. Chciałbym zostać w Polsce. Na Ukrainę już raczej nie wrócę. Na Zachód też wolałbym nie jechać, bo jednak im dalej, tym bardziej się ludzie różnią. A my jesteśmy do siebie podobni. Ołeh, kierowca Ubera, w Polsce od trzech lat, potwierdza: Polacy i Ukraińcy mogą się łatwo dogadać. Przez pół roku mieszkał w Płocku, przez rok w Łodzi. Pracował na budowach i na czarno jako pracownik fizyczny w magazynach. Od prawie półtora roku jeździ uberem po Warszawie i trochę się w tym czasie o Polakach nauczył. – Przy pierwszym kontakcie jesteście dość zamknięci, ale dla swoich serdeczni. Czyli: jak wieziesz Polaka, to on siedzi z nosem w telefonie i jakby ściana była. Zagadasz: odburknie. Zagadasz drugi raz, uśmiechniesz się przez ramię i inny człowiek. Zapyta, jak się tu mieszka, wysłucha, jak się chcesz pożalić, że cię szef wykorzystuje. Polacy się sami czują wykorzystywani, więc się solidaryzują. Za wielu złych doświadczeń Ołeh nie miał. Parę razy ktoś mu powiedział, że Polak nigdy nie zaufa Ukraińcowi, bo Wołyń. Czasem po pijaku pasażer klepie po ramieniu i mówi: „Lepszy Ukrainiec niż ciapaty”. – Najgorsza jest polityka – irytuje się. – Ciągle wam wmawiają, że ktoś wam chce coś zabrać albo was wykorzystać. Jak ludzie będą za bardzo słuchać polityków, to będzie nieszczęście. Znów was ruscy capną. Dopiero będziecie płakać za Europą. Alona przyjechała do Polski sześć lat temu (właśnie złożyła pracę magisterską na uczelni) i przyznaje, że dziś Polacy mają o Ukraińcach trochę gorszą opinię niż kiedyś. – Jak ja przyjechałam, ludzie byli życzliwi, pytali, co tu robię. Teraz jest bardzo wielu Ukraińców, nie zawsze super. Są dzieci bardzo bogatych ludzi, wychowane w luksusie, przez nich Polacy mają złą opinię o nas. Trochę tak jak z Polakami w Londynie. Tam też o was różnie mówią. Alona przyjechała do Warszawy na studia. Na cały czteropiętrowy akademik było tylko ośmioro Polaków. – To była uniwersytecka drużyna piłkarska. Wyszło, że wszyscy mieszkali w pokojach obok mnie. Zaprzyjaźniliśmy się. Oni mi bardzo pomogli z językiem, z oswojeniem się. Jakoś tak poszło, od tego czasu już było dobrze. Chciałabym bardzo tutaj zostać. Tu dorastałam. Dla mnie Polska to wolność. Oficjalnie Rusłan ze swoim ogromnym plecakiem Uber Eats na plecach w zasadzie nie istnieje. Owszem papiery ma, w dokumentach uczelni jest. Ale ludzie jak patrzą, to nie widzą Rusłana, tylko obcego. Rusłan stara się tym nie przejmować, bo dopiero startuje. – Chcę tu zostać na dłużej – uśmiecha się i mówi, że najważniejsze to mieć plan. A plan Rusłana jest taki: najpierw na spółkę z kumplem Hindusem oszczędzić parę groszy na samochód. W środku może być trup, byle z zewnątrz się nie rozpadał. Z tym samochodem Rusłan awansuje na uber driver. We dwóch będą mogli śmigać uberkiem dwadzieścia cztery godziny na dobę. Oszczędzą, kupią drugi samochód i wynajmą go dwóm innym Hindusom. Potem kupią jeszcze kilka. W ten sposób Rusłan z Uber Eatsa stanie się Polakiem. Taki jest cel. – W Polsce są możliwości – rozmarza się, zacierając dłonie w rękawiczkach. – Na razie dopiero zaczynam, jestem na dole, a na dole każdy jest „ciapaty”.   Unia Europejska – 3,2 mln 1. Polska – 635 335 2. Niemcy – 543 571 3. Wielka Brytania – 450 775 4. Francja – 264 876 5. Hiszpania – 259 600 * Dane Eurostatu. Dotyczą osób przyjeżdżających do danego kraju po raz pierwszy. Zobacz też: Ukraińcy coraz chętniej osiadają w Polsce i chcą zakładać tu rodziny. Skąd to wiemy? Z ich telefonów komórkowych",,
"Jak nie zintegrujemy imigrantów, to Polska pogrąży się w kulturowych konfliktach","Jeśli nie stworzymy sensownej ścieżki dla imigrantów, żeby zalegalizowali swój pobyt, zintegrowali się i mieli jasną drogę do obywatelstwa, to z dużym prawdopodobieństwem czeka nas katastrofa.","DR HAB. PAWEŁ KACZMARCZYK: To trudne pytanie. Przez kilka lat byłem w zespole doradców strategicznych premiera. Celem zespołu była próba odpowiedzi na wyzwania o charakterze globalnym. Dziś – co jest uderzające dla naukowców – coraz częściej mamy wrażenie, że instytucje publiczne nie są zainteresowane naszą wiedzą. Paradoks polega na tym, że ekspertyzy dotyczące migracji wykonujemy na potrzeby Komisji Europejskiej, Banku Światowego, OECD, ale ze strony rządu Polski takie zapotrzebowanie jest bardzo niewielkie.",,
"OPINIA
Od przywódców takich jak Andrzej Duda należałoby wymagać, by powstrzymali się od żenujących dowcipów","Z dowcipu Andrzeja Dudy wynika, że wizerunek Afryki w Polsce nadal kształtuje wiersz Juliana Tuwima „Murzynek Bambo”.","Prezydent Putin zaprosił do Rosji większość przywódców państw afrykańskich i zapowiada rozwój handlu. Chiny mniej mówią, tylko w praktyce rozwijają współpracę gospodarczą. O ile trudno Polskę porównywać do mocarstw globalnych, to od przywódców takich jak Andrzej Duda należałoby wymagać przynajmniej rozumienia rosnącego znaczenia Afryki i powstrzymania się od żenujących dowcipów.",,
Poprawność polityczna stała się narzędziem dyktatury?,"Meghan Daum krytykuje wykorzystywanie krzywdy jako broni przez ruch MeToo. Sugeruje, że jakkolwiek straszliwie nie traktowałaby administracja Donalda Trumpa nielegalnych, latynoskich imigrantów, to wydarzeniom na południowej granicy USA do Holokaustu trochę jednak brakuje. Taka jest kontrowersyjna!","Wierzcie lub nie, ale niektórzy naukowcy i pisarze, bynajmniej nienoszący czerwonych czapeczek z napisem „Przywrócić Ameryce wielkość”, zaczynają narzekać na polityczną poprawność doprowadzoną przez lewicę do absurdu.",,
Kim są kobiety Konfederacji? „Wypowiedzi pana Korwina często są wyrywane z kontekstu”,"Chcą tradycyjnego modelu rodziny, widzą zagrożenie w imigrantach, a o Januszu Korwin-Mikke mówią zgodnie: elegancki dżentelmen. Kim są kobiety, które wprowadziły do Sejmu skrajnie mizoginistyczną partię?","– Popieram Konfederację, bo dba o tradycję i wiarę, żeby dzieci nie były doświadczane pruderyjną seksualizacją w szkołach. Poza tym również kobietom należy się obniżka podatków, bezpieczna Polska i ochrona przed masową imigracją, która jak wszyscy wiemy bardzo zagraża płci pięknej. To co proponował ludziom PiS pod płaszczykiem prawicy to nic innego jak obłuda i mydlenie oczu - mówi nam 26-letnia Zuzanna Trela, pracująca w jednej z warszawskich firm projektowych.",,
"Łączy ich niechęć do Żydów, kobiet i wegan. Kim są Konfederaci?","Utyskują, że wegan jest więcej niż katolików, łączy ich niechęć wobec Żydów, i oględnie mówiąc pragnienie, by kobiety zostały w domu. Są wśród nich monarchiści, narodowcy i libertarianie. Kim są skrajnie prawicowi politycy, którzy przekonali do siebie ponad milion Polek i Polaków?","„To pierwszy raz kiedy faszyści jako jedno ugrupowanie weszli do Sejmu” – pisze o Konfederacji tygodnik „Polityka”. „Przeprowadzili naprawdę dobrą kampanię. Wyraźnie przeważały w niej wątki libertariańskie” – mówi nam prof. Rafał Chwedoruk, politologi z Uniwersytetu Warszawskiego. I dodaje, że już od czasów Janusza Palikota i Pawła Kukiza widać, że w Polsce istnieje pewna nisza dla partii o charakterze radykalnie wolnorynkowym, podszytym pewną dozą symbolicznej antysystemowości. Niezależnie od powodów 11 polityków (z list Konfederacji nie dostała się do Sejmu żadna kobieta), którzy sami określają siebie za bardziej prawicowych niż PiS, lada chwila zasiądzie w sejmie. Kim są i co mówią? Przyjrzeliśmy się pięciu najbardziej reprezentatywnym z nich.",,
"Brexit? Gdyby dziś doszło do referendum, większość Brytyjczyków głosowałaby za pozostaniem w Unii","Brytyjczycy, którzy w referendum 2016 roku głosowali za brexitem, niechętnie dziś wspominają tę decyzję. Bardziej niż głosu wstydzą się rządu i tego, co się przez ostatnie trzy lata działo w brytyjskiej polityce. Unia i Londyn porozumiały się właśnie sprawie wyjścia Zjednoczonego Królestwa ze wspólnoty.","– Chciałem w ten sposób wyrazić sprzeciw wobec rządu Davida Camerona, ale również przeciwko instytucji pozbawiającej państwo funduszy, które mogłyby wesprzeć uboższą część społeczeństwa czy brytyjską służbę zdrowia. Ostatnie okazało się kłamstwem. Ludzie, którzy padają ofiarami oszustw internetowych, nie chcą się do tego przyznawać, bo ktoś może pomyśleć, że są głupi. W tym przypadku jest podobnie – mówi proszący o anonimowość rozmówca, który też był za wyjściem z UE.                  James wielokrotnie mieszkał w różnych częściach Europy, więc doskonale rozumie, jakim przywilejem jest swobodny przepływ ludzi. – Nie każdy musi z tego korzystać, rozumiem to. Ale pozbawienie mnie statusu obywatela Unii Europejskiej wbrew mojej woli uważam za odebranie części praw człowieka. Tego nie jestem w stanie wybaczyć Partii Konserwatywnej. Zostały dwa miesiące do brexitu i choć wszystko wskazuje, że premier będzie dążył do wyjścia z Unii Europejskiej bez umowy, James cały czas ma wątpliwości, czy to w ogóle dojdzie do skutku. – Bezumowny brexit jest bronią, którą premier lubi wymachiwać nam przed nosem, ale nie mam pewności, czy w środku jest nabój – dodaje. Brexit tworzy niebezpieczne antagonizmy Sprawie Damiana Wawrzyniaka w mediach społecznościowych przyglądało się siedem milionów osób. Jego historia została opisana przez wszystkie najważniejsze media w Wielkiej Brytanii, informacje na ten temat ukazały się także m.in. we Włoszech i w Niemczech. Home Office zareagował szybko. Minister spraw wewnętrznych Priti Patel zaoferowała pomoc w rozwiązaniu tego problemu. Pozytywnym rezultatem zamieszania jest to, że Damian stał się mostem pomiędzy osobami w podobnej sytuacji a systemem imigracyjnym. – Chcę skupić się na pomocy dla osób, które są tak popularne jak ja. Nawiązałem kontakt z grupą tzw. immigration officers i staram się łączyć z nimi osoby, które muszą aplikować o status osiedleńczy – tłumaczy Wawrzyniak Gaby Laing żartuje, że jest „Brexit-proof” (brexitoodporna), bo mimo że urodziła się w angielskim St Albans, to ma też maltański paszport, więc zachowuje swobodę poruszania się po Europie. Nie chroni jej to jednak przed brexitem. – Moja mama jest Maltanką, więc jej status w Wielkiej Brytanii nie jest pewny. To po prostu brak szacunku dla osób, które przyjechały tutaj i poświęciły temu krajowi życie. Teraz brzydko się z nimi pogrywa – mówi. Mama Gaby od lat pracuje jako pielęgniarka psychiatryczna. Szacuje się, że w Zjednoczonym Królestwie mieszka około 3 milionów obywateli unijnych. Nie zdradzający imienia i nazwiska informatyk z Londynu stwierdza, że cały proces jest niesprawiedliwy. – Rząd zrzuca odpowiedzialność za udowodnienie legalności pobytu moich przyjaciół z Unii Europejskiej. Uważam, że to powinno być po stronie rządu – zastanawia się. Jego zdaniem skutki brexitu odczują wszyscy. – To będzie przerażające. Wartość funta dramatycznie spadnie, kraj pogrąży się w recesji, biedni ludzie będą biedniejsi, bogaci będą się bogacić. A imigracja? Podejrzewam, że zostanie na podobnym poziomie. Z prostej przyczyny: Wielka Brytania potrzebuje ludzi do pracy w zawodach, w których Brytyjczycy nie chcą pracować – zaznacza. Jednocześnie nie wyklucza wyprowadzki z Wielkiej Brytanii. Myślał m.in. o Polsce. Jest jeszcze jedna rzecz, która zdaniem Jamesa Woodalla jest bardzo niebezpieczna. – Ten cały podział na Remainers i Brexiteers (przeciwnicy i zwolennicy brexitu – przyp. red.) kształtuje sztuczne antagonizmy w oparciu o zupełnie abstrakcyjną ideę. Czy nie znamy tego z historii? Dlatego choć uważam się w tym samym stopniu za Brytyjczyka i Europejczyka, nigdy nie powiem o sobie „Remainer”, jak politycy chcieliby mnie nazywać – kończy Woodall.",,
Dlaczego w Polsce tak trudno nam się porozumieć?,"W Polsce jesteśmy bardzo podzieleni. Ale wciąż możemy powiedzieć, że jesteśmy wspólnotą, nie zgadzamy się na podział i chcemy uznać ból, który jest po jednej i drugiej stronie, jednocześnie nikogo nie wykluczając.","- Nawet jeśli mamy dobre intencje, to niekiedy używamy słów i sformułowań, które powodują, że dochodzi do blokady. Nieświadomie używamy barier komunikacyjnych, na przykład ocen, moralizowania, porównywania.                    - Bo jest bardzo ogólny, wynika z niego, że ta osoba po prostu taka jest. Dużo lepiej byłoby powiedzieć: „Chcę z tobą pogadać, bo wczoraj powiedziałaś Ani to i to. Zastanawiam się, co się wydarzyło, opowiedz o tym z twojej perspektywy. Też mam swoje przemyślenia”. Wtedy ona może powiedzieć, jak się czuła, a on - o coś ją poprosić. Jeśli wszystko jest zakotwiczone w konkretnej sytuacji, jest szansa na dialog. W pierwszym wypadku pracownik po prostu spotyka się z oceną? - Większość zacznie się bronić, część nie powie nic, ale zacznie szukać pracy. Inni pójdą do ulubionej koleżanki i powiedzą: „mam tego dość, znów jest jakaś akcja, ja tego nie rozumiem"". Skąd się bierze agresja? - Jedno z bliskich mi wyjaśnień to to, że jest odpowiedzią na etykiety i osądy moralne. Nie wszyscy, którzy usłyszą osąd moralny, odpowiedzą agresją. Ale używając etykiet i porównań, nieświadomie tą agresję podsycamy. Agresja jest we wszystkich? - Nie, to jedno z podstawowych założeń Porozumienia bez Przemocy. Rosenberg jako dziecko przeprowadził się do Detroit, gdzie w latach 60. ludzie ginęli w zamieszkach ulicznych na tle rasowym. Pochodził z rodziny niepraktykujących Żydów, w szkole pierwszy raz usłyszał osąd na temat swojego pochodzenia i religii. Uświadomił sobie, że nie wybierał bycia Żydem. Zastanawiał się, co może być w człowieku, że wykorzystuje jakiś element osobowości i tożsamości, by go obrazić, co kieruje ludźmi, że wybierają przemoc. Po latach poszedł na psychologię, by zbadać, dlaczego ludzie się tak się zachowują. Na Uniwersytecie w Wisconsin-Madison został uczniem profesora Carla Rogersa, który udowadniał, że nie rodzimy się skłonni do przemocy, przeciwnie, rodzimy się skłonni do empatii. Dopiero wychowanie, język i fakt, że doświadczamy przemocy powoduje, że wybieramy przemoc, czasami w samoobronie, czasami po to, by zdobyć dla siebie coś bardzo ważnego. Szacunek albo inną ważną potrzebę. Tutaj ważne jest, aby zaznaczyć, że przemoc to nie tylko akty fizyczne lub werbalne, ale też wykluczanie, pomijanie, niebranie pod uwagę. Czytaj więcej: Słowa mocniejsze od siły To było odkrycie, że rodzimy się empatyczni? - Pogląd, że człowiek z natury nie jest agresywny, do dziś nie jest popularny. Żyjemy w pofreudowskim paradygmacie, w którym człowiek jest egoistycznym zwierzęciem, dążącym do zaspokojenia potrzeb. I że zawsze ciemna strona dochodzi do głosu. Praca Rosenberga była rewolucyjna, bo pokazała, że zaspakajanie ludzkich potrzeb, branie ich pod uwagę i to w jaki sposób to się dzieje, może doprowadzić do deeskalacji agresji. Jak do niezaspokojonych potrzeb ma się to, że w latach 60. uczeń z Detroit wyzywał drugiego od „brudnych żydków”, a w dzisiejszej Polsce ktoś widzi w uchodźcy „arabusa, który roznosi choroby”? - Jakie potrzeby mogą stać za dzieckiem, które mówi do drugiego: „ty Żydku""? Czy to dziecko ma potrzebę przynależności i sądzi, że jeżeli coś takiego powie, to będzie częścią grupy, która da mu siłę? A może ma potrzebę bezpieczeństwa, a ktoś mu powiedział, że ma się bać uchodźców? Czasem dzieci mówią takie rzeczy, bo mają potrzebę bliskości i ciekawości. Są ciekawe drugiej osoby, ale wybierają strategię, która nie służy poznaniu i zbliżeniu, a takie wzorce zachowań przejmują od dorosłych. Bezpieczeństwo, akceptacja, przynależność do grupy - to uniwersalne ludzkie potrzeby. One powodują agresję? - Nie potrzeby powodują agresję, ale lęk przed ich nie zaspokojeniem, może ją prowokować. Polega to na tym, że patrząc na kogoś przez pryzmat potrzeb, nadal widzę w nim człowieka. Nie zgadzam się natomiast na strategie, które ta osoba wykorzystuje, by zaspokoić swoje potrzeby. Ale jeśli ja odpowiem na tę na strategię, nie docierając do sedna, czyli do tego, o co jej naprawdę chodzi, to jest duże zagrożenie, że dojdzie do eskalacji konfliktu, bo zaczniemy przepychać się, kto ma rację, a kto nie. Czyli ten agresor, który wyzywa kolegę, ma potrzebę wspólnoty i bezpieczeństwa? Bo jest białym suprematystą i w Ameryce czuje się lepszy? Bo chce się poczuć w tej lepszej grupie? - Chciałybyśmy nie nazywać go agresorem i białym suprematystą. Być może w grupie czuje się silny, dzięki temu ma zaspokojoną potrzebę bezpieczeństwa. Chodzi o uwzględnienie tej potrzeby, zobaczenie jej w działaniach drugiej osoby oraz szukanie rozwiązań, które pozwolą tę potrzebę zaspokoić bez krzywdzenia innych. Wspólny wróg, który jest słabszy i w mniejszości, daje pewnym ludziom poczucie siły i bezpieczeństwa? - Tak może być, ale to nie jedyne wytłumaczenie. Kiedy widzę tłumy skandujące coś negatywnego w stosunku do innej grupy, to myślę, że u każdego może się dziać coś innego. Że przez tę strategię mogą realizować różne potrzeby. Niektórzy przynależności, inni bezpieczeństwa, a jeszcze inni szacunku. Na zasadzie: jeśli komuś innemu powiemy, że jest gorszy, to poczujemy się lepsi, przynależący do silniejszej grupy. W Białymstoku garstka upominała się na pokojowej manifestacji o prawa LGBT. Poszli tam, bo chcieli realizować potrzebę szacunku. Spotykali się ze straszną agresją, byli opluwani, popychani, obrażani. Jak byście zinterpretowały tą sytuację na poziomie potrzeb? - Żeby było jasne: to, że staramy się znaleźć potrzeby stojące za działaniami jednej i drugiej strony, nie znaczy, że zgadzamy się na takie zachowania. Więcej: odczuwamy lęk, gdy je widzimy. Za tymi zachowaniami może stać potrzeba szacunku. Niektórzy, patrząc na ludzi tak innych, różniących się poglądami, stylem bycia i życia, mogą bać się, że stracą przez nich kawałek tożsamości, bezpieczeństwa lub poczucia przynależności. Władza i Kościół mówią: chcą nam zabrać nasz styl życia, naszą cywilizację. - Przede wszystkim w stwierdzeniach „władza” i „kościół” obawiamy się etykiet i krzywdzących uogólnień. Bo przecież nie „cały” Kościół, nie „cala” władza. Nam zależy na porozumieniu pomimo różnić. Proponujemy zatem szukania konkretnych wypowiedzi. Wracając do pytania, to wydaję się, że znów docieramy do potrzeby bezpieczeństwa. Historia pokazuje, że zmiany społeczne dzieją się bardzo wolno. Kobiety w Polsce dostały prawa wyborcze dopiero 100 lat temu. Pomyśl, ile musiało się wydarzyć w głowach i sercach ludzi, by zaakceptować taką zmianę. Dla ludzi, o których mówimy, być może marsz równości jest czymś, czego nie rozumieją, nie są gotowi, by chcieć to poznać, postrzegają go jako zagrożenie. Na ile wrogość wobec innych (imigrantów, mniejszości seksualnych), jest wywołana dyskursem publicznym? - Rosenberg cytował badania prof. O. J. Harvey'a z Uniwersytetu Colorado, który zbadał, ile istnieje w języku literackim danego społeczeństwa etykiet, osądów, szufladkowania, stygmatyzowania. Okazało się, że ma to bardzo duży wpływ na poziom przemocy w tym społeczeństwie. Teraz pomyślmy, ile mamy w naszej przestrzeni publicznej osądów i etykiet z jednej i z drugiej strony. Za tymi etykietami i osądami moralnymi idzie dehumanizacja drugiej strony i konkretnej osoby. Ktoś jest pisowcem, ktoś lewakiem, ktoś patriotą, ktoś łże-elitą. W kościele niektórzy ludzie słyszą, że ci są niemoralni, źli i zepsuci, a w telewizji:„jesteśmy zagrożeni, cywilizacja śmierci zniszczy rodzinę, dom, w ogóle Polskę zniszczy. - Raz jeszcze chcemy podkreślić, że w używaniu terminu „kościół” możemy stracić z oczu konkretnych ludzi, a nam zależy na tym, aby tego nie robić. Przemoc może się zaczynać nawet od słów łagodniejszych, które na pierwszy rzut oka nie są groźne. Na przykład mówienie o pani, która u ciebie sprząta per „Ukrainka"", a nie „Pani Natalia"". Kiedy tak mówisz, nie widzisz ludzi z imieniem, nazwiskiem, rodziną, dziećmi, problemami, tragedią, tylko patrzysz na nich z góry. W Niemczech być może mówi się „moja Polka"" na panią, która przychodzi sprzątać. Jak my się z tym czujemy? Znamy z bliskiej historii przykłady dehumanizacji, które kończyły się tragicznie. Ważne jest dla nas, aby zdać sobie sprawę, że na poziomie języka mamy ogromny wpływ na poziom agresji. „Ukrainka”, „lewak”, „moherowy beret” są bardzo mocne, mają ogromny wpływ na to, co się między nami dzieje. Inne mocne słowa? - Mówienie o kimś na podstawie zawodu, zwłaszcza tego, który postrzegamy jako mniej prestiżowy. Kiedy mówisz o panu, który siedzi na recepcji, „ochroniarz"", choć spotykasz go codziennie i wiesz, że ma na imię Józek, coś wydarza się między wami. To już nie jest relacja człowiek-człowiek. Rosenberg usłyszał kiedyś od tłumacza w Malezji, że ma duży kłopot, by tłumaczyć, bo niektórych słów nie ma w lokalnym języku, na przykład „selfish"" (egoistyczny). „Musiałbym powiedzieć, że dbasz bardziej o swoje potrzeby niż o moje” - mówił tłumacz. Czytaj także: Jak zapanować nad żywiołem, którym jest język? To dobra komunikacja? - To taka, która sprzyja porozumieniu. Marshall nazwał to „pure nonviolent communication"". Chodziło o to, że można coś przekazać przez opis, a nie przez etykietę. Najgorsze, że etykiet używamy już od dzieciństwa. Kiedyś słyszałam rozmowę młodych matek, które nad wózeczkami mówiły: „a grzeczne?"", „grzeczne""; „a śpi ci?""; „śpi""; „je ci?""; ""je""... Taki osesek już ma etykietę, grzeczny albo niegrzeczny, dlatego że w nocy śpi albo nie. Co w tym złego? - To sprowadzanie dziecka, które zaspokaja podstawowe potrzeby, do istoty, która robi coś dla mamy albo przeciwko niej. A w Porozumieniu bez Przemocy zakładamy, że ludzie nie robią niczego przeciwko innym, ale, że działają na rzecz zaspokajania potrzeb. Niekiedy używając strategii, która nie służy innym, a nawet nie przybliża do ich zaspokojenia. Dzieci wzrastając w takim klimacie, słysząc etykiety, uczą się takiego języka. Słyszą też dorosłych. Jakie osądy wyrażają między sobą, o sąsiadach, sytuacji społecznej, imigrantach lub innych grupach. W ten sposób nieświadomie wzmacniamy poziom przemocy. Oglądając przemoc w Białymstoku, czułam się bezsilna. Co z tym możemy zrobić jako społeczność? - Media mają wpływ, bo sugerują, kto jest dobry, a kto zły. Zajmujący się przemocą James Gilligan mówi, że osądy moralne, szukanie dobrych i złych, powodują, że myślimy, że musimy się opowiedzieć po jakiejś stronie. Jeśli ja okażę się tą złą albo będą mówili, że nią jestem, to znajdę w sobie mnóstwo przemocy, będę chciała się bronić różnymi środkami. Kluczowe jest, by na czas mediacji zawiesić osądy moralne. Poeta suficki Rumi powiedział, że między dobrem a złem jest coś jeszcze. Żeby spotkać się w tej przestrzeni, musimy przestać wskazywać winowajców i ofiary. To trudne, ale Marshall korzystał z tej metody w szkołach, organizacjach, a nawet między zwaśnionymi narodami. Usłyszmy siebie nawzajem, zobaczmy, jakie potrzeby stoją po tej i po tamtej stronie. Połóżmy je na stół i zobaczmy, co możemy zrobić wspólnie, by je maksymalnie zaspokoić. W USA istnieją narracje Fox News i CNN. W pierwszej są jawne manipulacje i nieprawdy, nie można między nimi stawiać znaku równości, ale w drugiej nie ma miejsca na emocje i potrzeby ludzi z biednych miejscowości na prowincji , jest język i punkt widzenia ludzi z Nowego Jorku. - Mediator z Bliskiego Wschodu powiedział mi kiedyś, że na co dzień jego praca jest nudna, bo zdarza się, że dwie strony trzy dni powtarzają to samo. Wtedy tego nie rozumiałam, dopiero w Akademii Mediacji usłyszałam, że problem będzie wracał do momentu, aż druga strona nie poczuje, że została usłyszana. Dziś wydaje mi się zupełną abstrakcją, by powstała przestrzeń, w której ktoś posłuchałby ludzi z Białegostoku. Oni musieliby poczuć, że są słyszani naprawdę, że ktoś ich zobaczył. Dopiero od tego momentu mogą się zacząć negocjacje. Usłyszeć się naprawdę oznacza dla nas realne zobaczenie i przyjęcie punktu widzenia drugiej strony, bez etykiet i osądów. Nie jest to szukanie rozwiązań, one przyjdą naturalnie, kiedy dojdzie do kontaktu między jedną a drugą stroną. Możemy to zrobić wtedy, kiedy odkleimy się od paradygmatu winny- niewinny, ofiara- sprawca przemocy. I tu nie chodzi o to, by nie wyciągać konsekwencji, ale zanim nastąpi jakiekolwiek rozwiązanie, to ważne, aby obie strony poszerzyły swoje perspektywy o punkt widzenia drugiej strony. Czyli, abyśmy dotarli do tego, jakie potrzeby stały za działaniami, które zostały wybrane w danej sytuacji. Mają tę świadomość, możemy szukać rozwiązań, które sprawią, że nasze potrzeby zostaną uwzględnione. Prowadząc takie rozmowy między małżonkami, współpracownikami, dziećmi, studentami, widzimy, jak zmienia się ich energia i tworzy przestrzeń do dialogu. Marshall mawiał, że Porozumienie bez Przemocy można wyjaśnić za pomocą dwóch zdań: Co jest w Tobie i we mnie żywe? oraz Co możemy zrobić, aby życie było piękniejsze? Co to znaczy usłyszeć naprawdę i jak do tego doprowadzić? I można coś naprawić? - Istnieją plemiona, w których po popełnieniu przestępstwa ludzie spotykają się w kręgu. Każdy mówi, co dobrego winowajca zrobił dla społeczności. Dominic Barter wprowadził w brazylijskich fawelach tzw. kręgi naprawcze i sprawiedliwość naprawczą. Jej podstawową zasadą jest to, że obojętnie co zrobiłaś, nadal jesteś członkiem społeczności. Dlatego, że wykluczenie, to dla nas ludzi, coś strasznego. Nasz mózg przyjmuje je tak jak przemoc fizyczną. W Polsce jesteśmy bardzo podzieleni. Ale wciąż możemy powiedzieć, że jesteśmy wspólnotą, nie zgadzamy się na podział i chcemy uznać ból, który jest po jednej i drugiej stronie, jednocześnie nikogo nie wykluczając. Jeżeli po drugiej stronie są ludzie, którzy mnie etykietują i osądzają, prawdopodobnie wejdę w tę etykietę i zacznę się bronić. Nawet jeżeli nie czułam się częścią jakiejś grupy, to w takich okolicznościach do niej przystąpię. Myślę, że to wydarzyło się także w Białymstoku. Część ludzi poddała się i zaczęła się polaryzować. Zobacz więcej: „Zagonił ludzii, żeby nas bili, a potem im za to podziękował”. Kto siał wiatr w Białymstoku? Jak według Was mogłoby to wyglądać w przypadku praw ludzi LGBT? - Cały proces wyobrażamy sobie tak, że w jakiejś wspólnej przestrzeni siadają przedstawiciele tych grup oraz osoby, które zajmują się Porozumieniem bez Przemocy, sprawiedliwością naprawczą lub innymi ruchami mającymi na celu rozwijanie dialogu społecznego i empatii. Zanim doszłoby do takiego spotkania wyobrażam sobie, że każda z tych osób indywidualnie dostanie sporą dawkę empatii od prowadzących, czyli zrozumienia. Następnie każda osoba wyraża to, co jest dla niej ważne oraz adresuje to do konkretnej osoby. Gdy jest to język oskarżeń, mediator, czy facylitator, tłumaczy to na język uczuć i potrzeb. Następnie pomaga drugiej stronie odzwierciedlić, sparafrazować to, co zostało powiedziane i sprawdza z nadawcą, czy to było to. I tak aż do momentu, w którym strony usłyszą się wzajemnie.To w telegraficznym skrócie, ale może dać obraz tego, jak to mogłoby się odbyć. W książce „Obcy w swoim kraju” prof. Arlie Russell Hochschild, socjolożka z Berkeley pisze, że Trump wykorzystał potrzebę ludzi porzuconych przez świat. Ich praca przeniosła się do Azji, Afryki, resztę robią roboty, i oni, bez pracy, przyszłości, szacunku mają ogromną potrzebę godności. Trump obiecał im, że znów uczyni Amerykę wielką, że będzie po staremu. Dlaczego oni na niego głosują skoro Trump reprezentuje wielkie korporacje i Wall Street, a nie biedaków z Mississippi? - Ale ich słucha. Bycie wysłuchanym i zobaczonym, to fundamentalne ludzkie potrzeby. Psycholog Arnold Mindell raz na jakiś czas organizuje „Worldwork"", czyli debatę w miejscach, gdzie istnieje albo istniał konflikt. Kilka lat temu „Worldwork"" odbył się w Warszawie, brali w nim udział Polacy, Niemcy i Żydzi. Każdy mógł powiedzieć, co czuje, opowiedzieć swoją historię i nie być ocenianym. Wszystko trwało bardzo długo, było przy tym mnóstwo emocji. Ludzie opowiadali historie, które inni już słyszeli sto razy. Najważniejsza była jednak potrzeba bycia wysłuchanym. Rozumiem, że w ten sposób politycy wykorzystują potrzebę bycia wysłuchanym. Czy można to przełożyć na spory polityczne? Być może niektórzy politycy, specjaliści od marketingu, dziennikarze wykorzystują te ludzkie potrzeby dla swojego działania, za którym z kolei mogą stać potrzeba efektywności, sprawczości, czy nawet poczucia własnej wartości. To, co możemy z tym zrobić, to dbać o swój rozwój, zwiększać swoją świadomość. Jakieś inne rady? - Wróćmy do szkół, bo tam przecież uczymy się debatować, rozmawiać i różnić się. My i inni trenerzy prowadzimy warsztaty dla nauczycieli, rodziców, uczniów i szkoły interesujące się Porozumieniem Bez Przemocy. Gdybyśmy nauczyli dzieci rozmawiać w taki sposób, w który szczerze mogą mówić o tym, co dla nich ważne a jednocześnie zadbać o innych, szukałyby w przyszłości takich jakości w życiu społecznym, zawodowym i rodzinnym. Zachęcamy nauczycieli, edukatorów i rodziców, aby tworzyli w szkołach przestrzeń do wspólnej rozmowy, żebyśmy mogli rozwiązywać konflikty w otwarty sposób. Istnieją już szkoły, w których dzieci mówią w kręgach naprawczych, jak się poczuły w danej sytuacji, co możemy zrobić, by to naprawić. Takie kręgi odbywają się też dla dorosłych, nauczycieli, rodziców, firm. Mamy nadzieję, że w Polsce coś się zmienia, bo chociażby ilość trenerów Porozumienia bez Przemocy przybywa u nas błyskawicznie. To znaczy, że jest taka potrzeba. - Potrzeba zmian, ale też metod i pomysłów, jak rozwiązywać problemy, jest mnóstwo. Grunt, by to wszystko było nieideologiczne, bo wiele debat publicznych ma tylko znamiona dialogu, a tak naprawdę wchodzimy w rozmowę z przekonaniem, jaki powinien być jej rezultat. Założenie o własnej racji. - Ludzie to natychmiast wyczuwają, nawet przez media. Ich skłonność, by się otwierać i posłuchać tego, co naprawdę czują, jest minimalna. Jeżeli nie zaczniemy rozmawiać o zmianach klimatycznych bez ideologii, że to jest lewackie myślenie… - To świetny przykład, bo dotyczy wszystkich. Oddychamy tym samym powietrzem, niezależnie od tego, czy jeździmy lexusem czy tramwajem, czy jesteśmy biali czy czarni, starzy czy młodzi... Jeżeli nie nauczymy się rozmawiać ponad podziałami teraz, to istnieje ryzyko, że dojdzie do tego, że będziemy walczyć o tlen i wodę, a może nawet dojść do wojen klimatycznych. Jeśli dziś rozmawiamy o ideologiach z takim poziomem agresji, to co będzie, jeśli spór zacznie dotyczyć czegoś tak bezpośrednio dotykającego naszego życia, jak dostęp do czystej wody… Widzimy to tak, że to ostatni moment, żebyśmy się nauczyli ze sobą rozmawiać. Usiedli, poza ideologią spojrzeli na trudności i problemy społeczne. Marzanna Maciejewska jest coachem inteligencji emocjonalnej i prowadzi procesy indywidualne rozwojowe i warsztaty grupowe dotyczące komunikacji empatycznej. Paulina Orbtowska-Fernandez jest trenerką komunikacji empatycznej, coachem, facylitatorką, trenerką eduScrum, prowadzi warsztaty oraz sesje indywidualne współtworzy akcję non-profit #WidzęCzłowieka promującą dialog i empatię w życiu społecznym. Marshall Rosenberg - dr psychologii, twórca Porozumienia Bez Przemocy uczył, jak w pokojowy sposób rozwiązywać konflikty, poprawiając wzajemną komunikację. Pracował jako mediator w zubożałych dzielnicach miast, więzieniach i krajach dotkniętych konfliktami zbrojnymi. Niósł pomoc rodzinom, szkolił nauczycieli, pracowników socjalnych, menadżerów. W 1986 roku założył Center for Nonviolent Communication, prowadzącą szkolenia w kilkudziesięciu krajach. Do Polski CNVC trafiło na początku lat 90. Z tej organizacji wywodzi się Porozumieniem Bez Przemocy.",,
"Jak kłamie prawica. Kaczyński, Trump i Orban mają ze sobą sporo wspólnego","Prawicowi populiści na całym świecie zachowują się podobnie. Kłamią, a złapani za rękę mówią o prowokacji. I permanentnie zaprzeczają sami sobie.","Tylko w ostatnich tygodniach rządy prawicy, dryfujące w kierunku drugiej kadencji, zdołały poosiadać na jednych z największych mielizn, na które natrafiły podczas czterech lat swojego kursu. Afera hejterska w Ministerstwie Sprawiedliwości, nadużycia związane z korzystaniem z państwowych przelotów przez marszałka Kuchcińskiego, finanse Polskiej Fundacji Narodowej czy w końcu wciąż niegasnąca – blisko samego finiszu kampanii – sprawa kamienicy szefa Najwyższej Izby Kontroli Mariana Banasia były zarówno szczegółowo zbadane przez dziennikarzy, jak i szeroko komentowane w debacie publicznej, ale ostatecznie nie zdołały przeorganizować trwale podzielonych od dłuższego czasu nastrojów społecznych w kwestii poparcia dla partii politycznych.",,
Liberalizm nie jest przeżytkiem,"O tym, dlaczego populiści odnoszą spektakularne sukcesy i co czeka USA w 2020 roku – mówi politolog Francis Fukuyama.","FRANCIS FUKUYAMA: Bo to najważniejszy zwrot w światowej polityce. W XX wieku główne podziały dotyczyły ekonomii – to one odróżniały prawicę od lewicy. Teraz znacznie ważniejsze są kwestie kulturowe. Trump, podobnie zresztą jak Kaczyński, Orbán, Salvini czy Bolsonaro w Brazylii, na pierwszy plan wysuwa kwestię narodowej tożsamości zagrożonej przez globalne kosmopolityczne elity.",,
Granice wytyczane przez Stalina. Skutki pokrętnej logiki dyktatora odczuwamy do dziś,Hasło „ochrony” rosyjskojęzycznej ludności posłużyło Rosji za pretekst do zbrojnego zajęcia Krymu. To wywołało w całej Europie dyskusję o trwałości granic wytyczanych według pokrętnej logiki Stalina.,"Główną rolę w stworzeniu nowego porządku politycznego w Europie Środkowo-Wschodniej po zakończeniu II wojny światowej odegrał Józef Stalin. Wcielając w życie sprawdzoną imperialną dewizę – dziel i rządź – radziecki przywódca wykorzystał zwycięstwo nad III Rzeszą, by rozszerzyć wpływy Związku Radzieckiego aż po Niemcy. Jego plan zakładał przekształcenie krajów zajętych przez Armię Czerwoną w strefy buforowe, mające bronić Rosję przed ewentualną agresją Zachodu. Stalin zmierzał więc do zerwania z dawnymi, historycznymi sporami o ziemię i wyrysowania nowych, bardziej stabilnych granic zgodnych z podziałami etnicznymi. Drogą do tego celu było stworzenie państw narodowych bardziej niż kiedykolwiek wcześniej jednolitych etnicznie.",,
W Katarze nie ma klimatu dla sportu. Dlaczego zatem odbywają się tam kolejne mistrzostwa świata?,Zawodnicy duszą się z upału i braku tlenu. Kibice mają zawody w nosie. Ale za to działacze mieszkają w luksusowych hotelach.,"– Banda, która zdecydowała, że te mistrzostwa odbędą się w Katarze, śpi teraz w klimatyzowanych pokojach, a my nie mamy czym oddychać. Ta wilgotność może zabić – mówiła kilka dni temu piąta w maratonie Wolha Mazuronak. Białorusinka i tak poradziła sobie z 30-stopniowym upałem i 74-procentową wilgotnością na ulicach Dohy. Z 68 zawodniczek do mety dotarło tylko 40. Triumfatorka Ruth Chepngetich zasłabła niedaleko za metą, podczas rozmowy z dziennikarzami. Inne biegaczki kończyły zawody na noszach. Podobnie wyglądały inne rozgrywane poza stadionem konkurencje - chód na 50 km (do mety nie dotarło 15 z 46 chodziarzy i 6 z 23 chodziarek).",,
"Gierkowszczyzna i paranoja, czyli jak TVP pompuje PiS. Pięć wieczorów z Wiadomościami","Rząd jest wspaniały, a opozycja to w najlepszym razie aferzyści, w najgorszym: narodowi zdrajcy. Tak wygląda narracja cowieczornego głównego wydania „Wiadomości” TVP. Usłużni reporterzy są w stanie powiedzieć dowolne oszczerstwo, ale w odwodzie mają grono sprawdzonych komentatorów z prawicy.","Przez blisko tydzień miałem wątpliwą przyjemność oglądać wieczorne wydania głównego programu informacyjnego telewizji publicznej. Nie oczekuję od TVP standardów BBC, bo byłoby to utopią, ale przynajmniej braku manipulacji, oddzielania komentarza od informacji i przynajmniej pozorów obiektywizmu. Na próżno. To co prezentują „Wiadomości” to standard programów informacyjnych ze wschodnich satrapii, gdzie władzę chwali się za wszystko, a opozycję się gnoi - również za wszystko.                    DYKTAT ŚRODOWISK LGBT SENIORZY NIE WIERZĄ W OBIETNICE OPOZYCJI NIEWIELU NAUCZYCIELI POPIERA STRAJK BUDKA WYKORZYSTAŁ KRZYWDĘ DZIECKA PARAGON HAŃBY KOALICJA OBYWATELSKA SABOTUJE WYPŁATĘ 500+? PSL TRACI POPARCIE NA WSI OPOZYCJA GRA PIENIĘDZMI DLA POLSKIEJ WSI OPOZYCJA ZAPOWIADA WZROST CEN PRĄDU NEUMANN: RZYGAM TCZEWEM, TAM SĄ PO*EBY NEUMANN: PROBLEMY Z PRAWEM TO ATUT --------- RZĄD ZWIĘKSZA INWESTYCJE W SŁUŻBĘ ZDROWIA RZĄD ZAMROZI CENY PRĄDU W 2020 ROKU RZĄD UMACNIA SUWERENNOŚĆ POLSKI RZĄD ZNALAZŁ BILION ZŁOTYCH NA INWESTYCJE TANIEJĄCA ŻYWNOŚĆ HAMUJE INFLACJĘ W INTERESIE POLSKICH ROLNIKÓW",,
"„Jak zaczepisz Trumpa, odda tak, że się nie pozbierasz”. Ale czy uniknie impeachmentu?",Mistrz kontrataku szykuje się do walki swojego życia. Czy tym razem klasyczna strategia wystarczy?,"Kiedy przewodnicząca Izby Reprezentantów Nancy Pelosi ogłosiła rozpoczęcie śledztwa w sprawie impeachmentu Donalda Trumpa, ten nie robił wrażenia specjalnie zatroskanego. Obiecał, że ujawni stenogram rozmowy z prezydentem Wołodymyrem Zełenskim, w której – jak stwierdził podczas konferencji prasowej 25 września – nie było żadnych nacisków ani oferty „coś za coś”. Po prostu chciał, żeby Ukraińcy dostarczyli mu haki na głównego kandydata opozycji w przyszłorocznych wyborach. Nie wolno?                         Jako głowa państwa nie może ignorować kryzysów. Specjalnego prokuratora atakował, nazywając śledztwo „polowaniem na czarownice” i „największym oszustwem w historii amerykańskich prezydentur”. Jednak za kulisami dostarczał wszelkich dokumentów i świadków, których żądała ekipa dochodzeniowa. Zaś doradcy przekonywali ludzi Muellera, że szef traktuje poważnie jego pracę, a ostra retoryka stanowi część gry politycznej. Gdy wyszła na jaw rozmowa z Zełenskim, przyjął strategię przeczenia zarzutom. Jest święcie przekonany, że transkrypcja nie dowiodła jakoby groził wstrzymaniem pomocy wojskowej, jeśli Kijów nie dostarczy materiałów obciążających Bidena juniora czyli pośrednio samego kandydata do prezydenckiej nominacji Partii Demokratycznej. „Mieliśmy piękną rozmowę” – orzekł. Równocześnie nie byłby sobą, gdyby nie zaatakował politycznych przeciwników. Na pytanie reportera czy przywódcy USA wolno zachęcać obce władze do mieszania się w wewnętrzne sprawy kraju, i co by myślał, gdyby postąpił tak Barack Obama, Trump wypalił: „Przecież tak właśnie postąpił!” Chodziło mu o wszczęte przez Departament Sprawiedliwości śledztwo mające wyjaśnić przyczyny, dla których wywiad i FBI zainteresowały się konszachtami republikańskiego sztabu z Rosjanami. Policja federalna rozpoczęła operację Krzyżowy Huragan (Crossfire Hurricane) w lipcu 2016 roku. Trump i jego prokurator federalny są odmiennego zdania. Uważają, że służby – m.in. brytyjskie, australijskie i czeskie – zaczęły podsuwać CIA informacje na temat powiązań ludzi magnata z Rosjanami kilkanaście miesięcy wcześniej. A działały na bezpośrednie zlecenie Obamy i dyrektorów CIA – Johna Brennana oraz Wywiadu Narodowego – Jamesa Clappera. Obaj zdecydowanie zaprzeczyli podejrzeniom, lecz prowadzący dochodzenie prokurator John Durham wciąż bada trop wiodący rzekomo do Langley. Problem polega na tym, że Trump nie może bronić się argumentem jakoby służby spiskowały przeciw niemu od samego początku bez przedstawienia wiarygodnych poszlak. Durham prędko ich nie znajdzie, bo najprawdopodobniej nie istnieją. Natomiast śledztwo w sprawie impeachment nabiera rozpędu. Optymistycznie nastawieni zwolennicy prezydenta zakładają, że obejrzymy powtórkę z roku 1988. Republikańscy rewolucjoniści usiłowali wówczas pozbawić stanowiska Billa Clintona. Zatwierdzenie przez Izbę Reprezentantów artykułów impeachmentu ukoronowało nagonkę, którą republikanie zaczęli rok przed wyborami. Przez pięć lat Robert Fiske i jego następca Kenneth Starr rozpoczynali kolejno dochodzenia w sprawach: samobójstwa radcy prawnego Białego Domu Vince’a Fostera (Suicidegate), zwolnienia personelu prezydenckiego Biura Podróży (Travelgate), przeglądania przez pracowników Secret Sevice zawartości teczek FBI dotyczących gości Białego Domu (Filegate). A na koniec wleźli Clintonowi z butami do łóżka i ośmieszyli Amerykę przed całym światem. Notowania sponiewieranego kochanka Moniki Lewinsky skoczyły do ponad 70 procent, i było po rewolucji. Historia rzadko powtarza się w tej samej wersji. Trump prawdopodobnie ocali skórę, ale tylko dlatego, że demokraci z izby niższej nie nakłonią dwóch trzecich Senatu do uznania go winnym. Jednak zmęczony chaosem elektorat odeśle prezydenta na emeryturę. Czytaj też: Jak Harley-Davidson zawiódł Trumpa",,
"Dlaczego faceci się boją? Kobiety stały się niezależne, mężczyznom trudno się w tym połapać","Niektórym potrzebny jest wyimaginowany wróg, by mogli poczuć siłę i wejść w rolę rycerza. Dlatego uchodźców uważają za najeźdźców, a gejów i feministki za zagrożenie dla polskiej rodziny.",NEWSWEEK: Mężczyźni przed czterdziestką za największy problem w kraju uznają LGBT i gender. Można to jakoś wytłumaczyć?,,
"Dwudziestolatkowie w USA popierają Trumpa. „Prezydent kocha kraj, a ja kocham go właśnie dlatego”","Uważają się za rebeliantów, którzy walczą z kneblującą Amerykę polityczną poprawnością. Czy nasto- i dwudziestoparolatki zadecydują o wyniku przyszłorocznych wyborów prezydenckich?","Stormi Rodriguez nigdy nie słyszała rasistowskiego epitetu skierowanego pod swoim adresem. 21-letnia córka samotnej, latynoskiej matki dorastała w teksańskim miasteczku Mission, 110 kilometrów od granicy z Meksykiem, prowadząc życie „normalne, pozbawione wstrząsów”. Wszystko zmieniło się, kiedy zamieściła na Facebooku selfie w czerwonej czapce z hasłem wyborczym Donalda Trumpa „Przywrócić Ameryce wielkość” (Make America Great Again, MAGA). „Lewaccy” znajomi z Texas State University zasypali ją obelgami w rodzaju „przepocona” (wetback – pejoratywne określenie Meksykanów) i „zdrajczyni własnej rasy”.",,
Do niedawna był ikoną tolerancji i walki o prawa mniejszości. Dziś premier Kanady zmaga się z oskarżeniami o rasizm. Co się stało?,"Tuż przed wyborami w Kanadzie, jej premier musi się mierzyć z największym kryzysem w całej kadencji. Powód? Zdjęcia sprzed 20 lat, na których ma pomalowaną na czarno twarz. Zdaniem jego przeciwników to wystarcza do oskarżeń o rasizm. I supozycji, że nie nadaje się do rządzenia krajem.","Dla Trudeau, który w erze straszących innością, używających antyimigranckiej retoryki Trumpa i Farage'a stał się ulubieńcem światowych, liberalnych salonów i nadzieją dla ludzi ceniących wolność jednostki i tolerancję, czy polityczną poprawność to szczególnie bolesne oskarżenia.",,
Wrogowie narodu wg PiS. Jak partia Kaczyńskiego steruje lękami wyborców,"Ruch LGBT, uchodźcy, Rosja, Niemcy i opozycja – Prawo i Sprawiedliwość chętnie wskazuje obywatelom kolejnych wrogów. Kolejne sondaże pokazują, że dla Polek i Polaków największe zagrożenie stanowią jednostki wskazane przez partię rządzącą.","Co jest największym zagrożeniem dla Polski w XXI wieku? Jak wynika z najnowszego sondażu IPSOS dla OKO.press, Polki i Polacy najbardziej obawiają się zagrożeń związanych ze zmianami klimatu – odpowiedź tę wskazało 38 proc. badanych. Nic dziwnego – coraz więcej organizacji ekologicznych przekonuje, że jeśli nie zmieni się nasze podejście, w ciągu najbliższych kilkunastu lat dojdzie do katastrofy klimatycznej, a globalne zmiany można zaobserwować gołym okiem.             Trzeba także oddać partii Kaczyńskiego, że potrafi reagować na lęki zgłaszane przez Polaków. W badaniu CBOS z końca 2014 roku respondenci wskazywali, że największe zagrożenia dla sytuacji wewnętrznej Polski to zapaść demograficzna (51 proc.) oraz narastająca bieda i złe warunki życia (48 proc.). Niedługo później w kampanii wyborczej PiS zaproponował program 500 plus na drugie i kolejne dziecko. I zapowiadał, że będzie to świadczenie, które zatrzyma ujemny przyrost naturalny i pozwoli poprawić warunki życia wielu Polaków. Teraz jednak coś, co pozwoliło uspokoić obywateli, znów stało się obiektem strachu wykreowanego przez PiS. Z sondażu przeprowadzonego w styczniu 2019 roku przez IBRiS dla „Rzeczpospolitej” wynika, że wyborcy boją się zwycięstwa opozycji podczas jesiennych wyborów. Powód? Ankietowani boją się, że opozycja zlikwiduje program 500 plus, co jednocześnie pogorszy jakość ich życia. Skąd takie przypuszczenia? PiS chętnie wykorzystał wypowiedź rzecznika PO Jana Grabca, który powiedział w rozmowie z „Super Expressem”, że opozycja planuje odebranie 500 plus osobom bezrobotnym. – Przy każdej zmianie ekipy rządzącej jest niebezpieczeństwo odwrotu od istniejących programów, np. programu rodzina 500 plus – ostrzegała szefowa MRPiPS Elżbieta Rafalska.",,
Zmiażdżyć Polskę. Czyli jak Putin kłamie w sprawie II Wojny Światowej [FAKTY],"Polski rząd reaguje na słowa Putina, imputujące Polsce odpowiedzialność za wybuch II Wojny Światowej, ale nie przedstawia faktografii. Postanowiliśmy zatem przypomnieć, jak było naprawdę.","Podporządkowanie narodu wojennej machinie Niemiec, stosowanie „de facto nazistowskich metod” i połączoną z antysemityzmem rusofobię zarzuca Władimir Putin władzom II Rzeczpospolitej. Pod koniec grudnia w dwóch wystąpieniach zasugerował, że to Polska (której „interesy reprezentował wówczas Hitler”) i cała Europa zachodnia, które we wrześniu 1938 r. na konferencji w Monachium, zgodziły się i uczestniczyły w podziale Czechosłowacji, są winne wybuchowi II Wojny Światowej. ZSRR w ocenie Putin wcale winny nie jest. Do paktu Ribbentrop-Mołotow i tajnego protokół do niego prezydent Rosji nie nawiązywał. Przekonywał też m.in., że we wrześniu 1939 r. Armia Czerwona w Brześciu nie walczyła z Polakami i w tym kontekście ""niczego Polsce Związek Radziecki w istocie nie odbierał"". Putin podkreśla też wykorzystanie przez Polskę układu z Monachium do realizacji roszczeń terytorialnych dotyczących Zaolzia.                  W sondażu przeprowadzonym parę miesięcy wcześniej 87 proc. mieszkańców Wysp poparło ewentualny sojusz ze Związkiem Radzieckim. Nawet haniebny pakt dyktatorów wydawał się Brytyjczykom tylko chwilowym wertepem, a nie – zwiastunem pogorszenia relacji. Powszechnie brano Rosjan w obronę. I tłumaczono, że mieli prawo się zdenerwować, gdyż alianci „nie traktowali ich przyzwoicie”. Ludzie żądali kompromisu i wyrozumiałości. A nie wojny z bolszewikami. Opieszałość zachodnich polityków biła rekordy. Ale Stalin też nie rwał się do działania. Tak długo, jak nie był zupełnie pewien niemieckiego triumfu i bierności państw Zachodu, wolał nie przystępować do wojny. Przygotowania ogłoszono zaraz po zawarciu paktu. Mało tego: mobilizacja były prowadzona na bezprecedensową skalę. W taki jednak sposób, by nawet w ostatnim momencie dało się wszystko odwołać. Na granicę z Polską wysłano 600tys. żołnierzy, przeszło 4700 czołgów, 3300 samolotów. Sił pancernych Sowieci zaangażowali dwa razy więcej niż Niemcy. Czerwone lotnictwo też było liczniejsze od brunatnego. Na razie jednak czekało na pasach startowych. Oficjalnie armia Stalina przymierzała się nie do walki, ale do ćwiczeń. W taką interpretację Polacy rzecz jasna nie wierzyli. Ale też nie spodziewali się, że Związek Sowiecki wbije im nóż w plecy. Było wprost przeciwnie. Polskie dowództwo wojskowe, a zwłaszcza przedstawiciele korpusu dyplomatycznego wciąż łudzili się, że… Sowietów uda się przekonać do udzielenia cichej pomocy Rzeczypospolitej. Wysyłano w tej sprawie poselstwa do Moskwy, a nawet upraszano samego Mołotowa o „wsparcie materiałowe”. Druga strona nie tylko nie ucinała pertraktacji, ale otwarcie dawała Polakom nadzieję. Wiadomo o tym od samego ambasadora RP w Związku Sowieckim, Wacława Grzybowskiego. W oficjalnych zbiorach Polskich Dokumentów Dyplomatycznych z okresu wojny wydrukowano jego depeszę, nadaną do zwierzchników 14 września. Poseł relacjonował, że próbuje przekonać swoich gospodarzy do stanięcia po właściwej stronie. I że zaangażował już w dyskusję… uczynnego ambasadora Wielkiej Brytanii. Zewsząd słyszał przynajmniej jeden pewnik: że należy wierzyć w „ścisłą neutralność Sowietów”. Spokój dyplomaty zmącono już tego samego dnia. Sowiecki wywiad właśnie powziął informację, że Francuzi i Brytyjczycy podjęli wspólną (i nieznaną Polsce) decyzję o wstrzymaniu wszelkich działań zaczepnych przeciw III Rzeszy. Jednocześnie hitlerowskie dowództwo słało do Moskwy zapewnienia, że lada dzień uda się zająć Warszawę i że polski rząd już przestał istnieć. Stalin nie miał powodów, by dłużej się wahać. 14 września jego ludzie przekazali sojusznikom, że Armia Czerwona „osiągnęła gotowość bojową”. W propagandowych szczekaczkach, „Prawdzie” i „Izwiestiach”, natychmiast wydrukowano pełen inwektyw paszkwil „O przyczynach klęski militarnej Polski”. To w nim po raz pierwszy dano wyraz oficjalnej linii, jaką obrał komunistyczny dyktator. Josif Wissarionowicz we własnym mniemaniu nie ruszał na wojnę, ale na odsiecz. Oznajmiono, że Polska już upadła. I nie było to wynikiem słabości militarnej, lecz… potwornego ucisku, jaki spotykał chłopów, zwłaszcza ukraińskich i białoruskich, z rąk burżujów. Dwa dni później w te same nuty uderzyła Rada Wojskowa Frontu Białoruskiego, a więc sił już zgromadzonych na polskiej granicy. W rozkazie do żołnierzy podano: „Polscy obszarnicy i kapitaliści zniewolili lud pracujący Zachodniej Białorusi i Zachodniej Ukrainy. Ucisk narodowościowy i zniewolenie mas pracujących doprowadziły Polskę do katastrofy militarnej. W Zachodniej Ukrainie i Białorusi rozwija się ruch rewolucyjny. Klasa robotnicza i chłopi polscy łączą swe siły, by skręcić kark swym krwawym ciemięzcom. Rozkazuję jednostkom Frontu Białoruskiego nieść pomoc ludowi pracującemu Zachodniej Białorusi i Zachodniej Ukrainy, przechodząc na całej linii frontu do zdecydowanego natarcia”. Garnizony Korpusu Ochrony Pogranicza dostrzegały po drugiej stronie rubieży wzmożony ruch samochodów, przegrupowania oddziałów, obecność lotnictwa. O wszystkim informowano dowództwo. Zwierzchnicy stale jednak powtarzali: ze strony Sowietów nie będzie niespodzianek. Nawet jeśli ambasador Wacław Grzybowski nabrał obaw, to polskie MSZ wciąż okazywało wprost szokującą beztroskę. 16 września, gdy przygotowania do napaści postępowały w najlepsze, minister Józef Beck posłał szyfrogram do placówki w Moskwie. Instruował dyplomatów, by porozmawiali ponownie z Mołotowem o „zakupie żywności i materiałów sanitarnych” oraz o udostępnieniu sowieckich torów na potrzeby tranzytu broni wysyłanej do Polski z innych krajów. „Na dotychczasowe zapytania otrzymywaliśmy odpowiedzi wymijające – stwierdził. – Zależy mi na wyczuciu reakcji”. Odpowiedź okazała się zbędna. O godzinie 2.15 w nocy 17 września ambasadora Grzybowskiego wezwano telefonicznie do Ludowego Komisariatu Spraw Zagranicznych. Miał stawić się niezwłocznie w ciągu 45 minut. „Myślałem, że pod takim czy innym pretekstem nastąpi wypowiedzenie naszego paktu o nieagresji – wspominał później dyplomata. – To, co mnie czekało, było daleko gorsze”. Szef ministerstwa nie pofatygował się na spotkanie. Grzybowski stanął przed jego zastępcą, który zaraz zaczął recytować treść noty sporządzonej przez sowieckie władze. „Wojna polsko-niemiecka ujawniła wewnętrzne bankructwo państwa polskiego – czytał. – Polska utraciła wszystkie swoje ośrodki przemysłowe i centra kulturalne. Warszawa już nie istnieje. Rząd polski uległ rozkładowi i nie przejawia oznak życia. Tym samym utraciły ważność umowy zawarte pomiędzy ZSRS a Polską”. Tego właśnie oświadczenia oczekiwał ambasador. Prawdziwy cios przyszedł wraz z kolejnymi zdaniami: „Rząd sowiecki nie może pozostać obojętny na fakt, że zamieszkująca terytorium Polski pobratymcza ludność ukraińska i białoruska, pozostawiona własnemu losowi, stała się bezbronna. Wobec powyższych okoliczności rząd sowiecki polecił Naczelnemu Dowództwu Armii Czerwonej, aby nakazała wojskom przekroczyć granicę i wziąć pod swoją opiekę życie i mienie ludności Zachodniej Ukrainy i Zachodniej Białorusi. Rząd Sowiecki zamierza równocześnie podjąć wszelkie środki mające na celu wywikłanie narodu polskiego z nieszczęsnej wojny, w którą wepchnęli go nierozumni przywódcy, i umożliwienie mu zażycia pokojowej egzystencji”. Zszokowany Grzybowski odmówił przyjęcia noty. Kiedy mimo to została dostarczona przez posłańca do ambasady, kazał zwrócić przesyłkę z wykorzystaniem sowieckiej poczty. Te gesty nie mogły już się jednak na nic zdać. O świcie Armia Czerwona sforsowała polską granicę. Impet uderzenia spadł na oddziały KOP: przerzedzone, pozbawione uzbrojenia, nieznające rozkazów. „Żołnierze bez szmeru podeszli do zapór z drutu kolczastego, oddzielającego świetlany świat socjalistyczny od świata nędzy i kapitalistycznego wyzysku – relacjonowano w oficjalnej kronice jednej z sowieckich dywizji. – Z myślą o Stalinie i o Macierzy o 4.30 zaczęli ciąć druty. Bez wystrzału, bez sygnału, dokładnie o 5.00 poszły nasze oddziały przez wycięte w drutach przejście, przez granicę”. Na strażnicę Czuryłowo znienacka spadły serie karabinów maszynowych. Odcięto linie łączności, budynek obrzucono granatami. Część KOP-istów zginęła, resztę wzięto do niewoli. W Leonpolu Polacy zdążyli przynajmniej przygotować się do walki. Nie mieli jednak żadnych szans na odparcie wroga. „Bolszewików były setki, a z naszej strony kilka dwuosobowych patroli oraz słaby odwód” – relacjonował uczestnik starcia. W strażnicy Słoboda zginęło 16 Polaków, kilku kolejnych pojmano. Pod Dzisną pułk KOP, wsparty przez miejscowych ochotników, stracił w walkach 50 proc. stanu. Szczególnie mężny opór stawili żołnierze na linii schronów pod Sarnami. Pięćdziesięciu chłopa wstrzymało na dwa dni całą sowiecką dywizję. „Proszę koniecznie o przeciwnatarcie, gdyż zginiemy wszyscy” – raportował dowódca. Bez skutku, a nawet bez odpowiedzi. Sowieci zablokowali wejścia do bunkrów i spalili polskich obrońców żywcem. Pomoc nie nadeszła, bo i nie miała skąd. Już 17 września, zaraz po tym, jak powzięto informacje o prawdziwej skali inwazji, naczelny wódz Edward Rydz-Śmigły wydał rozkaz do żołnierzy: „Sowiety wkroczyły. Nakazuję ogólne wycofanie na Rumunię i Węgry najkrótszymi drogami. Z bolszewikami nie walczyć, chyba w razie natarcia z ich strony albo próby rozbrojenia oddziałów. Miasta, do których podejdą bolszewicy, powinny z nimi pertraktować w sprawie wyjścia garnizonów do Węgier lub Rumunii”. Wielu żołnierzy nic nie wiedziało o wydanej decyzji. Wielu myślało, że Sowieci idą na pomoc Polsce, a nie – nazistom. Tu i ówdzie czerwone oddziały witano wiwatami, rzucano kwiaty. Komunistyczna propaganda tylko podsycała przekonanie o pokojowym, niemal sojuszniczym charakterze ingerencji. Zamęt pozwalał na szybkie postępy, ograniczenie walk, wzięcie Polaków z zaskoczenia. Gdzie się dało – żołnierze byli rozbrajani, a oficerowie rozstrzeliwani, jako „wyzyskiwacze”, agenci kapitalizmu, kułacy. Potem dywizje parły dalej na zachód. „Wyznaczono im ambitne cele, wśród których było zdobycie w ciągu 48 godzin Wilna, Grodna i Lwowa – wyjaśnia brytyjski historyk Roger Moorhouse. – Ludowy komisarz obrony Kliment Woroszyłow bez cienia ironii określał sowieckie natarcie jako »uderzenie pioruna«”. Czytaj też: Władimir Putin stworzył Piątą Międzynarodówkę Klęska była nieunikniona, a jednak nie wszyscy żołnierze byli gotowi przystać na kapitulację. Najeźdźcy grzęźli w kolejnych ciężkich walkach; ambitny blitzkrieg ze wschodu wytracał impet. Sławny badacz II wojny światowej Antony Beevor podkreśla, że nawet według rosyjskich publikacji Armia Czerwona straciła prawie tysiąc żołnierzy, a dwa tysiące zostało rannych. Liczba zaskakująco wysoka. A przede wszystkim: zadająca kłam twierdzeniom, że Polska już przed 17 września przestała istnieć i przestała walczyć. KAMIL JANICKI pisarz, publicysta, historyk, wieloletni redaktor naczelny portalu ciekawostkihistoryczne.pl",,
Dlaczego czarnoskórzy mieszkańcy RPA zabijają czarnoskórych imigrantów,"Republika Południowej Afryki znowu jest ceną rozruchów. Giną imigranci. Czarni mieszkańcy kraju paradoksalnie oskarżają się o „antyafrykanizm”. Pretoria broni się mówiąc, że to „zaledwie” bandytyzm.","Tłum odurzonych nienawiścią, napompowanych adrenaliną, a niekiedy też pijanych, mężczyzn jest widokiem przerażającym. W rękach mają maczugi, włócznie, czasem zwykłe kije i deski, a niekiedy koktajle Mołotowa i pistolety. Wykrzykują antyimigranckie, ksenofobiczne hasła i atakują ludzi, których uważają za obcych – przybyszów z Nigerii, Zimbabwe, Bangladeszu, czy Somalii.",,
"„Brexit jest jak rak, który niszczy wszystko, co najbardziej lubiłem w Wielkiej Brytanii""","Brexit podzielił starych przyjaciół i rodziny. Zaszkodził brytyjskim instytucjom. Jest bardzo prawdopodobne, że zmiecie nasz system partyjny – mówi brytyjski pisarz Robert Harris.","ROBERT HARRIS: Jest coraz większa szansa, że w ogóle do niego nie dojdzie, bo nie wiadomo, jak go przeprowadzić. Fundamentalny problem sprowadza się do tego, że w czasie referendum w sprawie wyjścia z Unii w czerwcu 2016 roku Brytyjczycy nie wiedzieli, o co proszą. Idea brexitu wygrała, bo starannie unikano jakichkolwiek szczegółów. Tyle że teraz szczegóły są nie do uniknięcia i cała idea się wali. Postawa premiera Borisa Johnsona sprowadza się do odrzucenia jakiegokolwiek kompromisu.",,
Dezynfekcja ulic po marszu LGBT? Nawet politycy PiS uważają akcję swojego kandydata za żenującą,"– To, co zapowiedział pan Matecki jest kompletnie żenujące, godne największego potępienia, nie idzie w parze z tym, co głosi Prawo i Sprawiedliwość – powiedział w rozmowie z RMF FM Radosław Fogiel, wicerzecznik PiS. Chodzi o pomysł na happening kandydata koalicji do Sejmu – Dariusza Mateckiego – by dezynfekować ulice po przejściu osób LGBT w Szczecinie.","Radny i kandydat Prawa i Sprawiedliwości do Sejmu wraz z Porozumieniem Środowisk Patriotycznych zapowiedzieli, że będą dezynfekować szczeciński plac Solidarności, z którego miał wyruszyć Marsz Równości. Do wydarzenia nie doszło, bo w ostatniej chwili okazało się, że ktoś zarezerwował plac przed przedstawicielami społeczności LGBT.",,
"Sondaż: Rosja jest zagrożeniem, Unia powinna być silniejsza","Europejska Rada Spraw Zagranicznych sprawdziła, czego Polacy oczekują od Unii Europejskiej w globalnej polityce. Niemal połowa chce silnej Unii, bo uważa, że Rosja jest zagrożeniem dla pokoju na Starym Kontynencie.","Dla większości badanych mechanizmy działania Wspólnoty są „przestarzałe” – ich zdaniem powinny powstać ośrodki władzy, które będą podejmować decyzje w najważniejszych dla Europy sprawach.",,
"Włochy. Kraj, gdzie każdy polityk powinien być oszustem","Nawet gdyby wszyscy włoscy politycy byli uczciwi, to i tak zwykły Włoch by w to nie uwierzył. Większość uważa polityków za niekompetentnych, skorumpowanych idiotów.","Tak się złożyło, że ostatni dzień moich wakacji w Recco był zarazem dniem upadku włoskiego rządu. Tuż przed wyjazdem złożyłem jeszcze wizytę w sklepie Bruna. Nie ma słynniejszego liguryjskiego specjału niż pesto i bardziej liguryjskiego makaronu niż trofie. A w całym Recco nie ma nikogo, kto robiłby te rzeczy lepiej niż Bruno. Złożyłem zamówienie, a następnie zapytałem, co myśli o włoskiej polityce. Bruno wygłosił coś w rodzaju mowy: „My, Włosi, już od dawna nie spodziewamy się niczego dobrego. Mamy przecież najpiękniejszy kraj na świecie. Najlepsze jedzenie na świecie. Najbardziej fascynującą historię na świecie. Chyba temu nie zaprzeczysz. Na czele naszego kraju stoją z reguły ludzie niezdolni do niczego. Nie potrafiliby nawet włożyć słomki do drinka”.",,
"„Przekazy dnia”, czyli jak partia objaśnia świat politykom PiS","Co się stało w Brukseli? „Pokazaliśmy, że Polska jest dumnym państwem!”. Opozycja? „Totalna, znajduje się w stanie histerii”. Rząd? „Przez rok zrobił to, czego poprzednicy nie potrafili przez 8 lat”","To, co na wstępie, to fragmenty propagandowych instrukcji Prawa i Sprawiedliwości, do których dotarł „Newsweek”. Instrukcje zwane są popularnie „briefami”. Rozsyła je e-mailem do posłów biuro prasowe klubu parlamentarnego.",,
Co z ciebie za Żyd?,Piotr Bratkowski poleca zbiór reportaży „Polanim”.,"Gideon Poraz ma 69 lat, uprawia zawód, który w niemal każdym innym kraju traktowany byłby jako hobby. Jednak w Izraelu jest inaczej. Gideon mógł porzucić dobrze prosperującą firmę z branży IT i zostać detektywem genealogicznym.",,
Cztery lata TVP w służbie PiS. Jak działa propaganda TVP,"8 stycznia 2016 r. Jacek Kurski został prezesem TVP. Być może prawdziwą misją jego telewizji jest uświadomienie widzom, że w Polsce przyszłości dla przeciwników PiS nie będzie miejsca.","Obejrzeć jeden materiał „Wiadomości” w TVP to jak obejrzeć wszystkie. Wydawcy nie silą się nawet na udawanie obiektywizmu. Każdy materiał jest zapętlonym spotem wyborczym PiS, mantrą o walce prawicowych patriotów z siłami lewicy, LGBT i Unii Europejskiej.",,
Dlaczego wybuchła II wojna światowa?,"Gdyby kilka lat przed wojną Führer powiedział otwarcie, że chce zniszczyć porządek Europy, walczyć ze wszystkimi i zapanować nad światem, to nie tylko Zachód, lecz także jego generałowie zmobilizowaliby się do tego, żeby go zabić, zanim wywoła katastrofę – mówi prof. Włodzimierz Borodziej.","Newsweek: Dlaczego wybuchła II wojna światowa?                                – Goście z Zachodu cieszą się, że czegoś takiego nie ma u nich, że owszem – jest surowo, twardo, ale to kolonia karna, obóz pracy, nikogo tam nie zabijają, nie gnębią, wbrew temu, co mówi liberalna prasa. W końcu wszystko odbywa się zgodnie z prawem, w barakach nie widać tzw. muzułmanów umierających z wycieńczenia, a niepożądane, szkodliwe elementy są pod kontrolą. Dyktatura Hitlera jest jakoś odpychająca i robi złe wrażenie, lecz per saldo to niemiecki problem, może środkowoeuropejski, ale z pewnością nie światowy. Na dodatek Hitler umiał się zatrzymywać. Podczas igrzysk w Garmisch-Partenkirchen i w Berlinie w 1936 r. zniknęły sprzed obiektów sportowych napisy „Żydom wstęp wzbroniony”, a tam, gdzie było dużo cudzoziemców, nie kolportowano „Der Stürmera”. – Hitler nie pogratulował zwycięstwa Jessemu Owensowi, czarnoskóremu zdobywcy czterech złotych medali, i to mogło się nie podobać, choć nie wszystkim. Roosevelt też nie wysłał gratulacji. Ale już prawie wszyscy byli pewni: Führer myśli pragmatycznie, nie wywoła wojny światowej, stadion jest imponujący, a dyscyplina społeczna to dobra rzecz. Nawet grono amerykańskich czarnoskórych intelektualistów, którzy odwiedzili III Rzeszę, nie chciało krytykować Hitlera, bo sami doświadczali segregacji rasowej w USA. Co tam – mówili – ustawy norymberskie, skoro mamy rasistowską codzienność w Georgii lub Alabamie. Pastor Martin Luther King we wczesnym dzieciństwie nazywał się Michael, ale ojciec zmienił mu imię właśnie w wyniku podróży do Niemiec Hitlera, choć raczej zachwycał się Bachem, a nie bojówkami SA.  – To klasyczny przykład filozofii „what about this”, w języku polskim wciąż słabo zakorzenione jako whataboutyzm. Wytykasz nam (rzekome) błędy? A co u ciebie dzieje się z imigrantami, deficytem budżetowym, bezrobotnymi?  Czy gdyby Zachód chciał, utrąciłby Hitlera i nie doszłoby do wojny? – Gdyby wiedział, co się zdarzy w najbliższych latach, to z całą pewnością. W 1936 r. Hitler ryzykuje remilitaryzację i łamie kolejne postanowienia traktatu wersalskiego. Wtedy można było odsunąć go od władzy, zapobiec nadciągającej wojnie. Lecz nie starczyło wyobraźni. W 1942 roku Hitler walczy już z całym światem, więc wszyscy przy zdrowych zmysłach muszą wiedzieć, że przegra. Tymczasem pożyje jeszcze trzy lata, a skończy jako samobójca. – Historia niemieckich prób zamachów na Hitlera układa się w czarną komedię. A to nie wybuchnie bomba, a to ktoś się spóźni, ktoś wycofa, kogoś zapomni się powiadomić. Przecież spisek i zamach pułkownika Clausa von Stauffenberga z 1944 r. to od początku jakieś niewiarygodne, wielkie partactwo. Niby niemiecki sztab generalny był tak poukładany, znakomity w logistyce, że wszyscy mogli zazdrościć, ale 20 lipca 1944 r. okazuje się, iż mózg całej operacji własnoręcznie dokonuje zamachu, zaś po ataku w Wilczym Szańcu musi wrócić do Berlina, żeby uruchomić pozostałe tryby konspiracji. To za wielka odpowiedzialność, za dużo zadań na jedną osobę, nawet całkowicie zdrową, a wiemy, że von Stauffenberg jest potrójnym inwalidą. To było tak irracjonalne, że w głowie się nie mieści.  Brak wyobraźni wystarczy, by dopuścić do takiej tragedii jak II wojna światowa? – Oczywiście, bo czym kieruje się polityk, jeśli nie wyobraźnią lub jej niedostatkiem. Albo słupkami w sondażach. Generalnie myśli swoim doświadczeniem. W doświadczeniu polityków przedwojennych Adolf Hitler nie istniał. Czyli z ówczesnego punktu widzenia wszyscy zwolennicy ugłaskiwania III Rzeszy i zaspokajania żądań Hitlera mieli rację. – W jakim sensie? Zajmowali się jedyną możliwą do wyobrażenia realpolitik. – W swoim przekonaniu postępowali rozsądnie. Myśleli, że nie dopuszczą do wielkiej awantury, której Niemcy przecież nie mogą chcieć, bo wiedzą, jak to się skończyło 20 lat wcześniej. W bezpośrednim sąsiedztwie niech się rozpychają, ale za cenę świętego spokoju – nieco dalej. Pamięć I wojny mocno określała stosunek do nazizmu. Na Zachodzie nie chciano powtórki Verdun, bo właśnie nie wyobrażano sobie niczego straszniejszego. – 10 mln ofiar I wojny światowej to początek masowego pacyfizmu i haseł „nigdy więcej”. Z drugiej strony Zachód musiał być przekonany, że skoro Niemcy już raz poszli na ryzyko wojny na dwa fronty i tak ją sromotnie przegrali, drugi raz tego nie zrobią. Tymczasem Niemcy chcą się odkuć. – Niemieccy generałowie są sceptyczni wobec Hitlera. Kupuje im te wszystkie cieszące ich zabawki, lecz dla nich wizja wojny na dwa fronty oznacza koniec Rzeszy, będzie jeszcze gorzej niż w 1918 r. Wojna dla generałów jest OK, ale mała, racjonalna. Zresztą Hitler prowadzi nie tę wojnę, o jaką mu chodziło. Jego długofalowy plan wyglądał zupełnie inaczej: zajęcie Austrii, rozbiór Czechosłowacji, utarcie nosa Francuzom, ale np. Polska to sojusznik przeciwko Związkowi Radzieckiemu. Hitler zakładał podział Sowietów – dla Polski Ukraina, dla niego reszta. Wielka Brytania też ma być sojusznikiem Niemiec w zamian za gwarantowanie kolonii, żeby tylko Londyn nie rozpychał się w Europie. Tymczasem Polska staje do walki. Wielka Brytania gra w drużynie z Francuzami, a III Rzesza ma sojusz ze Związkiem Radzieckim. Wszystko jest więc nie tak. A później wybucha wojna z USA o panowanie nad światem. Czytaj także: Hitler i Chamberlain – kto kogo oszukał Jeśli aż tak się nie układało, mógł sobie odpuścić. – Nie mógł. Tak bardzo chory człowiek może zatrzymać się taktycznie, jak np. w czasie igrzysk. Może powiedzieć angielskim lordom to, co chcą usłyszeć. Ale jest owładnięty maniakalną żądzą panowania nad światem. W protokole płk. Hossbacha Hitler zaczyna przemowę od tego, że wprawdzie najlepsze lata ma jeszcze przed sobą, lecz nie za dużo. Czyli wojna musi szybko wybuchnąć, żeby zdążył się zrealizować. Jakie wnioski płyną z dyktatury Hitlera? – Być może taki, że nie umiemy wyobrazić sobie powtórki hitleryzmu, ale warto mieć w tyle głowy, że mówimy tylko o ograniczeniach naszej wyobraźni. Być może więc powtórka w jakiejś szczególnej konstelacji, z inną psychopatyczną osobą, z innymi hasłami jest możliwa, bo nigdy nie umieliśmy i nie umiemy dostrzec smutnych złego początków. Nie potrafimy wyobrazić sobie wielu rzeczy, póki się nie zdarzą. Lecz z drugiej strony Hitler różni się od dzisiejszych semidyktatorów tym, że miał jakiś strategiczny, niech będzie zwariowany, ale jednak plan. Nie wyobrażam sobie, by politycy, nawet ci dzisiaj szczególnie antypatyczni, mieli jakieś strategie. Co najwyżej chcą wkładać kij w szprychy, żeby się gorzej kręciło, ale nie mają ambicji, by np. władza Rosji sięgała po Atlantyk. Wynika to z ich realistycznej oceny sytuacji, bo niektórych rzeczy po prostu nie da się przeprowadzić. Żeby zostać drugim Hitlerem, trzeba być regularnym szaleńcem, a my mamy wokół ludzi szczęśliwie raptem trochę zbzikowanych. Nawet jeśli snute dzisiaj analogie z latami 30. ubiegłego wieku są chybione, to co robić, żeby takiego Hitlera już naprawdę nie było? – Marine Le Pen wyrzuca z polityki swojego ojca, bo jego antysemityzm nie nadaje się na jakiekolwiek salony, nawet prawicowe. Może takie postępowanie to skutek doświadczenia, które nabyliśmy od Hitlera. Nikt w Europie nie będzie odwoływać się np. do eugeniki jako metody udoskonalania człowieka, co przed Hitlerem wydawało się usprawiedliwione i rozsądne, a zakończyło zbrodnią. Po prostu pewne pomysły zostały nieodwołalnie zdelegalizowane. Dostaliśmy kilka negatywnych nauczek, które chyba się zakorzeniły. Załamała się wiara w nieskończony postęp, który będzie udoskonalał ludzkość. Nabyliśmy świadomość, że raz jest lepiej, raz gorzej i warto pilnować tego, żeby nie było naprawdę źle. Tego nas nauczył narodowy socjalizm – może być dużo gorzej. Politycy kierują się słupkami sondaży, lecz chyba przestali ufać, że ustawią kilkudziesięciomilionowy naród w karnych szeregach i każą maszerować. Może dyktatorom na tyle przybyło rozumu, że wiedzą, iż nie da się wojować ze wszystkimi. Ale mogą też pojawić się całkowicie nowe pomysły, o których dzisiaj nie mamy zielonego pojęcia. Nie zdelegalizowaliśmy bezwzględnie wykluczenia. Nie rozumiemy, że nie wolno dzielić ludzi na Aryjczyków, Żydów i wyznawców islamu, na chorych i zdrowych, heteroseksualnych i LGBT, na pierwszy, drugi, ewentualnie trzeci sort. Zawsze wtedy wchodzimy na grząską ścieżkę. Nie wiemy, gdzie jest jej koniec.  Po prostu historia nie uczy życia. Albo inaczej – uczy tych, którzy tego chcą, z zastrzeżeniem, że to nauczycielka o bardzo małym rozumku i zerowej wyobraźni.",,
"Jak Niemcy rozliczały się z II wojny światowej. „Długo nie mówiono o tym, co kto robił przed 1945 rokiem”","Ci w Polsce, którzy twierdzą, że Niemcy kreowały się na ofiarę wojny zamiast na sprawców zbrodni, mają rację, ale jest to racja nieco przestarzała. Tak było w latach 50. i wczesnych 60.","Mniej więcej 10 lat temu w Domu Historii, muzeum współczesnej historii Niemiec w Bonn, goście, chcąc kontynuować zwiedzanie wystawy, musieli przechodzić przez dużą czarną skrzynkę, która stała na końcu ekspozycji o II wojnie światowej. Potem znajdowali się w innym, jaśniejszym świecie powojennym. Skrzynka symbolizowała „godzinę zero”, koniec wojny, cudowne przekształcenie (zachodnich) Niemiec z brunatnej dyktatury w prozachodnią demokrację z cudem gospodarczym. Nowe Niemcy, państwo i naród nieskażone przeszłością, odcinające ją grubą kreską, jakby się narodziły na nowo. Dziś to muzeum wydaje książkę o niemieckich mitach z rozdziałem poświęconym właśnie „godzinie zero”.",,
„Urodziłam się w kraju zbudowanym przez imigrantów”. Cate Blanchett i uchodźcy,Dwukrotna laureatka Oscara nie ogranicza się do kariery filmowej. Od wiosny 2016 roku jest ambasadorem dobrej woli Wysokiego komisarza Narodów Zjednoczonych do spraw uchodźców (UNHCR).,"Jedna z najsłynniejszych amerykańskich Australijek studiowała ekonomię i sztukę. Podczas wycieczki do Egiptu przyjęła propozycję statystowania na planie filmu „Kaboria” i tak jej się spodobało, że wróciwszy, ukończyła aktorstwo w Narodowym Instytucie Teatralnym.",,
"OPINIA
Polska ponosi odpowiedzialność za nowe Niemcy","Niemcy stały się krajem imigranckim. Co czwarty obywatel RFN ma imigranckie korzenie. To ma ogromny wpływ na pamięć o II wojnie światowej. Co piąty młody Niemiec nie wie, z czym połączyć hasło „Auschwitz”. To ogromne wyzwanie dla Berlina. Ale także dla Warszawy. Problem w tym, że PiS kompletnie nie rozumie współczesnych Niemiec, bo jest zaślepiony bieżącymi wojenkami.","„Biodeutsche” - ciągle teraz w rozmowie z niemieckimi znajomymi słyszę to pojęcie. W dosłownym tłumaczeniu oznacza: „Bio-Niemcy”, w wolnym: „rdzenni Niemcy”. Przy dynamicznie zmieniającej się strukturze niemieckiego społeczeństwa, to musiało się tak skończyć. Język znalazł sposób na rozróżnienie Niemców z dziada pradziada od Niemców, których dziadowie i pradziadowie nawet w Niemczech nie byli.",,
"Lepiej, szybciej, taniej","Współczesne budynki to coś więcej niż zwykłe konstrukcje z cegieł i betonu. Dziś strzegą naszego bezpieczeństwa, dbają o nasz komfort i myślą za nas w wielu codziennych sprawach.","Jest tylko jeden szef. Klient. On może zwolnić każdego w firmie, od prezesa w dół – po prostu wydając swoje pieniądze gdzie indziej” – mówił Sam Walton, założyciel i twórca potęgi sieci handlowej Walmart. Ta reguła świetnie sprawdza się na trudnym rynku budowlanym. Współcześni klienci, budując domy, hale, biurowce czy budynki użyteczności publicznej, szukają produktów najwyższej jakości i za dobrą cenę. Dlatego producenci i sprzedawcy prześcigają się w oferowaniu towarów coraz nowocześniejszych, lżejszych, mocniejszych, kompaktowych czy bardziej eko – cechy można by mnożyć w nieskończoność.",,
"Kaczyński i jego ludzie umieją hejtować, ale nie umieją rządzić","Dopóki Zbigniew Ziobro pilnuje, żeby Kaczyński i Morawiecki stali ponad prawem, oni pilnują, żeby ponad prawem stał Zbigniew Ziobro.","Ujawnienie przez Onet farmy trolli działającej w Ministerstwie Sprawiedliwości, Krajowej Radzie Sądownictwa i Sądzie Najwyższym jest kolejnym potwierdzeniem faktu, że władza PiS to klasyczny populizm. Populizm to korupcja i hejt. Tak było od czasu, kiedy pierwsi rzymscy cesarze zniszczyli republikę, a Neron kupował poparcie w zamian za chleb i igrzyska, czyli ówczesną odmianę transferów socjalnych, w połączeniu z hejtem przeciwko chrześcijanom.",,
"OPINIA
Kto jest dzisiaj motłochem? Wszyscy ci, którzy albo używają hejtu, albo ulegli jego urokowi","Pionek Łukasz Piebiak został przez władzę poświęcony, podczas gdy jego szef Zbigniew Ziobro na zlecenie Jarosława Kaczyńskiego i Mateusza Morawieckiego dalej wskazuje nowych Piebiaków do Trybunału Konstytucyjnego, do Krajowej Rady Sądownictwa, do Sądu Najwyższego, a także do władz sądów rejonowych czy apelacyjnych.","Zgodnie z dotychczasową praktyką rozwiązywania przez PiS kolejnych kryzysów wynikających z nadużycia władzy, Zbigniew Ziobro „ogłosił sukces” w postaci oczyszczenia swojego ministerstwa z hejtu, media będące w dyspozycji władzy podjęły tę narrację „zapominając”, że istnienie farmy trolli w Ministerstwie Sprawiedliwości ujawnił portal Onet.pl. A jednocześnie, aby „zakryć” aferę uderzającą w PiS zaatakowana została opozycja – także przy użyciu prokuratury i służb, które „zupełnie przypadkowo” (niedługo o wszystkich działaniach państwa PiS trzeba będzie pisać w cudzysłowie, bo zaczynają odbiegać od jakichkolwiek norm demokratycznego państwa prawa) przeprowadziły akcję mającą zdyskredytować szefa komitetu wyborczego PO Krzysztofa Brejzę.",,
Rzetelne wywody naukowców w internecie giną w morzu głupoty,"Im więcej ludzi klika „Lubię to” i udostępnia wiadomość, tym więcej uważa, że jest ważna i prawdziwa, potrzebna. Tak jak w życiu – gdy dużo ludzi stoi w kolejce, to znak, że sprzedają coś bardzo dobrego.","Na parapecie okiennym w Czechowicach-Dziedzicach pojawił się żółtawy pyłek. Była wiosna, intensywnie kwitły sosny. Oczywiste, że pyłek pochodzi z tych drzew, ale pewien baczny obserwator zauważył, że owe żółte drobinki przyciągają magnes i udokumentował to na filmie. Uznał zatem, że to nie żaden pyłek sosen, ale chemtrails, czyli zabójcza substancja rozpylana przez samoloty. Informacja o tajemniczym osadzie, który miał świadczyć o ingerencji przybyszy z kosmosu lub szaleńcach dybiących na ludzkość, szybko rozeszła się po sieci. Film miał 3,4 tys. udostępnień oraz 248 tys. wyświetleń na Facebooku. „                            Internet ma także to do siebie, że naprowadza cię na informacje, o których nie miałeś pojęcia. Wchodzisz więc na strony opatrzone atrakcyjnym tytułem i dowiadujesz się rzeczy, które nie są ci do niczego potrzebne albo, co gorsza, są nieprawdziwe. Uwagę przyciągają takie nagłówki stron jak „Dziesięciu celebrytów, o których nie wiedziałeś, że są zapalonymi ogrodnikami” czy „Trzech polityków po operacji nosa, o których nie miałeś pojęcia”. – Nigdy się nie zastanawiałam, czy jakiś celebryta uwielbia rośliny ani który z polityków miał krzywy nos, ale teraz, gdy ukazano mi tę lukę, mam ochotę ją wypełnić. Gdy słyszymy, że czegoś nie wiemy, chcemy się tego dowiedzieć – uważa dr Sharot.  Zaskakujący tytuł sprawia, że wchodzimy na stronę i mimo woli oddajemy się lekturze. – W ten sposób internet stał się świetnym narzędziem do szerzenia wszelkich, także niesprawdzonych informacji i wpływania na społeczeństwo. Kiedyś taką siłę miała plotka, ale ma ona tę słabą stronę, że nie wiadomo, skąd się bierze, kto jest jej twórcą. Teraz internet i media społecznościowe sprawiły, że informacja nie jest anonimowa, że ma autora i wielu zwolenników, mnóstwo ludzi może ją polubić i przekazać dalej. A ci ludzie są podpisani, wiemy, komu się ona spodobała. Można sprawdzić źródło i je ocenić – mówi prof. Kulesza. Naukowcy z Massachusetts Institute of Technology (MIT) przeanalizowali 126 milionów tweetów wysłanych w ciągu 11 lat przez trzy miliony ludzi i wykazali, że fake newsy rozprzestrzeniają się po sieci sześć razy szybciej i docierają do większej liczby ludzi niż prawdziwe doniesienia i to niezależnie od tematu, jakiego dotyczą. Ludzie udostępniają fake newsy, bo są nimi zaskoczeni lub oburzeni. Często przesyłają je dalej, bo choć w nie nie wierzą, uważają, że te doniesienia zawierają coś, co ich znajomi z Facebooka czy followersi Twittera chcieliby przeczytać. Z czasem jednak nasza pamięć gubi się w natłoku informacji i zaczyna je wszystkie traktować jako prawdziwe lub częściowo prawdziwe, a my nawet jeśli początkowo zdawaliśmy sobie sprawę, że są one wymyślone, po pewnym czasie uznajemy je za sensowne. Proces powolnego przyswajania czytanych w internecie bzdur odbywa się w sposób całkowicie dla nas niezauważalny.  Wbrew pozorom to bogactwo dostępnych informacji wcale nie jest korzystne. – Czyni nas ono bardziej odpornymi na zmiany. Niezwykle łatwo jest bowiem znaleźć fakty wspierające naszą własną wizję. Znajdujemy i z uwagą czytamy blogi i artykuły, które odpowiadają naszym opiniom i nie wchodzimy na strony, które oferują inny punkt widzenia – uważa dr Sharot. Uczona przypomina, że ludzki mózg rozwinął zdolność rozumowania nie po to, aby odkrywać prawdę, ale żeby umożliwić nam przekonywanie innych, że mamy rację. Coś, co dawniej przynosiło pewną korzyść, dziś staje się utrapieniem, a niekiedy może prowadzić do nieszczęścia. Dorota Romanowska – jest dziennikarką „Newsweeka”, szefową działu Nauka.",,
Władza opowieści,"Historia horroru to kronika społecznego strachu – mówi słynny reżyser Guillermo del Toro. Opowiada, dlaczego warto się bać w kinie i jak powstał jego najnowszy film „Upiorne opowieści po zmroku”.","GUILLERMO DEL TORO: Doprecyzujmy: niektórzy rodzice domagają się tego w niektórych stanach. Razem to kilka organizacji, które mają swoich członków w paru miastach. W historii literatury to nic nowego. Tak samo było z dziełami Harper Lee i Marka Twaina, które w drastyczny sposób opisywały niewolnictwo. Falę protestów wywołało też wciągnięcie na listę lektur „Buszującego w zbożu” J.D. Salingera, bo miał – zdaniem niektórych – szerzyć myśl komunistyczną. Podobne reakcje konserwatywnych środowisk trudno traktować poważnie. Książki Twaina czy Salingera są czytane przez kolejne pokolenia. Z trylogią Schwartza będzie miało obowiązek zapoznać się w szkole już trzecie pokolenie uczniów i nie sądzę, żeby to mogło się szybko zmienić. Zagrożenie literaturą widzę gdzie indziej.",,
"Dzieci nienawiści nauczyły się od dorosłych, ale bywają od nich bardziej okrutne","Nienawiści nauczyły się od dorosłych, ale bywają od nich bardziej okrutne. Przejmują retorykę z internetu. Często nawet nie rozumieją słów, za pomocą których próbują obrazić innych.","Agę na płockim marszu równości najbardziej przeraziły dzieci. Nie dorośli napakowani narodowcy. Nie kibole krzyczący coś o „pedałach”. Dzieci. Wściekłe, nienawistne. Całą drogę szły z marszem, po drugiej stronie policyjnego kordonu, i syczały, wyzywały, rzucały jajkami.                Do szkoły Mai chodzą też dzieci pochodzenia wietnamskiego. Mało kto je zaczepia. – Wietnamczyków jest w Warszawie bardzo dużo, ale nikt nie organizuje przeciw nim kampanii nienawiści, więc dzieci traktują ich jak swoich – mówi Maja. – Co potwierdza, jak wiele zależy od tego, jaki przykład dają politycy i media. – Szkoła coś robi z tymi hejtem wobec Miśka i dzieci z Ukrainy? – pytam. – Nauczyciele się starają, ale to powinno być załatwione systemowo. Trzeba przebudować cały system edukacji, postawić na uczenie tolerancji, naukę wyrażania swoich emocji. Świat się zmienia, a szkoła się cofa. – Nastolatek mówi „Jebać Żydów”, „Jebać pedałów”. Co robić? – pytam psychologa i terapeutę Andrzeja Jamiołkowskiego. – Przede wszystkim staram się zrozumieć, co się za tym kryje. Może np. głębokie rodzinne mity. Jeśli nic za tym nie ma, to już sama rozmowa może pomóc. Co to znaczy „jebać”? Czy to znaczy, że powinni zginąć? Raczej nie. „Co by było, gdybyśmy wyciągnęli wnioski z tego, co mówisz?”. „Czy to byłoby OK, czy nie?”. To są sposoby na rozwój moralny człowieka. Nie narzucamy takich czy innych przekonań, tylko staramy się, żeby dzieciaki myślały. One bardzo lubią rozmawiać, kiedy już zbuduje się jakiś poziom zaufania. – Czyli mówienie: „Masz zmienić myślenie” może odnieść odwrotny skutek? – Tak. Jeśli po prostu powiesz komuś: „Masz myśleć tak i tak, masz uważać, że multikulti jest super”, to niczego nie zmienisz. – To jest bardzo pracochłonne. – Niestety. Tutaj nie ma szybkich efektów. Filip ma jedenaście lat, nosi okulary, gra w gry, lubi piłkę ręczną. Może i jest trochę mniejszy od innych, może trochę nadpobudliwy. Chodzi do klasy sportowej w jednej z białostockich szkół. Gnębienie zaczęło się w czwartej klasie. Najpierw wyzwiska, potem zabieranie koszulki na lekcjach WF, chowanie ubrań w szatni. Któregoś razu zginęły mu nowe buty, które dostał na Gwiazdkę. Magda, mama Filipa, poszła porozmawiać z nauczycielką. Powiedziała, że pewnie zgubił. – Filip jest raczej skryty – opowiada Magda. – Ale na pierwszy rzut oka widać było, że coś jest nie tak. Przygasł, zaczął się inaczej zachowywać. Musieliśmy go trochę w domu przycisnąć i w końcu powiedział. Że nikt go nie lubi w klasie, że go przezywają. Przez całą czwartą klasę to trwało. Magda zabrała Filipa do poradni psychologicznej i na trening dla gnębionych dzieciaków. Uczyli go tam, jak reagować, jak odpowiadać, jak się bronić. Pomogło. – Inna sprawa, że ci chłopcy, było takich trzech wyrostków, przenieśli hejt na koleżanki z klasy – mówi Magda. – Więc może dzięki temu nam jest lżej. – Jak to jest, jak gnębią ci dziecko? – Strasznie. Smutno. Ciężko znaleźć pomoc, szczególnie w szkole. Zapytałam panią pedagog, czy prowadzi rozmowy o takich rzeczach, powiedziała, że nie. Może coś przygotuje. Ale zasadniczo to nie ma czasu. – A co się mówi gnębionemu dziecku? – Staramy mu się tłumaczyć, że ludzie są różni. On pyta, dlaczego akurat jego gnębią. – Dlaczego? – Nie wiem. Tłumaczę, że to nie on ma problem, tylko to oni, ci chłopcy, którzy mu dokuczają. I sama próbuję to jakoś unieść. Widzisz, że szczęśliwe, radosne dziecko nagle cichnie, znika, trudno do niego dotrzeć. Jemu jest ciężko o tym mówić, bo nie chce się skarżyć. Zamyka się w sobie jeszcze bardziej. Julia też się niczym nie wyróżniała. Zwyczajna nastolatka, trochę nadwrażliwa. Podoba się chłopakom. „Dobrze zsocjalizowana” – uśmiecha się Baśka, jej mama. Zanim Julia poszła do liceum, miała jednego poważniejszego chłopaka, parę przyjaciółek z gimnazjum i żadnych większych problemów. Baśka zresztą do dziś myśli, że w tym liceum po prostu miała pecha, bo inaczej trudno to wytłumaczyć. – W pierwszej klasie, jeszcze we wrześniu, zaprzyjaźniła się z dwiema dziewczynami. Razem jeździły do szkoły, razem siedziały, wspólnie spędzały przerwy, chodziły na imprezy – opowiada Baśka. – Któregoś razu na imprezie Julia pocałowała się z kolegą z klasy. Dzień później zaczął się koszmar. Ktoś wrzucił na Facebooka zdjęcia z imprezy. W komentarzach: „Zaraz będzie jebane”, „Julka, weź do buzi”. – Julce było przykro. Poszła się pożalić przyjaciółkom, tym z klasy – opowiada Baśka. – Potraktowały ją jak kogoś obcego. Powiedziały, że „narobiła przypału”. Ja jestem po czterdziestce, ale pamięć mam w miarę dobrą. Wydaje mi się, że nie ma niczego szczególnego w tym, że dzieciaki się całują na imprezach. Potem zaczęły się dowcipy: „Julka, bierzesz do buzi?”, „Ruchasz się czy trzeba z tobą chodzić?”. Ktoś zaczął rozpuszczać plotki o rzekomym bujnym życiu seksualnym Julii. Ktoś inny wrzucał na Facebooka pornograficzne zdjęcia z podpisem: „Julia w pracy”, „Julia w domu”, „Julia po szkole”. W końcu jej najlepsza koleżanka powiedziała jej w twarz: „Jesteś dziwką, nie chcę mieć z tobą nic wspólnego”. Dzieci wymyśliły pseudonim – „Łatwa Julka”. – Ona się zawsze podobała chłopcom. Może robili to, bo zdawała im się niedostępna? A dziewczyny, sama nie wiem. Z zazdrości? Bardzo chciałam to zrozumieć, ale przestałam próbować – Baśka rozkłada ręce. W końcu poszła do wychowawczyni. Obiecała pomóc. – Zorganizowała pogadankę z udziałem szkolnej pedagog, wydawało się, że to pomogło – mówi Baśka. – Ale efekt był zupełnie inny. Po prostu przestali Julię zauważać. Jakby była duchem, jakby jej wcale nie było. Nikt nie chciał z Julią rozmawiać, nikt nie siedział z nią ławce. Nie komentowano jej postów na Facebooku, nie odpowiadano na pytania. Zobacz także: Wiesz, co to jest hejt? Gwałt na człowieku. Ja z tym gwałtem walczę. Na ostro – Któregoś dnia zapłakana powiedziała mi, że więcej do tej szkoły nie wróci – mówi Baśka. – Zaczęła palić papierosy, urywać się z lekcji, wybuchała płaczem bez powodu. Najchętniej siedziałaby w domu. W końcu postanowiliśmy, że zmieniamy szkołę, uzgodniliśmy z Julią, że na jakiś czas skasuje konta na Facebooku i Instagramie. Wiesz, jak to jest czuć się kompletnie bezradnym wobec bandy sadystycznych gówniarzy? – Da się coś zrobić z hejtem w szkole? Systemowo? – pytam psycholożkę z jednej z podwarszawskich podstawówek. – Systemowo to wszyscy chcą odejść ze szkoły – wzrusza ramionami. – Nauczyciele są na pierwszej linii, wielu ma dość – dodaje Maja, nauczycielka polskiego. – Próbujemy nadążyć za dziećmi, tak, żeby zrozumieć ich świat i język, którym się posługują. Przecież oni teraz żyją w dwóch światach równocześnie. W tym drugim – cyfrowym – czują się anonimowi i bezkarni. Potem to poczucie bezkarności przenoszą do realu. Już samo to jest wystarczająco trudne, wymaga umiejętności, których nauczycieli nie uczy się na studiach. Z drugiej strony to, o czym możemy, i to, o czym nie możemy mówić, zależy od widzimisię polityków, więc mamy związane ręce. Czego brakuje w szkole? Zdaniem nauczycieli przede wszystkim zajęć uczących tolerancji, krytycznego myślenia. Rozwijania wrażliwości, a czasem zwykłej rozmowy. – To szkoła powinna za to odpowiadać? – I szkoła, i rodzice – mówi Maja. – Tylko, że rodzice z jednej strony chcą, żeby nauczyciel robił za nich wszystko, bo nie mają czasu, a z drugiej strony szkoła ma się nie wtrącać w wychowanie dzieci. – Trochę to skomplikowane. – Prawda? Jak próbujesz uczyć dzieci o tolerancji, to na zebraniu będzie awantura, że indoktrynujesz. A jak nie daj Boże zasugerujesz, że rodzice powinni rozmawiać ze swoimi dziećmi, to usłyszysz, że próbujesz przerzucić odpowiedzialność. Prawda jest taka, że wielu rodziców nie rozmawia z dziećmi o ich potrzebach, a jednocześnie uczą ich, że mają się upominać o swoje. Rośnie pokolenie roszczeniowych frustratów. Odreagowują hejtem. Bez przerwy czują się oceniani, więc sami oceniają innych. Najchętniej krytycznie, redukują ich do poziomu przedmiotów, odczłowieczają. Za parę dni Tomek, starszy syn Agi, zacznie liceum. Aga mówi, że już się boi, bo dzieciaki zaczęły się ze sobą poznawać w internecie. Na facebookowych grupach latają już roznegliżowane zdjęcia, jedni reagują śmiechem, inni hejtem. – Tomek chciałby po prostu, żeby go traktowali jak zwykłego chłopca – wzdycha Aga. – To możliwe? – Nie wiem. – A jeśli nie? – To żeby go chociaż nie nienawidzili. Czytaj też: Tomasz Organek: To chore, że młodych ludzi nie przygotowuje się do życia we współczesnym świecie",,
Palcem w mapę: Winnice,"Enofile radujcie się. Hodowle winorośli należą do najpiękniejszych zakątków świata, a można je znaleźć na wszystkich kontynentach poza Antarktydą. Szykujcie podniebienia na wspaniałe wakacje.","Za południową granicą Stanów Zjednoczonych króluje nie tylko tequila. Na półwyspie Kalifornia Dolna (Baja) znajdziemy znakomite chardonnay, rieslinga i chenin blanc, a z napitków na bazie gron czerwonych – merlot, tempranillo i durif.",,
Polska – egzotyczna ciekawostka. Co widzieli w naszym kraju przybysze z Zachodu?,"Gdy Polska weszła w swój złoty wiek, coraz chętniej odwiedzali ją przybysze z Zachodu. Szczegółowo potem relacjonowali, jaki egzotyczny kraj udało im się poznać.","Na pierwszy rzut oka gość z Zachodu mógł odnieść wrażenie, że trafił do państwa niewiele różniącego się od swojej ojczyzny. „Dnia 31 marca wjechaliśmy do Międzyrzecza, pierwszego miasta polskiego, jest ono niewielkie, lecz porządne, z pięknym zamkiem” – zanotował wiosną 1474 r. wenecki dyplomata Ambrogio Contarini. To, co zobaczył w kolejnych dniach, nie wydało mu się godne uwagi, skoro zapisał jedynie: „Aż do 9 kwietnia, jadąc krajem polskim, nie znaleźliśmy go tak porządnym i zaludnionym jak Niemcy”. Opinię trudno uznać za wiele mówiącą, skoro w tamtym czasie nie było w Europie zbyt wielu miejsc bogatszych od księstw Rzeszy. Ale im dalej na wschód, tym podróż stawała się ciekawsza.",,
Krew na rękach Donalda Trumpa,"W Ameryce rośnie liczba zbrodni z nienawiści. Mordercy powtarzają rasistowską retorykę Donalda Trumpa, a wojskowy karabin mogą kupić choćby w internecie.","Patrick Crusius spędził za kierownicą 10 godzin, aby z Dallas dojechać do El Paso i w oferującym zniżki na artykuły szkolne Walmarcie – 8 kilometrów od przejścia granicznego – otworzyć ogień. Zastrzelił 20 osób. Wcześniej na forum internetowym zamieścił manifest ideologiczny. Narzekał, że jeśli ktoś nie powstrzyma inwazji Latynosów, Teksas ze stanu republikańskiego zmieni się w „twierdzę demokratów”. Zarzucał kolorowym imigrantom kradzież miejsc pracy i świadczeń należnych rodowitym Amerykanom.",,
Jeszcze zatęsknimy za Ukraińcami. Bez nich Polskę czeka katastrofa,"70 proc. Ukraińców, którzy myślą o porzuceniu Polski, zrobi to dla wyższych zarobków na Zachodzie. Ale prawie co drugi z nich myśli o wyjeździe, bo jest źle traktowany i oszukiwany przez polskich pracodawców.","Połowa czerwca. W lesie między Węgrowcem a Skokami w Wielkopolsce leśniczy znajduje ciało mężczyzny. W rękawicach roboczych, obsypane wiórami. Policja ustala, że to 36-letni Wasyl Czornej, zatrudniony w produkującym trumny zakładzie pod Nowym Tomyślem.                    Mercedes-Benz, który w Jaworze na Dolnym Śląsku wkrótce otworzy fabrykę silników, rozpoczął już wysyłanie polskiej kadry na staże do swoich niemieckich zakładów. Ale to nie wszystko. Równolegle uruchomił dla Ukraińców kursy języka niemieckiego. – Wiemy o przynajmniej kilkuset pracownikach z Ukrainy pracujących do tej pory w Polsce, którym Mercedes zaoferował naukę niemieckiego. Po Nowym Roku wyjadą do pracy do Niemiec – mówi Marcin Kuczkowski z EWL. Ale pracownicy z Ukrainy nie czekają tylko na takie okazje. Walentyna, od półtora roku w Polsce, pracuje w domu opieki dla seniorów pod Warszawą. – Nie narzekam, lubię ten kraj, ale wymagania są nieadekwatne do zarobków. W Niemczech za taki sam wysiłek zarobię trzy razy więcej, a i liczę, że pracodawcy będą bardziej nas szanować i stosować się do przepisów – mówi Walentyna. Tutaj, jak twierdzi, co miesiąc musi wykłócać się o nadgodziny, a szefostwo dwa razy odmówiło jej urlopu. – Jestem w Polsce wyłącznie dla zarobku, większość tego, co zarobię, wysyłam rodzinie spod Stryja. Jak tylko podszlifuję niemiecki, wyjadę – mówi Ukrainka. W ubiegłym roku 10 mln pracujących poza granicami Ukraińców przywiozło lub przekazało do kraju 12 mld dolarów. W ujęciu statystycznym to największy zastrzyk kapitałowy dla ukraińskiej gospodarki od lat. Ze wspomnianego badania SEW UW i EWL wynika, że rok temu wyjazd za granicę zakładał co piąty pracujący w Polsce Ukrainiec. Teraz ten odsetek wzrósł dwukrotnie. A co dziesiąty, czyli lekko licząc 100-120 tys. osób, zamierza wyjechać na Zachód bez względu na okoliczności, kiedy tylko otworzą się rynki pracy za Odrą. Jurij Kariagin: – Mnóstwo młodych Ukraińców uczy się języków z myślą o pracy na Zachodzie. Jeśli Polska poważnie myśli o tym, żeby ich zatrzymać, musi skłonić nierzetelnych pracodawców do respektowania prawa. Z korzyścią dla siebie i dla imigrantów. Bez imigrantów zabraknie rąk do pracy – mówi Robert Lisicki, szef departamentu rynku pracy w Konfederacji Lewiatan. ROBERT LISICKI: Są dane sektorowe. Wiadomo na przykład, że w transporcie deficyt sięga 100 tys. osób. Z szacunków firmy PwC wynika, że do 2025 roku niedobór pracowników sięgnie 1,5 mln. A potem z przyczyn demograficznych będzie nadal rósł. Badania Senackiego Biura Analiz wskazują, że za mniej więcej dekadę na rynku będzie brakować co piątego pracownika. – Wzrost ryzyka inwestycyjnego. Już teraz część firm deklaruje, że rezygnuje z podpisywania kontraktów właśnie z powodu obaw o skuteczność rekrutacji. To zadziała jak efekt domina: mniejsze inwestycje dużych firm przełożą się na mniej zleceń dla podwykonawców czy poddostawców. W efekcie czeka nas spowolnienie wzrostu gospodarczego. – Z różnych względów przedsiębiorcy nie spieszą się z inwestycjami, a to obniża też tempo wdrażania automatyzacji. Przydałby się zatem impuls inwestycyjny, który skłoni firmy do rozwoju mocy produkcyjnych. Ale przede wszystkim pracodawcy potrzebują ułatwień w zatrudnianiu pracowników z państw trzecich. – Rozumiemy obawy o bezpieczeństwo, ale są obszary, z których przyjeżdżają do Polski sprawdzeni pracownicy. Mam na myśli byłe republiki Związku Radzieckiego – Ukrainę, Białoruś, Armenię. Pracodawcy chętnie widzieliby także osoby z Ameryki Południowej. Problem polega na tym, że wprowadzane ułatwienia dla pracowników ze Wschodu, głównie z Ukrainy, okazały się niewystarczające. Znam pracodawców, którzy na uzyskanie w urzędzie wojewódzkim pozwolenia na pobyt i pracę czekają ponad rok. Żeby umożliwić ludziom pracę, pracodawcy wykorzystują równolegle dwie procedury: na pobyt i na pracę, co dodatkowo zatyka przeciążone urzędy. – Tak, ale jedynie na sześć miesięcy. A przecież nie ma żadnych powodów, by nie wydłużyć tego okresu do 12 czy nawet 18 miesięcy. Jeśli mamy się liczyć w walce o łowienie talentów, które przydałyby się w naszym sektorze informatycznym czy technologicznym, procedury wydawania pozwoleń na pobyt stały i pracę nie mogą trwać ponad rok.",,
Dlaczego polska prawica ma obsesję spisków?,"Wierzy w spisek klimatologów, spisek George’a Sorosa, a nawet spisek związany z akcją #jestemLGBT? Oto, jak działa ten mechanizm.","Ktoś decyduje, jak widzimy świat. To ani George Soros, ani iluminaci. Prawica – nasza, ale nie tylko nasza – ma obsesję spisków. W Polsce widać i słychać to na każdym kroku. Oto trzy przykłady prawicowej obsesji spiskowej z ostatnich miesięcy.        Spiskowe teorie mają więc podwójne korzenie. Z jednej strony – trafiają do ludzi, którzy są na nie podatni. Z drugiej – istnieją wyspecjalizowane media, które do nich wysyłają właśnie taki, spiskowy przekaz. To, że takie media istnieją, jest faktem, a nie teorią spiskową. W USA przez kilka lat (aż do procesów o zniesławienie i odnalezienia dziecięcego porno na jego komputerze) komentator Alex Jones z portalu InfoWars zarabiał miliony dolarów na sprzedawaniu słuchaczom i słuchaczkom spiskowych teorii. W Polsce regularnie dowiadujemy się, że np. w samolocie lecącym do Smoleńska wybuchła bomba. Tygodnik „Sieci” oraz portal „wPolityce” piszą o mrocznych siłach, które w sekrecie chcą zniszczyć Polskę – takich, jak węgierski finansista o żydowskich korzeniach George Soros. Propagowanie teorii spiskowych pozwala zarabiać — albo w monecie (jak Alex Jones), albo budując wpływy polityczne (jak robi to Fox News w USA, subtelniej niż Jones). Wiara w teorie spiskowe jest oczywiście znacznie starsza niż Fox News czy bracia Karnowscy. W średniowieczu katolicy dość powszechnie wierzyli, że Żydzi profanują hostię i porywają chrześcijańskie dzieci po to, aby je zabić w okrutny sposób. Np. na ziemiach polskich posądzenie o profanację hostii spowodowało nakaz opuszczenia przez Żydów Wrocławia w 1455 r. a potem z kolejnych miast, bowiem Żydzi mieli przewozić hostie z jednego dolnośląskiego miasta do drugiego, po to, aby je profanować. Od końca XIX w. aż do upadku II RP w 1939 r. wielu Polaków wierzyło w spisek żydowski wymierzony polską gospodarkę i zbiorową moralność – i wiarę tę podtrzymywali duchowni, partie prawicy oraz liczne wydawnictwa narodowo-katolickie. Echa tych fantazji wybrzmiewają dziś w tym, co prawicowa prasa pisze o knowaniach George’a Sorosa. W 1964 r. amerykański politolog Richard Hofstadter opublikował w „Harpers’s Magazine” klasyczny dziś esej o „paranoicznym stylu w amerykańskiej polityce”. „Nazywam go stylem paranoicznym po prostu dlatego, że żadne inne słowo nie oddaje w odpowiedni sposób gorączkowego wyolbrzymienia, podejrzliwości i konspiracyjnej fantazji, które mam na myśli” – pisał Hofstadter. Ten styl istniał od początku amerykańskiej republiki: obawiano się Illuminati, Masonów, Jezuitów w służbie papieża, wreszcie – komunistów. O bycie agentami komunistów skrajna prawica oskarżała kolejnych prezydentów, rząd oraz Sąd Najwyższy USA. Atakowano media (jak dzisiaj) oraz „kosmopolitycznych intelektualistów” (znów jak dzisiaj — są oni ulubionymi wrogami skrajnej prawicy zawsze i wszędzie). Dlaczego jednak ludzie wierzą w teorie spiskowe? Odpowiedź jest przykra: bo tak część z nas jest skonstruowana. „Mentalność skłonna do postrzegania świata w ten sposób może być stałym zjawiskiem psychicznym, mniej lub bardziej stale dotykającym skromną mniejszość populacji” – pisze Hofstadter. Niektórzy ludzie po prostu są skłonni postrzegać świat na sposób spiskowy i niewiele można z tym zrobić. Jest to trwała dyspozycja ich charakteru. Takie mają mózgi. Czasy przełomu, destabilizacji i kryzysu – a prawie zawsze ludzkość żyje w czasach przełomu, destabilizacji i kryzysu – pobudzają tę stronę ich charakterów. Nie ma, niestety, na to odtrutki ani terapii. Nie istnieją argumenty, które przekonają zwolennika teorii zamachu w Smoleńsku do zmiany zdania. Nie ma na to pigułek. Jedynym rozsądnym rozwiązaniem jest otaczanie ich pewnym społecznym dystansem. Niech sobie piszą i drukują, co im się podoba – byle nie obrażali innych. Najważniejsze: warto trzymać ich z daleka od władzy. W sytuacjach, w których zawodzi terapia, potrzebna jest kwarantanna. Przeglądaj najważniejsze informacje na wygodnym tablecie. Kup go w atrakcyjnej cenie.",,
Czy nad Europą krąży widmo faszyzmu? „Musimy być czujni i wyczuleni”,– Język faszystów ma budzić lęk i wzbudzać różnego rodzaju fobie. To szczucie na różne grupy etniczne. W tym właśnie tkwi ten element faszyzujący – wyjaśnia w rozmowie z  „Newsweekiem” filozof Michał Herer.,"Czy spotkał pan ostatnio jakiegoś faszystę?                              – Trzeba przede wszystkim być czujnym i wyczulonym na wszelkiego rodzaju przejawy faszyzacji życia, wskazywać je, nazywać po imieniu i przeciwdziałać im. Na walkę z faszyzmem reaktywnym, czyli takim, który próbuje powstrzymywać zmiany związane z modernizacją, jesteśmy jakoś przygotowani, ale nie bardzo wiemy, jak walczyć z tym faszyzmem, który dopiero nadchodzi. Tak naprawdę nowoczesność ma bowiem dwa oblicza – z jednej strony destabilizuje i pozbawia oparcia, z drugiej jednak zaprowadza nowy ład. Niegdyś był to właśnie porządek nowoczesnego, homogenicznego etnicznie państwa narodowego, które zastąpiło struktury feudalne. Dziś również ta forma podlega erozji, ale na jej miejsce przyjdzie inna. Ważne jest to, że nowy porządek nie powstanie w próżni, ale w przestrzeni, która będzie skonfigurowana przez istniejące już dziś i pogłębiające się nierówności ekonomiczne. Na dłuższą metę – także w związku ze zmianami klimatycznymi – nie da się powstrzymać masowych migracji. Prawdopodobnie nie da się też powstrzymać rewolucji biotechnologicznej. W wyniku tych dwóch procesów dojdzie do sytuacji, w której na tym samym terytorium i pod tą samą jurysdykcją żyć będą populacje zróżnicowane w stopniu, który dla nas jest jeszcze niewyobrażalny – nie tylko pod względem kulturowym, etnicznym czy religijnym, ale być może także biologicznym (ludzie na różne sposoby i w różnym stopniu „modyfikowani”). Pytanie, czy te nowe, wymieszane populacje będą rządzić się egalitarnie, czy raczej będą zarządzane w oparciu o ścisłą hierarchię. Chcielibyśmy tego pierwszego, niestety dużo bardziej realne jest to drugie. Rozkład przywilejów, dostęp do dóbr i usług, a kto wie: może nawet posiadanie przez wielkie rzesze ludzi podstawowych praw w społeczeństwie przyszłości będzie zależeć od tego, jak dzisiaj walczymy z pogłębiającymi się nierównościami. Są już pomysły, które mogłyby radykalnie zmienić sytuację, np. koncepcja dochodu podstawowego albo globalnego obywatelstwa. Sądzę, że potrzebna jest też nowa teoria i praktyka uniwersalizmu, ale jej wypracowanie będzie niezwykle trudne, bo idea uniwersalizmu nie bez przyczyny popadła w niełaskę. Niemniej jednak, jeśli chcemy przeciwdziałać rasizmowi, ksenofobii i wykluczeniu, to jakiegoś rodzaju myślenia w kategoriach uniwersalnych chyba znowu potrzebujemy.  Czytaj także: Jestem lekarzem, gejem, mieszkam w Białymstoku. I właśnie się pakuję Dr hab. Michał Herer – polski filozof i tłumacz. Pracownik Instytutu Filozofii Uniwersytetu Warszawskiego. Specjalista w zakresie współczesnej filozofii niemieckiej i francuskiej. Chcesz być na bieżąco z wydarzeniami politycznymi z Polski i ze świata – czytaj Newsweek.pl na nowoczesnym tablecie. Kup ten sprzęt w najniższej cenie",,
"Wyciągnie z depresji, przypilnuje dzieci, zaprosi na święta. Sąsiad zastępuje nam rodzinę",Sąsiedzkie przyjaźnie zaczynają się od psów i dzieci. Czasem od życiowych tragedii. W Warszawie tuż po wojnie ludzi sklejały okupacyjne przeżycia.,"Pani Joanna wspomina, że początki jej znajomości z Małgosią były banalne. W starej, przedwojennej kamienicy na Woli trzeba było zamontować domofon. Joanna obeszła wszystkie cztery piętra i zapukała do wszystkich drzwi. Z Małgosią od razu poczuła nić porozumienia. Była to jedna z tych relacji, w których nie trzeba robić żadnych podchodów, uprawiać small-talków, sprawdzać drugiej osoby. Więź pojawia się i już, choć nikt nie umie racjonalnie wytłumaczyć, dlaczego. Potem sprawy potoczyły się lawinowo: sąsiadki odwiedzały się nawzajem w domach, poznały swoich mężów i dzieci. Były wspólne obiady, rozmowy, nie tylko o pogodzie i dzieciach, ale też życiowych trudnościach. Dwie rodziny, kompletnie sobie obce, zaczęły się łączyć. Na przestrzeni dwudziestu lat, bo tyle trwa ich sąsiedzka przyjaźń, Joanna gościła na niemal wszystkich najważniejszych rodzinnych imprezach w rodzinie Małgorzaty: urodzinach, chrztach i ślubach. Nawet działki za miastem rodziny kupiły obok siebie. Joanna, która z zawodu jest pielęgniarką, konsultowała sąsiedzkie gorączki, a Małgosia nazwała ją strażnikiem zdrowia swoich bliskich.",,
"Władza i gadzi mózg. Bartłomiej Sienkiewicz o przemocy, na którą przyzwala państwo","- Trzeba nie mieć skrupułów, żeby ze szczucia ludzi na ludzi robić metodę rządzenia, wykorzystując do tego całą mechanikę państwa i pozostające w dyspozycji władzy media. Ta polityka jest od czterech lat znakiem firmowym Prawa i Sprawiedliwości. Obowiązkiem tych, którzy nie chcą żyć w Polsce ogarniętej nienawiścią i przemocą, jest przeciwstawienie się tej polityce - mówi „Newsweekowi” Bartłomiej Sienkiewicz.","NEWSWEEK: Zacznijmy od tego: czym Grzegorz Schetyna pana przekonał, żeby wrócił pan do czynnej polityki? Bo chyba jedynka w Kielcach to trochę za mało.                  Jedna czwarta polskich dzieci rodzi się w związkach nieformalnych. – Obowiązkiem państwa jest zbudowanie takiej infrastruktury prawnej, żeby ten rodzaj relacji między mężczyzną a kobietą i ich rodziną uporządkować prawnie, żeby ułatwić im życie. To jest problem naszych sąsiadów. Mało tego, to jest problem sąsiadów tych ludzi, którzy protestowali w Białymstoku, bo oni obok siebie w bloku mają konkubinaty, których przecież nie chcą atakować. Akceptacja dla tego rodzaju związków jest absolutnie powszechna. To ja odpowiem argumentami prawicy. To jest pokrętna logika, która ma tylko ukryć, że chodzi o związki homoseksualne. Jeśli osoby heteroseksualne chcą mieć związek partnerski, to mogą wziąć ślub cywilny i będą miały.  – W braku ślubu chodzi o to, żeby nie mieć ślubu a nie, żeby go mieć. Czasami go po prostu nie można zawrzeć. To jest prawo ludzi do decydowania o sobie. Logicznie ta teza jest absurdalna. Fakt, że znikomy procent tych związków będzie zawierany między osobami homoseksualnymi nie ma żadnego znaczenia dla całej społeczności. Ani w sensie ilości, ani w sensie wzoru, ani w żadnym innym. Popatrzmy co się wydarzyło we Francji. Ulicami Paryża dawno, dawno temu przeszła jedna z największych manifestacji w historii tego miasta, bo zgromadziła prawie 2 miliony ludzi, którzy opowiadali się za wprowadzeniem małżeństw jednopłciowych (ustawę legalizującą małżeństwa tej samej płci przyjęto we Francji w 2013 roku - przyp. red.). 10 lat po tej manifestacji obliczono, że we Francji, która liczy przecież ponad 66 milionów mieszkańców, zawarto 6 tysięcy takich małżeństw. Czyli społecznie ten problem po prostu nie istnieje. Cała sztuka manipulacji polega na tym, że bierzemy marginalne zjawisko i następnie z niego tworzymy zagrożenie. Tylko skutki są takie, że ci ludzie, którzy mają prawo czuć się bezpiecznie w państwie będącym częścią świata zachodniego, nagle stają się prześladowanymi „obcymi”. Piętnowanymi przez biskupów, polityków, media i ta nagonka jest czymś ohydnym. Ale ona też nie jest ani pierwsza. Byli rezydenci - kawior na kanapkach i drogie wycieczki. Wszystko kłamstwo. Byli nauczyciele – zamożność bo zarabianie na korepetycjach. Wszystko kłamstwa. Byli imigranci - roznoszący bakterie i gwałcący polskie kobiety. Wszystko kłamstwa. Mechanizm jest powtarzalny. Władza, która jest powołana do zapewnienia spokoju społecznego, do zażegnywania konfliktów między grupami społecznymi, w moim przekonaniu tworzy te konflikty, projektuje je na zimno i realizuje zaprzęgając całą swoją machinę. Powstają kolejne grupy wrogów. Za dwa miesiące może się okazać, że grupą, którą powinniśmy obdarzyć zbiorową nienawiścią i która bardzo zagraża Polsce są dziennikarze. Trochę już tak jest – No to szewcy. To może być każdy, bo to jest tylko i wyłącznie pochodna pragmatyki.  Jak Pana zdaniem zapada decyzja, że to teraz będą właśnie szewcy? Czy partia rządząca robi badania, w których pyta „czego boją się Polacy” i z tych badań wychodzi, że to są właśnie imigranci, osoby LGBT czy szewcy, a potem podsyca te lęki?  – Wybiera się takie tematy, które dają szansę na rezonans. Ostatecznym celem jest kompromitacja sił politycznych, które mogą zagrozić PiS-owi w dalszym sprawowaniu władzy. Nagle Platforma Obywatelska stała się na przykład organizatorem strajków nauczycieli, mimo, że miała z nimi tyle wspólnego, że wyrażała poparcie. Tak samo było z rezydentami, z niepełnosprawnymi, z imigrantami. Wystarczy wyrazić sprzeciw wobec jakiejś praktyki rządzących, żeby natychmiast zostać wpisany we wrogą siłę.  Z imigrantami jednak Platforma miała coś wspólnego, bo Ewa Kopacz powiedziała, że przyjmie uchodźców. – 7 tysięcy w 38-milionowym kraju, który już przyjął 64 tysiące muzułmanów, Czeczenów, którzy rozpłynęli się w Polsce bez najmniejszych kłopotów. Mamy do czynienia z czystą manipulacją i kłamstwem.  Ale po co są te manipulacje? – Dla utrzymania władzy. To jest najprostsza odpowiedź. Trzeba nie mieć żadnych skrupułów, żeby napuszczać Polaków na Polaków. Trzeba nie mieć skrupułów, żeby ze szczucia ludzi na ludzi robić metodę rządzenia, wykorzystując do tego całą mechanikę państwa i pozostające w dyspozycji władzy media. Ta polityka jest od czterech lat znakiem firmowym Prawa i Sprawiedliwości. Na koniec zwykli obywatele będą doświadczać bezwzględności tej władzy. Obowiązkiem tych, którzy nie chcą żyć w Polsce ogarniętej nienawiścią i przemocą , jest przeciwstawienie się tej polityce.  I cały czas mamy do czynienia ze sterowaniem tym naszym gadzim mózgiem? – Tak. Mieliśmy z tym do czynienia na przykład w kampanii Trumpa, bo pierwszym takim szarlatanem politycznym, który zaczął to wykorzystywać był Steve Bannon (szef kampanii prezydenckiej Donalda Trumpa - przyp. red). Podobnie jest w Rosji. Rosjanie zawsze celowali właśnie w takich manipulacjach. To wszystko wynika z tego, że żeby skutecznie rządzić, a nawet nie tylko rządzić, ale mieć władzę nad ludźmi, potrzebny jest wróg. Podstawy tego są tezy sformułowane u Carla Schmitta i przełożenie tego na grunt PRL w wykładach profesora Ehrlicha, którego tak wielbił Jarosław Kaczyński. Jarosław Kaczyński jest dziedzicem tej filozofii politycznej i to widać w jego działaniach. W dodatku we współczesnym świecie ten rodzaj prowadzenia polityki dostał dodatkowy tlen, nowe życie. Oglądaliśmy to w wyborach amerykańskich, w rosyjskich działaniach w wyborach amerykańskich, w rosyjskiej agresji na społeczeństwa zachodnie. Nagle się okazało, że to nie jest tylko jakiś historyczny konstrukt profesorów i filozofów polityki, tylko fantastyczne narzędzie.  Panie ministrze, ale w końcu zabraknie wroga. Już nienawidzimy rezydentów, nauczycieli, LGBT, uchodźców, szewców, dziennikarzy i wszystkich dookoła. Nie będzie kogo nienawidzić. – Mechanizm jest niezależny od istnienia wroga. Zawsze można stworzyć wroga, którego nie ma. Nie było imigrantów a byli wrogowie. Mówiąc z przekąsem wrogami mogą zostać nawet reptilianie, ale i tak z reptilianami będzie się chciało skleić Platformę Obywatelską czy całą opozycję. To w ogóle nie jest kłopot. Nie musimy czegoś widzieć, żeby się tego bać. A nawet lepiej: niewidoczny wróg budzi większe przerażenie.  No tak, Żydzi wyjechali w 68 a wciąż mogą być wrogami. – Takie grupy można stworzyć. Rosjanie to trenowali latami. Obserwowałem tę propagandę kiedyś zawodowo i niesamowite to było, że przez pół roku wrogiem mogli być Gruzini, a potem jak za dotknięciem czarodziejskiej różdżki przez następne pół roku Estończycy, a potem zmiana i Łotysze. Podatność Rosjan na ten propagandowy mechanizm była niesamowita. A przecież to były jakieś mityczne zagrożenia ze strony mini narodów. Estończyków to jest mniej więcej tyle, ile mieszkańców Warszawy i nagle imperium atomowe mówi, że to są faszyści zagrażający Wielkiej Rosji. Jest coś przerażającego w polityce, która wchodzi do ludzkiego mózgu, która rozumiejąc mechanizmy rządzące naszym myśleniem potrafi w pewnym sensie z naszego mózgu uczynić ósmego, obcego pasażera Nostromo.  Wracając do Białegostoku. Zaczął Pan od tego, że to mogło się zdarzyć wszędzie, bo zależy od okoliczności. Powtórzę - nie wydarza się wszędzie. Te marsze przeszły przez Warszawę, Poznań, Wrocław w takich samych okolicznościach, też przy tej nagonce na osoby ze środowiska LGBT i się to samo nie wydarzyło. – Byłem w Białymstoku, rozmawiałem z uczestnikami tych wydarzeń, ale to były spotkania zamknięte i nie mam prawa o nich mówić. Ja nie proszę o cytaty, tylko o wnioski. – Stworzyłem sobie jakiś obraz tego, co się wydarzyło. Wygląda na to, że to nie stało się nagle, że to było przygotowywane od dłuższego czasu. To sączenie strachu przed złym, obcym światem, który chce seksualizować nasze dzieci, rozbić polską rodzinę, zniszczyć tradycyjne polskie wartości, że jest to zamach na polskość i że musimy się bronić. To stworzyło podglebie pod tę nienawiść. Białystok jest o tyle specyficzny, że jak brzmi tamtejsze świetne powiedzenie „w Białymstoku są dwa rodzaje ateistów - katoliccy i prawosławni”. Identyfikacja religijna jest tam jednocześnie identyfikacją etniczną i dlatego jest taka silna. To jest miasto wielu kultur, wielu etnosów i tradycji. Ta konieczność pokazania swojej polskości, odróżnienia się od reszty, wynika czasami ze słabej tożsamość. Ta tożsamość musi być utwierdzana przez dodatkowe silne działania. Do tego dochodzi kościół, środowiska kibolskie zgromadzone wśród normalnych kibiców Jagielloni Białystok i PiS. W tym trójkącie to się wszystko rozgrywa. Jednocześnie jednak to wcale nie znaczy, że Białystok jest negatywnym przykładem, bo to naprawdę może się zdarzyć w całej Polsce. Pani mówi, ale w Warszawie się nie zdarzają…. Precyzyjniej będzie – już się nie zdarzają... – A może jeszcze nie? Pani uważa, że jak na ulicach nie widać tysięcy młodych ludzi z kamieniami to nie ma problemu. A zauważyła pani, że w ciągu ostatnich dwóch tygodni zaczęło być coraz więcej doniesień o agresji wobec ludzi ze środowiska LGBT? A to w Poznaniu na Jeżycach ludzie wynajmujący mieszkanie wywiesili tęczową flagę i dostali od administratora wiadomość, że albo ją zdejmą albo mają się wynosić. A to we Wrocławiu pobito dziennikarza, który protestował przeciwko homofobicznym napisom. A to parę dni temu został ktoś pobity, bo napastnicy myśleli, że to gej. To nie musi być fala zorganizowanej przemocy, która wybucha w jednym momencie z udziałem tysiąca ludzi to może być codzienna przemoc. Ta codzienna, pojedyncza przemoc, która robi się tak częsta, że przestajemy ją zauważać, ale też staje się codziennym, lepkim strachem. I to tak wyjdzie rządzącym przy okazji, jako skutek uboczny ich polityki. To jest właśnie ta zmiana, która jest najgorsza. My wszyscy możemy się nie zorientować, że już jest za późno. Także, tu, na warszawskich ulicach.",,
"Skoro Ameryka jest kolorowa, Kongres też powinien być. Jak polityka białych bogaczy odchodzi do lamusa","– Nowa opowieść o polityce i władzy wyniosła do zwycięstwa kobiety, do których teraz Trump krzyczy: „Wracajcie, skąd przyszłyście”. Tylko że one są właśnie stąd. Z Ocasio-Cortez identyfikuje się ogromna społeczność latynoskich imigrantów z nowojorskiego Queens. Z czarnoskórą kongresmenką Ayanną Pressley – wspólnota czarnoskórych mieszkańców i mieszkanek Bostonu. Z Rashidą Tlaib – muzułmanie mieszkający w Michigan – mówi nam Rachelle Suissa, założycielka organizacji Dare to Run.","Tekst powstał w ramach programu Transatlantic Media Fellowships, w którym Fundacja im. Heinricha Bölla wspiera zaangażowane dziennikarstwo i udziela stypendiów dla dziennikarzy na podróż do Stanów Zjednoczonych. Anna Kiedrzynek, dziennikarka Newsweeka i stypendystka w kategorii „demokracja i prawa człowieka”, gościła w Nowym Jorku i Waszyngtonie, zbierając relacje na temat na temat kobiet działających w polityce USA.                   W programie twojego kursu znalazłam taką zapowiedź: „Chcę pokazać uczestniczkom najważniejsze momenty w dziejach kobiecej partycypacji w życiu politycznym Stanów Zjednoczonych”. Jakie momenty masz na myśli i dlaczego są tak istotne? Poza wspomnianym już dwudziestoleciem międzywojennym oraz latami 60. na pewno myślę o roku 1992. Wtedy także, podobnie jak w 2018 r., mówiono o „roku kobiet”. Cztery zupełnie nowe polityczki z Partii Demokratycznej dostały się do Senatu, Kalifornia została pierwszym w historii stanem, w którym obydwa miejsca w izbie wyższej Kongresu przypadły kobietom, a kandydatka Demokratów Carol Moseley Braun została pierwszą czarnoskórą senatorką. Ten rewelacyjny wynik był poprzedzony pamiętną komisją senacką w sprawie Anity Hill, czarnoskórej prawniczki, która oskarżyła o molestowanie kandydata na sędziego Sądu Najwyższego, Clarence’a Thomasa. Hill zeznawała, siedząc naprzeciwko gremium złożonego niemal wyłącznie z białych mężczyzn, którzy zadawali jej agresywne, napastliwe pytania. Joe Biden – tak, ten sam Biden, który od lat deklaruje się jako wielki sojusznik kobiet – dopytywał Hill, czy aby na pewno nie przychodziła do pracy ubrana zbyt prowokacyjnie. Czytaj też: Miliarder i seks z nieletnimi. Ameryką wstrząsa skandal Hill przegrała, a Thomas został członkiem Sądu Najwyższego. 27 lat później na oczach Ameryki rozegrał się niemal identyczny scenariusz z udziałem prof. Christine Blasey Ford i Bretta Kavanaugh. I tak samo jak w 1992 r., niedługo później kobiety znów z sukcesem zawalczyły o miejsca w Senacie i Izbie Reprezentantów, a media okrzyknęły ten okres „rokiem kobiet”. To pokazuje, że gniew może być decydującym katalizatorem. Nie mam na to dowodów, ale sądzę, że kontrast między zachowaniem Kavanaugh we wrześniu 2018 r., który podczas przesłuchania pocił się jak mysz, krzyczał i ekscytował jak mały chłopiec, podczas gdy oskarżająca go Blasey Ford była spokojna, opanowana i wiarygodna, dał do myślenia wielu młodym kobietom. Także tym, które pozwoliły sobie wcześniej wmówić, że może są zbyt „emocjonalne”, aby zajmować się polityką.  Wszystkie te czynniki – gniew, kompromitacja Kavanaugh, ale i wspomniana już ogromna oddolna mobilizacja wokół kampanii Ocasio-Cortaz w Nowym Jorku czy Ayanny Pressley w Bostonie – przekładają się na rosnące zainteresowanie udziałem w polityce wśród Amerykanek. Niestety, nie wszędzie. W jaki sposób zamierzasz obudzić polityczne aspiracje w mieszkankach najbardziej konserwatywnych regionów kraju? To prawda, że na środkowych Zachodzie i południu USA liczba kobiet we władzach stanowych jest wciąż bardzo niska, a zainteresowanie polityką mniejsze niż na wschodnim i zachodnim wybrzeżu. Jednak organizacje obywatelskie i aktywiści są wszędzie. Jestem w trakcie budowania sieci kontaktów w Tennessee, Północnej i Południowej Karolinie, w Północnej Dakocie i Oklahomie. Moim celem jest zbudowanie tam bazy ekspertów i aktywistów, którzy pomogą mi w rekrutacji uczestniczek kursu. Moim celem jest przeszkolenie pięciu tysięcy kobiet w 14 stanach w ciągu 5 lat. Aktualnie nadal rekrutujemy kandydatki w Nowym Jorku. Tutaj pierwszy semestr zajęć rozpocznie się już pod koniec lata. Kto zgłosił się do programu? Swój udział potwierdziła m. in. pielęgniarka z New Jersey, młoda aktywistka z doświadczeniem w pisaniu wniosków grantowych oraz nauczycielka. Bardzo różne kobiety, które łączy jedno – każda ma doświadczenie w zarządzaniu: klasą pełną niesfornych dzieciaków, oddziałem w szpitalu, czy organizacją pozarządową. Mamy też badaczkę, która fascynuje się statystyką i bazami danych. Mam nadzieję, że kurs, który przygotowałam, pokaże im, że mogą zarządzać czymś więcej: radą, komisją, departamentem, a później, kto wie, być może całym miastem albo i krajem.",,
"Żyły w strachu przed deportacją, teraz idą w politykę. Kim są „nieudokumentowane”?","Żyją cicho i dyskretnie, często wykonując prace, których inni nie chcą się podjąć, zazwyczaj na czarno i za marne wynagrodzenie. Uczą się omijać sytuacje ryzykowne: do domu wracają późno i na krótko, aby uniknąć ewentualnej wizyty służb migracyjnych. Ale mimo ryzyka, a może właśnie ze względu na nie, decydują się także na polityczną aktywność. Oto ich historie.","Tekst powstał w ramach programu Transatlantic Media Fellowships, w którym Fundacja im. Heinricha Bölla wspiera zaangażowane dziennikarstwo i udziela stypendiów dla dziennikarzy na podróż do Stanów Zjednoczonych.                  Na razie, bo Donald Trump robi wiele, aby unieważnić przepis chroniący dzieci nieudokumentowanych imigrantów przed wyrzuceniem ich z USA. Chwilowo sprawa utknęła w Sądzie Najwyższym i osoby takie jak Aldana tkwią w niepewności. Ona sama i jedna z jej sióstr są co prawda bezpieczne – bo w świetle obecnego prawa mogą ubiegać się o przedłużenie ochrony i pozwolenia na pracę – ale już ich młodsze rodzeństwo, wskutek „zamrożenia” DACA, nie ma obecnie możliwości ubiegania się o nie po raz pierwszy. Upór Trumpa w sprawie DACA i jego wysiłki, aby unieważnić to rozporządzenie, wydają się kompletnie niezrozumiałe – przede wszystkim ze względu na to, że DACA oznacza korzyści ekonomiczne dla państwa. Młodzi, których objęło rozporządzenie (ok. 800 tys. osób), pomimo braku dokumentów, mogą legalnie pracować i płacić podatki. Jedna z sióstr Aldany, także objęta ochroną, założyła dzięki temu własną niewielką firmę. Czytaj też: Donald Trump jest nieugięty. ""Będę mieć ten mur"" – W stanie, w którym mieszkam, czesne dla nieudokumentowanych studentów jeszcze do niedawna było trzy razy wyższe niż dla obywateli USA – mówi Aldana. – Do tego nie możemy starać się o prawo jazdy. To wszystko jest uciążliwe, ale dało się wytrzymać dzięki DACA, która przynajmniej pozwala nam pracować i spokojnie żyć w kraju, w którym dorastaliśmy i do którego jesteśmy przywiązani. Teraz, gdy rozporządzenie Obamy jest zagrożone, sytuacja stała się dużo bardziej dramatyczna. Aldana ma polityczny pazur: często przemawia na demonstracjach i potrafi mobilizować wokół siebie ludzi o podobnych poglądach. Na razie o startowaniu w wyborach – czy nawet zwykłym głosowaniu – może tylko marzyć, ale to nie znaczy, że marnuje swój potencjał obywatelskiej aktywistki. W 2016 r. zaczęła pracę w United We Dream, potężnej organizacji skupiającej młodych, nieudokumentowanych mieszkańców USA. Aldana wraz z innymi jej przedstawicielami wzmacnia młodych imigrantów poprzez szkolenia, treningi oraz rozwijanie umiejętności przywódczych i organizacyjnych, przydatnych podczas planowania demonstracji albo kampanii na rzecz ochrony praw osób bez dokumentów. – Jestem dumna z tego, że udało nam się zawieźć do Waszyngtonu na demonstrację 2 tys. młodych imigrantów – mówi. – Do tego drugie dwa tysiące udało nam się przeszkolić i zarazić ich pasją do działania, np. czynnego wspierania lokalnego polityka z progresywnym programem. Ja sama, choć nie mogę głosować, mam przecież prawo chodzić po ulicy i rozdawać ulotki kandydata, który w swoim programie zawarł proimigranckie hasła. I to właśnie zamierzam robić. Działać. Z dokumentami czy bez.",,
To Boris Johnson wyprowadzi Wielką Brytanię z UE,"Były minister spraw zagranicznych Boris Johnson został nowym liderem Partii Konserwatywnej, pokonując w wyborach obecnego szefa dyplomacji Jeremy'ego Hunta. W środę polityk obejmie także urząd premiera w miejsce ustępującej Theresy May.","Johnson, który był zdecydowanym faworytem komentatorów i bukmacherów od pierwszych dni walki o schedę po May, uzyskał aż 66,4 proc. głosów wśród 159 tys. członków ugrupowania przy frekwencji 87,4 proc.                Mając już status błyskotliwej i ekscentrycznej gwiazdy mediów, Johnson objął w 1999 r. kierownictwo konserwatywnego tygodnika „Spectator”, obiecując właścicielowi rezygnację z politycznych ambicji. Ledwie dwa lata później zdecydował się jednak na podjęcie kolejnej próby wejścia do polityki, uzyskując mandat posła w okręgu wyborczym w hrabstwie Oxfordshire i łącząc odtąd karierę w polityce z dziennikarstwem. W 2008 r. Johnson niespodziewanie zwyciężył w wyborach na burmistrza tradycyjnie lewicowego Londynu, pokonując ubiegającego się o reelekcję polityka Partii Pracy Kena Livingstone'a. Skupił się na podmiejskich, konserwatywnych dzielnicach stolicy, zmobilizował elektorat wokół liberalnego i progresywnego programu, kładąc nacisk m.in. na walkę z przestępczością i reformę systemu transportu, ale też opowiadając się za amnestią dla nielegalnych imigrantów. W trakcie ośmioletnich rządów w Londynie Johnson nadzorował m.in. rozpoczęte przez poprzednika przygotowania do igrzysk olimpijskich z 2012 roku i program inwestycji rewitalizacyjnych, delegując jednak większość obowiązków swoim zastępcom i skupiając się na inwestycji w globalny wizerunek stolicy. W tym czasie sam pozycjonował się na społecznie liberalnym skrzydle Partii Konserwatywnej, m.in. przez udział w londyńskich paradach równości i deklarując poparcie dla małżeństw homoseksualnych. W 2015 r. - jeszcze przed końcem kadencji w londyńskim ratuszu - Johnson zdecydował się na powrót do parlamentu. Zobacz: Nigel Farage. Ojciec chrzestny brexitu wraca do gry W tym czasie stał się też ostrym krytykiem podejścia rządu Davida Camerona do renegocjacji warunków członkostwa we Wspólnocie. W lutym 2016 r. niespodziewanie zdecydował się na poparcie brexitu, z miejsca stając się liderem eurosceptycznej kampanii na rzecz wyjścia z UE i prowadząc ją do historycznego zwycięstwa w referendum z 2016 r. po burzliwej kampanii zdefiniowanej przez spory dotyczące suwerenności i imigracji, w tym z Europy Środkowo-Wschodniej. Po rezygnacji Camerona Johnson był uważany za głównego faworyta do objęcia stanowiska szefa rządu, ale po konflikcie ze swoim najbliższym sojusznikiem i ówczesnym ministrem sprawiedliwości Michaelem Gove'm ostatecznie nie zdecydował się na udział w rywalizacji o miejsce na Downing Street. Nowa premier Theresa May powołała go jednak na stanowisko ministra spraw zagranicznych, które pełnił przez dwa lata, do rezygnacji latem 2018 r. w proteście przeciwko strategii negocjacyjnej rządu ws. brexitu. Po odejściu z rządu Johnson wrócił do publicystyki. Pisał za 275 tys. funtów rocznie regularny felieton dla „Daily Telegraph”, w którym prezentował alternatywny program polityczny, oskarżając jednocześnie May o odejście od ideałów brexitu i niewykorzystanie szansy na szerszą reformę państwa. Jego teksty ponownie wywoływały jednak kontrowersje, m.in. kiedy kpił, że kobiety noszące burkę lub nikab przypominają ""skrzynki pocztowe"" lub ""rabusiów"". Polityk stał się jednocześnie jednym z liderów eurosceptycznego skrzydła Partii Konserwatywnej, które w ramach wewnętrznej opozycji trzykrotnie doprowadziło do odrzucenia w parlamencie proponowanej przez May treści umowy wyjścia z Unii Europejskiej i w efekcie wymusiło jej rezygnację ze stanowiska. Oprócz barwnej kariery politycznej, Johnson słynie z burzliwego życia prywatnego i licznych romansów, którym często towarzyszą skandale medialne. Po rozwodzie ze swoją pierwszą żoną, kiedy jego kochanka i późniejsza druga żona Marina Wheeler już była w ciąży, polityk był wielokrotnie publicznie posądzany o niewierność. W 2004 r. doprowadziło to do zwolnienia go z gabinetu cieni za kłamstwo dotyczące relacji z jedną z kobiet, która później przyznała się do aborcji. Po wieloletniej sprawie sądowej udowodniono mu, że ma jeszcze co najmniej jedno dziecko pozamałżeńskie, choć media powszechnie spekulują o dwóch. Jesienią ub.r. Johnson rozstał się po 25 latach z Wheeler, wchodząc w nowy związek z młodszą od niego o 24 lata byłą szefową komunikacji Partii Konserwatywnej Carrie Symonds. Kilka tygodni przed ogłoszeniem wyniku wyborów wewnątrz Partii Konserwatywnej ich relacja trafiła na okładki gazet, gdy głośna kłótnia w mieszkaniu jego nowej partnerki wzbudziła obawy sąsiadów, którzy wezwali policję. Jego krytycy - w tym współpracownicy z czasów kariery w dziennikarstwie i brytyjskim MSZ - wskazywali w ostatnich miesiącach na nadmiernie barwny język i częste nieścisłości lub półprawdy w jego wypowiedziach. Wypominali też ciągnącą się za nim opinię skupionego wyłącznie na swojej karierze i dążącego do władzy cynika i egoisty, który z łatwością może zmieniać poglądy w zależności od swoich interesów. Zwolennicy Johnsona odpierają te zarzuty, skupiając się na jego popularności wśród torysów i rozpoznawalności wśród elektoratu, a także niezaprzeczalnej charyzmie i zaraźliwym entuzjazmie w dyskusjach poświęconych planowanemu wyjściu z UE „za wszelką cenę” w terminie 31 października. W ich ocenie po nieudanych negocjacjach rządu Theresy May, błyskotliwy i bezkompromisowy Johnson daje szanse na zaostrzenie kursu wobec Brukseli i spełnienie oryginalnej wizji wyjścia z Unii Europejskiej, a także zbudowania „globalnej Wielkiej Brytanii” jako kraju nawiązującego do tradycji potęgi handlowej z czasów kolonialnych. Jak argumentowali, dzięki swojej charyzmie oraz doświadczeniu zdobytym w Londynie i Foreign Office będzie miał on także największe szanse na odparcie presji wyborczej ze strony eurosceptycznej Partii Brexitu Nigela Farage'a oraz opozycyjnej Partii Pracy kierowanej przez socjalistę Jeremy'ego Corbyna.",,
"OPINIA
Grzech pychy. Jak polski Kościół przegrywa sprawę LGBT","Biskupi widząc ataki na osoby LGBT i milcząc zachowują się tak, jak ci, którzy widząc zło, odwracają się od niego plecami. Gdy za kilka lat Kościół będzie bił się w piersi za poniżanie osób homoseksualnych, nikt już nie będzie go słuchał.","Ta akcja w każdym przyzwoitym człowieku musi budzić sprzeciw. Oto jeden z prawicowych tygodników z dumą poinformował, że wraz z nowym wydaniem będzie sprzedawał naklejki z hasłem: „Strefa wolna od LGBT”. Niektórzy księża już zachęcają do kupienia i naklejenia. Ks. Tomasz Brussy, jeden z twitterowych duchownych, dał już sygnał do działania: „Trzeba kupić i nakleić”. Czy sądzicie, że nasi biskupi widząc tę jawną i przywołującą na myśl najgorsze skojarzenia praktykę stygmatyzowania ludzi („Wstęp psom i żydom zabroniony”, „Dla żydów i Polaków wstęp wzbroniony”), jakie miały miejsca podczas najnowszej historii, zapłonęli świętym oburzeniem? Otóż nie.",,
Założyciel WikiLeaks współpracował z Rosją? Miał wpłynąć na wyniki wyborów w USA,"O powiązaniach Juliana Assange'a z rosyjskim wywiadem i próbie ingerencji w amerykańskie wybory prezydenckie w 2016 roku poinformowały „The Times” oraz CNN. Media powołują się na specjalny raport hiszpańskiej firmy doradczej, która ustaliła, że założyciel portalu WikiLeaks komunikował się z Kremlem w czasie swojego pobytu w londyńskiej ambasadzie Ekwadoru.","Przypomnijmy, że Julian Assange przebywał na terenie placówki dyplomatycznej od 2012 r. do kwietnia br. W ten sposób chronił się przed grożącym mu aresztowaniem za molestowanie i gwałt, którego miał dokonać w Szwecji. Prośba o azyl miała także zapobiec ekstradycji szefa WikiLeaks do Stanów Zjednoczonych, które postawiły mu z kolei m.in. zarzut spiskowania z jednym z amerykańskim żołnierzy, zdobycie tajnych danych i ich publikacji na założonym przez siebie portalu.",,
"OPINIA
Polski katolicyzm jak irański islam? Analogie coraz łatwiej dostrzec","Tak jak ajatollah Chomeini doprowadził do fundamentalizacji irańskiego islamu, tak Tadeusz Rydzyk oraz sprzyjający mu biskupi i politycy sprawiają, że polski katolicyzm staje się coraz bardziej wykluczajacy i nietolerancyjny.",„Tysiące pielgrzymów z całej Polski i nie tylko przybyło w sobotę i niedzielę na Jasną Górę. Rodzinę Radia Maryja połączyła troska o Kościół i naszą Ojczyznę”. Zaraz po tej informacji pojawia się inna: „Papież Franciszek pozdrowił uczestników 28. Pielgrzymki Rodziny Radia Maryja” - tak poniedziałkowe wydanie „Naszego Dziennika” tak podsumowuje 28 pielgrzymkę Radia Maryja na Jasną Górę. Doprawdy trudno i większy paradoks. Oto najbardziej homofobiczne deklaracje jako pojawiły się w przestrzeni publicznej zyskują błogosławieństwo najbardziej otwartego i dialogicznego papieża ostatnich kilkuset lat. Czym wytłumaczyć to zjawisko?,,
Powrót dzieci kwiatów,"Muzyka znów może być językiem, który odmieni świat. Ludzie tego szukają – opowiadają muzycy Grety Van Fleet.","Jake i Sam Kiszka wysiadają z vana na tyłach głównej sceny Open’era wystrojeni, w towarzystwie ochroniarzy i ludzi, których zadaniem jest dostarczanie gwiazdom wszystkiego, czego sobie życzą. – Raperzy lubią się dobrze zabawić. Musi być drogi alkohol i drogie dziewczyny” – słyszę. – A młodzi rockmani? – pytam, ale nie dostaję odpowiedzi.",,
"Wojna soccerowa i Złota Piłka dla Megan Rapinoe. Dlaczego połowa Amerykanów kocha piłkarki, a druga ich nienawidzi?","W dzisiejszej Ameryce nawet mundialowe złoto dzieli, zamiast łączyć. Lewica kibicuje piłkarkom, konserwatyści kręcą nosem, a najbardziej nie podoba im się kapitan żeńskiej reprezentacji Megan Rapinoe.",2 grudnia Megan Rapino na gali France Football została nagrodzona Złotą Piłką - nagrodą dla najlepszej piłkarki roku. Z tej okazji przypominamy tekst Piotra Milewskiego „Wojny soccerowe”.,,
Grecka zmiana warty. Syriza odsunięta od władzy,"Grecy jako pierwsi w Unii Europejskiej oddali całą władzę w ręce populistów i jako pierwsi od władzy ich odsunęli. Choć w Europie nikt już nie mówi o grexicie, to do normalności jeszcze daleko.","Prosiłem o silny mandat, by zmienić Grecję, udzieliliście mi go z hojnością – mówił w niedzielę 7 lipca Kiriakos Mitsotakis, po raz pierwszy zwracając się do rodaków nie jako lider opozycji, ale przyszły premier. – Jutro niebo będzie nieco bardziej niebieskie, zaś słońce będzie świecić nieco jaśniej, bo zaczyna się nowy dzień dla naszego kraju – przekonywał przywódca konserwatywnej Nowej Demokracji (ND), która wygrała przedterminowe wybory. Sprawy nabrały niezwykłego przyspieszenia. W poniedziałek 51-letni Mitsotakis został zaprzysiężony na premiera. We wtorek przedstawił rząd, składający się w dużej mierze z fachowców i technokratów. W środę ministrowie zebrali się na pierwszym posiedzeniu, referując, co dokładnie zamierzają zrobić w ciągu najbliższego pół roku.              Młodość Kiriakosa przypadła na okres prosperity – przełom lat 80. i 90. Po skończeniu elitarnej szkoły średniej w Atenach wysłano go na studnia do najlepszych uczelni za oceanem. Skończył socjologię na Harvardzie, potem kontynuował naukę na Stanfordzie (stosunki międzynarodowe) i w Harvard Business School. Za granicą zdobywał nie tylko wiedzę, ale i doświadczenie w instytucjach finansowych. Pracował jako analityk w Chase Bank w Londynie i w zagranicznym biurze firmy konsultingowej McKinsey & Company. Na początku lat 90. wrócił do ojczyzny, gdzie odbył obowiązkową służbę wojskową – w lotnictwie. Do polityki wszedł na dobre dopiero w 2004 roku, kiedy w okręgu wyborczym w Atenach zdobył po raz pierwszy mandat deputowanego. Walkę o przywództwo w partii w 2016 roku wygrał, startując z pozycji outsidera. Jest liberałem, popiera prawa osób LGBT i opowiada się za przyspieszeniem procedur azylowych dla imigrantów, co nie ułatwia posłuchu w konserwatywnej partii. Mitsotakis cieszy się poparciem większości greckich mediów. Wloką się za nim wprawdzie oskarżenia o uczestnictwo w aferze korupcyjnej Siemensa z 2007 roku, ale nic mu nie udowodniono i nigdy w tej sprawie nie stanął przed sądem. Jego żona, bizneswoman polskiego pochodzenia i podobno mówiąca po polsku, Mareva Grabowski-Mitsotaki, znalazła się na liście osób lokujących swe pieniądze w rajach podatkowych, ujawnionej w tzw. Panama Papers. Zaprzecza, jakoby celowo unikała płacenia podatków. Grecka power couple jest popularna w kraju, także dlatego, że po latach separacji małżonkowie znów się zeszli i mieszkają razem. Michael Angelos Konstantopoulos przekonuje, że siłą premiera jest to, że rozbudził nadzieje na szybszy wzrost gospodarczy, a tym samym odczuwalną w każdej kieszeni poprawę. – Nikt już nie mówi o grexicie. Grecja powoli wychodzi z najgorszego kryzysu w swej nowożytnej historii, ale wciąż trudno wykrzesać z siebie wielki optymizm. Bezrobocie pozostaje nadal wysokie, w szczególności wśród ludzi młodych. Wielu z nich wciąż decyduje się na wyjazd za granicę, bo pensje są zbyt niskie. Klasę średnią i mały biznes duszą wysokie podatki – wylicza dziennikarz „Efimerida ton Syntakton”. Na razie Mitsotakis robi wszystko, by nie zawieść nadziei. Na pierwszym posiedzeniu rządu zaproponował rewolucyjny pakiet obniżek podatków od osób fizycznych i przedsiębiorstw oraz zniesienie wielu obciążeń, np. stopniowe odchodzenie od tzw. podatku solidarnościowego, który płacili wszyscy zarabiający powyżej 12 tys. euro. Problem w tym, że nikt nie wie, ile tak naprawdę będą kosztowały takie cięcia. A Grecy po kryzysie jedno wiedzą na pewno – pieniądze nie rosną na drzewach.",,
Zaczyna się nowa fala migracji do Europy. Imigranci wrócili na szlak bałkański,"Po tym, jak Włochy zablokowały trasę przerzutu nielegalnych migrantów przez Morze Śródziemne, ruch migracyjny znowu zaczął się na Bałkanach. Szlak, który europejscy politycy uznali za zamknięty, ponownie ożył. Organizacje międzynarodowe i austriackie władze przestrzegają przed zbliżającą się falą imigrantów, którzy przez Turcję i kraje bałkańskie chcą dotrzeć do Europy Zachodniej. Statystyki pokazują, że Europę mogą czekać bardzo gorące polityczne lato i jesień.","„Game” - tak migranci, politycy i urzędnicy określają podróż przez szlak bałkański. Chodzi o porównanie do gier komputerowych, w których trzeba osiągnąć kolejne poziomy, żeby pójść do przodu i przeżyć. Potrzeba do tego czasu, szczęścia i smartfona. Między Morzem Egejskim a Alpami imigranci przechodzą na kolejne poziomy. Celem są Austria, Francja, Niemcy i Szwecja. Wielu udaje się go osiągnąć, niektórzy zostają na drodze, inni zawracają lub giną. Do przetrwania trasy potrzebują jedzenia, śpiworów i power banków do ładowania komórek.",,
Konserwatywna feministka. Kim jest Ursula von der Leyen?,"Jest porozumienie Rady Europejskiej w sprawie stanowisk; Niemka Ursula von der Leyen została kandydatką na szefową Komisji Europejskiej, premier Belgii Charles Michel wybrany na przewodniczącego Rady Europejskiej - poinformował na Twitterze szef RE Donald Tusk.","Ursula von der Leyen była typowana na następczynię Angeli Merkel, a swoją wartość miała udowodnić w Ministerstwie Obrony Narodowej. Po sześciu latach przewodzenia niemieckiej armii i poważnych aferach w Bundeswehrze jej notowania w rodzimej CDU drastycznie spadły. Teraz ma jednak szansę zostać pierwszą kobietą stojącą na czele Komisji Europejskiej.                 Chcesz być na bieżąco z wydarzeniami politycznymi ze świata – czytaj Newsweek.pl na nowoczesnym tablecie. Kup ten sprzęt w najniższej cenie",,
"OPINIA
Demokraci szukają rywala dla Trumpa. Pierwsze debaty przyniosły zaskakujące wyniki",Kampania prezydencka 2020 w USA ruszyła na dobre – choć Amerykanie pójdą głosować dopiero za nieco ponad rok. Na razie – w dwóch rundach – starło się w debacie w sumie 20 kandydatów i kandydatek na nominację partii demokratycznej. Zaskoczyła zwłaszcza postawa faworytów.,"Uderza już sama liczba – 20 osób. Aby ich wszystkich pomieścić komputer losowo wyznaczył ich do dwóch rund: w środę i w czwartek. I choć wyniki były dość zaskakujące, to większość poważniejszych kandydatów debatowała w czwartek, w środę błyszczała tylko senator z Massachusetts Elizabeth Warren i oraz czarnoskóry senator z New Jersey, Cory Booker. Różnorodność kandydatów tej partii robi wrażenie – choć inna sprawa, czy pomoże im wygrać wybory w 2020 roku i przekonać do siebie tych białych, którzy zagłosowali na Trumpa.",,
Narada niemieckich prawicowców niemile widziana w Niemczech. Odbędzie się więc w Polsce,Członkowie prawicowo-populistycznej partii Alternatywa dla Niemiec (AfD) mają problemy z urządzeniem imprezy za zamkniętymi drzwiami w swoim kraju. Zorganizują ją więc w Szczecinie - podał niemiecki serwis prasowy RND.,"Prawicowo-populistyczna Alternatywa dla Niemiec (AfD), która broni „niemieckiej tożsamości” i straszy imigrantami, chętnie gości u innych. Jak poinformowały dzienniki mającego swą siedzibę w Hanowerze koncernu prasowego Madsack, 91-osobowa frakcja w Bundestagu (zasiada w nim 709 deputowanych) chce zorganizować imprezę za zamkniętymi drzwiami. Mają jednak kłopot.",,
"Wasyl Czornej nie żyje, bo pracował na czarno. W ten sposób może zarabiać ponad milion osób","Wasyl Czornej pracował w zakładzie produkującym trumny. Kiedy zasłabł, jego szefowa nie wezwała pogotowia, lecz wywiozła go do lasu. Obawiała się kłopotów, bo zatrudniała pracowników na czarno. – To jedna z tragicznych historii, o wielu pewnie nawet się nie dowiemy. Ponad milion pracowników pozbawionych jest jakiejkolwiek ochrony – mówi ekspert.","Wasyl Czornej przyjechał do Polski z Ukrainy, miał 36 lat. W Polsce mieszkał od czterech miesięcy. Jak wynika z ustaleń Gazety Wyborczej, pracował na budowie, lecz dorabiał też w zakładzie stolarskim w wielkopolskim Jastrzębsku Starym. 12 czerwca mężczyzna zasłabł podczas pracy. Szefowa zakładu zabroniła wzywać pogotowie. Wywiozła go do lasu i tam zostawiła. Ciało Ukraińca znalazł przypadkiem leśniczy.              – Wielu pracowników woli dostawać część wynagrodzenia „pod stołem”, bez odprowadzania od niego podatków – mówi Łukasz Komuda. – W Polsce wciąż zdajemy się tego problemu nie dostrzegać. Kiedy mieliśmy bardzo wysokie bezrobocie, nie martwiliśmy się o formy legalizacji pracy. Dziś uznaliśmy, że skoro praca na czarno występuje i tak trudno ją tropić, to nie warto się nawet starać. Niestety praca na czarno przyniesie negatywne skutki. O tym, jak zatrudnia się w Polsce może świadczyć niezadowolenie Ukraińców. Ponad 250 tys. z nich zadeklarowało, że chce wyjechać na zachód, a jako jeden z głównych powodów podało nieuczciwość polskich pracodawców, zatrudniających na nielegalnych zasadach. „W normalnym więzieniu go zabiją i tyle. Przerąbane będzie miał”. Po zabójstwie Kristiny ludzie wciąż czują gniew",,
Barbara Nowacka zdradza „Newsweekowi” kulisy współpracy z Biedroniem,"„Jedyna droga, żeby pokonać PiS, to stworzenie jednego bloku opozycji” – mówi „Newsweekowi” Barbara Nowacka i zapowiada przystąpienie do koalicji z PO i Nowoczesną. Zdradza nam kulisy już rozpoczętych negocjacji o miejsca na listach wyborczych i powody rozstania z Robertem Biedroniem.","NEWSWEEK: Koalicja opozycji przesuwa się na prawo ...                                   – Wierzę! Zwyciężymy, i to nie dlatego, że będziemy mieli świetne hasła, czy program, ale dlatego, że będziemy mieli świetnych kandydatów i kandydatki, którzy się mocno zaangażują w kampanię swoją i innych. Gdyby w eurowyborach wszyscy na tych listach pracowali, to mielibyśmy zupełnie inny wynik. Paradoksem jest to, że dużo więcej pracy w kampanię włożyła choćby niekandydująca Małgorzata Kidawa-Błońska niż bardzo wielu kandydatów. A gdzie Pani była? W kampanii samorządowej była pani bardzo widoczna, w europejskiej pani znikła, czy została schowana? – Inicjatywa Polska nie brała udziału w wyborach europejskich, inaczej było w samorządowych. Teraz wspierałam poszczególne osoby, jeździłam z Bartoszem Arłukowiczem, Joanną Muchą, Różą Thun, Kamilą Gasiuk-Pichowicz. A ostatnie dwa tygodnie przed wyborami spędziłam całkowicie w trasie. Byłam też na niektórych konwencjach, ale przez to, że nie kandydowałam i nie wystawiłam swoich ludzi, to nie byłam specjalnie potrzebna, bo politycy tworzący Koalicję Europejską mieli większą potrzebę pokazania się, co jest całkowicie zrozumiałe. Wielu mówi, że na słaby wynik w eurowyborach wpłynęły „Jedynki”. Czy Grzegorz Schetyna źle ułożył listy? – Nie! Schetyna ułożył listy tak, jak się dało. I nie miał łatwo, bo koalicjanci przychodzili z konkretnymi roszczeniami, jak w przypadku Zachodniopomorskiego, gdzie SLD zażądało „Jedynki” dla Bogusława Liberadzkiego, a ludzie i tak chętniej głosowali na „Dwójkę”, czyli Bartosza Arłukowicza. Swoje warunki miał też PSL. I muszę powiedzieć, że ludowcy pracowali tylko na tych, którzy mieli szansę zdobyć mandat, a odpuścili np. województwo łódzkie, czy pomorskie. Więc, jeśli ktoś się pyta, gdzie się podziały głosy, to odpowiedź jest prosta - wyborcy nie zostali zmobilizowani, politycy pomimo miejsc na listach, odpuścili kampanię. Teraz trzeba stworzyć listy wyborcze z kandydatów, którym naprawdę zależy na wyborze. Teraz to powinien być czas młodych, czas Brejzów i Wawrykiewiczów, czas Aśki Muchy. Badania pokazywały, że kobiety odwróciły się od KE i poszły do Biedronia. Wiele kobiet popierało też PiS, a elektorat KE nagle zrobił się bardzo męski. – Pod koniec stycznia, jeszcze zanim powstała wielka koalicja opozycji, zrobiliśmy wspólnie z PO i KOD konwencję o kobietach - ich prawach i roli w społeczeństwie. To było bardzo udane spotkanie. Natomiast później najwięksi koalicjanci PO, czyli SLD i PSL nie byli zainteresowani tą tematyką, więc bardzo trudno było prowadzić tę kampanię, i niestety nie była o tym, co jest naprawdę istotne. Ale centrum sztabu to byli ludzie PO. – I ludzie SLD i PSL. Unika pani krytykowania Schetyny? – A dlaczego mam go krytykować? Zrobił to, co było możliwe w takich warunkach. Oczywiście, że kobiet powinno być więcej na dobrych miejscach, ale proszę zauważyć że tylko PO wystawiła kobiety na „Jedynki”: Kopacz, Thun, Ochojska. PSL i SLD dali te miejsca mężczyznom. Co ciekawe, jak jeździłam po kraju, to odkryłam super polityczki z PO, które centralnie są mało znane, jak np. posłanka Dorota Niedziela z Małopolski, czy radna Anna Pichała z Dolnego Śląska. Najlepsze miejsca kobietom dał PiS. – PiS zrozumiał, że kobiety potrzebują swojej reprezentacji. Jestem pewna, że Schetyna też to zrozumiał, ale jak SLD i PSL mówiło mu, że są w stanie przyprowadzić tylko mężczyzn na „Jedynki”, to co miał zrobić? Kobiety, muszę to podkreślić, muszą także wywalczyć sobie miejsce w polityce.  Co pani rozumie pod słowem ""wywalczyć""? – Nikt nam nie da miejsca tylko dlatego, że jesteśmy kobietami! To jest oczywiste! Ale spójrzmy na listę warszawską, czy chce nam pani powiedzieć, że Andrzej Halicki zrobił więcej dla polityki europejskiej niż Danuta Huebner? – Za Danutą Huebner nie stał niestety aparat partyjny. Stanął za nią Kongres Kobiet i lobbował ile się dało, żeby miała dobre miejsce. Czyli kobiety muszą wywalczyć silniejszą pozycję w partiach? – Oczywiście! Jednak nie powinny walczyć indywidualnie, a wspólnie. Muszą się wspólnie budować, bo przez latach zwalczały się wzajemnie, żeby walczyć o pozycję tej jednej jedynej, i w ten sposób miały pewność, że dostaną dobre miejsce. Jesienne wybory to też będzie sprawdzian dla solidarności między kobietami. Może w końcu uda się przeforsować też tzw „suwak” na listach, czyli raz miejsce ma kobieta, raz mężczyzna. Czym będzie się różnił program koalicji na wybory parlamentarne od tego z eurokampanii? – Państwo powinno zapewnić ludziom start i bezpieczeństwo socjalne, czyli pracę i mieszkanie. Jeśli będziemy rządzić, to koniecznie będziemy musieli zachęcić kobiety do pracowania i pozostania na rynku pracy jak najdłużej. Jak? – Pracodawcy powinni dostawać ulgi z budżetu, kiedy zatrudniają pracowników dłużej, już po osiągnięciu wieku emerytalnego. Poza tym trzeba otworzyć więcej żłobków i przedszkoli, które powinny być za darmo i powinny być otwarte w godzinach 7 - 18, i nie tylko w dużych miastach, ale także w mniejszych miejscowościach i na wsiach. Pieniądze można na to znaleźć np. redukując wydatki na wojsko. Jeżeli mamy czymś bronić nasze dzieci, to wyposażmy je w wiedzę. A czy jest pani za podniesieniem wieku emerytalnego znowu do 67 roku życia, czy powinno zostać tak jak obniżył PiS: 60 lat dla kobiet, 65 lat dla mężczyzn? – Uważam, że w tej chwili w ogóle nie ma sensu społecznie nawet ruszać tego tematu, ponieważ ludzie nie zgadzają się na podniesienie wieku emerytalnego, boją się nędznej, upokarzającej pracy na starość. Dużo sensowniej jest pozostawienie dowolności przechodzenia na emeryturę. Gdyby reforma emerytalna została przeprowadzona z głową przez PO, to miałaby sens, ale wprowadzenie takiej zmiany bez konsultacji i przygotowania rynku pracy było nieporozumieniem. Tak PiS przeprowadził reformę edukacji. Podstawowym problemem polskiej gospodarki są dzisiaj niskie płace. Bezrobocie spada, ale płace nie rosną. Jak je zwiekszyć? – Płace specjalnie nie rosną, bo gospodarka wcale tak się nie kręci, tzw. brakuje inwestycji i brakuje rąk do pracy. Mamy co raz więcej imigrantów. Rozumiemy, że pani popiera ich przyjmowanie, bo prawica niby nie popiera, a przyjmuje. – Dokładnie! Jedyne, co dzisiaj trzeba zrobić to jak najlepsze przyjęcie tych, którzy są i namówić ich, żeby u nas zostali. Ale przez dużą liczbę imigrantów pensje nie rosną, bo znajdują się ludzie, którzy są gotowi pracować za te stawki, które są. – I to jest zadanie dla związków zawodowych, które muszą wciągnąć imigrantów do systemu i w ten sposób zatrzymać stawki dumpingowe. Poza tym płacę można zwiększyć poprzez wsparcie dla małych i średnich przedsiębiorstw, szczególnie w małych miejscowościach, gdzie zamknięto zakłady pracy, tam państwo powinno na nowo je odbudować. Jakim kosztem? – Państwo powinno zdobywać inwestorów i samo inwestować w odbudowę dawnych zakładów. Poza tym państwo powinno dać realne ulgi przedsiębiorcom za to, że dadzą stabilne miejsca pracy w małych miejscowościach. Jestem zwolenniczką reindustrializacji. Ale świat się zmienia. Roboty i sztuczna inteligencja zabierają dawne, tradycyjne miejsca pracy. – Dlatego rolą państwa jest przede wszystkim ochrona miejsc pracy w sektorach publicznych. Popiera pani wprowadzenie minimalnego dochodu gwarantowanego? Nie. Uważam, że on się nie sprawdzi w naszych warunkach. W Polsce potrzebny jest duch aspiracji, żebyśmy chcieli wyżej i więcej. Jak ktoś nie ma pracy, to zaczyna być sfrustrowany i może skłaniać się ku nacjonalizmom. Dziś w Polsce jest praca, a ludzie skłaniają się ku nacjonalizmowi. – Bo obawiają się skutków globalizacji. Boją się, że roboty zabiorą ich miejsca pracy. Bo boją się migracji.To wywołuje lęk i agresję społeczną, z którą na razie nikt nie wie, co zrobić. Prawica mówi, że trzeba zamknąć się w państwach narodowych, bo w ten sposób przejmiemy kontrolę nad procesami, które zachodzą. Jaka jest odpowiedź liberalno-lewicowa na globalizację? – Edukacja! Edukacja! Edukacja! Edukacja, która daje szansę na pracę, szansę na zrozumienie się nawzajem, i zapewnia poczucie bezpieczeństwa, które pozwala na solidaryzm. W Polsce musimy zreformować system nauczania. Szkoła musi uczyć dzieci współpracy, nie rywalizacji. Jestem za tym, żeby zlikwidować prace domowe i wprowadzić porządny program z informatyki do szkół podstawowych i średnich. Jeśli młodzi Polacy nauczą się programować, to będą mieli gwarancję pracy na najbliższe 30 lat. Jestem także za darmowym internetem dla wszystkich. W programie wyborczym powinna znaleźć się także obietnica bezpłatnejkomunikacji publicznej dla dzieci i młodzieży, od szkoły podstawowej do końca liceum. W przypadku wsi, to mogą być też bony na przejazdy komercyjne. A opowiada się pani za podniesieniem minimalnej płacy? – Przecież ona jest regularnie podnoszona. Trzeba jednak pamiętać, żebypodnosić ją w sposób zrównoważony, by nie zagrozić małym przedsiębiorcom, bo to może przynieść odwrotny skutek. Gwałtowne podniesienie płac może spowodować zamknięcie wiele małych firm, szczególnie w mniejszych miejscowościach. Stąd program “wyższe płace”. Ma pani dwójkę dzieci. Czy pobiera pani świadczenie 500 plus?  – Nie! Uważam, że zarabiamna tyle dobrze, żeby nie korzystać z tego świadczenia. Moim zdaniem, 500 plus powinno być przyznawane według kryterium dochodowego. Tylko tu potrzeba rozwiązań systemowych. Rodzina, w której dochód na osobę przekraczapowiedzmy 5 tys. złotych, nie powinna otrzymywać 500 plus. Nie widzę powodów, żeby dzieci milionerów miały dostawać 500 plus z budżetu państwa, skoro brakuje na leki dla seniorów. Minister Rafalska powtarzała jak mantrę, że koszty obsługi administracyjnej będą wyższe niż wypłata świadczeń dla bogatych. – Po pierwsze, powstaną nowe miejsca pracy. Po drugie, dziś bez problemu można stworzyć programy, które będą agregowały dane z zeznań podatkowych, co umożliwi szybką selekcję. Kilka lat temu opowiedziała się pani za prawem do adopcji dzieci przez pary jednopłciowe. Czy podtrzymuje pani ten postulat? – Jeśli ktoś wie, jak w Polsce wygląda procedura adopcyjna, to doskonale wie, że to jest problem nieistniejący i wydumany. Ja bym jej nie przeszła, heteroseksualna matka dwójki dzieci, bo od 15 lat żyję w nieformalnym związku. Mam wielu homoseksualnych znajomych i nie spotkałam nikogo, kto byłby zainteresowany i realnie podchodził do procedury adopcyjnej w Polsce. Bo nie mają takiej możliwości, więc nie podchodzą. Ale jakie jest dzisiaj pani stanowisko w sprawie adopcji dzieci przez pary jednopłciowe? – Niezmienne, tylko uważam, że to jest nieistniejącyproblem. Problemem jest zapewnienie bezpieczeństwa i ram prawnych dzieciom choćby z dwoma matkami-lesbijkami. To o ich prawa zabiegać trzeba. Podstawowymzaś krokiem w tym obszarze powinnobyć wprowadzeniew Polsce związków partnerskich.  Czy ich legalizacja znajdzie się w programie wyborczym wielkiej koalicji opozycji? – Odsyłam do wywiadu ze Schetyną sprzed paru miesięcy dla TVN24, w którym powiedział, żenie miałby problemu z poparciem dla związków partnerskich. I pamiętajmy - to dotyczy zarówno par homo jak i heteroseksualnych.  Nie wiadomo, czy powtórzyłby to dzisiaj, bo wiele osób z jego otoczenia uważa, że KE przegrała eurowybory, bo za bardzo poszła na lewo. – Osoby z Inicjatywy Polskiej, które znajdą się w Sejmie na pewno złożą projekt legalizacji związków partnerskich, i będę namawiała koalicjantów do jego poparcia. Czas pokaże. Ale świat się zmienia, otwiera.",,
Klatka Mameda Khalidova. Jak kończy się legenda?,"W kilkanaście lat z chudego, czeczeńskiego imigranta stał się legendą walk na macie. Ikoną dobrego muzułmanina. Gdy skończył reprezentować Polskę, Polska wysłała po niego antyterrorystów.","Robota jest w porządku. Wchodzisz, bijesz, schodzisz.",,
"Co zabrałbyś ze sobą, gdybyś nagle musiał opuścić dom?","Rekordowa liczba niemal 71 mln osób na świecie została zmuszona do opuszczenia swoich domów z powodu wojen, prześladowań i innych form przemocy w 2018 roku - czytamy w raporcie Biura Wysokiego Komisarza NZ ds. Uchodźców (UNHCR). To o 2 mln więcej niż rok wcześniej. Z okazji Światowego Dnia Uchodźcy UNHCR pyta, czy wyobrażamy sobie, jak wygląda życie uciekającego i co byśmy zrobili, gdybyśmy byli na ich miejscu.","Czytaj też: Anna i Karol uczą o islamie i uchodźcach. „Rozbijamy lęki” Coroczny raport ""Global Trends"", opublikowany przez UNHCR, obejmuje liczbę uchodźców na świecie, osób ubiegających się o azyl i przesiedleńców wewnętrznych na koniec 2018 roku; w niektórych przypadkach uwzględnia osoby, które kilkadziesiąt lat żyły poza domem. Według UNHCR na koniec 2018 roku 70,8 mln ludzi zostało przymusowo przesiedlonych, przy czym w roku 2017 było to 68,5 mln osób. Oenzetowska instytucja zwraca uwagę, że najnowsze dane to wzrost o 65 proc. w porównaniu z 2008 rokiem. UNHCR precyzuje, że na koniec ubiegłego roku było: 25,9 mln uchodźców, 41,3 mln uchodźców wewnętrznych, czyli prawie trzy na pięć osób przesiedlonych w swoich krajach, 3,5 mln osób ubiegających się o azyl - wzrost o 2,3 mln w porównaniu z rokiem 2017. - Globalne trendy, niestety, po raz kolejny idą w niewłaściwym kierunku - powiedział dziennikarzom w Genewie Wysoki Komisarz Narodów Zjednoczonych ds. Uchodźców Filippo Grandi, przedstawiając raport. - Są nowe konflikty, nowe sytuacje, nowi uchodźcy, którzy są dodawani do starych - zauważył, zastrzegając, że stare konflikty ""nigdy się nie rozwiązują"". Zjawisko to narasta zarówno pod względem wielkości, jak i czasu trwania. Około czterech piątych tzw. sytuacji przesiedleńczych trwało ponad pięć lat. Na przykład po ośmiu latach wojny w Syrii jej ludność nadal stanowi największą populację przymusowych przesiedleńców, wynoszącą około 13 milionów - wskazano w raporcie. Czytaj też: Byłem na statku ratującym uchodźców W związku z niekontrolowaną inflacją i zawirowaniami politycznymi w kraju Wenezuelczycy po raz pierwszy stanowili największą liczbę nowych osób ubiegających się o azyl w 2018 roku. Było ich 340 tysięcy, czyli więcej niż co piąty starający się o azyl na świecie. Osoby takie otrzymują ochronę międzynarodową, kiedy oczekują na przyjęcie lub odrzucenie swoich wniosków o nadanie statusu uchodźcy - zauważono. Szef UNHCR zwrócił uwagę na długoterminowe niedociągnięcia administracyjne, które dały Stanom Zjednoczonym największe na świecie zaległości w rozpatrywaniu wniosków o azyl, wynoszące prawie 719 tys. Ponad ćwierć miliona wniosków nadeszło tylko w zeszłym roku. Grandi ""szkodliwym"" nazwał przedstawianie przez prezydenta USA Donalda Trumpa i innych światowych przywódców migrantów i uchodźców jako zagrożeń dla miejsc pracy i bezpieczeństwa w krajach przyjmujących. - W Ameryce, podobnie jak w Europie i w innych częściach świata, obserwujemy identyfikowanie uchodźców, ale również migrantów z ludźmi, którzy zabierają miejsca pracy, którzy zagrażają naszemu bezpieczeństwu, naszym wartościom - powiedział Grandi. Tłumaczył, że ludzie ci często uciekają przed niepewnością i niebezpieczeństwem. Jednocześnie Grandi przyznał, że Stany Zjednoczone pozostają ""krajem najbardziej pomagającym uchodźcom"", gdyż są największym pojedynczym darczyńcą UNHCR. Wyraził także uznanie dla lokalnych społeczności i grup poparcia w USA za pomoc uchodźcom i osobom ubiegającym się o azyl w tym kraju. Agencja Associated Press zauważa, że dane, które opublikowano na dzień przed Światowym Dniem Uchodźcy, z pewnością podsycą debatę o prawie międzynarodowym, prawach człowieka i polityce wewnętrznej, zwłaszcza w niektórych krajach, w tym w USA, gdzie działają ruchy przeciwko imigrantom i uchodźcom.",,
Byłem na statku ratującym uchodźców,"– Na własne oczy zobaczyłem absurdy związane z funkcjonowaniem organizacji humanitarnych w Europie. Ale widziałem też ludzką szlachetność i to, co w ludziach najpiękniejsze – mówi René Hazekamp, holenderski dokumentalista.","W 2016 r., podczas tzw. kryzysu migracyjnego, Morze Śródziemne próbowało przekroczyć ponad 300 tys. ludzi. 13 osób dziennie ginęło. Hazekamp postanowił dołączyć do ekipy statku Golfo Azzurro, która wyruszyła na misję w celu ratowania ludzi z dryfujących pontonów. Opowiada o tym jego film dokumentalny „Statek nadziei”.                  Po zakończeniu drugiej misji ratunkowej członkowie fundacji pokłócili się z kapitanem o pieniądze. Sprawa ostatecznie znalazła swój finał w sądzie. Sam kapitan wyczarterował statek ponownie, tym razem hiszpańskiej organizacji pozarządowej, która też chciała ratować uchodźców na morzu. Oni mieli więcej szczęścia niż BoatRefugee, bo udało im się pozyskać bogatszych sponsorów: drużynę piłkarską oraz... Richarda Gere'a. Raz nie mogli wypłynąć z portu, bo musieli czekać aż Gere przyleci do Hiszpanii i przejdzie się po pokładzie. Wyobraża sobie pani? Nie ratowali ludzi przez dwa tygodnie, bo musieli czekać na wizytę amerykańskiego gwiazdora! Tak, niekiedy warunki, w jakich funkcjonuje pomoc humanitarna, są absurdalne. Mało się o tym mówi. Ale też nie ma sensu się tym oburzać. W końcu świat jako taki to jeden wielki absurd.",,
Co zrobi Boris?,Boris Johson niemal na pewno zostanie premierem. Jego późniejsza klęska jest niemal równie pewna.,"Jesienią w Waszyngtonie miała miejsce uroczysta kolacja, na której jednym z gości honorowych był Boris Johnson. W pewnym momencie padło pytanie: „Jaka była największa pomyłka w pańskim życiu?”. Zaproszeni doskonale wiedzieli, że Johnson popełnił niejedną pomyłkę. „Moja strategia jest bardzo prosta: usiałem swoją karierę tak niezliczoną liczbą pomyłek, że zmieniły się w pułapkę. W rezultacie nikt nie wie, za którą mnie zaatakować” – odpowiedział z błyskiem w oku.",,
Wojna futbolowa. Ścierka zamiast flagi na maszcie,Pół wieku temu jeden mecz piłki nożnej doprowadził do wojny między Salwadorem a Hondurasem. A przynajmniej taka wersja wydarzeń pokutuje do dziś.,"Do feralnego spotkania doszło 15 czerwca 1969 r. na stadionie w San Salvador, stolicy Salwadoru. Był to mecz eliminacyjny do mistrzostw świata w piłce nożnej, które w 1970 roku miały się odbyć w Meksyku.",,
Polska biurokracja zniechęca nawet pracowników ze Wschodu. To może mieć poważne konsekwencje,"Rozdmuchana biurokracja, zbyt mała liczba urzędników, coraz więcej wniosków o zatrudnienie i przede wszystkim zła organizacja urzędów – to powody, dla których już niedługo tani pracownicy zza granicy będą chętniej wybierać Czechy i Niemcy niż Polskę.","Wydanie zezwolenia na zatrudnienie pracownika zza granicy niekiedy trwa kilka miesięcy, choć ustawodawcy wskazują 30-dniowy termin. Czasem dochodzi do sytuacji, w której cudzoziemiec po 18 miesiącach zatrudnienia jako pracownik tymczasowy musi wracać do domu, zanim dostanie zezwolenie – pisze „Rzeczpospolita”.              Tylko 11 procent Ukraińców, którzy przewinęli się przez Polskę, myśli, żeby zostać u nas na stałe. Jedynie trzy procent chciałoby założyć tu firmę lub kupić nieruchomość. Specjalistka z agencji pośredniczącej w zatrudnianiu Ukraińców: – To jest niesamowite, że Polska stawia na desperatów, ludzi z małych miasteczek, pracowników fizycznych chcących wywozić stąd pieniądze. Natomiast olewa tych, którzy są potencjalnymi obywatelami, fachowcami, płatnikami podatków. Wszyscy z branży wiedzą, że należałoby ich zachęcać. Wprowadzać programy integracyjne, pomagać w załatwianiu spraw w urzędach, proponować tanie mieszkania, próbować łagodzić spory historyczne. A tu nie dzieje się nic. Już co 12. pracownik pochodzi z Ukrainy. To łagodzi coraz większe napięcia na rynku pracy. – Procesy demograficzne są nieubłagane. Co roku z polskiego rynku pracy odchodzi na emerytury o ćwierć miliona ludzi więcej, niż pojawia się na nim absolwentów szkół – zżyma się Cezary Kaźmierczak, szef Związku Przedsiębiorców i Pracodawców. Obniżenie wieku emerytalnego w ubiegłym roku pogorszyło sytuację. O pracowników z Ukrainy konkurujemy ze Słowacją, z Czechami i Węgrami. Ale wszystkich wkrótce pogodzą Niemcy – wielu Ukraińców wyjedzie za Odrę. Po otwarciu niemieckiego rynku pracy od 2020 r. w ciągu czterech lat z Polski może odpłynąć do 25 proc. pracujących tu Ukraińców - wynika z badań pracowników NBP. Z przecieków z mediów zza Odry wynika, że specjaliści różnych zawodów – od lekarzy i informatyków, przez spawaczy i murarzy aż po kierowców tirów i opiekunki dla osób starszych – dostaną prawo poszukiwania tam pracy. A jak ją znajdą, to będą mogli osiedlić się tam na stałe. Niemcy chcą finansować szkolenia dla imigrantów, zafundować im lekcje języka, a ci, którzy mają kwalifikacje potwierdzone dyplomami i certyfikatami, będą mogli je sprawnie zweryfikować w niemieckich instytucjach. Innymi słowy – planują przemyślaną politykę imigracyjną, która ma złagodzić skutki zmian demograficznych i starzenia się społeczeństwa. Jak wpłynie to na Polskę? Budimex to jedna z największych firm budowlanych w Polsce. Zatrudnia głównie inżynierów, a roboty stara się zlecać podwykonawcom, bo tak jest taniej. Tyle że w branży budowlanej pracuje dziś w Polsce o jedną piątą mniej ludzi niż na początku dekady – wielu znalazło lepiej płatne zajęcie na Zachodzie. Z powodu braków kadrowych w mniejszych firmach budowlanych Budimex rekrutuje więc od roku własnych budowlańców. Ba! – za skuteczne polecenie pracownika firma wypłaca 2 tys. zł premii. – Bywam często na budowach. W firmach podwykonawczych 70-80 proc. załóg to Ukraińcy. Liberalizacja przepisów w Niemczech będzie oznaczać problemy dla całej branży – prognozuje Cezary Mączka, odpowiedzialny za zasoby kadrowe członek zarządu Budimeksu. – Żeby załatać dziury po Ukraińcach, pracodawcy będą musieli podnieść wynagrodzenia. W górę pójdą ceny robót budowlanych, usług opiekuńczych, robocizny w przemyśle – prognozuje Cezary Kaźmierczak. Skutki odczujemy wszyscy. – Na zatrudnienie osoby do sprzątania stać będzie tylko najbogatszych. Rachunki za wyjście do restauracji czy do kawiarni też będą musiały wzrosnąć. Podobnie jak ceny żywności, bo gros Ukraińców pracuje przecież w rolnictwie – dodaje Kaźmierczak. Pensje w ostatnich kwartałach już rosną w Polsce szybciej niż wydajność pracy. Wynagrodzenia robotników o niskich i średnich kwalifikacjach podskoczyły w ciągu roku o około 10 proc. Jeśli ta sytuacja się utrzyma, to międzynarodowa konkurencyjność polskich firm zacznie spadać. W sumie – jak szacuje Związek Przedsiębiorców i Pracodawców – masowy odpływ robotników ze Wschodu może oznaczać utratę przez polską gospodarkę nawet 1,6 proc. PKB. Opracowanie za: Paweł Reszka, Radosław Omachel",,
Europa na Zielono,"W Niemczech coraz poważniej mówi się o nadejściu „zielonego kanclerza”. W Brukseli Zieloni postrzegani są jako siła, która zmiecie populistów.","Tuż po wyborach europejskich niemiecki instytut Forsa opublikował sensacyjny sondaż, w którym Zieloni z 27 proc. poparcia po raz pierwszy w historii wyprzedzili SPD. Notowania partii wzrosły trzykrotnie w stosunku do 2017 roku. „To tylko ostatni etap przemian, które obserwujemy w ostatnich latach, a które charakteryzują się spadkiem zaufania do mainstreamu. Cierpią na tym tradycyjne partie: CDU, ale przede wszystkim SPD, która niebawem może stracić jakiekolwiek znaczenie” – skomentował wyniki szef instytutu Manfred Gullner. I dodał złośliwie: „Gerhard Schröder mawiał, że w układzie między SPD a Zielonymi szefem są socjaldemokraci, Zieloni zaś odgrywają rolę kelnera. Teraz to SPD musiałaby się zadowolić rolą kelnera”.",,
R.J. Palacio. Uprzejmości trzeba uczyć,"Dzieci nigdy nie uważają, że stosują przemoc. Ale jeśli opowiesz im historie, w których zobaczą siebie, to przyznają, że czasem dręczą słabszych kolegów – mówi R.J. Palacio, autorka książki „Cudowny chłopak”, która rozeszła się na świecie w 16 milionach egzemplarzy.","R.J. PALACIO: Auggie w wyniku jakiejś mutacji genetycznej urodził się ze zdeformowaną twarzą, przeszedł 27 operacji, ale nadal – jak to opisuje – je jak żółw, bo nie udało się naprawić rozszczepionego podniebienia. Kąciki oczu nienaturalnie opadają w dół, a uszy wyglądają jak maleńkie zaciśnięte piąstki. Rodzice posyłają go do szkoły, dopiero gdy kończy 10 lat i po raz pierwszy musi sobie radzić sam z rówieśnikami. Jedni są empatyczni, a inni okrutni. Na przykład pilnują, by ich nie dotknął, nie zaraził „tą straszną chorobą”. Matka jednego z uczniów usuwa Augusta z grupowej fotografii za pomocą Photoshopa, by nie psuł widoku. Auggie sam pyta, czy już zawsze tak będzie wyglądać jego życie.               – „Przysięgam, że zawsze wybiorę uprzejmość”. Niby naiwne, ale chodzi o to, by zachęcić dzieciaki do bycia uprzejmymi, życzliwymi i grzecznymi ludźmi. Uprzejmość wymaga pewnego wysiłku, więc to przyrzeczenie zakłada, że dzieci zrobią odrobinę więcej niż minimum. Jeśli zauważą, że któryś z kolegów jest gnębiony, staną w jego obronie. Albo pomogą przynieść zakupy sąsiadowi. Dostarczamy do szkół także słoiki, do których wkładane są kamyki za każdym razem, gdy uczeń spełni jakiś dobry uczynek. Jak słoik się zapełni, dziecko dostanie nagrodę. – Ciągle się uczę, zwłaszcza w tych trudnych czasach. W moim kraju rządzi Donald Trump, mam wrażenie, że jako społeczeństwo cofnęliśmy się o całe dekady. Pogorszył się nasz stosunek do imigrantów, odebrano kobietom część praw, środowiska LGBT znowu są dyskryminowane. Powinniśmy połączyć siły, by walczyć z ociepleniem klimatu, a zamiast tego musimy upominać się o sprawy, które już dawno wydawały się załatwione. To mnie przeraża, zniechęca do działania. Ale potem patrzę na nastolatki takie jak Greta Thunberg czy Malala i czuję optymizm, bo one walczą o przyszłość naszej planety. A skoro one się nie poddają, to i ja nie mogę. I czasem myślę, że ja dostaję od nich więcej niż one ode mnie.",,
