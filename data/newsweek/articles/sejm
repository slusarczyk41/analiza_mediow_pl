"OPINIA
Radykalizm i polityczne błędy PiS konsolidują opozycję",O dalszym współdziałaniu przesądzi wynik wyborów prezydenckich.,"W ostatnich dniach wydarzyło się lub zamajaczyło na horyzoncie parę politycznych zdarzeń, które mogłyby stanowić zagrożenie dla minimalnej choćby jedności antypisowskiej opozycji w Senacie i Sejmie. „Mogłyby”, gdyby nie działania Kaczyńskiego i PiS, których radykalizm paradoksalnie przyczynia się do konsolidacji różnych opozycyjnych nurtów i sprawia, że dzielące je różnice poglądów i politycznych interesów stają się mniej istotne.",,
"„Jestem przekonany, że Biedroń będzie gryzł trawę, by wygrać”. Jaki pomysł ma Lewica na kampanię prezydencką [TYLKO U NAS]",Jedną nogą w Brukseli Robert Biedroń chce walczyć o prezydenturę. Czy wzbudzi taki entuzjazm jak zeszłorocznej Wiosny?,"Po niedzielnej konwencji w Słupsku, na której oficjalnie zostanie ogłoszona kandydatura Roberta Biedronia na prezydenta Polski, można powiedzieć, że Lewica zatoczyła koło i wróciła do sytuacji sprzed pół roku. Szef SLD Włodzimierz Czarzasty ogłosił wtedy, że to Biedroń będzie kandydatem Lewicy na prezydenta. Jednak lider Wiosny, któremu spodobało się bycie europosłem, nie palił się do wyborów. Szanse na wygraną ma raczej niewielkie, a kilkumiesięczna kampania będzie męcząca. Pojawił się zatem pomysł wystawienia w wyborach kobiety, ale gdy Platforma postawiła na Małgorzatę Kidawę-Błońską, politycy Lewicy uznali, że premii za kobiecą kandydatkę nie będzie. Po błyskotliwym kontrexposé Adriana Zandberga padło na lidera partii Razem, ale on woli w przyszłości wejść do rządu. Poza tym jest zbyt radykalnie lewicowy w kwestiach ekonomicznych, co może zniechęcić część wyborców.",,
"Andrzej Duda walczy o wyborców Konfederacji?„Nie będą nam tutaj w obcych językach narzucali, jaki mamy mieć ustrój”","– Mam nadzieję, że mimo huraganowych ataków, którzy przypuszczają ci ludzie na obecną władzę w Polsce i spoza granic, skarżąc się wszędzie gdzie tylko się da i załatwiając różnego rodzaju obce interwencje, wszyscy sędziowie w Polsce będą rozumieli, co to znaczy, że wydają wyroki w imieniu Rzeczpospolitej Polskiej – przekonywał prezydent RP mieszkańców Zwolenia pod Radomiem. Nigdy dotąd Andrzej Duda nie mówił o zmianach w sądownictwie równie ostro.","Kampania prezydencka jeszcze się nie rozpoczęła, ale Andrzej Duda odwiedza kolejne gminy, spotyka się z ich mieszkańcami i wzmacnia swoją pozycję przed zbliżającymi się wyborami. Tym razem przyjechał do siedmiotysięcznego Zwolenia na Mazowszu.",,
Raper i hrabia kandydują na prezydenta,"Na jednego wołali scyzoryk, drugi twierdzi, że zajmuje się „różnego typu działalnością” i jest prawowitym prezydentem - uwaga - II RP. Dzielą ich wiek i pochodzenie, łśczy to, że zamierzeją wprawadzić się do pałacu prezydenckiego.","Raper Piotr Liroy-Marzec i hrabia Jan Zbigniew Potocki ogłosili zamiar startu w wyborach prezydenckich. Pierwszy startuje, bo odkrył polityczną niszę, którą może wypełnić. No i mógłby być jak Kanye West. Kandydatura drugiego może dziwić, bo hrabia od dawna uznaje się za prawowitego prezydenta Polski.",,
IKE czy ZUS ? To zależy od wieku i zarobków,"Decyzja o tym gdzie przenieść pieniądze z OFE to dla większości rodaków wybór mniejszego zła, bo na emeryturze i tak będą musieli trzymać się za kieszeń.","Sprawa ostatecznego demontażu OFE i opróżnienia posiadanych tam kont prawie 16 milionów Polaków jest już praktycznie przesądzona. W ciągu kilku tygodni, najpóźniej do wiosny, będąca już w Sejmie ustawa zostanie przegłosowana a prezydent ją podpisze. Od 1 czerwca, przez dwa miesiące, każdy będzie musiał podjąć decyzję, gdzie mają trafić gromadzone tam od lat oszczędności.",,
Senat odrzucił ustawę kagańcową. I przedstawił własny projekt zmian w sądownictwie,"Nowelizacja ustawy o KRS, zakończenie działalności izby dyscyplinarnej Sądu Najwyższego oraz unieważnienie wydawanych przez nią orzeczeń sądowych - takie zmiany w sądownictwie proponują senatorzy, odrzucając tzw. „ustawę kagańcową” forsowaną w parlamencie przez PiS.","Zmiany wprowadzane przez Prawo i Sprawiedliwość doprowadziły polskie sądownictwo do poważnego kryzysu. Już w trzech orzeczeniach Sąd Najwyższy uznał, że Krajowa Rada Sądownictwa nie jest niezależna, zaś powołana z udziałem neo-KRS Izba Dyscyplinarna Sądu Najwyższego w rozumieniu zarówno prawa polskiego, jak i europejskiego, nie jest sądem. Jak pisze Gazeta Wyborcza, z udziałem tego organu powołano już lub awansowano około 500 sędziów w całym kraju. Sęk w tym, że orzeczenia, które wydają ci sędziowie mogą być wadliwe.",,
"OPINIA
Twarda i obcesowa jak cios cepem lekcja prawicowej polityki udzielona przez PiS","Jarosław Kaczyński nie chce dopuścić do tego, by opinia publiczna zauważyła, że jego partia nie jest jedyną siłą w Polsce, której bliskie są sprawy socjalne. By elektorat socjalny poczuł, że w razie czego, ma gdzie poza PiS pójść.","W 2015 roku PiS obiecywał, że w zdominowanym przez niego parlamencie opozycji będzie tak dobrze, jak nigdy w III RP. Miał być pakt demokratyczny, szacunek dla pluralizmu, autentyczna debata. Jak to wyglądało, wszyscy wiemy: ustawy przechodzące pełny legislacyjny cykl w tydzień, masowo odrzucane poprawki opozycji na komisjach, PSL bez wicemarszałka i Jarosław Kaczyński „bez żadnego trybu” wyzywający posłów od „kanalii”.",,
"Więzienie za spacer po lesie, czyli jak „lex Ardanowski” walczy i ze świńską zarazą i z ekologami","PSL popiera specustawę mającą służyć walce z afrykańskim pomorem świń – ta deklaracja Władysława Kosiniaka-Kamysza oburzyła i poruszyła wiele środowisk. Ekologów, bo ich zdaniem nowe przepisy są zwyczajnie złe. Myśliwych, bo ustawa może uzależnić ich związek od rządu. Wreszcie obserwatorów życia politycznego, bo decyzja ludowców rozbija opozycyjny pakt w Senacie.","Specustawa, zwana popularnie „lex Ardanowski” - od nazwiska aktualnego ministra rolnictwa Jana Krzysztofa Ardanowskiego, ma być tajną bronią rządu przeciwko ASF, a w zasadzie oskarżanym o roznoszenie choroby dzikom. Przynajmniej w teorii, bo zdaniem ekologów nowe przepisy będą nieskuteczne. Wzmocnią za to pozycję myśliwych i uderzą w wolności obywatelskie.",,
Poselski projekt przemebluje rząd Morawieckiego. Dlaczego wybrano takie rozwiązanie?,"Ustawa o działach administracji rządowej to taka wyliczanka: mówi, jakimi sprawami rząd chce się zajmować i jakie kompetencje będzie miał dany minister. Przeważnie projekty jej zmian trafiają do Sejmu z rządu, bo przecież to premier wie najlepiej, jakich ministrów chce mieć i czym powinni się zajmować. Tym razem jest zupełnie inaczej – projekt złożyli posłowie PiS. Dlaczego?","Kilka dni temu pytaliśmy Kancelarię Premiera, kiedy formalnie zostanie powołane ministerstwo klimatu i czy w ogóle będzie minister środowiska. Odpowiedź dotyczyła właśnie ustawy o działach:",,
Parlament Europejski przyjął rezolucję w sprawie praworządności w Polsce i na Węgrzech,"Parlament Europejski przyjął w czwartek rezolucję w sprawie praworządności w Polsce i na Węgrzech, w której stwierdza, że sytuacja w obu państwach się pogarsza i apeluje do Komisji Europejskiej oraz Rady Unii Europejskiej o wykorzystanie dostępnych narzędzi, by wyeliminować ryzyko naruszania wartości unijnych.",Za rezolucją opowiedziało się 446 europosłów; przeciw było 178; od głosu wstrzymało się 41.,,
Komisja Wenecka nie zostawia suchej nitki na ustawie kagańcowej,"""Nowelizacja ustaw sądowych może być postrzegana jako dalsze osłabienie wymiaru sprawiedliwości w Polsce"", uznała Komisja Wenecka, która w trybie nadzwyczajnym wydała opinię w sprawie tzw. ustawy kagańcowej.","Komisja Wenecka, organ doradczy Rady Europy, oceniła w opinii na temat nowelizacji ustaw sądowych, że niektóre z zapisów przyjętych przez Sejm mogą być postrzegane jako dalsze osłabienie niezależności sądownictwa w Polsce.",,
Elżbieta Witek zwleka z ogłoszeniem terminu wyborów prezydenckich?,Odwlekanie podania terminu wyborów prezydenckich to strategia PiS sprzyjająca reelekcji prezydenta Andrzeja-Dudy?,"- Oczywiście jest to granie pod prezydenta Andrzeja Dudę, żeby on miał jak największe możliwości jeżdżenia jako prezydent, spotykania się (...). Gdy marszałek ogłosi termin wyborów, będzie już kampania wyborcza. Wchodzimy w rytm kampanijny, już jest finansowanie z funduszy wyborczych, a tak to jest wszystko wykonywanie mandatu prezydenta” - mówił Władysław Kosiniak-Kamysz w TVN24. Lider i kandydat na prezydenta Polskiego Stronnictwa Ludowego zaapelował do marszałkini Sejmu Elżbiety Witek o ogłoszenie terminu wyborów prezydenckich.",,
"Wiceszef MSZ potępia Senat za wydarzenia, których nie było","Były marszałek Senatu Stanisław Karczewski ogłosił, że senatorowie PiS nie będą brali udziału w pracach komisji spraw zagranicznych. No prawie, bo komisji zostanie jeden przedstawiciel Prawa i Sprawiedliwości, żeby trzymać rękę na pulsie.",Senatorowie PiS dostali pełne wsparcie wiceministra spraw zagranicznych Szymona Szynkowskiego vel Sęka. Wiceszef MSZ był obecny w czasie wystąpienia Karczewskiego i wytoczył przeciw przedstawicielom senackiej większości ciężkie działa. Chybił.,,
Nowy szef nie da Platformie zwycięstwa. Da je dopiero nowe myślenie,"Przekaz PO jest niezrozumiały. Z jednej strony Platforma stoi na straży europejskiej i nowoczesnej Polski, z drugiej broni ustawy aborcyjnej z poprzedniego wieku. I nie chodzi wcale o utrzymanie różnych frakcji w partii. Chodzi o spójną wizję państwa. PiS ją ma. Platforma boi się ją mieć.","W wywiadzie dla „Newsweeka” Tomasz Siemoniak stwierdził, że na pewno nie pozwoli, „żeby Platforma skręciła w lewo”. Prawicowy Twitter i media od razu zaatakowały kandydata na szefa PO oraz dotychczasowego wiceprzewodniczącego tej partii za hipokryzję. Bo ich zdaniem partia Tuska, Kopacz i Schetyny zrobiła to już dawno. Na dowód przywołują udział polityków PO w „proaborcyjnych Czarnych Marszach”, zawarcie koalicji ze „środowiskami ultralewicowymi” i uchylenie „ustawy obniżającej esbeckie emerytury”.",,
"Rząd chce utrudnić dostęp do pornografii. „Kto skorzysta z serwisów porno, jeśli będzie musiał się przedstawić?”","Rząd pracuje nad ustawą, która ma ograniczyć dostęp do pornografii. W założeniu nieletnim, w praktyce wszystkim, którzy nie będą chcieli podzielić się danymi. Najnowszy pomysł to imienny kod przydzielany przez ministerstwo.","Dyskusja o ograniczeniu dostępu do pornografii przeniosła się z internetu do rządu za sprawą projektu Stowarzyszenia Twoja Sprawa. Chciałoby ono, by wszystkie strony porno były płatne i tylko zarejestrowani użytkownicy mogli z nich korzystać. Założenie jest takie, że kartę kredytową ma tylko osoba pełnoletnia. Jeśli podaje jej numer, to znaczy, że może oglądać pornografię. Na projekt zareagował premier, a ministerstwo cyfryzacji już ma pomysł, jak dostęp do sieciowego porno zablokować.",,
Morawieccy? Skończyło się ukrywanie rodziny,"Żona premiera pokazuje się z dziećmi w tabloidach, a siostry publicznie dbają o pamięć o ugrupowaniu zmarłego taty. W cieniu pozostaje już tylko brat Mateusza Morawieckiego.","Końcówka lat 70. Rodzina Morawieckich ogląda w telewizji program o porwaniu przez Czerwone Brygady Aldo Moro. W pokoju oprócz syna Mateusza jest Marta, córka Kornela. Pyta: – Tato, a ile byś dał okupu, gdyby mnie porwali?                        Jarosław Broda – ojciec dzieci Anny – nieco wcześniej dostaje państwową posadę. Zostaje zastępcą redaktora naczelnego Radia Wrocław. Odpowiada za program publicznej rozgłośni. Syn Anny, Franciszek, kilkanaście lat temu pozował na rękach dziadka Kornela na plakatach wyborczych. Dziś aktywnie działa w Forum Młodych PiS we Wrocławiu. Wśród znajomych słynie z ciętego języka. W grudniu „wyczyścił"" swoje konto na Facebooku, a do sieci wrzucił film, na którym zapowiada, że na dobre zajmie się polityką: – Nazywam się Franek Broda i chcę zjednoczyć nasz kraj. Na pogrzebie Kornela to właśnie Anna – oprócz brata – wygłosi mowę nad trumną ojca: „Powiedziałeś w jednym z wywiadów, że Solidarność Walcząca jest twoim życiem wiecznym. Nie umarłeś, tato. Żyjesz w nas. Pięknie być twoją najstarszą córką, tato. Kocham cię. Spoczywaj w pokoju.” Zobacz także: Tata premiera. Kornel Morawiecki nie żyje O wieczną pamięć po Kornelu najbardziej aktywnie dba dziś jego córka Marta Morawiecka – trzy lata starsza od premiera (na oficjalnych uroczystościach występuje często z dużym metalowym krzyżem na szyi). W latach 80. – tak jak Anna – kolportuje podziemny „Biuletyn Dolnośląski”, działa w harcerstwie i samorządzie uczniowskim. Kończy szkołę muzyczną i historię. – Musieliśmy się pilnować, żeby niczym ojcu nie zaszkodzić – będzie wspominać dzieciństwo. Wyjdzie za mąż za młodszego kolegę z Solidarności Walczącej. – Chyba najbardziej z rodzeństwa związana z ojcem – opowiada jeden z wrocławskich współpracowników Mateusza Morawieckiego. Nieco egzaltowana, Marta w wywiadach szczerze mówi o tym, jak postrzega rolę Morawieckich: – Pochodzę z domu bardzo patriotycznego, który miał o szczęście, że wpływał i wpływa na losy Polski. To o Marcie w jednym z wywiadów wspomni Kornel: – Na przykład moja córka Marta, która skończyła szkołę muzyczną, nauczyła mnie wytrwałości – bo granie na fortepianie wymagało od niej wielkiego samozaparcia, pracy. Nie była wielce utalentowana i do perfekcji musiała dochodzić ciężką pracą. W wolnej Polsce pianistka z humanistycznym wykształceniem odnajduje się w radach nadzorczych dwóch spółek. Zasiada w nich dość krótko. Co tam robi? – Ktoś chciał jej pomóc, więc pomógł. Mateusz już wtedy był prezesem banku, głupio, żeby siostra prezesa, nawet mało utalentowana, klepała biedę – tłumaczy współpracownik Morawieckiego. Czytaj: Co kryje „zrównoważony budżet” Mateusza Morawieckiego? Choć Marta nie zabiera głosu nad trumną, to po śmierci Kornela zaczyna zabierać głos w mediach. PR-owcy premiera zgrzytają zębami, gdy jego siostra mówi „Super Expressowi”, że ojciec mógłby żyć o wiele dłużej, „gdyby leczenie w Polsce nie opierało się głównie na stosowaniu standardów i procedur”. Lecha Wałęsę nazywa zdrajcą. – Jest bardzo wierząca. Uważa się za strażniczkę pamięci o tacie – mówi współpracownik Mateusza Morawieckiego. W listopadzie 2019 r. Marta startuje po schedę po Kornelu – chce być szefową stowarzyszenia Solidarność Walcząca, twierdzi, że dzieło jej ojca nie zostało ukończone. Ale córka przywódcy przegrywa z kolegą Mateusza, szefem PKO BP Zbigniewem Jagiełłą. Odnajduje się na patriotycznych capstrzykach. Gdy w grudniu 2019 r. ambasador w Berlinie Andrzej Przyłębski otwiera wystawę „Zanim upadł Berliński Mur”, jego gościem honorowym jest Marta. Wystawa – plansze zawieszone na ogrodzeniu budowy – ma opowiadać o walce Polaków z komuną w latach 80. Z wystawy wynika, że zmagała się z nią głównie Solidarność Walcząca. – Z imprezami wokół Solidarności Walczącej jest zabawnie – opowiada jeden z byłych działaczy wrocławskiej Pomarańczowej Alternatywy. – Zapraszają i Morawieckich, i Hannę Łukowską-Karniej, zasłużoną działaczkę SW, ale i kochankę ich ojca. I wszyscy robią dobre miny. Również w grudniu Marta odsłania na kampusie politechniki we Wrocławiu tablicę poświęconą ojcu. A potem – razem z matką – odbiera Krzyż Wolności i Solidarności (któryś z urzędników odczytuje uroczysty list od jej premiera). Były działacz Pomarańczowej Alternatywy: – Tego krzyża za życia nie dostał nawet Kornel, teraz dostaje jego rodzina, a tata pośmiertnie. Nieoficjalnie wiadomo, że Marta Morawiecka przez lata była związana z fundacją Pomorska Inicjatywa Historyczna byłej posłanki Małgorzaty Zwiercan (to ta, która zasłynęła głosowaniem na dwie ręce, za Kornela Morawieckiego; akt oskarżenia w jej sprawie leży w sądzie). Zwiercan nie dostała się ponownie do Sejmu, ale niedawno została ekspertem w biurze Kancelarii Premiera. Czytaj także: Morawiecki broni rodziny Szydło. Dulkiewicz: Cieszę się, że od dziś każda polska rodzina jest świętością O ostatniej – najmłodszej – siostrze premiera, Marii, wiadomo najmniej. Absolwentka kulturoznawstwa na UWr, mieszka w Londynie razem z mężem lekarzem i córką. – Przez długie lata była pracownicą gabinetu lekarskiego, potem urwał mi się kontakt – opowiada jeden z działaczy wrocławskiej Solidarności Walczącej. Swoje siostry Mateusz Morawiecki po raz pierwszy publicznie pokazał w grudniu 2019 r. Zapozowały z nim do wspólnego, rodzinnego zdjęcia, które premier zamieścił na Facebooku: Marta, Maria, Anna i Mateusz. Wszyscy uśmiechnięci. – To była wigilia środowiska Solidarności Walczącej w Starej Zajezdni we Wrocławiu – opowiada jeden z działaczy SW. – Przemawiał premier i Zbyszek Jagiełło. Potem był bankiet. Zdziwiłem się, bo zdjęcie Mateusza z siostrami wypuściła do sieci Kancelaria Premiera. Na tym zdjęciu nie było Jurka, choć przecież był na tej samej imprezie. Rzeczywiście – Jerzego Morawieckiego, najmłodszego, 24- letniego syna Kornela (z ostatniego, nieformalnego związku), widać na wielu zdjęciach z imprezy. Ale na oficjalne konto premiera się nie załapał. Jerzy – albo Jurek, jak sam się przedstawia – to miłośnik gier komputerowych. Gdy jego ojciec został posłem, młody Morawiecki trafił do Warszawy. Zajmował się administrowaniem kanapową partią Kornela Morawieckiego Wolni i Solidarni, urzędował w biurze partii przy Wiejskiej, bywał na imprezach PKO BP. W czerwcu 2016 r. wrzucił na Instagram zdjęcie sejmowej przepustki na swoje nazwisko z opisem: #sejm #warszawa #damyrade #polityka #przyszlemiejscepracy. Z przepustką młody Morawiecki miał się pojawić na komisji polityki senioralnej – ale stenogram z komisji milczy na temat jego obecności. Przyszedł, ale się nie wpisał na listę? Nie przyszedł? Po co mu była przepustka do Sejmu? Proszę Jurka Morawieckiego o rozmowę. Nie odpowiada na mejla, za to kilka godzin późnej jego numer telefonu dołącza do szyfrowanego komunikatora Signal. Mówi jeden z byłych działaczy Federacji Młodzieży Walczącej: – Nasi załatwiają sobie teraz ordery za walkę z komuną, niektóre dają nawet po kilka stów miesięcznie. Wielu z nich wraca z Warszawy dumnych, że widziało się z bratem premiera. Co ma Jerzy Morawiecki do odznaczeń i walki z komuną? Na mejla w tej sprawie też nie odpowiada. W listopadzie 2019 r. Mateusz Morawiecki wygłasza exposé. – Kto chce dzieci zatruć ideologią, odgrodzić od rodziców, rozbić więzi rodzinne, (...) ten podkłada pod Polskę ładunek wybuchowy, chce wywołać w Polsce wojnę kulturową. Dodaje, że nie dopuści do tej wojny, a jeśli inni ją wywołają, to „my ją wygramy, wygra rodzina, rodzina to wartość arcypolska”. Zobacz: Po exposé. „Rodzina to wartość arcypolska”? Aż dziw, że premier nie dodał, że ręka podniesiona na Polskę zostanie odrąbana",,
Komisja Europejska jeszcze dziś zajmie się praworządnością w Polsce,We wtorek na spotkaniu Komisji Europejskiej odbędzie się dyskusja na temat praworządności w Polsce – poinformowała szefowa KE Ursula von der Leyen.,"Dyskusja będzie dotyczyła procedury naruszeniowej wobec Polski dotyczącej sądownictwa i kwestii środków tymczasowych, które mogłyby zostać podjęte przez Trybunał Sprawiedliwości UE. – To będzie esencja debaty – powiedziała von der Leyen w Strasburgu. Chodzi o zaskarżony w ubiegłym roku do TSUE przez Komisje Europejską system dyscyplinarny w sądownictwie.",,
Piotr Adamowicz: Cały czas alergicznie reaguję na dźwięk karetki pogotowia,"– Jestem człowiekiem wierzącym i praktykującym, ale w którymś momencie niemal co dzień była msza w intencji brata. No ile można? Ja doceniam, szanuję i dziękuję naprawdę bardzo, ale to jest bardzo trudne. W końcu zacząłem odmawiać udziału. Musiałem wyjaśniać, że ja już po prostu nie wytrzymuję – opowiada Piotr Adamowicz, brat zamordowanego dokładnie rok temu prezydenta Gdańska Pawła Adamowicza.","PIOTR ADAMOWICZ: Psychologowie mówią też o rozłożonej w czasie albo odłożonej żałobie. To będzie jeszcze trwało. Bo wszystko jest inne. Po świętach wyjechaliśmy z żoną do Odessy, żeby się oderwać. To jest bardzo piękne miasto i chcieliśmy odpocząć od otaczającej nas rzeczywistości. Oczywiście trudno to zrobić, bo działają komórki, jest internet. Po trzech dniach niestety zaczęły się przygotowania do prawosławnych świąt. W każdym sklepie słyszy się White Christmas i inne Jingle Bells. A święta nie były proste, ale trochę już o je zapomnieliśmy. A tu się człowiek do nich emocjonalnie cofa. Wraca do tej atmosfery, do myśli, że nie jest tak samo. Tak jest cały czas. Jedno, że cały czas coś o tym przypomina. A druga rzecz, że przecież to nie była zwykła śmierć. Nie był chory…",,
Zygmunt Solorz zbuduje Polakom ultraszybki internet?,"Zygmunt Solorz-Żak, potentat mediów i telekomunikacji, rusza z kolejną ofensywą: w sieć 5G. Jak zwykle solo, ale tym razem z mocnym wsparciem informatycznym.","To był biznesowy hit końcówki zeszłego roku. Niespełna tydzień przed Gwiazdką Cyfrowy Polsat, jądro grupy Zygmunta Solorza-Żaka, ogłosił zamiar kupna prawie 22 proc. akcji rzeszowskiego Asseco, krajowego potentata informatycznego. Informacja zaskoczyła giełdę, ale warta prawie 1,2 mld zł transakcja była dopięta na ostatni guzik.",,
„Psy” wracają. Czy znów wszyscy będziemy mówili Franzem?,Po prawie trzydziestu latach powraca najważniejszy bohater filmowy III RP. Czy trzecia odsłona „Psów” także opowie coś istotnego o nowych czasach? A może będzie zwykłym filmem sensacyjnym.,"Franz Maurer wychodzi z więzienia po dwudziestu pięciu latach odsiadki. III RP przesiedział niemal w całości. Stare kontakty zniknęły, starzy kumple nie żyją albo się pochowali.",,
"Ludzie myśleli, że wpłacają na budowę domu dla niepełnosprawnych trojaczków. Dom powstał, ale należy do Caritasu","– Z jednej strony była radość, że już nie musimy mieszkać w wilgoci, ze szczurami, ale z drugiej strony ten ciągły lęk, że mogą wyrzucić – opowiada o wybudowanym przez Caritas domu Krystyna Wysocka, mama niepełnosprawnych Sabiny, Sylwka i Sławka.","Wykorzystano naszą słabość, łatwowierność, zmęczenie – mówi Wysocka. Częstuje rosołem, do którego zrobiła własny makaron i lane kluski, można wybrać. Trojaczki mają wszystkie możliwe alergie, więc u Wysockich nie je się nic przetworzonego, tylko zdrowe, domowe – sami pieką nawet chleb i bułki.",,
"Komisja Europejska wystąpi do TSUE, by zawiesił działanie Izby Dyscyplinarnej Sądu Najwyższego?",Komisja Europejska będzie się domagała od unijnego Trybunału Sprawiedliwości zastosowania tzw. środków tymczasowych wobec Izby Dyscyplinarnej SN – twierdzi korespondent holenderskiego dziennika „De Volkskrant” Jenne Jan Holtland.,"O tym, że KE zdecydowała się na taki ruch i zamierza go ogłosić w najbliższy wtorek Hotland poinformował na Twitterze. Powołał się przy tym na „bardzo wiarygodne źródła”. Ma z nich wynikać, że Komisja będzie się domagała od TSUE natychmiastowego zawieszenia działalności Izby Dyscyplinarnej SN do czasu rozstrzygnięcia postępowań toczących się w jej sprawie przed Trybunałem. Powód? Komisja argumentuje, że powołana przez PiS i obsadzona przez neoKRS Izba narusza prawo Unii Europejskiej.",,
"OPINIA
Konflikt amerykańsko-irański potwierdził gorzką prawdę o Polsce","Polityka zagraniczna w wykonaniu PiS jest czystą fikcją, która uczyniła z naszego kraju persona non grata na arenie międzynarodowej. Kryzys irański boleśnie potwierdził tę prawdę.","Nie bez kozery amerykański szef dyplomacji Mike Pompeo obdzwaniając kilkadziesiąt krajów, pomija Polskę. Wielki sojusznik jasno daje znać, czym dla Waszyngtonu jest Warszawa. Inna rzecz, że cała Polska w tym czasie zastanawia się, gdzie jest prezydent Andrzej Duda. Wielkim nieobecnym jest także polski minister spraw zagranicznych Jacek Czaputowicz. Gdy dostawał ministerialną tekę, prezes PiS nazwał go „pewnym eksperymentem”. Dziś przymiotnik „pewny” coraz częściej zastępowany jest „nieudanym”.",,
Marsz Tysiąca Tóg przeszedł ulicami Warszawy,"Pod hasłem „Prawo do niezawisłości, prawo do Europy"" stołecznymi ulicami przeszedł Marsz Tysiąca Tóg. Demonstranci zebrali się przy Sądzie Najwyższym i w milczeniu przeszli pod Sejm. Według szacunków stołecznego ratusza w marszu wzięło udział 15 tysięcy uczestników.","Demonstracja została zorganizowana m.in. przez stowarzyszenia sędziowskie „Iustitia"" i „Themis"", stowarzyszenie prokuratorskie „Lex Super Omnia"", stowarzyszenie adwokackie „Defensor Iuris"" oraz inicjatywę „Wolne Sądy"". Jak podała „Iustitia"", w zgromadzeniu uczestniczyli także sędziowie z 22 krajów europejskich. Część z nich zabrała głos podczas briefingu prasowego poprzedzającego demonstrację. W czasie zgromadzenia sędziowie nieśli tabliczki z nazwami krajów, z których przyjechali.",,
"OPINIA
Jaki diabeł podkusił Kaczyńskiego, by znowu iść na wojnę z sędziami?","Wysoka frekwencja na sobotnim Marszu Tysiąca Tóg w Warszawie pokazuje, że kwestia niezależności sądów i niezawisłości sędziów jest ważniejsza dla obywateli, niż się PiS wydaje. To może być problem w kampanii prezydenckiej dla Andrzeja Dudy.","Patrząc na tłumy, przelewające się w sobotnie popołudnie od placu Krasińskich w Warszawie, gdzie swoją siedzibę ma Sąd Najwyższy, pod Kancelarię Prezydenta i Sejm, zastanawiałam się, jaki diabeł podkusił Jarosława Kaczyńskiego, który uchodzi za świetnego stratega, żeby pozwolił ministrowi sprawiedliwości Zbigniewowi Ziobrze na forsowanie ustawy kagańcowej, zwanej też ustawą represyjną? Ustawa, którą PiS przepycha właśnie przez parlament, wyprowadziła na ulice 15 tysięcy ludzi w sobotnie, niezbyt pogodne, popołudnie (wcześniej były protesty także w innych miastach), wywołała zaniepokojenie Komisji Europejskiej i ponowną wizytę Komisji Weneckiej w Polsce.",,
"Wielki powrót ludzi Tuska. Wiemy, kto zrobi kampanię Kidawie-Błońskiej","W ostatnich dniach wokół Kidawy-Błońskiej zaczął tworzyć się sztab ekspertów, którzy pracują nad strategią kampanii. Organizują go architekci sukcesów wyborczych Donalda Tuska - były szef gabinetu premiera, Sławomir Nowak oraz Igor Ostachowicz, zaufany doradca Tuska. Dołączył do nich poseł Rafał Grupiński - ustalił Newsweek.","Kampania Kidawy-Błońskiej ma się koncentrować wokół trzech tematów: bezpieczeństwa, zdrowia i klimatu. W nadchodzącym tygodniu kandydatka zorganizuje publiczne spotkanie z ekspertami od polityki zagranicznej i obronności na temat sytuacji na Bliskim Wschodzie. Zaapeluje o stworzenie parlamentarnej rady bezpieczeństwa narodowego, skoro prezydent nie chce zwołać RBN.",,
"OPINIA
Opozycja potrzebuje totalnej mobilizacji. Ale totalnie nie umie sobie z tym poradzić. Dlaczego?","Sytuacja, gdy opozycja ma szansę wygrać głosowanie w Sejmie i przegrywa na własne życzenie – bo nie potrafi się zmobilizować albo obsłużyć maszyny do głosowania – wywołuje wśród wyborców wściekłość.","Doskonale widać to było w czwartek. Sejm głosował nad projektem ustawy o rekompensatach dla mediów publicznych. Umożliwia on przekazanie TVP i Polskiemu Radiu kwot sięgających nawet 2 miliardy złotych. Posłowie opozycji próbowali nie dopuścić do przegłosowania ustawy, zrywając kworum. W trakcie głosowania mieli wyjąć karty. Niestety, dwie posłanki wybrane z list Koalicji Obywatelskiej – Iwona Śledzińska-Katarasińska z PO i Małgorzata Tracz z Zielonych – przez pomyłkę oddały ważny głos. Kworum się zebrało, do podporządkowanych Nowogrodzkiej mediów publicznych popłynie strumień pieniędzy. Na ile to ważna klęska?",,
"OPINIA
Hokus-pokus. Rządowe sztuczki ze zrównoważonym budżetem",Jak sfinansować przedwyborcze wypłaty dla emerytów i nie wykazać wzrostu długu? Wystarczy posłużyć się niepełnosprawnymi i zabrać część pieniędzy przyszłym emerytom.,"Budżet 2020 to pierwszy po 1989 r. zrównoważony budżet – trąbi od miesięcy rządowa propaganda. Jednocześnie rząd chwali się, że kolejny raz wypłaci wszystkim seniorom tzw. trzynastą emeryturę (choć w rzeczywistości nie jest to trzynasta emerytura, tylko dodatkowe świadczenie w wysokości 1200 zł brutto, czyli ok. 900 zł na rękę, wypłacane po równo, niezależnie od wysokości pobieranej emerytury). Jak to możliwe, że państwo stać na taki gest, skoro gospodarka wyraźnie spowalnia, a więc wpływy z podatków mogą przestać rosnąć tak szybko jak do tej pory?",,
"OPINIA
„Odzyskałem wiarę w sens życia” – napisał dzień przed śmiercią","Krzysztof Leski nigdy nie ukrywał, że choruje na depresję. Ani tego, że od lat nie ma stałej pracy. Po raz ostatni był zatrudniony w biurze Rzecznika Praw Obywatelskich Janusza Kochanowskiego. Kiedy RPO zginął w katastrofie smoleńskiej, Krzyś stracił tę pracę. I od tej pory pracował jako freelancer, co było szokujące, bo nigdy nie przestał być jednym z najlepszych dziennikarzy w Polsce.","„Krzysiu, pamiętamy o Tobie. Wpływałeś na nas bardzo mocno” – napisał Robert Kozak, szef Polskiej Sekcji BBC w Warszawie. Krzyś, czyli zamordowany w Nowy Rok Krzysztof Leski, był czołowym dziennikarzem tej stacji. Najstarszym stażem, najbardziej doświadczonym – zaczynał pracę dziennikarską jeszcze w latach 80. jako publicysta prasy wydawanej przez Niezależne Zrzeszenie Studentów – i bardzo przenikliwym. Bezkompromisowym, gdy chodziło o zachowanie dziennikarskich standardów. Wykłócającym się z wszystkimi, także z szefem, o swoje racje. I – to zapamiętałam najlepiej – niezwykle pracowitym i dociekliwym. Czytającym wszystkie projekty ustaw, wynajdującym w nich błędy legislacyjne, przewidującym ich skutki.",,
"Uchwała, o której nikt nie słyszał i nikt nie widział. Poza Ryszardem Terleckim","Wicemarszałek Sejmu Ryszard Terlecki twierdzi, że sejmowa komisja powinna już mieć gotową uchwałę w sprawie rosyjskiej propagandy historycznej. Miała ona wpłynąć do Sejmu jeszcze w zeszłym tygodniu. Nasze poszukiwania nie przyniosły jednak rezultatu.","Kandydatka Platformy Obywatelskiej na prezydenta Małgorzata Kidawa-Błońska zaproponowała w zeszłym tygodniu, żeby Sejm przyjął uchwałę potępiającą rosyjską propagandę historyczną i słowa Władimira Putina o współpracy Polski z nazistowskimi Niemcami.",,
"OPINIA
Biedroń, czyli lewica oddaje wybory prezydenckie walkowerem",Wybór Biedronia na kandydata lewicy na prezydenta to wyborczy walkower. Na własne życzenie lewica znowu wypada z gry.,"Ledwie lewica powróciła do politycznej gry, a już daje na wsteczny. Wszystko wskazuje na to, że odpuszcza bój o pałac prezydencki na starcie kampanii. Najpierw parokrotnie przesuwano termin ogłoszenia kandydata: Włodzimierz Czarzasty zapewniał, że Polacy będą o nim rozmawiali przy wigilijnym stole, potem, że poznają go lada dzień, aż pojawiały się dwa kolejne terminy: 14 i 19 stycznia. I nie jest to żadne budowanie napięcia, a jedynie dowód politycznej inercji. Tym bardziej że 5 stycznia Czarzasty całkiem niespodziewanie, wręcz mimochodem, w wywiadzie telewizyjnym stwierdził, że ma już kandydata, którego będzie rekomendował i jest to Robert Biedroń. Czy tak przedstawia się kandydata na prezydenta? Bez obecności zainteresowanego? Bez konferencji, o partyjnej konwencji nie mówiąc? Deklaracja Czarzastego odbija się czkawką politykom lewicy, którzy przez ostatnie tygodnie sugerowali, że kandydatem tej formacji będzie kobieta, która zapewni nowe otwarcie. Tymczasem jest facet. Na dodatek jako działacz dość zgrany.",,
Czarzasty: Zgłoszę Biedronia na kandydata w wyborach prezydenckich,"Lider SLD Włodzimierz Czarzasty zapowiedział w niedzielę, że podczas wtorkowego posiedzenia zarządu swej partii zgłosi szefa Wiosny Roberta Biedronia na kandydata w wyborach prezydenckich. Ostatecznie rekomendacji - dodał - dokona zarząd po dyskusji.","Pytany w niedzielę w Polsat News, kto będzie kandydatem Lewicy na prezydenta Czarzasty powiedział, że we wtorek w południe zbierze się zarząd SLD.",,
"Poseł Franciszek Sterczewski najpierw zadeklarował, że nie ma nic. Teraz okazało się, że jednak zarobił w 2018 r.","Poseł Franciszek Sterczewski z Poznania, który zasłynął akcją #makezbiorkomgreatagain oraz przyjściem do Sejmu w trampkach, znów jest na ustach wszystkich – tym razem z powodu nietypowego oświadczenia majątkowego. Poseł zadeklarował bowiem, że nie ma żadnych środków na koncie. A potem musiał poprawić swoje oświadczenie majątkowe.",Czytaj też: Pierwszy dzień pracy Sejmu. Jak poradzili sobie nowi posłowie?,,
Schetyna nie będzie szefem Platformy. Co dalej z opozycją?,"Grzegorz Schetyna podjął decyzję o rezygnacji ze startu, bo umie liczyć. W tej układance wszyscy będą przeciwko niemu. To oznacza jego klęskę w drugiej turze, a porażek Schetyna nie lubi.","Tuż przed świętami Bożego Narodzenia w rozmowach z tzw. schetynowcami słyszeliśmy, że start Grzegorza Schetyny nie jest przesądzony a on sam wciąż się waha.",,
„Za to Andrzej Duda powinien stanąć przed Trybunałem Stanu”. Po co nam prezydent?,"Każda partia ma tendencję do poszerzania obszaru władzy i zawłaszczania państwa. I właśnie tutaj powinien wkraczać prezydent. Jeśli widzi niebezpieczne zjawiska w obozie rządzącym to działa - mówi Newsweekowi prof. Tomasz Nałęcz, historyk, politolog, były doradca prezydenta Bronisława Komorowskiego.","Profesor Tomasz Nałęcz: Nie ma kraju, który nie miałby głowy państwa, w systemie republikańskim nazywana jest ona prezydentem, w systemie monarchicznym królem, księciem, cesarzem, ale jakby się nie nazywała jest nieodzowna. Uosabia samo istnienie państwa, reprezentuje państwo na zewnątrz, ma określone kompetencje, przesądza o ciągłości urzędów państwowych. Istota pytania polega na pytaniu o kompetencje głowy państwa. Nie ukrywam, że jestem zwolennikiem tego systemu, który w Polsce funkcjonuje. Tak jak w każdym innym państwie model ustrojowy jest efektem marzeń obywateli o idealnym ustroju i pewnych doświadczeń historycznych i oczywiście historycznych uwarunkowań.Kiedy kształtował się polski system konstytucyjny, czyli w pierwszej dekadzie funkcjonowania suwerennej Polski zwanej w Konstytucji III Rzeczpospolitą były propozycje aby wprowadzić w Polsce pełen system parlamentarno-gabinetowego, czyli mówiąc najprościej władza ustawodawcza idzie w ręce dwuizbowego parlamentu a cała władza wykonawcza w ręce silnego rządu z silnym kanclerzem na czele.",,
Czego Andrzej Duda nie powiedział w orędziu noworocznym,"Ufam, że to będzie rok polskich zwycięstw, w którym słowem najczęściej odmienianym będzie „sukces"" – mówił we wtorek prezydent Andrzej Duda w orędziu noworocznym.","- Drodzy Rodacy, szanowni Państwo. Żegnamy rok 2019. Jakim słowem możemy go podsumować? To słowo to „energia”. Ambicja i zapał Polaków wciąż budzą podziw. Tempo wzrostu gospodarczego stawia nas w czołówce państw europejskich. Kiedy rozmawiamy, słyszę często o wyższym poziomie życia polskich rodzin, o przełamaniu kolejnych barier niemożności, o nowoczesnych rozwiązaniach i inwestycjach, także w zieloną energię, w czystą wodę i czyste powietrze"" – mówił prezydent.",,
"„Zostałeś posłem, nie możesz leczyć dzieci”. Riad Haidar mówi nam o swoim zwolnieniu z pracy w szpitalu","- Wydaje mi się, że to polityczna zemsta za przegrane w mieście wybory - mówi dr Riad Haidar, ordynator oddziału neonatologii w szpitalu w Białej Podlaskiej, od niedawna poseł na Sejm. Decyzją dyrektora szpitala Adama Chodzińskiego, dr Haidar został właśnie odsunięty od stanowiska, które sprawował w szpitalu przez 30 lat.","NEWSWEEK: 29 grudnia poinformował Pan na swoim profilu facebookowym, że decyzją dyrektora bialskiego szpitala przestaje Pan kierować oddziałem neonatologii w szpitalu w Białej Podlaskiej. Spodziewał się Pan takiego ruchu ze strony dyrekcji?",,
Podwójne standardy w polityce. Kandydatki w wyborach mają się uśmiechać,"Obserwatorium Równości Płci przygotowało dwa raporty podsumowujące udział kobiet w polityce w 2019 roku. Do jakich wniosków doszli autorzy? W polityce kobiet przybywa, ale to jeszcze nie gwarantuje realizacji progresywnej agendy.",Newsweek: Czego Polacy wymagają od kandydatów i kandydatek w wyborach?,,
"„Łatwiej grać niż żyć”. Jaka jest Krystyna Janda, gdy opada kurtyna?","Od jakiegoś czasu życie mnie męczy. Boję się go. Jak muszę coś załatwić, czuję się bezradna jak dziecko. Wchodzę do teatru i jest raj – mówi Krystyna Janda.","Co ja bym robiła bez grania i prowadzenia Polonii i Och-Teatru? – mówi. – Ile można czytać, leżeć na słońcu i zwiedzać? Nudzi i męczy mnie inne życie, bez pracy i teatru. Najbardziej lubię próby, reżyserowanie, a granie jest dla mnie czymś najbardziej naturalnym, jak bezpieczne życie.",,
„Bardzo boli nazywanie mnie cynikiem lub oportunistą”,"Przeszedłem ewolucję, do której każdy ma prawo – mówi Michał Kamiński, wicemarszałek Senatu.","Po raz pierwszy w życiu czuję taką odpowiedzialność, bo nie chcę zawieść wyborców – przekonuje Michał Kamiński. Gabinet wicemarszałka Senatu zajął po Adamie Bielanie, wieloletnim przyjacielu. Twierdzi, że to przypadek, ale docenia, że poprzednik zadbał o gustowne meble.",,
Hausner: Wybory prezydenckie będą rozstrzygające dla przyszłości Polski,"Polityka ekonomiczna podporządkowana czwórbojowi wyborczemu przynosi więc PiS korzyści, ale znacznie mniejsze, niż oczekiwano – uważa Jerzy Hausner.",JERZY HAUSNER: To może jeszcze o milionie samochodów elektrycznych albo o lux torpedzie?,,
"Szykanowany przez PiS sędzia jedzie do Sejmu. „Władza bez kontroli, także tej sądowej, zawsze będzie wypaczona i zdegenerowana”","Sędzia Paweł Juszczyszyn 21 stycznia pojedzie do Kancelarii Sejmu, by osobiście dokonać oględzin zgłoszeń oraz list osób popierających kandydatów na członków Krajowej Rady Sądownictwa. Rozwiązanie takie zaproponowała Kancelaria Sejmu. - Ci sędziowie, którzy ulegną władzy, już zawsze będą ulegać. Tej, następnej i jeszcze następnej – mówi sędzia.",Paweł Juszczyszyn jest laureatem nagrody „Newsweeka” im. Teresy Torańskiej za działalność publiczną.,,
„Trzeba wsadzić nogę między drzwi”. Dlaczego twórca idei IV RP wspiera Szymona Hołownię?,"- Od kilku lat piszę w swoich tekstach, że potrzebny jest nowy język w polityce. Język Hołowni jest zupełnie nowy i mam nadzieję, że nie nauczy się starego - mówi prof. Rafał Matyja, historyk, politolog, twórca idei IV RP, dodając, że od 2015 roku głosuje na lewicę, ale czuje się zawiedziony Robertem Biedroniem.","RAFAŁ MATYJA: Gdybym przejmował się sondażami, w ogóle nie komentowałbym polityki. Kukiz na starcie miał 3 procenty, a dostał 20 proc. Uważam, że Duda, prezydent bardzo stronniczy i partyjny, jest do pokonania, bo elektorat PiS to nie jest beton. Ludzie mówią: „ten Duda nam się w sumie podoba”, ale tak samo mówili o Komorowskim. Jeżeli PiS nie zdobyło – mimo gigantycznej mobilizacji środków publicznych i propagandy TVP – pięćdziesięciu paru procent w wyborach parlamentarnych, tylko 43 proc., to wygranej w wyborach prezydenckich nie mają w kieszeni.",,
Sędzia Juszczyszyn wraca do orzekania. Izba Dyscyplinarna uchyliła zawieszenie,"W poniedziałek Izba Dyscyplinarna Sądu Najwyższego uchyliła zawieszenie sędziego Pawła Juszczyszyna. Sam sędzia nie pojawił się na posiedzeniu Izby tłumacząc, że „w rozumieniu konstytucji nie jest ona sądem”.",Tym samym sędzia Paweł Juszczyszyn może wrócić do orzekania. Był zawieszony do 29 grudnia.,,
Prof. Małgorzata Gersdorf odpowiada Dudzie: „To całkowita nieprawda”,"„Czas skończyć z narracją, że w tym całym sporze sędziowie walczą o swój status, że są niechętni zmianom i występują przeciw władzy; jest to całkowita nieprawda"" – napisała w poniedziałkowym oświadczeniu I prezes Sądu Najwyższego Małgorzata Gersdorf.","Małgorzata Gersdorf odpowiedziała na słowa prezydenta Andrzeja Dudy, który w niedzielnym programie „Woronicza 17” emitowanym na antenie TVP Info oskarżył prezes Sądu Najwyższego o psucie wizerunku Polski poza granicami kraju.",,
Rząd podjął decyzję w sprawie 13. emerytury,Rząd przyjął w poniedziałek projekty ustaw w sprawie corocznej wypłaty tak zwanej trzynastej emerytury oraz zasad waloryzacji emerytur i rent w 2020 roku.,"Rada Ministrów przyjęła projekt ustawy budżetowej na 2020 rok bez deficytu. To ten sam projekt, który rząd przyjął we wrześniu, lecz zgodnie z zasadą dyskontynuacji, parlament kolejnej kadencji nie może pracować nad projektami, które zostały wniesione w czasie poprzedniego Sejmu i nie zostały uchwalone.",,
"OPINIA
PiS balansuje na coraz cieńszej linie, a Lewica wywiesza białą flagę",Publicystki „Newsweeka” podsumowują wydarzenia polityczne tygodnia.,"PiS tak bardzo spieszyło się z przegłosowaniem ustawy kagańcowej w Sejmie, żeby prezydent Andrzej Duda zdążył wybrać nowego prezesa Sądu Najwyższego. Ceną za łamanie praworządności może być wstrzymanie unijnych funduszy, co uderzy w obywateli.",,
"OPINIA
Sejmowy blamaż opozycji da się jeszcze naprawić w Senacie","Mleko się rozlało. To prawda, że w czwartek rano głosowano „tylko” nad porządkiem obrad Sejmu, a nie nad samą „ustawą kagańcową” mającą zmusić polskich sędziów, żeby nie stosowali się ani do polskiej konstytucji, ani do unijnego prawa. I nawet ogrywając w porannych głosowaniach równie kiepsko zmobilizowaną prawicę opozycja mogła co najwyżej opóźnić właściwe głosowanie nad „ustawą kagańcową”, ale nie mogła zatrzymać prawicowej większości w Sejmie. Opozycja przegrała również w późniejszym kluczowym głosowaniu samej ustawy, która została przyjęta przez Sejm, mimo pełnej już mobilizacji KO, Lewicy i PSL-u.","A jednak ten spóźniony refleks był blamażem opozycji. Jeszcze gorsze od samej nieobecności opozycyjnych posłanek i posłów na porannych głosowaniach bywały ich publiczne usprawiedliwienia. Na przykład od posła Lewicy Macieja Gduli usłyszeliśmy, że nie dotarł na poranne głosowania do Sejmu, bo opiekował się dziećmi. To tłumaczenie wkurzyło tysiące innych rodziców, którzy poprzedniego wieczora pojawili się na manifestacjach w całym kraju, mimo że nie dostają za to sejmowej pensji czy diet. Gdula zdradził też przy okazji całkowity brak entuzjazmu grupy posłanek i posłów związanych z Adrianem Zandbergiem dla samej idei obrony niezawisłych sądów w Polsce. Z o wiele większym entuzjazmem cała ta grupa następnego dnia zagłosowała wraz z PiS-em (a przeciwko opozycji, w tym przeciw większości klubu Lewicy) za powtórnym przyjęciem przez Sejm (po wcześniejszym odrzuceniu przez Senat) skokowej podwyżki akcyzy na alkohol i papierosy, co ma dostarczyć Kaczyńskiemu półtora miliarda złotych na telewizję Kurskiego, na Rydzyka, a przede wszystkim na „dary”, które Andrzej Duda będzie wręczał w czasie swojej kampanii.",,
"Mówi i decyduje o tym, co jesz, jak wyglądasz, a nawet – na kogo głosujesz w wyborach","Na Instagramie nie ma dziedziny, której nie dałoby się opisać hasztagiem. Kiedyś młodszy rywal, a dziś już najważniejszy podopieczny Facebooka z prostej aplikacji do uwieczniania rzeczywistości stał się jej najważniejszym kreatorem.","Telefon w jednej ręce, selfie stick w drugiej – bez takiego wyposażenia wizyta na nowo otwartej wystawie na warszawskiej Woli zdaje się nie mieć sensu. Tak przynajmniej twierdzą nastolatki i studenci masowo odwiedzający Muzeum Iluzji Cosmos. To miejsce, w którym można dowiedzieć się, jak działają złudzenia optyczne, i poddać nieoczywistemu urokowi praw fizyki. To nie one sprawiają, że do większości ekspozycji ustawiają się długie kolejki.",,
Aleksander Kwaśniewski: „PiS chciałby z nas zrobić PiS-owską armię. I na tym się potkną”,"– Choć samodestrukcja jest w naszym DNA, to Polacy są ogromnie przywiązani do wolności i demokracji. PiS nie docenia polskiego indywidualizmu – mówi w wywiadzie dla „Newsweeka” Aleksander Kwaśniewski, prezydent RP w latach 1995-2005.",NEWSWEEK: Czy PiS-owi dzięki ustawie kagańcowej uda się zniszczyć niezależność sądów?,,
Sejm uchwalił ustawę kagańcową. PiS błyskawicznie przepycha nowe przepisy,"By uchwalić ustawę represjonującą sędziów i zmieniającą zasady funkcjonowania sądów, w tym Sądu Najwyższego PiS potrzebował zaledwie nieco ponad doby. Po ogłoszeniu wyniku głosowania na sali z ław opozycji rozległy się okrzyki m.in. „hańba” i „konstytucja”.","Za przyjęciem nowelizacji głosowało 233 posłów, 203 było przeciw, 10 osób wstrzymało się od głosu. Wcześniej Sejm nie zgodził się na odrzucenie projektu noweli w całości. Przyjęte zostały także cztery poprawki zgłoszone przez klub PiS. Odrzucono ponad 80 wniosków mniejszości wniesionych przez opozycję.",,
Poseł SLD narzekał na koszty życia w Warszawie. Co wynika z jego oświadczenia majątkowego?,"Poseł Marcin Kulasek zasłynął wypowiedzią, że za 9 tys. złotych nie da się przeżyć w Warszawie. Teraz, jak inni posłowie, złożył oświadczenie majątkowe. Okazuje się, że zanim został posłem wcale nie zarabiał więcej. Tłumaczy, że wcale nie chodziło o pieniądze, a o to, że gotować trudno.","Kulasek dostał się do Sejmu z listy SLD i od razu zdziwił – jak można w Warszawie przeżyć za poselską pensję. – Proponuję spróbować się utrzymać w Warszawie za 6,5 tys. zł na rękę i dietę 2,5 tys. zł – żalił się portalowi Interia.",,
Komisja Europejska interweniuje w sprawie sądów. Chce wstrzymania prac nad „ustawą kagańcową”,"Komisja Europejska zwróciła się w liście do prezydenta, premiera, marszałków Sejmu i Senatu o wstrzymanie prac nad projektem ustawy dotyczącym sądów do czasu przeprowadzenia konsultacji – poinformował na konferencji rzecznik KE Christian Wigand.","– Wczoraj wiceszefowa KE Viera Jourova wysłała list do polskiego prezydenta, marszałków Sejmu i Senatu i polskiego premiera w sprawie projektu ustawy w polskim parlamencie, która wzbudza obawy Komisji Europejskiej. W liście zachęciła mocno polskie władze do skonsultowania z Komisją Wenecką Rady Europy tego projektu i zachęciła wszystkie organy państwa do wstrzymania procedowania nad projektem do czasu przeprowadzenia wszystkich niezbędnych konsultacji – wskazał Wigand.",,
W 2020 r. rząd PiS da mediom publicznym 2 miliardy złotych. Na co pójdą te pieniądze?,W przyszłym roku rząd znów poda pomocną dłoń Jackowi Kurskiemu.,"Dwa lata temu TVP otrzymała niemal miliard złotych z tytułu rekompensat za tych, którzy nie opłacili abonamentu. Z nowelizacji ustawy o opłatach abonamentowych – złożonej przez posłów PiS – wynika, że teraz dostanie dwa razy więcej, jednak trudno jest stwierdzić, czy te wyliczenia są wiarygodne.",,
Wszystkie poprawki opozycji odrzucone. PiS nad ranem przyjął „ustawę kagańcową”,"W piątek po godz. 5 po całonocnych obradach sejmowa komisja sprawiedliwości przyjęła projekt tzw. ustawy kagańcowej. Komisja przyjęła wszystkie poprawki zgłoszone przez posłów PiS. Odrzucono ponad 80 poprawek opozycji. – Tego, co się dzieje teraz, nie było w stanie wojennym – mówił poseł KO Piotr Zientarski.",Posiedzenie komisji trwało ok. 10 godzin – od godz. 19.30 w czwartek do godz. 5.30 w piątek. Jeszcze w piątek o godz. 9 zaplanowane jest drugie czytanie projektu w Sejmie.,,
"OPINIA
Opozycjo, ogarnij się, bo Kaczyński zmieni ustrój, a was przy tym nie będzie","Posłowie opozycji, nie przychodząc na głosowanie w sprawie ustawy represyjnej, zwanej też kagańcową, pokazali tysiącom Polaków, którzy protestowali w środę w całym kraju, że nie zasługują na ich głosy.","„Tym posłom opozycji, którzy nie pojawili się dzisiaj w Sejmie, chcę tylko powiedzieć, że wczoraj odwołałem bardzo ważne spotkanie biznesowe, żeby być punktualnie na miejscu. My nie wymagamy od was niczego więcej, oprócz rzetelnego wykonywania obowiązków posła. Za trudne? - napisał na Twitterze Adam Abramczyk, uczestnik środowych protestów przeciwko projektowi ustawy kagańcowej autorstwa PiS, wprowadzającej represje wobec sędziów. „Od czterech lat wychodzimy na ulicę. Od czterech lat władza ciąga nas po sądach. Znam ludzi, którzy przez udział w protestach stracili pracę. A tymczasem 18 posłów KO i Lewicy nie przychodzi na głosowanie, które PiS wygrywa 9 głosami?!?!?! Kur.. mać!” - to Aleksander Twardowski, inny twitterowicz i zwolennik opozycji. Internet zalała w czwartek fala podobnych komentarzy wyborców opozycji, rozgoryczonych postępowaniem jej posłów.",,
"Ustawa „kagańcowa” nie tylko knebluje sędziów, ale rujnuje system sprawiedliwości. „Rujnuje go do cna”","Jakie są największe zagrożenia związane z tzw. ustawą kagańcową/represyjną, wprowadzającą znaczne zmiany w wymiarze sprawiedliwości? O projekt ustawy zgłoszony przez posłów PiS i przepychany przez Sejm w niespotykanym tempie zapytaliśmy wybitnych prawników: profesora Sławomira Patyrę, prodziekana Wydziału Prawa i Administracji Uniwersytetu Marii Curie-Skłodowskiej i dr. hab. Ryszarda Balickiego z Katedry Prawa Konstytucyjnego Uniwersytetu Wrocławskiego.","Ta ustawa nie tylko knebluje sędziów, ale rujnuje system sprawiedliwości. Rujnuje go do cna. Do tej pory do czynienia z ustawami, które były (w pewnych elementach) niezgodne z konstytucją i standardami prawa Unii Europejskiej pod względem niezależności sądów i niezawisłości sędziów. Ale uchwalenie tego projektu w kształcie przedłużonym przez grupę posłów wyrzuci nas jako państwo z orbity obowiązywania prawa europejskiego.",,
Opozycja straciła szansę na opóźnienie prac nad ustawą dyscyplinującą sędziów,"Opozycja miała szansę zapobiec przegłosowaniu w Sejmie kontrowersyjnej ustawy PiS, która ma dyscyplinować sędziów. Część posłów Koalicji Obywatelskiej, SLD i PSL nie pojawiła się w Sejmie, żeby oddać głos. W kolejnym głosowaniu opozycja straciła też czas na zadawanie pytań.","Na głosowaniu zabrakło 30 posłów Koalicji Obywatelskiej, Lewicy i Koalicji Polskiej. Do wygrania głosowania brakowało 9 głosów. Przewaga PiS w Sejmie to tylko 4 głosy. W sytuacji, gdy wielu ministrów czy wiceministrów nie może brać udziału w pracach, można spodziewać się, że opozycja będzie miała szanse wygrać kilka głosowań. W tym to nad dalszymi pracami nad ustawą o sądach.",,
"OPINIA
W sprawie reformy sądownictwa PiS musiałby przyznać się do całkowitej kompromitacji",Czy PiS może się jeszcze cofnąć w sprawie sądów? Bez europejskiego noża na gardle będzie ciężko,"Rządzący znów fundują nam gorącą polityczną końcówkę roku. W czwartek w Sejmie procedowany będzie projekt tzw. ustawy kagańcowej – mającej „zdyscyplinować” sędziów, tak, by ci nie podważali prawomocności swoich kolegów mianowanych przez nową KRS. W środę na ulicach dziesiątek polskich miast przeciw zmianom protestowały tysiące osób – zupełnie jak w lecie 2017 roku, gdy parlament procedował trzy ustawy sądowe przygotowane przez ministerstwo sprawiedliwości.",,
"OPINIA
Otoczeni dworem klakierów, odgrodzeni murami pałaców. Biskupi zatracili zdolność rozumienia innych","Papież przypomina, że „Kościół zawsze dokonywał wielkich dzieł marnymi środkami”. Czy polski Kościół rozumie te słowa?","Kościół zawsze dokonywał wielkich dzieł marnymi środkami. Za to Kościół rozpasany, mający w nadmiarze dobra materialne, przestaje być kreatywny. Często większość zasobów, które z założenia mają być przeznaczone na zbożne cele są marnotrawione na utrzymanie aparatu, który zarządza środkami – przypominał papież Franciszek podczas niedawnego spotkania z przedstawicielami katolickich organizacji samorządowych w Rzymie. Przy innej okazji podkreślał, że dobre owoce przynosi nie ten, kto ma wiele bogactw, ale ten, kto tworzy i utrzymuje wiele więzi, wiele relacji, wiele przyjaźni. W Polsce kościołów, świątyń i bazylik mamy pod dostatkiem. Z relacjami bywa znacznie gorzej. Czy nasi biskupi widzą w tym problem?",,
"„Dziś sędziowie - jutro ty"". W całej Polsce protesty przeciwko zmianom w sądownictwie","Demonstranci protestowali przeciwko założeniom projektu nowelizacji przepisów dotyczących ustroju sądów, który posłowie PiS złożyli w Sejmie w zeszłym tygodniu. Przed budynkami sądów protestujący domagali się m.in. „wolnych sądów"", „wolnej prokuratury"" i poszanowania konstytucji.","Protest pod hasłem „Dziś sędziowie - jutro ty"" zorganizowały m.in. Komitet Obrony Demokracji, stowarzyszenia sędziowskie ""Iustitia"" i ""Themis"", stowarzyszenie prokuratorów ""Lex Super Omnia"", Obywatele RP i Helsińska Fundacja Praw Człowieka.",,
„Najniebezpieczniejszy projekt PiS”. W środę demonstracje w całej Polsce,"Prawo i Sprawiedliwość jest zdeterminowane, by jak najszybciej przepchnąć przez Sejm ustawę „dyscyplinującą” sędziów. Tak naprawdę to bardzo obszerne zmiany, które mają przypieczętować przejęcie przez rządzących kontroli nad sądownictwem.","I Prezes Sądu Najwyższego Małgorzata Gersdorf nazywa je „najniebezpieczniejszym projektem, z jakim mamy do czynienia przez lata rządów PiS-u”. W środę w 130 miastach w Polsce odbędą się demonstracje w obronie niezależności sądownictwa.",,
"Piją, biją i molestują. Księży pracujących w publicznych instytucjach nie da się nawet ukarać","Za księżowskie etaty płacimy ok. 700 mln zł z naszych podatków. Ale duchownych w praktyce nie obowiązuje prawo pracy, o wszystkim decyduje biskup. Przewinienia, za które zwykli ludzie wylatują z pracy – im uchodzą na sucho.","Pogrzeb starszej pani uwielbianej przez wszystkich mieszkańców niewielkiej miejscowości na Mazurach miał być pięknym wydarzeniem. Rodzina, tłumy pogrążonych w smutku ludzi, pofatygowali się nawet samorządowcy. Gdy mający prowadzić ceremonię wikary wszedł do kościoła – ledwo trzymał się na nogach i bełkotał. Przewieziono go na plebanię, ktoś wezwał policję. Badanie alkomatem wskazało 2,5 promila alkoholu.",,
"OPINIA
Im dłużej krzyż wisi w Sejmie, tym mniej znaczy","Posłanka Lewicy i szefowa sejmowej Komisji Rodziny Magdalena Biejat powiedziała ostatnio, że w Sejmie nie powinno być krzyża. Też tak myślę, ale nie dlatego, że jestem satanistą. Wręcz przeciwnie: z sympatii do katolików. Serio. Jest mi przykro, że oni (pisowcy, biskupi, księża, cała ta wesoła gromadka) wam to robią.","Wróćmy na chwilę do słów posłanki Biejat. – W Sejmie mamy osoby różnych wyznań; mamy osoby, które są niewierzące – tłumaczyła. – Sejm jest przestrzenią publiczną, miejscem stanowienia prawa dla wszystkich obywateli. Uważam, że krzyża w takim miejscu być nie powinno. Żyjemy w państwie prawa, mamy zapisany rozdział Kościoła od państwa w konstytucji i powinniśmy tego przestrzegać. To są dobre standardy demokratyczne.",,
"„Opozycja przypomina pospolite ruszenie”. Co musi zrobić, by wygrać wybory prezydenckie?","Kosiniak Kamysz nie uzyska poparcia innych partii, gdyż wykazał się niezależnością decyzyjną i efektywnością. Twierdzę, że postawienie na niego przez środowiska opozycyjne już teraz byłoby znaczącą przesłankę ku temu, by realnie mógł zapobiec reelekcji Andrzeja Dudy. Tak się jednak nie stanie – mówi prof. Wawrzyniec Konarski, politolog, rektor Akademii Finansów i Biznesu Vistula.","NEWSWEEK: Po wyborach do Sejmu i Senatu widać, że wyborców anty-PiS jest więcej, czy to oznacza, że opozycja wygra wybory prezydenckie?",,
Bracia Sekielscy z Nagrodą „Newsweeka” im. Teresy Torańskiej,"Katarzyna Surmiak-Domańska, Tomasz i Marek Sekielscy oraz Paweł Juszczyszyn zwycięzcami VII edycji Nagrody Newsweeka im. Teresy Torańskiej. Wyróżniony został także Młodzieżowy Strajk Klimatyczny.","Wyróżnienia są przyznawane w kategoriach: Najlepszy materiał dziennikarski, Najlepsza książka oraz Działalność publiczna. Konkurs „Nagroda Newsweeka im. Teresy Torańskiej"" jest wspólną inicjatywą tygodnika Newsweek Polska oraz Fundacji im. Teresy Torańskiej. Jej celem jest propagowanie kultury słowa w życiu publicznym oraz promowanie autorów znaczących materiałów dziennikarskich i postaw prospołecznych.",,
Zniewaga czynna gentlemana. Absurdy kodeksu honorowego Boziewicza,"Wszyscy ludzie honorowi są sobie bezwzględnie równi. Hrabiemu nie wolno odmówić satysfakcji malarzowi, choć bez uniwersytetu lub pisarzowi bez matury albo „wieśniakowi, który jest posłem na sejm”.","Pojęciem obrazy określamy każdą czynność, gestykulację, słowne, obrazowe lub pisemne wywnętrzenie się, mogące obrazić honor lub miłość własną drugiej osoby, bez względu na zamiar obrażającego. Należy uważać za obrazę każde nawet najdrobniejsze zadraśnięcie miłości własnej obrażonego, słowem to wszystko, co on jako zniewagę uważa”.",,
"OPINIA
PiS traci grunt pod nogami. Dlatego chce zakneblować sędziów","Misterny plan przejmowania wymiaru sprawiedliwości, wprowadzany od dwóch lat przez ministra Zbigniewa Ziobrę, zaczyna się sypać. Ustawa represyjna, której celem jest zamknięcie ust sędziom, ma go uratować.","Po wyroku Trybunału Sprawiedliwości UE oraz orzeczeniu Sądu Najwyższego, który stwierdził, że Izba Dyscyplinarna SN nie jest sądem, a nowa Krajowa Rada Sądownictwa nie jest bezstronna, instrumenty pozwalające przejmować kontrolę nad wymiarem sprawiedliwości, zaczynają wymykać się PiS z rąk. Do tej pory PiS-owi wydawało się, że ma Izbę Dyscyplinarną w Sądzie Najwyższym, która będzie dyscyplinować niepokornych sędziów, mają swoją Krajową Radę Sądownictwa, która pozwoli im wybierać sędziów, także do Sądu Najwyższego. Dzięki temu w maju będą mogli wybrać swojego prezesa SN i spacyfikować Sąd Najwyższy tak, jak wcześniej spacyfikowali Trybunał Konstytucyjny. Jednak po wyroku TSUE i późniejszym orzeczeniu Sądu Najwyższego sędziowie zaczęli pytać o status sędziów wybranych przez upolitycznioną neo KRS i o to, czy mają oni właściwe umocowanie do orzekania. Za chwilę może się okazać, że nie mają, skoro zostali powołani przez neo KRS. Byłoby to logiczne, biorąc pod uwagę wyroki TSUE i Sądu Najwyższego. Może się także okazać, że sędziowie, wybrani do dwóch nowych Izb Sądu Najwyższego – Izby Dyscyplinarnej oraz Kontroli Nadzwyczajnej i Spraw Publicznych, też nie są sędziami, a więc nie mają prawa brać udziału w Zgromadzeniu sędziów SN, które wskaże prezydentowi kandydatów na nowego prezesa Sądu Najwyższego. A co za tym idzie – PiS nie będzie mogło wybrać swojego prezesa SN. To dziś główny cel ministra Ziobry, gdyż będzie to dokończenie deformy wymiaru sprawiedliwości i koniec niezależnych sądów w Polsce.",,
Małgorzata Kidawa-Błońska kandydatem PO na prezydenta,Małgorzata Kidawa-Błońska została kandydatem Platformy Obywatelskiej na prezydenta - zdecydowała w sobotę konwencja krajowa Platformy Obywatelskiej.,"Na Kidawę-Błońską głosowało 340 uczestników konwencji, na Jacka Jaśkowiaka - 125 delegatów - poinformował szef Komisji Wyborczej Rafał Grupiński.",,
Edukacja seksualna wyleciała z Sejmu. Lewica nie broniła podkomisji,"W nowym Sejmie nie będzie specjalnej podkomisji, która zajęłaby się edukacją seksualną. PiS tłumaczy, że taka podkomisja jest niepotrzebna. Poseł SLD Bogusław Wontor, który głosował przeciw – że tym tematem zajmuje się już inna komisja.","Pomysł powołania podkomisji, która zajęłaby się kształtem edukacji seksualnej w szkołach zgłosił Piotr Borys, poseł Platformy Obywatelskiej. – Część posłów lewicy, połowa dokładnie, zagłosowała przeciw powołaniu podkomisji ds. wychowania seksualnego. Moim zdaniem ta komisja jest niezbędna, żeby właściwie chronić dzieci przed pedofilią, aby uświadamiać, aby edukować. My od 30 lat nic z tym nie zrobiliśmy – tłumaczy poseł Borys. Wiadomo, że w PiS już samo słowo seks kojarzy się z potencjalnym niebezpieczeństwem. Zapytaliśmy dlaczego powstania komisji przeciwna była lewica?",,
"Kary pieniężne, usunięcie z zawodu. PiS będzie dyscyplinował sędziów","Posłowie PiS złożyli w czwartek projekt nowelizacji ustawy o sądach powszechnych i Sądzie Najwyższym. Sędziom będą groziły m.in. wysokie kary finansowe, przeniesienie do innego miejsca pracy, a także usunięcie z zawodu. – Szykuje się stan wojenny w sądach – komentują sędziowie.","To odpowiedź posłów PiS na niedawny wyrok TSUE. W listopadzie unijny Trybunał orzekł, że Sąd Najwyższy powinien sprawdzić niezależność Izby Dyscyplinarnej. – Jeśli SN uzna, że Izbie Dyscyplinarnej brak niezależności, może przestać kierować do niej sprawy dot. stanu spoczynku sędziów – orzekł TSUE.",,
Były ksiądz Jacek Międlar zatrzymany przez ABW. Chodzi o „manifest nienawiści”,Funkcjonariusze ABW zatrzymali byłego księdza Jacka Międlara. Prawdopodobnie w sobotę zostaną mu postawione zarzuty wzywania do nienawiści wobec Żydów. Jednocześnie prokuratura we Wrocławiu wszczęła przeciwko Międlarowi dochodzenie w sprawie nazwania Tadeusza Mazowieckiego „komunistycznym parchem”.,"Międlar został zatrzymany nad ranem w domu pod Opolem. – Funkcjonariusze Agencji Bezpieczeństwa Wewnętrznego, długa broń, wyłamana furtka, a więc pokaz siły – relacjonował na konferencji prasowej w Sejmie poseł Konfederacji Grzegorz Braun.",,
Od przybytku boli głowa. Czy KO będzie mieć więcej niż jednego kandydata na prezydenta?,"Prawybory w Platformie Obywatelskiej dobiegają końca, ale to wcale nie oznacza, że Koalicja Obywatelska będzie miała jednego kandydata na prezydenta. Mniejsi partnerzy też chcieliby zaistnieć w tym wyścigu.","Na pytanie, co wydarzy się w sobotę w Platformie Obywatelskiej, pada tylko jedna odpowiedź.",,
"Wolność słowa nie oznacza, że można powiedzieć wszystko. YouTube jej nie zagraża","- Część osób o konserwatywnych poglądach ma wizję monolitycznej Polski: o określonym stylu życia, wierze i wyznawanych wartościach. Wszystko, co od tej wizji odbiega, uznawane jest za antypolskie i w niektórych przypadkach zakłada mowę nienawiści w stosunku do osób niewpisujących się w ten schemat - mówi Zuzanna Rudzińska-Bluszcz z biura Rzecznika Praw Obywatelskich o pomyśle prawicowego youtubera, który chce walczyć z cenzurą w w polskim internecie.",NEWSWEEK: Kilka miesięcy temu YouTube zabrał się za blokowanie szkodliwych społecznie treści. To dobry krok?,,
Kolejny wypadek limuzyny SOP. W limuzynie był wicepremier Gowin,"Tym rzem limuzyna Służby Ochrony Państwa zderzyła się z tirem. Do zderzenia doszło w województwie warmińsko-mazurskim, niedaleko miejscowości Napierki. W aucie podróżował wicepremier Jarosław Gowin. W wypadku nikt nie ucierpiał.","Szczegóły zdarzenia nie są jeszcze znane, ale wiadomo już, że podczas wypadku w limuzynie znajdował się wicepremier Jarosław Gowin. „Potwierdzam informację, że w zdarzeniu drogowym na drodze krajowej nr 7 wziął udział samochód SOP przewożący wicepremiera Jarosław Gowin. Nikomu nic się stało"" – napisała na Twitterze Katarzyna Zawada, rzeczniczka Ministerstwa Nauki i Szkolnictwa Wyższego.",,
"OPINIA
Pancerny Marian i PiS idą na zderzenie czołowe. Szef NIK nie jest tu bez szans","Jest pewnie za wcześnie, by ogłaszać początek końca „dobrej zmiany”. Ale sprawa Banasia to najpoważniejszy kryzys PiS od 2015 roku.","We wtorek na konferencji prasowej poznaliśmy wyniki kontroli NIK, wskazującej na nieprawidłowości w podległej ministerstwu sprawiedliwości Służbie Więziennej. Przy okazji inwestycji związanych z programem Praca dla Więźniów miało dojść do strat na poziomie 115 milionów złotych. NIK zapowiada wejście do resortu Ziobry, ma także złożyć do prokuratury aż 16 zawiadomień o popełnieniu przestępstwa.",,
"Banaś kontra PiS. „Oni chcieli robić powstanie. Tworzyli listy działaczy, żeby ich potem rozliczyć” [TYLKO U NAS]","Największych wrogów Marian Banaś, prezes Najwyższej Izby Kontroli ma i zawsze miał w Prawie i Sprawiedliwości. Nie dlatego, że postawił partię w trudnej sytuacji. Niechęć osób związanych od lat z PiS-em – a wcześniej z Porozumieniem Centrum – ma dotyczyć okoliczności, w jakich został powołany.","Politycy PiS jeżeli cokolwiek mówią, to oczywiście anonimowo. – Chodzi o to, że parę innych osób szykowało się na to stanowisko i tam trwało przeciąganie liny. Kandydaci przekonywali prezesa Kaczyńskiego, że są jednak inne opcje.",,
Wolność słowa czy wolność do obrażania? Prawicowy youtuber idzie na wojnę,"Słynie z ksenofobicznych i rasistowskich wypowiedzi, a teraz organizuje w Sejmie konferencję w obronie wolności słowa. Marcin Rola, szef kanału wRealu24, który został zablokowany przez You Tube, nie zamierza poddać się bez walki.","„Zgnoją i zniszczą. Będziemy skazani na mainstream” - napisał na Twitterze Marcin Rola. 4 grudnia YouTube zablokował kanał wRealu24. Powodem mogły być treści niezgodne z nową polityką serwisu, który od kilku miesięcy walczy z retoryką radykalnej prawicy.",,
Marian Banaś uderzy w PiS? NIK zawiadomienia o popełnieniu przestępstwa,"Ministerstwo Sprawiedliwości niewłaściwie wydawało środki z tzw. Funduszu Sprawiedliwości? Najwyższa Izba Kontroli ma zamiar złożyć zawiadomienie do prokuratury w tej sprawie. Izba chce pokazać, że mimo skandalu wokół Mariana Banasia „działa normalnie” – piszą „Dziennik Gazeta Prawna” i „Gazeta Wyborcza”.","Nieprawidłowości dotyczą wydatkowania pieniędzy z Funduszu Pomocy Pokrzywdzonym oraz Pomocy Postpenitencjarnej (tzw. Funduszu Sprawiedliwości). Chodzi o 25 mln zł dla CBA na „cele operacyjne”, czyli zakup izraelskiego systemu Pegasus służącego do inwigilacji. Kolejna skarga do prokuratury ma dotyczyć nadużyć przy wydatkowaniu ok. 800 mln zł, które fundusz przeznaczył na przywięzienne zakłady pracy.",,
"OPINIA
Czego dowiadujemy się o PiS dzięki Banasiowi?",Sprawujący dotychczas władzę jak czołg PiS okazuje się bezsilny wobec jednego faceta.,"Ostatnie dni to nieustanne zwroty akcji jak serialu sensacyjnym, tyle że z gatunku tych niskobudżetowych. Jarosław Kaczyński wzywa do siebie Mariana Banasia i oczekuje jego rezygnacji z funkcji prezesa NIK. Partyjna agitka podgrzewa dymisję na Twitterze. Ta jednak nie następuje. Podobno pismo w sprawie dymisji wpływa do marszałek Sejmu, jednak na skutek błędów formalnych zostaje odesłane do poprawki. Jednocześnie Banaś zmienia zdanie, czuje się urażony, bo informacja o jego spotkaniu z Kaczyńskim miała nie ujrzeć światła dziennego, a zrobiono z niej newsa dnia. Gdyby Banaś był Suskim, byłoby dawno po sprawie, ale w tym wypadku kosa trafiła na kamień. Prezes NIK z sześcioletnią kadencją jest nie do ruszenia przez partię i Banaś postanawia to wykorzystać. Pokazuje Nowogrodzkiej i Wiejskiej gest Kozakiewicza.",,
Czy lewica może stać się dla Polaków wiarygodną kandydatką do władzy? „Musi wykonać gigantyczną pracę”,"Adrian Zandberg słyszy dziś tyle komplementów, że może to przyprawić o zawrót głowy. Tymczasem lewica dopiero przystępuje do gry o najwyższą stawkę — udział we władzy po upadku rządów PiS. To droga najeżona przeszkodami, ale widać już strategię: będzie to walka o klasę średnią.","Wielki wywiad w weekendowym wydaniu „Wyborczej”. Okładka w „Polityce”. Zachwyty komentatorów. To wszystko Adrian Zandberg dostał w prezencie na 40. urodziny, które przypadły 4 grudnia. Jest to wielki osobisty sukces — zwłaszcza jak na lidera partii, mającej w ostatnich wyborach (w których startowała samodzielnie, czyli do europarlamentu) wynik 1,2 proc. Później Razem zdobyło jako najsłabszy partner w lewicowej koalicji 6 z 49 mandatów. Skąd więc takie zainteresowanie?",,
"OPINIA
Państwo gnije od głowy","Gnicie władzy nie jest zjawiskiem niezwykłym. Rzadko jednak, tak jak teraz w Polsce, przyspieszonemu procesowi gnicia ulega władza, która przed sekundą wygrała wybory.","To, jak trudne bywają drugie kadencje, pokazała Platforma Obywatelska. Niedługo po wyborach widać już było w ekipie Donalda Tuska zmęczenie, brak impetu, pasji i energii. Między zmęczeniem władzy i władzą oraz jej erozją a gniciem, które widzimy teraz, jest jednak olbrzymia różnica.",,
"OPINIA
Alarm narcystyczny","Z zaciekawieniem, ale jednocześnie z dużym zaniepokojeniem, przeczytałem, że pogarsza się zdrowie psychiczne prezydenta Trumpa.","Ponad 350 amerykańskich psychiatrów złożyło petycję do Kongresu z ostrzeżeniem o niebezpieczeństwie. Chodzi o kruchość jego poczucia wartości, co jest określane jako narcystyczna furia. Ten komunikat przełożyłem natychmiast na stany psychiczne różnych naszych polityków, których zachowania mamy szansę obserwować codziennie. Nie jestem psychiatrą, ale nie mam żadnych wątpliwości, że stany narcystyczne nie omijają Polski.",,
Autorytaryzm w Polsce nie zagości. Wiatr historii zaczął wiać w przeciwną stronę. Dlaczego?,Bez podziału Polski na PiS – anty-PiS Jarosław Kaczyński traci impet. Nie ma już monopolu na hasła będące fundamentem jego władzy. Z lewa i z prawa mówią mu: sprawdzam.,"Po ostatnich wyborach nic w polskiej polityce nie będzie takie samo. Narodowo-socjalna legenda prawicy ulega dekonstrukcji. I choć partia władzy wygrała sejmową większość, to projekt polityczny Jarosława Kaczyńskiego upadł. Nie będzie w Warszawie Budapesztu. Zmiana ustroju nie wchodzi w rachubę. Autorytaryzm w Polsce nie zagości. Wiatr historii zaczął wiać w przeciwną stronę.",,
Kto przywróci praworządność?Przed polskimi sędziami ciężka próba,"W polskim wymiarze sprawiedliwości od końca 2015 roku, gdy PiS wziął się za przejmowanie Trybunału Konstytucyjnego, o normalności można zapomnieć: mamy ciągły stan wojny.","Sąd Najwyższy nie miał wątpliwości: wypełniając zalecenia TSUE uznał, że nowa KRS, wyłoniona w wyniku reform PiS, nie jest organem dającym rękojmię niezależności władzy sądowniczej od wykonawczej i ustawodawczej. Orzekł także, że sądem, w rozumieniu prawa unijnego, nie jest w całości wyłoniona przez nową KRS Izba Dyscyplinarna Sądu Najwyższego. Przepisy unijne, obowiązujące w Polsce, każdemu gwarantują bowiem prawo do bezstronnego, niezawisłego od władzy sądu.",,
"OPINIA
Kaczyński i Ziobro przegrywają z sędziami","Trybunału Sprawiedliwości UE orzekł niedawno, że prawo do stwierdzenia, czy Kaczyński, Ziobro i PiS niszczą w Polsce niezawisłe sądy i sędziów, mają polscy sędziowie. Polscy sędziowie z tego prawa właśnie skorzystali.","Najpierw sędzia z Olsztyna Paweł Juszczyszyn zażądał od Kancelarii Sejmu ujawnienia list poparcia kandydatów do KRS, aby móc stwierdzić, czy nowa KRS, przejęta przez PiS, została powołana zgodnie z prawem. Juszczyszyn został za to ukarany przez nominatów Ziobry. W czwartek Izba Pracy i Ubezpieczeń Społecznych Sądu Najwyższego uchyliła jedną z uchwał KRS pokazując, że zarówno KRS przejęta przez PiS, jak też powołana w całości przez nową KRS Izba Dyscyplinarna Sądu Najwyższego, są instytucjami działającymi w sprzeczności z polskim i europejskim prawem. Ukaranie sędziów Sądu Najwyższego jest dla Ziobry i jego ludzi trudniejsze, niż ukaranie sędziego Sądu Rejonowego w Olsztynie. A wyrok SN – i kolejne, jakie po nim nastąpią – rozpoczyna realny demontaż PiS-owskiego puczu dokonanego na polskiej Konstytucji i polskim niezawisłym sądownictwie. Nowy Piotrowicz PiS-u, czyli poseł Marek Ast, po orzeczeniu Sądu Najwyższego powiedział mediom, że „jest to tylko opinia grupy sędziów, którzy się tam spotkali”. Podobnie ludzie Kaczyńskiego mówili o wyrokach Trybunału Konstytucyjnego, kiedy jeszcze w Polsce istniał. Niezależnie jednak od wściekłości Ziobry i krasomówstwa Asta na naszych oczach rozpoczyna się jeden z najgroźniejszych (po aferach Banasia i Karczewskiego) kryzysów władzy PiS po wyborach. Okazuje się bowiem, że cztery lata walki Kaczyńskiego z polską konstytucją, z polskim prawem, z polskimi sędziami, wreszcie z prawem unijnym - nie przyniosły efektu. Kaczyński i Ziobro przed czterema laty uderzyli w polskie sądy nie po to, żeby pomóc Polakom, ale po to, żeby sądy stały się kolejnym bezwolnym narzędziem prawicowej władzy – jak prokuratura czy służby. Do tej pory tak się nie stało. W dodatku przez te cztery lata Kaczyński i Ziobro sparaliżowali działalność polskich sądów, posłali do sądów gorszych ludzi, niż ci, którzy padli ofiarą ich czystek. Polacy dłużej czekają dziś na wyroki w sprawach gospodarczych, własnościowych, cywilnych i karnych. Jednocześnie okazało się, że opozycja, może po raz pierwszy od paru lat, posiada narzędzie i człowieka, żeby wykorzystać kryzys, przed którym stanęła władza PiS. Tym narzędziem jest Senat, a człowiekiem Marszałek Senatu Tomasz Grodzki. Zapowiedziane przez niego zgłoszenie w Senacie projektów ustaw, które przywracałyby w Polsce praworządność i gwarantowały niezawisłość sędziowską pokazuje Polakom, że mogą mieć wybór.",,
„Kidawa jest wściekła na Schetynę”. W PO walki wokół wyborów prezydenckich. Znamy kulisy,"W Szczecinie na spotkaniu z Kidawą-Błońską było 200 osób. Na spotkania Jaśkowiaka, który jeździ po kraju z ludźmi Schetyny, przychodzi 30-40 osób – mówi mi jeden z szefów regionów PO. Prezydenckie prawybory stały się elementem walki o przywództwo w Platformie. Czy debata coś zmieni?","Kidawa jest wściekła na Schetynę, bo ewidentnie gra, żeby ją osłabić – mówi mi bliski współpracownik Małgorzaty Kidawy-Błońskiej. O tym, że będzie mieć konkurenta w prezydenckich prawyborach w PO, dowiedziała się w Zagrzebiu, gdzie wybierano Donalda Tuska na szefa Europejskiej Partii Ludowej, do której należą PO i PSL. – Grzesiek tylko wysiadł z samolotu i mówi: „Możecie się zdziwić, koperta wpłynęła do centrali wczoraj późnym wieczorem”. Już w Chorwacji mówił w kuluarach szefom regionów, żeby popierali Jacka Jaśkowiaka, bo Kidawa nie ma szans pokonać Andrzeja Dudy. Zachował się bardzo nie w porządku – dodaje ten sam rozmówca. Kidawa-Błońska ma jednak plan, jak się odegrać. RELACJA Z DEBATY: Kidawa-Błońska publicznie mówiła, że ma żal do Jaśkowiaka, bo nie uprzedził jej o swoim starcie w prawyborach. – Jak ja chciałam kandydować, to wyszłam i powiedziałam o tym ludziom. Jacek mógł choćby tweeta wysłać, a nie czekać z ogłoszeniem decyzji do ostatniego momentu – mówi mi Kidawa-Błońska. Prezydent Poznania nie przyjmuje tego zarzutu: – Start w prawyborach był moją suwerenną decyzją. Miałem dzwonić do Małgorzaty i pytać o pozwolenie? Zgłoszenie przekazałem w kopercie, bo tego wymagał regulamin prawyborów. Dąsanie się z tego powodu jest nie na miejscu. – Nie znam kodeksu politycznego dobrego wychowania, ja jestem z robotniczej dzielnicy. Może nie umiem odnaleźć się w tym „ą” i „ę”, uważam, że postąpiłem zgodnie z regulaminem – Jaśkowiak robi aluzję do tego, że w przeciwieństwie do kontrkandydatki nie jest prawnukiem prezydenta i premiera. Cała jego rodzina pochodzi ze wsi. „To wielodzietne rodziny, prości ludzie, żadnej szlachty” – opowiadał niedawno w „Gazecie Wyborczej”. Czytaj też: Młodzi posłowie PO szykują przewrót. Znamy kulisy Grzegorz Schetyna ogłosił prawybory, żeby odwrócić uwagę od własnych problemów w partii: trzech przegranych wyborów z rzędu i braku pomysłu na Platformę. Uznał, że im więcej czasu upłynie od porażki w ostatnich wyborach, tym lepiej, bo ludzie zapomną o fatalnej kampanii. Jeździ po kraju, spotyka się z działaczami, zaprasza do siebie młodych. Ostatnio dał nawet regionom pieniądze z partyjnej kasy na organizację spotkań wigilijnych. Lider PO chciał, żeby o prezydencką nominację walczyło kilku kandydatów. Do końca namawiał marszałka Senatu Tomasza Grodzkiego i prezydenta Białegostoku Tadeusza Truskolaskiego. W grze byli też Radosław Sikorski i Bartosz Arłukowicz. Jednak żaden nie zdecydował się na start przeciwko Kidawie-Błońskiej, nie chcąc jednocześnie pomagać Schetynie. Wtedy przewodniczący PO namówił Jaśkowiaka, jednego ze swoich najtwardszych zwolenników w partii, których nie ma dziś wielu. Bliski współpracownik Schetyny przekonuje, że od początku był on przeciwny szybkiemu ogłoszeniu kandydatury Kidawy-Błońskiej na prezydenta. Z badań zamówionych przez Platformę wynika, że wyborcy niepisowscy najchętniej zagłosowaliby na kogoś nowego. Oprócz Kidawy-Błońskiej mieli do wyboru Tuska, Sikorskiego, Arłukowicza i prezydenta Warszawy Rafała Trzaskowskiego. Jak dowiaduje się „Newsweek”, respondenci uznali, że cała piątka ma obciążenia z przeszłości, ale najbardziej odpowiada im Trzaskowski, bo jest energiczny i wyrazisty. Z badań wyszło również, że wystawienie kobiety ogranicza szanse na zwycięstwo. – Jest 8-10 procent wyborców po stronie niepisowskiej, dla których prezydent to jest mężczyzna. A to jest kluczowe 8-10 procent, które może rozstrzygnąć o wyniku wyborów – mówi polityk z zarządu PO. Według ankietowanych słabą stroną Kidawy-Błońskiej jest brak poglądów. W Platformie przyznają, że nawet w prywatnych rozmowach unika ona jasnych deklaracji. – Wszyscy ją lubią, ale w gruncie rzeczy nie wiadomo nawet, co ona myśli w kluczowych dla Polski sprawach. I nie chodzi o takie kwestie jak szczyt NATO w Londynie, ale o sprawy dotyczące państwa – ocenia mój rozmówca. I dodaje, że Schetyna namawiał do startu w prawyborach Jaśkowiaka, bo tak jak Trzaskowski – jest on człowiekiem czynu, jest energiczny i wyrazisty. Jaśkowiak jest antytezą dystyngowanej Kidawy-Błońskiej, która może być odbierana przez ludzi jako nieco wyniosła. Prezydent Poznania szybko skraca dystans. Lubi podkreślać, że niczego nie udaje. Wprost mówi, że popiera związki partnerskie dla osób homoseksualnych, a nawet jest za legalizacją eutanazji. W swojej książce „Dżej Dżej” opowiada o trudnym dzieciństwie, o dorastaniu w biedzie, o tym, jak robił karierę w biznesie u boku Jana Kulczyka, a także o romansie, dziecku z pozamałżeńskiego związku i rozwodzie. – Należy sobie odpowiedzieć na pytanie, czy Polacy chcą kogoś podobnego do Dudy, czyli osoby o konserwatywnych poglądach, czy kogoś wyrazistego, kto potrafi zmobilizować elektorat. Prawybory są po to, byśmy zdecydowali – jak to śpiewał Kaczmarski – czy chcemy rozsądniej grać czy śmielej. Z bardem Solidarności Jaśkowiak się przyjaźnił. Twierdzi, że ta sama dyskusja toczyła się w Poznaniu w 2014 roku, gdy po raz pierwszy kandydował na prezydenta miasta. Wtedy też uważano, że może wygrać tylko ktoś o poglądach konserwatywnych, podobnych do urzędującego prezydenta Ryszarda Grobelnego. Tymczasem wygrał on, człowiek z ruchów miejskich, o wrażliwości na kwestie społeczne i światopoglądowe. – Okazało się, że Poznań wcale nie jest taki konserwatywny i to samo dotyczy Polski. Taka jest moja diagnoza. Jako społeczeństwo wcale nie jesteśmy tak konserwatywni, jak ktoś mógłby na pierwszy rzut oka ocenić. Poza tym nie chciałbym nazywać konserwatyzmem czegoś, co ma kształt socjalizmu z odcieniem narodowym – Jaśkowiak robi aluzję do PiS. Uważa, że Platforma powinna być bardziej wyrazista, nie bać się jasnych deklaracji w sprawach światopoglądowych. – PO traci wyborców, bo żyje wspomnieniami tego, co było 18 lat temu, jak powstawała, a świat ewoluował. Zmienia się chociażby definicja konserwatyzmu. Brytyjscy konserwatyści wprowadzili małżeństwa dla osób homoseksualnych, a w Platformie wielu polityków ciągle kluczy w sprawach światopoglądowych i ludzie to widzą – argumentuje. Wyniki badań zleconych przez PO miały być pokazane na posiedzeniu zarządu partii. Jednak Schetyna uznał, że skoro w badaniu nie uwzględniono Jaśkowiaka, nie ma sensu ich pokazywać. Kidawa-Błońska mówi, że dostała tylko jedną kartkę z tego badania. Dotyczyła jej samej i wynikało z niej, że ludzie cenią w niej spokój, opanowanie oraz umiejętność rozmowy. – Nie spotkałam się z takim stwierdzeniem, że Jaśkowiak jest bardziej wyrazisty ode mnie. Ludzie mówią, że on sprawia wrażenie silniejszego, twardszego. Ale ja znam siebie i znam jego i nie mam poczucia, że nie jestem twarda i stanowcza, tylko że ja o tym nie mówię, ja to robię – przekonuje. – Poza tym zawsze mówiłam, że jestem środkiem PO. Skrajności, szczególnie w kampanii prezydenckiej, mogą ludzi zniechęcić – dodaje. Ograniczeniem Jaśkowiaka jest słaba rozpoznawalność, znacznie gorsza niż Kidawy-Błońskiej. Z sondażu pracowni Ibris dla portalu Onet wynika, że po wyborach parlamentarnych wicemarszałek Sejmu nie rozpoznaje już tylko 9 procent badanych. Wzrosło także zaufanie do Kidawy-Błońskiej. Według ostatniego badania Ibrisu po raz pierwszy uplasowała się na trzecim miejscu, tuż za Mateuszem Morawieckim i Andrzejem Dudą z wynikiem 40,6 procent. Tymczasem Jaśkowiak poza Poznaniem nie jest znany. Jednak w otoczeniu Schetyny panuje przekonanie, że Andrzej Duda pięć lat temu też nie był znany, a mimo to wygrał wybory. Współpracownicy Kidawy-Błońskiej mówią, że bardzo ją zabolał sposób, w jaki potraktował ją Schetyna. Przecież tuż po wyborach parlamentarnych obiecał jej, że partia bez prawyborów wystawi ją do walki o prezydenturę. – Małgosia powiedziała sobie, że nie da się lekceważyć. Dostała kopa do walki, więc może dobrze, że tak się stało – mówi jeden z jej ludzi. Kidawa objeżdża kraj. W ubiegłym tygodniu była w Koszalinie, Szczecinie, Gorzowie, Zielonej Górze, Białymstoku i na Śląsku. Wcześniej odwiedziła Olsztyn, Sopot, Gdańsk, Bydgoszcz, Poznań i Mazowsze. Spotyka się z delegatami, którzy 14 grudnia na konwencji PO wybiorą swojego kandydata na prezydenta. W głosowaniu weźmie udział 740 osób. Murem za Kidawą stoi klub parlamentarny, pod jej kandydaturą podpisało się 150 osób w klubie. Popiera ją także spora część szefów regionów, niechętnych Schetynie, oraz politycy z tzw. frakcji młodych, którzy uważają, że prawybory są przygrywką do wyborów na szefa PO. Borys Budka, uważany za głównego konkurenta Schetyny w walce o przywództwo, zaangażował się w budowanie poparcia dla Kidawy-Błońskiej w terenie. Region śląski, w którego władzach zasiada, ma ponad 80 delegatów na konwencji, która wybierze kandydata na prezydenta. W zamian za pomoc w prawyborach wicemarszałek miała obiecać Budce, że poprze jego kandydaturę w styczniowych wyborach na szefa Platformy. – W Gdańsku, Olsztynie posłowie i struktury są za Kidawą. Ona się z nimi spotyka, rozmawia. W Szczecinie w poniedziałek było 200 osób. Na spotkania Jaśkowiaka, który jeździ po kraju z ludźmi Schetyny, przychodzi 30-40 osób – mówi mi jeden z szefów regionów. Kidawę popiera także Warszawa i Mazowsze, które będą mieć na konwencji ponad 90 delegatów. – Potrzebny jest kandydat, który będzie łączył ludzi. Z Jaśkowiakiem nie mamy szans na prezydenta, bo jest zbyt wyrazisty dla elektoratu centrowego, a elektoratem lewicowym nie wygramy. Zwłaszcza że to nie jest taka sytuacja, jaką miał Aleksander Kwaśniewski, bo socjalny elektorat biorą PiS i Duda. Lewica dostaje elektorat bardziej światopoglądowy. Nie ma po lewej stronie za dużo głosów do wzięcia – mówi mi jeden ze stronników Kidawy Błońskiej. Wicemarszałek liczy na to, że w prawyborach zaprocentuje jej zaangażowanie w ostatnie kampanie PO. – Ludzie mnie znają. Cenią to, że jestem koncyliacyjna, chcę budować porozumienie, że mówię o tych wartościach – argumentuje. Przyznaje, że na początku miała wątpliwości, czy prawybory są potrzebne. Jednak odkąd jeździ po Polsce, to widzi, że działają ożywczo na partię. – Ludzie chcą rozmawiać, jest energia. Poza tym lepiej być kandydatem, który ma poparcie konwencji krajowej niż tylko zarządu partii – podkreśla. Zastrzega, że jeśli partia postawi na nią, to sama wybierze sztab i nie będzie w nim ludzi, którzy robili ostatnie kampanie PO. – To muszą być ludzie, do których mam pełne zaufanie, że chcą wygrać te wybory – zastrzega Kidawa, co brzmi jak wotum nieufności wobec współpracowników Schetyny, którzy odpowiadali za przegraną kampanię parlamentarną Platformy. Współpracownicy przewodniczącego mówią, że wynik prawyborów trudno przewidzieć, bo o ile można typować, jak zagłosuje 300 członków rady krajowej, bo to są parlamentarzyści i szefowie struktur, to reszta jest szeregowymi działaczami z terenu, którzy zrobią to, co będą uważać. Jednak nawet w otoczeniu Schetyny panuje przekonanie, że większe szanse ma Kidawa. – Po wrześniu, gdy Kidawa została kandydatką na premiera, po kampanii wyborczej, ma poparcie wielu ludzi. Głosować będzie ponad 700 osób, oni zetknęli się z nią w kampanii, bo była wszędzie. Dla Jaśkowiaka to jest bardzo trudne do nadrobienia – mówi zaufany człowiek Schetyny. Dodaje, że wiele będzie zależało od debaty, bo sporo osób czeka z decyzją do starcia kandydatów. Sam Jaśkowiak przyznaje, że ryzykuje, bo przegrane prawybory mogą go osłabić. – Mogłem zostać tu, gdzie jestem. Ale zostałbym z poczuciem, że mogłem zrobić coś, a nie zrobiłem. To był ważny element mojej decyzji. PiS niszczy samorząd i za cztery lata, jeśli nie powstrzymamy tego walca, samorząd będzie bardzo okrojony – mówi mi prezydent Poznania. Dodaje, że start w prawyborach jest też dla niego wypełnieniem testamentu Pawła Adamowicza. – Bo co, mamy oddać to walkowerem? Uznałem, że trzeba wyjść na ring i walczyć – podkreśla. Nawet jeśli przegra prawybory, to zyska większą rozpoznawalność. Wielu członkom PO jego wyrazistość i zdecydowane poglądy mogą się spodobać, a to może otworzyć mu drogę do walki o przywództwo w partii. Na razie twierdzi, że w najbliższych wyborach na szefa PO nie wystartuje, i deklaruje pełną lojalność wobec Grzegorza Schetyny. W partii mówi się, że chce zostać szefem wielkopolskiej PO i wysadzić z siodła Rafała Grupińskiego, który wprowadzał go do polityki. Ale są też głosy, że jeśli Schetyna sam nie zdecyduje się walczyć o przywództwo w Platformie, to może namaścić Jaśkowiaka. Czytaj też: Grzegorz Schetyna. Zbyt silny, by go obalić w PO, i za słaby, żeby wygrać z Kaczyńskim?",,
Kidawa-Błońska czy Jaśkowiak? Debata prezydencka w Platformie Obywatelskiej,"W prawyborczej debacie, organizowanej przez Platformę Obywatelską w Warszawie, spotkają się wicemarszałek Sejmu Małgorzata Kidawa-Błońska i prezydent Poznania Jacek Jaśkowiak. Kandydaci odpowiedzą na pytania dotyczące m.in. polityki zagranicznej, gospodarki, zdrowia i praworządności. Moderatorem dyskusji ma być były dziennikarz ""Trybuny"", TVP i Polskiego Radia Przemysław Szubartowicz. Start: godz. 11.","Część pytań ma pochodzić od internautów - Platforma zbiera je od środy w mediach społecznościowych. Kidawa-Błońska i Jaśkowiak będą też mieli czas na swobodną wypowiedź. Wicemarszałek Sejmu zastrzega, że wbrew licznym deklaracjom poparcia, które płyną pod jej adresem od polityków PO, nie czuje się faworytką prawyborów. - Zdecydowany faworyt jest wtedy, kiedy zostaje ogłoszony wynik głosowania - podkreśliła. Szef sztabu Jaśkowiaka Marcin Gołek uważa natomiast, że dzisiejsza debata choć nie musi, to może stać się punktem zwrotnym prawyborów. - Jestem przekonany, że prezydent Jaśkowiak dzięki swojej szczerości, zdecydowaniu, energii i woli walki wypadnie w niej lepiej - powiedział Gołek. Kandydata, który wiosną przyszłego roku stanie do wyścigu prezydenckiego, wyłoni 14 grudnia konwencja Platformy Obywatelskiej.",,
Prawe skrzydło PiS naciska na zaostrzenie ustawy aborcyjnej. Władze partii niezadowolone,"Posłowie PiS zbierają podpisy pod wnioskiem do Trybunału Konstytucyjnego. Chcą, by TK stwierdził, że prawo do aborcji z powodu ciężkich i nieodwracalnych wad płodu jest niezgodne z konstytucją. Identyczny wniosek przeleżał dwa lata w zamrażarce prezes Julii Przyłębskiej i wraz z końcem poprzedniej kadencji Sejmu trafił do niszczarki. Nie bez powodu.","Władze PiS nie są, delikatnie mówiąc, zachwycone inicjatywą posłów partii – ustaliła „Rzeczpospolita”, która poinformowała o planach posłów PiS.",,
Janusz Dzięcioł nie żyje. Były poseł PO i zwycięzca Big Brother miał 65 lat,Janusz Dzięcioł zginął w piątek rano w wypadku na przejeździe kolejowym w Białym Borze w okolicach Grudziądza. Miał 65 lat.,"– O godzinie 8.40 na przejeździe kolejowo-drogowym koło Grudziądza pod pociąg relacji Toruń Główny – Grudziądz pomimo czerwonych świateł wjechał samochód osobowy. Komisja ustali, co spowodowało, że pomimo sygnału zabraniającego wjazdu doszło do zdarzenia. W wypadku zginął kierowca samochodu. Nikt z pasażerów ani obsługi pociągu nie został ranny – poinformował Karol Jakubowski z zespołu prasowego PKP Polskie Linie Kolejowe S.A.",,
"OPINIA
„Afera Banasia” na niego nie działała, sondażowe spadki też nie. Czego dziś może się obawiać się Jarosław Kaczyński?","Prezes PiS ma dziś dwa polityczne priorytety i jedną rzecz, której faktycznie może się obawiać.","Od czasu wyborów PiS-owi nie rośnie, ale lekko spada sondażowe poparcie. Lekko za to rośnie Konfederacji, jeszcze lżej Koalicji Obywatelskiej i Lewicy. Przez media przetacza się komentatorska burza za burzą, eksperci i publicyści przesądzają już o definitywnym losie tej czy innej formacji. Problem w tym, że to co zaprząta media nie jest dzisiaj największym problemem Kaczyńskiego. Kaczyński (jak zresztą Schetyna, a kiedyś Miller czy Tusk) myśli w kategoriach politycznych, nie medialnych; w logice długiego trwania własnej formacji, a nie ostatniej godziny spędzonej na Facebooku czy Twitterze w gronie przyjaciół i wrogów. Oczywiście bieżąca popularność w mediach klasycznych, „społecznościowych”, w sondażach produkowanych już nie jako narzędzie wiedzy, ale jako towar mający coraz mniejszą wartość poznawczą – wszystko to jest ważnym narzędziem także z punktu widzenia polityki długodystansowej. Wie o tym Putin, wie zaplecze Trampa (czyli po części też Putin), trudno, żeby Kaczyński o tym nie wiedział. Jednak słupki sondaży partyjnych nie są dla niego priorytetem w momencie, kiedy do najbliższych wyborów parlamentarnych ma cztery lata albo przynamniej rok. Rok, jeśli przegra prezydenturę, a sondaże i intuicja będą mu podpowiadać, że wobec zablokowania własnego rządu i większości w Sejmie warto będzie zażądać od „pisowskiego ludu” wzmocnienia lub choćby potwierdzenia legitymacji własnej władzy. Ale nawet rok to wystarczająco dużo czasu, aby z pobłażaniem traktować bieżące zmiany sondażowych słupków (dopóki nie pokazują sypania się „twardego elektoratu”) i zająć się prawdziwymi politycznymi priorytetami.",,
"OPINIA
Atmosfera wstydu. Nawet TVP nie pokazała ślubowania Pawłowicz i Piotrowicza. Dlaczego?","Sposób, w jaki prezydent odebrał ślubowanie od trzech, nowych sędziów Trybunału Konstytucyjnego symbolizuje upadek tej instytucji przejmowanej przez PiS w atmosferze wstydu i bezprawia.","Zapowiedziane ślubowanie odbyło się w pałacu prezydenckim potajemnie. Bez udziału mediów, pamiątkowych zdjęć, pompy z jaką PiS zwykł ogłaszać każdy etap zawłaszczania przez siebie demokratycznego państwa prawa. O uroczystości nie poinformowała nawet rządowa TVP. Skąd taka zmiana?",,
PiS dostało od Sądu Najwyższego szansę by zawrócić z bardzo niebezpiecznej dla Polski drogi,"PiS dostało od Sądu Najwyższego szansę by zawrócić z bardzo niebezpiecznej dla Polski drogi – dla nas wszystkich lepiej, by z niej skorzystał.","Sąd Najwyższy nie miał wątpliwości: wypełniając zalecenia TSUE uznał, że nowa KRS, wyłoniona w wyniku reform PiS, nie jest organem dającym rękojmię niezależności władzy sądowniczej od wykonawczej i ustawodawczej. Orzekł także, że sądem, w rozumieniu prawa unijnego, nie jest w całości wyłoniona przez nową KRS Izba Dyscyplinarna Sądu Najwyższego. Przepisy unijne, obowiązujące w Polsce, każdemu gwarantują bowiem prawo do bezstronnego, niezawisłego od władzy sądu. W normalnych warunkach takie orzeczenie zamykałoby dyskusję nad obiema instytucjami, których prawomocność od początku kwestionowała spora część środowiska prawniczego. Prawnicy i politycy zajęliby się teraz tym, jak posprzątać po działających poza prawnym porządkiem instytucjach i co zrobić z postanowieniami sędziów wyłonionych przez nową KRS. W polskim wymiarze sprawiedliwości od końca 2015 roku, gdy PiS wziął się za przejmowanie Trybunału Konstytucyjnego, o normalności można jednak zapomnieć. Co zatem zmieni orzeczenie SN?",,
"Andrzej Duda przyjął ślubowanie od Krystyny Pawłowicz, Stanisława Piotrowicza i Jakuba Steliny","Krystyna Pawłowicz, Stanisław Piotrowicz i Jakub Stelina już oficjalnie są sędziami Trybunału Konstytucyjnego. Ślubowanie odbyło się w Belwederze, bez udziału mediów.","O ślubowaniu poinformowano jednozdaniowym komunikatem na stronie internetowej Trybunału Konstytucyjnego. Jak podaje TVN24, uroczystość odbyła się w Belwederze, nie zaproszono na nią mediów.",,
Walka klas to przeszłość? Nie w Polsce rządzonej przez PiS,"Tożsamość zbiorowa oparta na opowieści o normalności, promowanej przez premiera Morawieckiego – normalnej, polskiej rodzinie, polskiej religijności, a przede wszystkim – wspólnocie Polaków zacznie pękać – mówi dr hab. Mikołaj Lewicki w rozmowie z Newsweekiem.","DR HAB. MIKOŁAJ LEWICKI: W niewielu nowoczesnych społeczeństwach i w wyjątkowych sytuacjach nie ma podziałów klasowych – powiedziałby socjolog. Podziały klasowe dotyczą przede wszystkim społeczeństw kapitalistycznych opartych na rynku, w których interesy ekonomiczne i porządek rynkowy wykorzenia ludzi z dotychczasowych podziałów, np. regionalnych, osobistych, stanowych. W ten sposób powstają społeczeństwa nowoczesne, czyli takie, które są oparte na porządku ról społecznych i instytucjach, które służą realizacji tych funkcji społecznych – np. rynek, sądownictwo, edukacja, kultura itd. Rynek stwarza szanse, jak twierdził Max Weber, ale do klasowości potrzebne są podzielane znaczenia czy doświadczenia.",,
"W wybuchu w Szczyrku zginęło osiem osób. Burmistrz: znałem tę rodzinę, mieszkaliśmy obok siebie","- To bardzo trudna akcja. Nie pamiętam, żeby do tej pory wybuch gazu tak destrukcyjnie zburzył budynek - mówi śląski komendant wojewódzki PSP Jacek Kleszczewski. W tragedii w Szczyrku zginęły cztery osoby dorosłe i czworo dzieci.","W akcji ratunkowej uczestniczyło ponad 200 osób, a strażacy ręcznie odgruzowywali miejsce tragedii.",,
"Jest wyrok SN: KRS nie daje gwarancji niezależności, a Izba Dyscyplinarna Sądu Najwyższego nie jest sądem","Czy powołana przez PiS Krajowa Rada Sądownictwa jest niezależna od polityków? Czy powołaną przez nią Izbę Dyscyplinarną SN można nazwać sądem? Na te pytania odpowiedzieli dziś sędziowie Izby Pracy i Ubezpieczeń Społecznych Sądu Najwyższego, wykonując tym samym wyrok TSUE. Obie odpowiedzi są negatywne.","Sędziowie Izby Pracy zajmowali się jedną z trzech spraw, w których Sąd Najwyższy zadał pytania unijnemu Trybunałowi Sprawiedliwości. Dotyczyła ona sędziego Naczelnego Sądu Administracyjnego, którego prezydent, na mocy przepisów uchwalonych przez PiS, przeniósł w stan spoczynku. Taką decyzję pozytywnie zaopiniowała nowa, upolityczniona KRS. Sędzia odwołał się i sprawa trafiła do SN, a ten zadał pytanie TSUE. W orzeczeniu z 19 listopada TSUE potwierdził, że wymóg zgodności polskiego prawa z unijnym jest kluczowy, a polskie sądy mają prawo badać niezależność KRS i powołanych przez nią sędziów.",,
Lewica: Walka z PO to nie jest nasz cel,"Nie da się polityki uprawiać złodziejsko, zastanawiając się, w co uderzyć, żeby podkraść elektorat – mówi „Newsweekowi” prof. Maciej Gdula, poseł Lewicy. Opowiada też o planach lewicy na pierwszy rok Sejmu i zaprzecza pogłoskom o zjadaniu Wiosny przez SLD.","NEWSWEEK: Kto będzie liderem nowej partii, powstałej z połączenia Wiosny i SLD?",,
Marian Banaś zostaje w NIK i idzie na wojnę z PiS. Wygłosił oświadczenie,"- Moja osoba stała się przedmiotem brutalnej gry politycznej - oświdczył prezes NIK w przemówieniu, stylizowanym na polityczne orędzie. - W poczuciu odpowiedzialności za NIK będę kontynuował powierzoną mi przez parlament misję - zapowiedział.","- Wobec pojawiających się w mediach różnych doniesień związanych z moją działalnością, ale przede wszystkim powodowany troską o przyszłość Najwyższej Izby Kontroli, pragnę oświadczyć, że byłem gotów złożyć urząd prezesa NIK, z przykrością stwierdziłem jednak, że moja osoba stała się przedmiotem brutalnej gry politycznej – powiedział Marian Banaś w swoim specjalnym oświadczeniu.",,
