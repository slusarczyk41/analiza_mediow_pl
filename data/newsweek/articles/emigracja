"Jak wygląda życie milionów Polaków, którzy rozjechali się po Europie?","Trochę się tego wstydzę, ale kiedy nikt nie patrzy, zalewam te ich wykwintne camemberty i roqueforty keczupem. To jest silniejsze ode mnie – śmieje się Michał. Jeden z ponad dwóch milionów rodaków, którzy rozjechali się po całej Europie.","Polska kiełbasa, restauracje serwujące pierogi, całe ulice, przez które, jak w Manchesterze, trudno przejść, żeby nie usłyszeć języka polskiego. Od budowlańca po lekarza opinia o Polakach jest taka: jak ich zatrudnisz, to będziesz mieć dobrze wykonaną robotę.                     Mira szybko znalazła pracę w gastronomii. Najpierw u kogoś, teraz ma już własną restaurację na 30 osób w Trondheim. Serwuje polskie dania Norwegom, którzy słyną z tego, że mają największą sprzedaż mrożonej pizzy na osobę na świecie. Trudny rynek, ale rosół, pierogi, biała kiełbasa, a w tłusty czwartek pączki, przyciągają tłumy. Są też typowo norweskie smaki. Solone mięso, purée z marchewki albo tatar z renifera. Ryż gotowany na mleku z masłem, cynamonem, cukrem i szynką długo dojrzewającą. – Brzmi dziwnie? Oni uwielbiają słodko-słone smaki. Karmel? Zjedzą tylko, kiedy go posolisz. Ale lubią też kwaśne, dlatego serwuję żur – mówi Mira. Czy da się wyżyć? – Gdyby nie to, że mąż pracuje, pewnie nie byłoby mnie stać na restaurację. Wydajemy w sumie wszystkie pieniądze, jakie mamy. Tu się po prostu ciężko pracuje, każdy robi wszystko, bo w Norwegii mamy socjalizm. Każdy pracownik, od pomocy kuchennej po szefa, zarabia prawie tak samo. Ludzie, którzy przyjeżdżają z Polski z tytułem magistra, decydują się sprzątać, bo ambitniejsza praca to większa odpowiedzialność za te same pieniądze. Za mieszkanie, małe, zwykłe, trzeba zapłacić z 10 tysięcy koron, czyli około 5 tys. zł. Moja najlepsza w życiu wypłata to było 34 tys. koron – mówi Mira. W Norwegii według niej pieniądze nie mają znaczenia. – Nabierają go dopiero za granicą. Za norweską pensję w innych krajach stać cię na wiele. Tu, na miejscu, niekoniecznie. Dlatego coraz więcej Polaków wyjeżdża, ostatnio z naszego bliskiego otoczenia wróciło do Polski sześć par. To dużo – dodaje. Pieniądze to tylko jeden z powodów. Drugim jest na pewno klimat. – Jak wyjeżdżamy do ciepłych krajów z mężem, często pierwsze, co myślimy, to: „Do cholery, po co my mieszkamy w tej Norwegii?”. Zimy są tu nie do zniesienia, szare, smutne, ciemne – mówi. Mirze brakuje też mówienia wprost: tych miłych i niemiłych rzeczy. – Łatwiej się żyje, kiedy wiesz, że ktoś cię lubi albo nie lubi. Nie marnuje się czasu na znajomości bez sensu. A tu się tak zdarza: poprawności uczy się od dziecka, że np. na urodziny musisz zaprosić albo całą klasę, albo nikogo. Nas, Polaków, dotyka ten brak szczerości, ale Norwegów też. Nie są zbyt otwarci, mówimy tu, że potrzeba ze trzech lat, żeby się z kimś pośmiać. Albo mówimy, że jak się kupuje francuskie ostrygi, to otwiera się je w trzy sekundy. Te norweskie trzeba podważać nożem, szukać dobrego miejsca, gdzie puszcza skorupka, co zabiera godziny. Ale jak już otworzysz: to w środku sam miód – uśmiecha się. A o nas co mówią? Na pewno, że jesteśmy pracowici i że potrafimy dobrze zrobić renowację domu, pomalować elewację, wyplewić ogródek. – Ale też, że jesteśmy temperamentni! Oni nie ogarniają tej naszej energii. Zazdroszczą nam też, że jesteśmy gospodarni. Mówię szczerze: my, Polacy, mamy więcej pieniędzy niż Norwegowie, bo potrafimy zaoszczędzić – mówi Mira. – I już Norwega coraz mniej dziwi Polak jedzący w restauracji, bo kiedyś to był niesamowity widok. Ale kończą się czasy, gdy przyjeżdżali tu chłopcy sami, spali w namiotach, piwnicach, ciułali, ile wlezie, żyli na zupkach chińskich i wracali do kraju – dodaje. Zobacz również: Trudne powroty do domu. Jak wygląda życie Polaków po emigracji? – Nic nie robiłam, tylko ryczałam. Z nikim nie potrafiłam się dogadać ani nikt nie umiał ze mną. Jakbym nagle stała się niemową. Straszne uczucie – mówi Agata Wisłocka. Miała 13 lat, kiedy spakowała walizkę i razem z rodzicami i siostrą wyjechała do kraju, który ledwo potrafiła znaleźć na mapie. Wyjechali, bo jej tata znalazł pracę. Dziś, po 14 latach, kocha Irlandię. – Czasem się zastanawiam: co bym robiła, gdybym nie wyjechała? Pewnie nie miałabym tak otwartego umysłu i nie studiowałabym astrofizyki na kilku europejskich uniwersytetach, bo licencjat robiłam w Irlandii, magistra w Austrii, Włoszech i Serbii. Astrofizyka to nauka o wszechświecie. O tym, jak działają gwiazdy, galaktyki, jak się wszechświat zaczął, jak skończy. Pytasz, jak się skończy? Cóż, jest na to dużo teorii. Teraz robię sobie przerwę w nauce, ale chyba zaraz zacznę nowe studia. Doktorat o zmianach klimatu, tak myślę – Agata się zastanawia. – Nie miałabym na to szans, mieszkając w Polsce. Pewnie miałabym już męża i piątkę dzieci, bo taki miałam zamiar. Kiedy patrzę na życie koleżanek, które zostały w kraju, zaglądam w media społecznościowe, widzę, że po prostu miałam więcej opcji. Rozumiem, że dla wielu dziewczyn ślub może być rozwiązaniem, czymś, co pomaga w życiu. A ja dorastałam w kraju, który nie jest aż tak katolicki. Inaczej się tu rozmawia na wiele tematów, mniej jest oczekiwań ze strony rodziców – mówi. Irlandię lubi też za to, że można tam zarobić. Przerzucając paczki na poczcie przez kilka tygodni przed świętami, zarobiła na wakacje: teraz w Polsce i Austrii, potem będzie Azja. Podróżuje z chłopakiem. Stuprocentowym Irlandczykiem z pasją do języków, jednym z nich jest polski. Nieźle już sobie z nim daje radę, to dzięki niemu obudziło się we mnie zamiłowanie do polskiej literatury – mówi. – Ale z językiem to różnie bywa. Z siostrą rozmawiam często po angielsku, bo jest szybciej. Tylko przy babci trzeba się starać – śmieje się. Ale początki wspomina jako trudne. – Marzyłam, żeby jak najszybciej skończyć osiemnastkę i wrócić do kraju. Dziś myślę, że trafiłam idealnie. Irlandia jest piękna, czyste powietrze, ludzie są naprawdę otwarci. Mamy tu mnóstwo obcokrajowców z całego świata, to nasi sąsiedzi, koledzy ze szkoły, z pracy, fryzjerzy, szefowie. Nie wyobrażam sobie irlandzkiego polityka, który staje na mównicy i zwala winę na imigrantów, nie chce ich wpuszczać, tak jak się to dzieje w wielu krajach europejskich. Tutaj byłby wygwizdany – mówi. Do gustu przypadł jej też system edukacji, dużo przyjemniejszy dla ucznia. – Mamy kampus, nie ma tak jak w Polsce, że uniwersytet jest rozsiany po całym mieście. Dzięki temu tworzy się społeczność. Wieczorne spotkania, gry planszowe, rozmowy, a przy stole student socjologii, astronomii, matematyki, wychowania fizycznego – dodaje. Czytaj też: Unia Europejska. Od Ligii Narodów do Brexitu",,
Znany Lekarz miliarderem. Jak młody Polak stworzył największą na świecie wirtualną placówkę medyczną?,"Internetowe start-upy to jego żywioł. Jeden z nich, serwis DocPlanner, jest dziś największą na świecie wirtualną placówką medyczną.","Serwisy, które umożliwiają pacjentom znalezienie lekarza, sprawdzenie opinii o nim i zarezerwowanie wizyty online, działają w większości krajów od lat. Dlaczego więc inwestorzy z całego świata akurat w biznes zarządzany z Warszawy pompują coraz większe pieniądze?               Nie chciał jednak zaczynać od zera. Padło na istniejący od ponad trzech lat serwis ZnanyLekarz.pl, bo jego twórca Marek Wróbel, miał w planach długi pobyt w Chinach. Gralewski dogadał się z nim w kwadrans i za kilkaset tysięcy złotych stał się właścicielem serwisu. Po dwóch latach ZnanyLekarz.pl miał już prawie połowę udziału w polskim rynku wizyt lekarskich umawianych przez internet. Zwiększono go radykalnie, gdy wprowadzono elektroniczny grafik rezerwacji wizyt. Ale dla niespełna 30-letniego wtedy Gralewskiego jest oczywiste, że sukces w takim biznesie zależy od jego skali globalnej. I jako rasowy start-upowiec skupia się na zdobywaniu kolejnych przyczółków, a nie na zyskach. Pierwsze klony swego serwisu, choć uwzględniające lokalną specyfikę, stworzyli w Czechach i na Słowacji. Już tą wstępną fazą ekspansji warszawski start-up zwrócił uwagę aniołów biznesu i funduszy venture capital, otrzymując od nich milion dolarów. A potem zaczyna się swoiste, biznesowe perpetuum mobile – kolejne podboje zagraniczne, już pod szyldem DocPlanner. Od 2014 r. zdobywa sukcesywnie rynek Francji, Niemiec, Włoch, Szwecji i Rosji, a na koncie lądują następne 3 mln dol. Wielokrotnie większe kwoty pojawiają się, gdy start-up zaczyna kupować podobne, dominujące na swych rynkach serwisy e-medyczne. W 2014 r. ich łupem pada turecki Eniyihekim, pozwalający rezerwować wizyty lekarskie w prawie 70 miastach. Rok później połknęli włoski serwis dentystyczny. Na te inwestycje z nadwyżką starczyło kasy zebranej od inwestorów w trzeciej rundzie (10 mln dol.). Pieniądze z kolejnej, dwa razy większej, przeznaczyli na największy dotąd deal – przejęcie, za ok. 100 mln zł, hiszpańskiego potentata Doctoralia.com, obecnego na trzech kontynentach, mocnego zwłaszcza w Brazylii, Meksyku i Argentynie. Hiszpanie długo się opierali, dość stereotypowo postrzegając polską kulturę biznesu. Dali się przekonać na plaży w Barcelonie, gdzie z ekipą Gralewskiego wypili sporo wina. Wchłonięcie w 2016 r. tej firmy nie tylko otworzyło DocPlanner furtkę na południowoamerykański rynek usług e-medycznych. Od tej pory w środowisku inwestorów DocPlanner jest uznawany za prawdziwie globalnego gracza. Obecnie są już numerem 1 w tym biznesie, choć ich udział w rynku, skrajnie rozdrobnionym między ponad 400 podobnych serwisów, to tylko drobne procenty. Ale głównych rywali – hinduski Practo, francuski Doctolib czy amerykański ZocDoc – coraz wyraźniej dystansują. Mają parokrotnie więcej użytkowników, ok. 17 mln w ponad 30 krajach. W co trzecim są liderem rynku, od Turcji, przez Włochy, Hiszpanię, Czechy po kraje Ameryki Południowej. W Polsce serwis ZnanyLekarz.pl odwiedza miesięcznie ponad 3,5 mln osób. DocPlanner zarabia przede wszystkim na abonamencie opłacanym przez lekarzy, którym za 30-50 euro miesięcznie nie tylko ułatwiają pozyskanie pacjentów, ale też organizują cały system rezerwacji i odwoływania wizyt. Na całym świecie taki abonament opłaca już ponad 30 tys. lekarzy, z czego ok. 40 proc. to polscy specjaliści. Na wizyty u nich umawiają się głównie młodsze pokolenia rodaków, z dużych miast, w zdecydowanej większości aktywne zawodowo kobiety. Rzecz jasna bezpłatnie. Gralewski nie jest pracoholikiem, dużo czasu poświęca rodzinie, ale na laurach nie zamierza spoczywać. Pozyskane w maju 80 mln dol. zamierza wykorzystać na umocnienie pozycji na głównych rynkach, technologiczne i informatyczne doskonalenie serwisu i globalny marketing. Ale w głowie ma też rzadko jeszcze na świecie stosowaną formę usług e-medycznych w postaci konsultacji online pacjentów z lekarzami. Nie bez powodu DocPlanner zainwestował w warszawski start-up Telmedi.co, najbardziej zaawansowany w tej dziedzinie. 35-letni biznesmen liczy, że za rok, góra dwa grupa, którą zarządza, będzie miała około 100 mln dol. rocznych przychodów. W tym biznesie to na tyle dużo, że DocPlanner jest głównym kandydatem na pierwszego polskiego „jednorożca”, jak na rynku określa się technologiczne start-upy o wartości przynajmniej miliarda dolarów. Dołączyłby tym samym do internetowej elity z Doliny Krzemowej.",,
„Tutaj lekarz to biznesmen. Za odmowę ratowania życia nikt go nie zlinczuje”,"O to, jak wygląda życie w kraju z najdroższą na świecie ochroną zdrowia, zapytaliśmy Polkę mieszkającą w Nowym Jorku.","– To, na czym polega amerykańska ochrona zdrowia, najlepiej streszcza pewien dowcip o wymianie biodra – mówi Magdalena Muszyńska-Chafitz, od 10 lat mieszkanka Nowego Jorku, autorka bloga LittleTownShoes.com. – Brzmi on tak: jak porównać koszt operacji wymiany biodra w USA i Hiszpanii? W Stanach ta operacja kosztuje ok. 40 tysięcy dolarów. Co zrobić, żeby w Hiszpanii zapłacić tyle samo? Trzeba by tam polecieć, wymienić biodro prywatnie, żyć w Madrycie przez dwa lata, wziąć udział w gonitwie byków, uszkodzić sobie to biodro jeszcze raz, ponownie wymienić (też prywatnie) i jeszcze zapłacić za bilet powrotny do USA. Dopiero wtedy jest szansa, że koszty poniesione w Europie dorównają kosztom tego zabiegu w USA.",,
Chińczycy zgotowali Ujgurom piekło. Są nadzorowani nawet we własnych domach,"Na zachodnich rubieżach Chiny prowadzą bezlitosną kampanię przeciw Ujgurom. Co najmniej milion ludzi siedzi w obozach niewolniczej pracy. Ci, którzy zostali w domach, muszą przyjąć pod dach Chińczyków.","Pierwsze informacje o masowych aresztowaniach członków tej muzułmańskiej mniejszości z prowincji Sinciang pojawiły się w 2018 roku. Prześladowania trwają do dzisiaj. Świadkowie opowiadają, że powodem zatrzymania może być noszenie burki, zbyt długiej brody, chodzenie do któregoś z nieuznawanych przez władze meczetów, oglądanie zagranicznych programów religijnych, a nawet posiadanie w pamięci telefonu jakiegoś „podejrzanego” wersetu z Koranu.",,
Czy Polska jest skazana na niemal plemienną walkę przeciwników i zwolenników obecnej władzy?,"Niedawno słyszałem, że łączy nas też hasło: „Precz z Kurskim”. Przy czym jedni chcieliby przepędzić Jarosława Kurskiego, który kieruje „Gazetą Wyborczą”, a drudzy jego brata Jacka, który rządzi w TVP – mówi psychiatra i psychoterapeuta prof. Bogdan de Barbaro.","PROF. BOGDAN DE BARBARO: – Jeśli spojrzeć na sytuację społeczno-polityczną, jestem umiarkowanym pesymistą. Zbyt dużo wokół chaosu, kłamstw i niesprawiedliwości, by móc liczyć na to, że będzie lepiej. Jednak patrząc na sytuację z punktu widzenia egzystencjalnego, nie tracę optymizmu. Po pierwsze: nie z takich kataklizmów ludzie się podnosili. Po drugie: można to, co się dzieje wokół nas, uznać za rodzaj wyzwania. To, czy sobie poradzimy, w dużym stopniu zależeć będzie od tego, jak każdy z nas samego siebie potraktuje, czy wykona pracę wewnętrzną, dzięki której nie da się porwać nienawiści, pesymizmowi, nihilizmowi, pokusie emigracji wewnętrznej. W tym sensie wierzę, że to, co się dzieje w kraju, może pomóc – przynajmniej części z nas – budować wewnętrzną dojrzałość. Kiedy, jeśli nie w trudnej sytuacji, powinniśmy sobie stawiać pytania: jak mam się zachować? Jak mam to, co się dzieje, zrozumieć i przeżywać? Co robić, żeby to mnie nie zniszczyło?",,
Co czytać przez święta? Poleca Piotr Bratkowski,"Kiedy goście już pójdą do domu – przypomnisz sobie, że najlepszy patent na świąteczny wypoczynek to wygodny fotel i dobra książka. Droga Czytelniczko / Drogi Czytelniku – mam kilka propozycji.","Gdybyś chciał przeczytać nową powieść, o której wszyscy – słusznie zresztą – mówią, sięgnij po „Czarne słońce” Jakuba Żulczyka. To niby opowieść o przyszłości, dystopia – ale taka, która czai się tuż za rogiem. Powieść o Polsce, którą rządzi Ojciec Premier, zaś jego pozbawionymi wszelkich praw wrogami są wszyscy o odmiennych poglądach lub odmiennym wyglądzie. Zaś ich eliminacją trudni się Gruz, lider neonazistowskiej bojówki. Nie jest to przyjemna lektura, ale jeśli podobał Ci się „Siwy dym” Ziemowita Szczerka lub „Ale z naszymi umarłymi” Jacka Dehnela, nową powieść autora „Ślepnąc od świateł” połkniesz w okamgnieniu.",,
"Razem na scenie i w życiu. O pasji, pracy i życiu na oucie opowiadają Justyna Łagowska i Jan Klata","Ludzie myślą, że żyjemy na jakiejś krawędzi, na wulkanie. A my po prostu potrzebujemy takiej intensywności – mówią Justyna Łagowska, scenografka, i Jan Klata, reżyser, od 21 lat razem na scenie i w życiu.","JAN KLATA: Premiera jest jak maraton. Dwa ostatnie tygodnie nie myśli się o niczym innym, spinka całego organizmu, po czym, gdy dobiegnie się do mety, następuje zjazd. Organizm musi zrzucić napięcie psychiczne i fizyczne, bo ten nasz kilogram z kawałkiem galaretki w głowie wysysa energię z całego ciała.                  Justyna: Na studiach. Jasiek miał epizod studiowania w PWST w Warszawie, gdzie miałam zajęcia ze scenografii. Na początku nie było to wielkie zafascynowanie, ale potem dzięki ciężkiej pracy jakoś się udało (śmiech). Justyna: Nie, jego. Jan: Przyjechałem do Warszawy z Krystianem Lupą i spektaklem dyplomowym studentów krakowskiej PWST. To był „Płatonow” Czechowa, a ja byłem asystentem Lupy i udało mi się przekonać Justynę nie tylko do jego teatru, ale i do jego asystenta. Justyna: Można rzec, że uwiódł mnie na Krystiana Lupę. Jan: A potem hartowała się stal – przez pięć lat mojego bezrobocia. Trudno powiedzieć, że związanie się ze mną było dla Justyny ruchem karierowym. Justyna: Ustaliliśmy, że to moja najlepsza inwestycja długoterminowa. Jan: Byłaś nieprawdopodobnie cierpliwą inwestorką. O żelaznych nerwach. Trzymałaś spadające aktywa przez tyle lat. To się niezwykle rzadko zdarza na giełdzie. Justyna: W odróżnieniu od Jaśka, ja pracowałam. Zrobiłam spektakl jako scenograf i zarobione pieniądze zainwestowałam w podróż poślubną, bo ten Paryż sobie wymarzyłam. Jechaliśmy autobusem prawie całą dobę. A potem chodziliśmy po ulicach Paryża, wąchając zapachy francuskiej kuchni, bo było nas stać tylko na bagietkę. Jan: I tanie wino z kartonu, które zresztą bardzo nam wtedy smakowało. Rezydowaliśmy w tak wytwornym hotelu, że omal nie zapadłem niczym Chopin na gruźlicę, bo pod wykładzinami był jakiś grzyb albo inny wróg, który wyrywał mi płuca. Kaszlałem całe noce. Justyna: Ale chodziliśmy oglądać spektakle. Jan: To był czas mistrzostw świata w 1998 roku i Francuzi wymyślili, że przy okazji piłki nożnej zrobią też coś dla kultury. Słusznie. Na przedmieściach Saint Denis, gdzie parę lat wcześniej rozgrywały się sceny znane z filmu „Nienawiść”, dawano całkiem niezłe spektakle. Przedzieraliśmy się przez te blokowiska i nikt nas nie zaczepiał, bo na pierwszy rzut oka było widać, żeśmy biedni. Justyna: Oj biedni, biedni. Miałam wyjściowe buty kupione w lumpeksie na placu Szembeka, tak pokręcone, że na przedstawieniu Boba Wilsona, guru amerykańskiej awangardy teatralnej, jakaś Japonka zapytała, gdzie je kupiłam w Paryżu. Jan: Potem wróciliśmy do Polski i przez pięć lat odbijałem się od drzwi kolejnych teatrów. Zaliczyłem ponad dwadzieścia. Towarzyszyło temu ambiwalentne uczucie przyglądania się błyskawicznym karierom kolegów. Justyna: Nie poszedł, bo nie miał pieniędzy na wykupienie zaproszenia. Kosztowało 200 zł. Jan: Nie czułem się częścią generacji sukcesu. Kiedy zdawałem na prawo i przez dwa lata je studiowałem na Uniwersytecie Warszawskim, wszystko było fajnie. Należałem do formacji umysłowej, która zmieniała Polskę na lepsze. Potem wybrałem teatr, przeniosłem się na studia do Krakowa i na skutek tych życiowych przemian trochę odpadłem. Zdarzało się spać na ławce na Plantach. Zdarzało się pożyczać na chleb. Dziś mogę powiedzieć, że taki kierunek rozwoju jest właściwy, a na pewno lepszy niż szybki strzał na początku, a potem tylko patrzenie w tył. Justyna: Daje punkt odniesienia. Jan: Jeśli przez pięć lat marzyłem o tym, żeby iść na próbę do teatru, to dziś idąc na próbę, nigdy nie myślę, że idę do pracy. Idę robić spektakl. Idę robić coś, o czym marzyłem przez lata bycia na oucie. Jan: Spakowaliśmy walizki, zabraliśmy miesięczną córkę, starsze bliźniaczki zostały z rodzicami Justyny i pociągiem pojechaliśmy osiem godzin na koniec Polski. Dostałem szansę w teatrze, który należał wcześniej do najgorszych w Polsce, ale dzięki Piotrowi Kruszczyńskiemu trafił do czołówki najlepszych. Kruszczyński nie bał się ryzykować. Dzięki temu wiem, że trzeba być w życiu gotowym, aby spakować walizki i podejmować wyzwania, a nie tylko próbować układać się z tłustymi kotami. Justyna: Dlatego teraz próbujemy przekonywać młodych ludzi, że nie tylko Warszawa daje szansę. Wszystkim się wydaje, że tu można zrobić wszystko, ale czasami warto jechać dalej i znaleźć tam nową energię. Utwierdzanie się w przekonaniu, że tylko w Warszawie dzieją się ważne rzeczy i nie warto stąd wystawiać nosa, bywa zgubne. Jan: Tak się składa, że Olga Tokarczuk oglądała nasze spektakle w Wałbrzychu i we Wrocławiu. Justyna: Warszawa jest dla nas naturalnym miejscem do życia, tu się urodziliśmy, tu chodziliśmy do szkół, tu do szkół chodzą nasze córki. Ale nie jest to jedyne miejsce, w którym warto pracować. A pokusa, aby tak myśleć, bywa wielka. Jan: Namawiamy je, aby raczej miały jakąś normalną pracę. Justyna: Najmłodsza kiedyś powiedziała, że za żadne skarby nie chce pracować tak jak my. Mimo to myślę, że wszystkie trzy są w pewnym stopniu zafascynowane teatrem. Szczególnie gdy były młodsze i spędzały z nami sporo czasu za kulisami, podglądały w garderobach przemiany zwykłych kobiet w księżniczki. Jan: Peruki, kostiumy, wyjazdy na zagraniczne festiwale. Pamiętam, jakie były szczęśliwe, gdy ze „Sprawą Dantona” jechaliśmy razem do Paryża. Trochę tego świata z naszym teatrem zwiedziły. Justyna: Potem zaczęły dorastać i dostrzegać cenę, jaką płaci się za takie życie. Na pewno jednak zobaczyły też, jak bardzo intensywnie mogą ludzie ze sobą żyć. Jaki rodzaj wspólnoty potrafią ze sobą stworzyć. Starsze córki mają dziś 18 lat. Młodsza właśnie skończyła 17, wybór życiowej drogi przed nimi. Jan: Gdy byłem dyrektorem Starego Teatru i mieszkaliśmy w Krakowie, uczestniczyły w protestach – zarówno tych dotyczących teatru, jak i tego, co działo się w Polsce rządzonej przez PiS. Było to dla nich, jak sądzę, doświadczenie formujące. Raz, gdy staliśmy na Rynku w czasie demonstracji w obronie demokracji, ludzie zaczęli nagle skandować: „Stary Teatr ma być wolny!”. Popatrzyły na nas z dumą. Przeszły przyśpieszoną szkołę życia i mam nadzieję, że nie zaraziło ich to cynizmem. Jan: Przeprowadzka do Krakowa jest trochę jak emigracja za granicę. Justyna: Przyjechały młode dziewczyny i okazało się, że zarówno one, jak i młodzież krakowska mają z tym problem. Pierwszy raz w życiu zetknęły się z tym, że z zasady, na pierwszy rzut oka, cię nie lubię. Jan: Na dodatek ciągnęło się za nami – bo ja stałem się dla władzy wrogiem ludu – odium propagandowe. Justyna: Wiele jednak w ciągu tych trzech lat mieszkania w Krakowie udało się zmienić. Nawiązały przyjaźnie, ich koledzy zaczęli chodzić do Starego na spektakle. Nauczyciele również. Jan: Nie jesteśmy chłopami pańszczyźnianymi przypisanymi do ziemi. Czasy, gdy zaczynało się pracę w jednym teatrze, przechodziło w nim ciąg jubileuszy i odchodziło z niego w godności profesorskiej na emeryturę, dawno minęły. Myślę, że córki dzięki doświadczeniu krakowskiej emigracji doceniły możliwość mieszkania w Warszawie. Jan: Czas pokaże, ile z tego zostanie. W ludziach, w spektaklach, które będą robić. Nie pielęgnuję w sobie straty, tym bardziej że w wymiarze osobistym naszego pięcioosobowego stadka to było doświadczenie, które uświadomiło – córkom zwłaszcza – że czasami trzeba się w życiu za czymś opowiedzieć, trzeba zaryzykować. Jan: Tekst Iwaszkiewicza, za którym podążamy, to historia miłosna, więc w tym sensie nie jest to detonacja nastrojów społecznych. Ale w rzeczywistości to opowieść o tym, jak działa zło. W jakiej relacji ze złem pozostaje instytucja silniejsza niż instytucje państwowe, bo trwająca od setek lat, czyli Kościół katolicki, co – przypomnę – z greckiego znaczy powszechny, a co – jak nazwa partii Prawo i Sprawiedliwość – stało się oksymoronem. Powszechny to przecież niewykluczający, dla każdego. I jeśli w ten sposób odczytamy spektakl, jako opowieść o tym, jak bardzo ta powszechna instytucja potrzebuje zła do swego funkcjonowania, jak na nim żeruje, chytrze to zło dystrybuując, i jak jej członkowie, niezależnie czy w habitach, czy owieczki zwykłe, urządzają innym świat w imię wyimaginowanego lub zaprogramowanego zła, to rzeczywiście temat okazuje się bardzo aktualny. Justyna: I jest bombą do zdetonowania. Jan: Zrobić satyrę na Kościół katolicki jest bardzo łatwo i niczego to nie zmienia oprócz zwiększenia dobrego samopoczucia twórców. Mnie takie działania nie interesują. Tym spektaklem idziemy w poprzek oczekiwań liberalnej inteligencji w stosunku do skandalizującego reżysera, ofiary reżimu, który został przygarnięty na symboliczną wyspę wolności, za jaką uchodzi teatr Warlikowskiego w Warszawie. Ten spektakl ma budzić konfuzję, być niewygodny dla naszej bańki zarówno estetycznie, jak i ideologicznie. Jan: Na przykład. Nie chcę w tym spektaklu tylko utwierdzać widzów w tym, do czego są przekonani. Chcę prowokować do myślenia innego niż dotychczas. Aby zadali sobie pytanie, czy w swojej tolerancji nie zaczęli wykazywać się brakiem tolerancji dla wrogów tolerancji? A tym samym nie stali się fanatyczni? Justyna: Powstają getta. W tych gettach wyrastają nasze dzieci, pokolenia jeszcze bardziej odklejone od rzeczywistości. Jan: Co prowadzi do mentalnej wojny domowej. Ludzie, którzy teoretycznie posługują się tym samym językiem, praktycznie przestają się rozumieć. I można powiedzieć: wojnę zaczęła tamta strona, więc nam pozostaje tylko się bronić. Tyle że w taki sposób robimy dokładnie to, czego tamta strona oczekuje. I jest to ich zwycięstwo. Zwycięstwo zła. Jan: Pytasz, czy Jezus odnalazłby się w dzisiejszym Kościele katolickim? To jasne, że odpowiedź brzmi negatywnie. Justyna: Uważasz, że by go ukrzyżowali? Jan: Nie wiem, co by zrobili, ale w tej wszechprzytulającej strukturze katolickiej nie ma dla niego miejsca. Justyna: Rozmawiamy wyłącznie o społeczno-politycznym przekazie „Matki Joanny od Aniołów”, a przecież tam są ważniejsze rzeczy. Justyna: Miłość oczywiście. Bo ja zawsze namawiam Jaśka, żeby robił spektakle o miłości. Jan: I optymistyczne. Tyle że o „Matce Joannie od Aniołów” trudno powiedzieć, że jest opowieścią optymistyczną, ale miłość jest w niej niewątpliwie. I demony. Oraz pytanie: kto stworzył świat – Bóg czy Szatan? Jan: Nie zawsze można kupić, bo czasami cały nakład jest wyprzedany. W Katowicach powstaje szkoła egzorcystów. Gdyby PKB naszego kraju przyrastał tak jak liczba egzorcystów, to Mateusz Morawiecki byłby w siódmym niebie. Jan: Na rozdrożu. Bo na rozdrożu ukazuje się Szatan. Justyna: Dlatego na rozdrożach stawiali kapliczki i krzyże. Żeby chronić przed pokuszeniem i wyborem złej drogi. Gosia Gorol, która gra matkę Joannę, powiedziała coś pięknego. Przygotowując się do roli, nie oglądała filmików o egzorcyzmach, nie szukała w sobie diabła, szukała dobra. Jan: I to dopiero wygląda demonicznie! Justyna: Dla mnie w tym spektaklu najważniejsze pytanie dotyczy tego, co człowiek jest w stanie poświęcić dla miłości. Jan: Odpowiedź: trzeba zabić dwie niewinne ofiary. Idę więc po siekierę (śmiech). Justyna: Tak właśnie wyglądają nasze rozmowy. Ja próbuję powiedzieć, że miłość to poświęcenie siebie dla drugiego człowieka, a on wyjeżdża z siekierą. Jan: Istnieje i to jest najgorsze. Justyna: Istnieje i to jest najpiękniejsze. Jan: Rozmawialiśmy o tym z aktorami po próbach generalnych. W spektaklu pojawia się hymn św. Pawła o miłości. Oficjel z personelu naziemnego Kościoła, wypizdrzony jak ikona watykańskiej mody kard. Raymond Burke, wygłasza tekst listu do Koryntian, który kończy się słowami: „Miłość nigdy nie ustaje”. I tu jest między nami dwugłos, bo ja uważam, że to jest właśnie przekleństwem. Justyna: Jest błogosławieństwem. To, że miłość nigdy nie ustaje, jest paliwem do życia. Jan: Słowo wykorzystywane w nadmiarze staje się swoim przeciwieństwem. Przestajemy je słyszeć. Przestajemy rozumieć. To także spektakl o nadużywaniu słów. Justyna: W rolę kardynała wygłaszającego hymn o miłości wciela się Wojciech Kalarus. To on 21 lat temu czytał list do Koryntian na naszym ślubie. Na szczęście w zupełnie innej interpretacji. Czytaj też: Jan Klata: Kaczyńskiego, Gowina i Glińskiego dawno już nie będzie, kiedy hodowane przez nich potwory się obudzą",,
"OPINIA
Jak antysemityzm stał się narzędziem walki w brytyjskiej Partii Pracy","Czy brytyjska Partia Pracy jest antysemicka, a jej przywódcy z Jeremym Corbynem na czele tolerują świadomie antysemickie zachowania? Takie zarzuty stały się jednym z tematów zakończonej właśnie kampanii wyborczej w Wielkiej Brytanii. I narzędziem wewnątrzpartyjnego konfliktu dzielącego Partię Pracy.","Dan Carden to radykalny młody zwolennik Corbyna, pełniący w jego gabinecie cieni funkcję Ministra d.s. Rozwoju Międzynarodowego (urząd nieco odmienny od MSZ, skupiający się na pomocy dla innych krajów oraz zagranicznych organizacji społecznych i politycznych). W marcu 2018 r. 33-letni polityk, wracając prywatnym busem z Cheltenham Festival (impreza jeździecka będąca także okazją do prowadzenia politycznych kampanii) śpiewał wraz z rozbawionymi partyjnymi towarzyszami „Hej Jude” Paula McCartneya przerobione na „Hey Jews” („Hej Żydzi”).",,
Mało komu ze świata zależy na romskich dziewczynkach,"W Polsce w XXI wieku czystość kosztuje ekstra, więc starsze kobiety muszą stwierdzić jej dziewictwo. W najlepszym wypadku zabierają ją do ginekologa. Zazwyczaj jednak robią to tak, jak nakazuje tradycja, ręcznie. Nastoletnia Romka nie ma w życiu łatwo. Szczególnie jeśli mieszka w dużym mieście, chciałaby się uczyć, wychodzić z domu sama i nie rodzić dzieci.","Warszawa. Siedzę z dwiema dwunastoletnimi Romkami w holu Teatru Powszechnego. Na budynku wisi baner z napisem: „Feminizm, nie faszyzm! Miasto kobiet”.                     Z Rosą, poznaną jeszcze w szkole w Niemczech (rząd nie wypłaca socjalu, jeśli dziecko się nie uczy), było inaczej. Jej rodzice handlują starociami z Anglii. W Wielkiej Brytanii mają dwa mieszkania (socjalne, od państwa), które wynajmują Polakom. „Bogaci są – pisze Sara. – Każdy chciałby wejść do takiej rodziny. Najłatwiej przez ślub. No i porwał taki jeden Rosę. Na festiwalu cygańskim w Gorzowie Wielkopolskim. Szła do toi toia, wyjątkowo bez matki, złapał, wepchnął do samochodu. Posikała się ze strachu na tapicerkę. Rodzice zrobili im potem huczne wesele (wbrew zasadom, bo porwane na to nie zasługują), dali pieniądze, wysłali do wujka w Niemczech. I teraz ona siedzi w domu, w ciąży, a on załatwia od Turków podróbki dywanów, które potem jego matka sprzedaje w K.”. Z Rosą kontaktu brak. Odkąd wyjechała do Niemiec, zniknęła ze świata, czyli pokasowała konta na FB i Instagramie. Poznań. Dom Anny Markowskiej, szefowej Fundacji Bahtałe Roma, czyli Szczęśliwi Cyganie, działającej m.in. na rzecz edukacji Romów. Markowska opowiada, jak wejście do Unii Europejskiej zmieniło życie nastoletnich Cyganek. – Na emigracji Romowie się jednoczą. Wracają do Polski z nowymi znajomościami i nawykami. Liberalni robią interesy z ortodoksyjnymi. I często, żeby im się przypodobać, przejmują ich zasady. Wszystko kosztem dziewczynek, które nie tylko mogą coraz mniej, ale też, jako dojrzewające kobiety, stają się nieczyste i zagrażające. Markowska pamięta taką scenę: jedno z miast europejskich, spotkanie Romów, suto zastawiony stół. Przy nim liberalni i ortodoksi. Obok przechodzi nastoletnia dziewczynka. Ktoś zauważa, że dotyka stołu rąbkiem długiej spódnicy. Obrus ze wszystkimi potrawami ląduje w koszu. Wina nastolatki, jest nieczysta, nie powinna nawet zbliżać się do stołu. Inna scena: Warszawa, dziewczynka z grupy mniej ortodoksyjnej (ścisły umysł, w szkole szóstki z informatyki) jest szykowana na żonę dla ortodoksa. Czystość kosztuje ekstra (rodzina męża płaci rodzinie nastolatki), więc starsze kobiety muszą stwierdzić jej dziewictwo. W najlepszym wypadku zabierają ją do ginekologa. Zazwyczaj jednak robią to tak, jak nakazuje tradycja, ręcznie. Duże miasto na południu Polski. Nowoczesny dom z panelami słonecznymi na dachu. W nim nastoletnia Romka rodzi dziecko. W myśl prawa romanipen przez kilka tygodni po porodzie nie może jeść ani spotykać się z innymi. Wariuje, zamknięta z niemowlęciem w pokoju. Młody mąż nie może jej pomóc, bo dopiero po miesiącu może wziąć na ręce własne dziecko. O nastoletnich, zamykanych przed światem Romkach Markowska mogłaby opowiadać długo, ale tu trzeba ważyć słowa. Na dziewczynki nie może paść cień podejrzenia, że donoszą na swoich. – Ale one nawet nie wiedzą, do kogo miałyby pójść ze skargą – mówi mi Zet (prosi o anonimowość) ze stowarzyszenia działającego na rzecz Romów. – Romanipen zabrania wynoszenia własnych spraw poza społeczność. Działa wprawdzie sąd romski, ale nie słyszałam, żeby zajmował się sprawami dziewczynek molestowanych, gwałconych czy zmuszanych do małżeństw z chłopcami z bliskiej rodziny. Poza tym dziewczynki widzą, jak żyją ich matki, i nie wierzą, że mogą żyć inaczej. Zet rozmawiała niedawno na Skypie z czternastoletnią Zafirą (mieszka u kuzynów, którzy pracują na taśmie produkcyjnej w Szwecji). Matka wychowywała ją sama, ojciec odszedł, kiedy miała osiem lat. Nie płaci na nią alimentów. Formalnie nie byli małżeństwem, ale też kobieta nigdy nie poszłaby do sądu przeciwko mężczyźnie. – Rodzina by się nas wyparła – mówiła Zafira. – A kobieta sama nic nie znaczy i sama sobie z niczym nie poradzi. Anna Markowska stara się przekonać młode Romki, że ich jedyną szansą na niezależność jest nauka. – I coś się zmienia – mówi. – Niedawno do podstawówki dla dorosłych zgłosiła się 18-letnia Romka. Dziewica. Analfabetka. Nie umiała się nawet podpisać, ale chciała się uczyć. Zorganizowaliśmy więc wszystko, żeby umożliwić jej naukę, jednocześnie nie łamiąc zasad. W praktyce wyglądało to tak: dziewczyna siedziała w ostatniej ławce z nauczycielem, który uczył ją czytać, pisać i liczyć, a w sąsiednich ławkach siedzieli członkowie jej rodziny. Pilnowali, żeby nie było zgorszenia. Po dwóch latach skończyła podstawówkę. – I wyszła za mąż za Roma z Niemiec – mówi Markowska. – Okazało się, że wykształcenie stało się jej dodatkowym atutem. Niewykorzystanym, bo szybko urodziła dzieci, wycofała się ze świata. Warszawa. Teatr Powszechny. Żegnam się z Wiriginią i Zuzą. – Będziemy jak Viki Gabor – obiecują. – Będziemy się rozwijać. Zuza zamierza zostać piosenkarką. Wiriginia prezenterką w „Dzień dobry TVN”. Babcia odprowadza je do domu, a ja spotykam się z kulturoznawczynią i romolożką, dr Agnieszką Caban. Przeglądamy internetowe wpisy o Viki Gabor. W nich hasła o szwabskiej Cygance, krytyka garnituru, w którym wystąpiła na Eurowizji Junior („dlaczego nie spódnica?!”), pytania, kiedy przestanie śpiewać i zacznie „rodzić dzieci Cyganom”. – Mało komu ze świata zależy na romskich dziewczynkach – mówi Agnieszka Caban.– A one żyją w kilku moralnych gettach. Pierwsze to ortodoksyjna rodzina, której zależy, żeby były przydatne i posłuszne. Druga to społeczeństwo większościowe, które chce zatrzymać je w stereotypie małej, wdzięcznej Cyganeczki. Niewielu – nawet tak fenomenalnie uzdolnionym jak Viki Gabor – udaje się wytrwać na swojej ścieżce. Agnieszka Caban opowiada o tych, które się starały. Czternastolatka, wybitnie uzdolniona muzycznie, dostaje wsparcie (stypendium), wygrywa konkurs. Ma piękny głos, ale fundusze się kończą. Rodzina jest biedna, nie stać jej na inwestowanie w naukę emisji głosu, wyjazdy itd. Dwa lata później wydaje ją za mąż. Nastolatka znika ze świata. Dziewczyna z bardzo tradycyjnej rodziny uczy się w technikum gastronomicznym, ale jest szykowana do małżeństwa. Wybiera inną drogę: zostaje modelką. Nie do pomyślenia w jej rodzinie. Na portalach społecznościowych hejt (również ze strony Romów, bo odsłaniając ciało, łamie zasady romanipenu), kasuje konta, wycofuje się ze świata Romów. Kariera jednak nie wychodzi. Nie ma też powrotu do starego życia. Wykorzystuje więc stereotyp Cyganeczki i zajmuje się wróżeniem, głównie celebrytom. Przynajmniej w ten sposób dyktuje warunki obu światom, ale do obu nie należy w całości. – Znam też kobietę z doktoratem i dużym dorobkiem naukowym, którą np. podczas wywiadów telewizyjnych dziennikarki proszą, żeby im powróżyła – mówi Agnieszka Caban. – Jakby to była jej największa kompetencja. I moc. Sara z K. pisze do mnie na Messengerze: – Pytałaś, czy jest jakiś plus bycia nastoletnią Cyganką. Otóż jest – mam moc. Pobrudzę faceta, jeśli powiem głośno, że ma mnie pocałować poniżej pasa, dotknę go spódnicą albo butem. Nikt z nim potem nie będzie gadał, nikt nie siądzie z nim do stołu. Będzie wygardzony, dopóki starsi tego z niego nie zdejmą. Wygardzenie dotyczy wyłącznie Romów. Czytaj też: Papież prosi Romów o przebaczenie za dyskryminację i ""znęcanie się""",,
"OPINIA
Tusk chciałby przebudować polską politykę. Ale z „emigracji” może się nie udać","Jeśli ktokolwiek w PiS lub PO liczył na to, że dla Tuska posada przewodniczącego Europejskiej Partii Ludowej będzie luksusową polityczną emeryturą, na której będzie trzymał się z dala od polskiej polityki, to ostatnie dni pokazały jak płonne były to nadzieje.","Pokazuje to wywiad, którego Tusk udzielił we wtorek „Faktom po Faktach” TVN. Nie tylko padają w nim liczne złośliwości pod adresem PiS, ale także stwierdzenia, sugerujące, że Tusk ma dla polskiej polityki bardzo ambitny, daleko zakrojony plan. Problem w tym, na ile przebywając jedną nogą w Europie będzie miał szanse go zrealizować.",,
Krzysztof „Grabaż” Grabowski: „Pokażę tej władzy gest Kozakiewicza”,"Na nowej płycie Pidżamy chcę pokazać władzy gest Kozakiewicza: tak łatwo nas nie złamiecie, nie zniszczycie, choć robicie to w każdej godzinie, i nie myślcie, że o tym nie wiemy – mówi Krzysztof „Grabaż” Grabowski, lider Pidżamy Porno i zespołu Strachy Na Lachy.","NEWSWEEK: Na pierwszej od 15 lat płycie Pidżamy Porno „Sprzedawca jutra” śpiewasz, że „tu trzeba krzyczeć, trzeba się drzeć”.                               Niesamowite. Także dlatego, że to bardzo optymistyczna piosenka, prawda? O tym, że tych wszystkich „onych” pogonimy. - Sami się pogonią, najczęściej to tak się dzieje. Tak czy owak w innych piosenkach jest dużo mniej wesoło: „świat nie umrze z przejedzenia. my umrzemy z nienawiści”. Dlatego mówię, że ta płyta odbija naszą huśtawkę nastrojów. Raz nam się wydaje, że na przykład takiego Banasia „oni” już nie przetrzymają.... - ... a zaraz potem rosną im słupki. Stosując nasze kategorie, to oni, już przecież dawno, politycznie, powinni być pod ziemią. Przy okazji tego typu spraw, po raz kolejny, dowiadujemy się z kim żyjemy. I nie możemy się na to obrażać. Musimy poczekać, bo to kiedyś się musi zmienić. W historii nic nie jest na zawsze, a tym bardziej, takie chybotliwe sytuacje jak teraz. Mamy niezależne media, tyle że tym co głosują na obecną władzę, one nie są do niczego potrzebne. Nie czerpią wiedzy stamtąd, tylko na przykład od księdza. A ksiądz i władza, są obecnie, tak zblatowani jak nigdy, ponieważ jedno bez drugiego utonęłoby momentalnie, więc razem machają szabelkami. Ale twierdzisz, że nie można się obrażać na to jak jest i gdzie żyjemy. - Popełniamy błąd, patrząc na świat z perspektywy dużego miasta. A widzisz, że to nie tam się wygrywa wybory. Tu jest główny dramat pogrzebany. Brak dobrej edukacji, oduczanie ludzi krytycznego myślenia kończy się tym, że ludzie zaczynają wierzyć w prawdy najbardziej proste, będące na bakier ze stanem faktycznym, ale chwytliwe dla ucha. Cesarstwo rzymskie upadło za sprawą barbarzyńców, a to barbarzyńcy dzisiaj znaleźli się na pierwszym planie. I dostali sygnał, że są w porządku, że są solą tej ziemi.. - Wmówiono im, że mogą być dumni z tego jacy są, z tymi powstańczymi kotwicami na bejsbolu, o których śpiewam. Choć te kotwice to nie tylko konsekwencja rządów prawicy, także zaniechań liberałów. Zobacz: Kazik Staszewski: Władza była złem i jest złem W jakim sensie? - Mamy ustanowione prawa, które powinny chronić obywateli przed takimi sytuacjami. Tyle że te nie są egzekwowane. A prawo nieegzekwowane to prawo martwe, śmieciarskie. PiS-owi zaczęło być na rękę rozgrywanie środowisk skrajnych. I te poczuły się ważne. Wielkie tłumy 11 listopada w Warszawie są tego efektem. Najważniejsze święto naszego kraju zostało zawłaszczone przez zbójów, nawołujących publicznie do mordów. Przyznasz, że to dosyć specyficzna próba prowadzenia dialogu społecznego… Mówisz, że to efekt wieloletnich zaniechań. Skąd one się wzięły? - To był efekt kuli śnieżnej. Ekstremizmy zawsze są na początku nieliczne i często lekceważone. Ich sposób widzenia świata jest atrakcyjny dla ludzi bez wykształcenia, nie potrafiących porównywać, nie znających historii. Ludzie często mają chęć uczestnictwa w większej grupie, jakiejś podświadomej hierarchizacji. W latach 20. we Włoszech i 30. w Niemczech to też był efekt śnieżnej kuli. Oni przeżyli ogromny kryzys po I wojnie światowej. My kryzys 2008 roku konfrontowaliśmy z systemem liberalnym, wychodzącym z założenia, że wolny rynek załatwi za nas wszystko. Do pewnego momentu wierzyliśmy, że to będzie ruch w jedna stronę - tylko lepiej. - Tacy jak my, mieli powody w to wierzyć, bo nam się udało. Nie myśleliśmy o tym, którym się nie udało. A to było cale pokolenie urodzone na przełomie lat 80. i 90. Gdziekolwiek by się ruszyli, jakiekolwiek by studia skończyli, to i tak było wszystko pozajmowane. Wyznaczyliśmy im role kasjerów, sprzedawców; nie były to propozycje zgodne z ich oczekiwaniami. Zwłaszcza, że w dzieciństwie obserwowali nasze pokolenie, któremu się bardzo poprawiło. A kogo się bardziej boisz? Tych z bejsbolami, czy tych stojących za nimi, w garniturach? - Szczerze? Tych w garniturach. Ale najbardziej boję się Rosjan. Rosjan? - Tak. Rosja jest na wojnie z całym światem. Skoro oni byli w stanie wpłynąć na wynik wyborów prezydenckich w USA, to strach pomyśleć, co oni mogą zrobić w Polsce. Jeśli można było, przy pomocy trzech klaśnięć w dłonie, zająć Krym? I co zrobił demokratyczny świat? Nic nie zrobił. Dlatego spytałem cię o moc sprawczą twoich buntowniczych piosenek. - No to mówię: my już jesteśmy za starzy, żeby działać powszechnie, zaś najbardziej popularni wykonawcy, zazwyczaj nie potrzebują żadnego słowa, żeby być popularnymi. Ta cała elektronika, tam nie ma przekazu. Są rzeczy, których nie przeskoczymy. Nawet nie wypada próbować, bo byśmy wrócili do Don Kichota, do walki z nieistniejącym wiatrakiem. Z boku mogłoby to wyglądać co najmniej dziwnie. Nieistniejące już dawno rockowe radio Roxy miało słuchalność na poziomie 0, 1 procenta. - No więc o czym my mówimy. Nie wiem czy moje nawoływania mają jakąś skuteczność. pewnie mniej więcej na tym poziomie... Ludzie, w swej masie, są po prostu żądni rozrywki na mniej wymagającym poziomie. Za komuny była jakaś popularność teatru telewizji, kabaretów, bo ludzie nie mieli innych ofert. I umówmy się, że komuna robiła wiochę w informacjach i w polityce, natomiast część kulturalna, śmiem powiedzieć, była lepsza niż teraz. Wróćmy jeszcze na chwilę do płyty: tam oprócz polityki, często występuje słowo „śmierć”. Zresztą pojawia się w najładniejszym tytule piosenki z tej płyty. - „Śmierć z widokiem na morze"". Aha. Czy w miarę, jak się starzejesz, śmierć zajmuje więcej miejsca w twojej głowie? - Każdemu, w miarę rejsu w górę rzeki, zdarzają się częstsze myśli o tym. Śni się Styks i tym podobne, nie do końca fajne rzeczy. A jeszcze, z zupełnie innej beczki, to śmierć się zawsze dobrze sprzedaje w piosenkach. Śmierć, imię żeńskie, słowo rewolucja i jakieś radio. To są takie słowa klucze, które podobno gwarantują sukces w piosence (śmiech). Ja o umieraniu, a ty sobie z tego żarty robisz. To chyba nie jest z tobą tak źle? - No nie tak źle. Największe problemy z własną śmiercią miałem jak skończyłem 40 lat. Dopadł mnie taki bardzo dotkliwy kryzys wieku średniego. Próbowałem się mierzyć z tym zjawiskiem i zupełnie mi to nie wychodziło. Koniec końców wylądowałem u psychiatry, który dobrał mi dobre środki. Jestem na nich do dzisiaj i jestem dużo spokojniejszy. 50-tkę obchodziłem hucznie, radośnie, przez następne 3 dni nie mogłem dojść do siebie. Bardzo mi pomogło dojście do świadomości, że to w sumie ja będę decydował, kiedy skończy się moje życie. Nie ktoś inny, nie lekarz. Chyba, że coś mnie zaskoczy i będę leżał jak warzywo… Od tamtej pory nie myślę już tak drastycznie i natrętnie o śmierci. Tabletki + świadomość = spokój. Czytaj także: Roksana Węgiel. Nareszcie ktoś, kto nie jest polską Grażyną. Wygrywa Eurowizję i śpiewa po angielsku",,
Optymiści od smutnych historii,"Najbardziej interesuje nas sytuacja, kiedy pytanie ekonomiczne staje się nagle kwestią moralną – mówią Jean-Pierre i Luc Dardenne. 6 grudnia wchodzi do kin ich nagrodzony w Cannes „Młody Ahmed”.","Już na początku nowego filmu braci Dardenne tytułowy Ahmed (grany rewelacyjnie przez debiutanta Idira Ben Addiego) jest po drugiej stronie barykady. Nie chce uścisnąć dłoni swojej nauczycielce Inès (Myriem Akheddiou). Bo nie podoba mu się, że jej narzeczony jest „brudnym Żydem”. Z dnia na dzień 13-latek zaczyna negować wszystko, co uznaje za nieczyste: ubiór siostry jest zbyt skąpy, nauczanie arabskiego w szkole z wykorzystaniem popowych arabskich hitów urąga religijnym przekonaniom. – Nie interesowało nas, jak ten chłopiec znalazł się w tym miejscu, bo o narodzinach ekstremizmu religijnego powstało sporo filmów – mówił mi w Cannes Jean-Pierre Dardenne. – Chcieliśmy sprawdzić, czy można zejść ze ścieżki religijnego fanatyzmu, gdy dokonało się zamachu na czyjeś życie? I co miałoby takiemu młodemu człowiekowi jak Ahmed w tym pomóc?             Nawet konstrukcja każdej z opowiadanych przez nich historii jest podobna: bohaterowie są w trudnej sytuacji, w przygnębiającym otoczeniu, ale na końcu jest zawsze jakaś furtka, dająca nadzieję. Bracia Dardenne opowiadają o ludziach przegranych, ale bez sentymentalizmu i grania na ludzkichemocjach. – Pewnie dla wielu osób jesteśmy zaprzeczeniem romantycznego konceptu artysty indywidualisty, który tworzy w samotności – mówi Luc Dardenne. – Ale kino nigdy nie jest dziełem jednej osoby. Nie jesteśmy zresztą pierwszym rodzeństwem, które znalazło wspólną pasję. W kinie byli choćby bracia Taviani. – Jesteśmy do siebie po prostu bardzo podobni. Musimy być, inaczej nie moglibyśmy razem kręcić filmów – dodaje Jean-Pierre.",,
TVP promuje walki organizowane przez ludzi czeczeńskiego satrapy,"Zlecanie mordów politycznych, torturowanie homoseksualistów, ogromna korupcja – prezydent Czeczenii Ramzan Kadyrow zasłynął na świecie jako pozbawiony skrupułów satrapa, który zajmuje szczególne miejsce w sercu Władimira Putina. Nie powstrzymuje to TVP przed transmitowaniem gali mieszanych sztuk walki (MMA) organizowanych przez powiązane z nim czeczeńskie Absolute Championship Akhmat (ACA).","Jak pisze „Gazeta Wyborcza” telewizja publiczna, TVP Sport po raz pierwszy transmitowała odbywającą się w Moskwie galę ACA 27 września tego roku. Kto przegapił nie musi się martwić. Do końca 2020 r. polski widz będzie mógł śledzić transmisję z jeszcze 10 gal ACA. Mało tego, w październiku widzowie telewizji publicznej mogli też oglądać 12-odcinkowe reality show „Best of the Best – Turniej MMA”. Polscy uczestnicy ubiegają się w nim o kontrakt na trzy walki z ACA i 50 tys. zł.",,
Adam Boryczka. Zakochany kurier,To ostatni więzień stalinizmu. Żaden polityczny nie siedział tak długo – aż do drugiej połowy lat 60.,"Adam Boryczka konspirował 15 lat. Przeciw hitlerowcom i przeciw Sowietom. Wpadłw 1954 roku, gdy na własną rękę, bez zgody emigracyjnych przełożonych, przedarł się do Polski. Próbował ustalić, dlaczego antykomunistyczne podziemie poddało się władzy.                                                    21 maja 1955 r. skazano go na trzykrotną karę śmierci. 14 października 1955 r. Rada Państwa zamieniła wyrok na dożywocie. Siedział w celi z generałem Paulem Geiblem, dowódcą policji i SS Dystryktu Warszawskiego. Dwukrotnie podejmował głodówkę. Być może w więzieniu utwierdziłsię w podejrzeniach, że V Komenda to prowokacja. Przecież na rozprawę nie wezwano jako świadków jej rzekomych dowódców, „Wiktora” ani „Kosa”. Czy dlatego tak długo trzymano go za kratami? Komunistycznym tajnym służbom pewnie zależało, aby ludzie nie poznali ich metod działania. V Komenda stała się modelową akcją, opisywaną jako wzór w resortowych dokumentach. Następne pokolenie komunistycznych funkcjonariuszy Służby Bezpieczeństwa zamierzało jeszcze wiele razy skorzystać z metody tworzenia fikcyjnej podziemnej organizacji. Dopiero w listopadzie 1967 r. po apelu wielu wybitnych Polaków Adamowi Boryczce zwrócono wolność. Wciąż go jednak śledzono. Jeszcze przez długi czas był skazany na zapomnienie. Po raz pierwszy wspomniano o jego zasługach wojennych w latach 80. Odszedł 30 kwietnia 1988 r. A co z miłością jego życia, Elżbietą? Zmarła dopiero w 1992 r. Ale od chwili aresztowania Boryczki nigdy się już nie spotkali. Ich historii zabrakło romantycznego zakończenia. Koniec był dramatyczny. Elżbieta nie wyszła za niego, gdy siedział w więzieniu. Nie czekała, aż odzyska wolność. Nawet go nie odwiedzała. Elżbieta właściwie nie była już Elżbietą. Stała się tajnym współpracownikiem o pseudonimie Michalina. Aresztowano ją potajemnie, kiedy jechała z Tarnowa do Krakowa na kurs księgowych. Po trzech dniach przesłuchań 28 grudnia 1952 r. stała się agentką UB. Opowiadała o Adamie Boryczce i więzi, jaka ich łączyła. Wsypała też wielu jego współpracowników. Ubek, który ją werbował, zanotował: „Jest ona religijna, skryta, kontaktów szerokich na terenie Tarnowa nie utrzymuje, choć jest znana, ma nałóg palenia papierosów, cechuje ją nerwowość”. A potem pod dyktando UB pisała ckliwe listy do Adama, prosząc, aby się do niej odezwał. Być może również ta korespondencja skłoniła Adama Boryczkę, aby po ujawnieniu się V Komendy znowu przyjechał do Polski.",,
"OPINIA
Morawiecki wskoczył na falę. W tym osiągnął pewien rodzaj mistrzostwa","Mateusz Morawiecki najczęściej używa słowa „normalność”. Najmniej ma za to pomysłów, jak poradzić sobie z największymi wyzwaniami dla gospodarki.","Sztuka surfowania polega z grubsza na tym, by w odpowiedniej chwili wskoczyć na wznoszącą się falę i utrzymać równowagę. Nie wiem, czy premier Morawiecki uprawia prawdziwy surfing, ale w tym politycznym osiągnął pewien rodzaj mistrzostwa. W przemówieniach jest w stanie tak dobierać oraz ubarwiać dane, by sprawić wrażenie, że Polska wręcz pędzi w forpoczcie zmian. Kiedy podleje to jeszcze ideologicznym sosem i atrakcyjnym cytatem, najlepiej kogoś z panteonu narodowych bohaterów i wieszczów, część publiczności daje się porwać jego wizji, choćby przeczyły jej fakty.",,
Krótki przegląd niespełnionych obietnic z pierwszego exposé premiera Morawieckiego,"Premier Morawiecki wygłosił drugie exposé. Przypominamy, o czym mówił w 2017 roku, co obiecał i czego nie zrealizował.","W pierwszych słowach wystąpienia z 2017 roku premier odwołał się do osiągnięć rządu poprzedniczki Beaty Szydło, zapowiedział kontynuację obranego kursu dobrej zmiany. Deklarował, że pierwszym arcyważnym zadaniem jest służba zdrowia. Podobnie jak w dzisiejszym wystąpieniu, zwrócił się do pacjentów onkologicznych i chorych na serce: „Dwie najczęstsze przyczyny śmierci Polaków to choroby nowotworowe i choroby układu krążenia. 3/4 Polaków odchodzi z tego świata ze względu na te dwa rodzaje chorób. Dlatego trzeba położyć większy nacisk na profilaktykę i leczenie tych chorób, i dlatego też uruchomimy dwa programy, które unowocześnią polską służbę zdrowia. Pierwszy to budowa Narodowego Instytutu Onkologii, który będzie nie tylko miejscem, gdzie skutecznie leczy się nowotwory, ale również prowadzi się nowoczesne badania i terapię. Druga inicjatywa to Narodowy Program Zdrowia Kardiologicznego”. Dziś wiadomo, że żadnej obietnicy rząd nie dotrzymał. Narodowy program Zdrowia Kardiologicznego nie jest realizowany, a Narodowy Instytut Onkologii nie powstał. Zamiast tego w ubiegłym roku zaproponowano projekt Krajowej Sieci Onkologicznej. Zastępczy projekt wywołał wątpliwości wśród pracowników służby zdrowia: „Projekt pilotażu napisali ludzie, którzy odniosą z niego dużą korzyść. To rażący konflikt interesów. Z punktu widzenia chorych ta sieć jest zupełnie bezwartościowa, bo niczego nie rozwiąże. Skończy się zapędzeniem chorych do dużych ośrodków, które już obecnie z trudem sobie radzą” – komentował w OKO.press jeden z najwybitniejszych polskich onkologów prof. Jacek Jassem z Gdańskiego Uniwersytetu Medycznego. Premier w exposé mówił także, że służba zdrowia nie może być prywatyzowana i priorytetem dla rządu jest bezpłatna ochrona zdrowia. Można mieć co do tego wątpliwości, widząc kolejki do specjalistów pracujących w ramach NFZ.",,
Humoreska emigracyjna,"Malcolm xD, Emigracja, reż. Paweł Świątek, Teatr Nowy w Zabrzu",Na listy bestsellerów przebojem wdarła się powieść „Emigracja” autorstwa tajemniczego pisarza ukrywającego się pod pseudonimem Malcolm xD. Autor internetowych historyjek w formie niewyszukanej humoreski opisał w niej wciąż nieodkryte przez rodzimą literaturę doświadczenia młodego emigranta zarobkowego z Polski.,,
"„Przeżyli stan wojenny, to i brexit przeżyją”. Polacy na Wyspach","Nie mam nic do stracenia – mówi Paulina, która przyjechała do Londynu kilka tygodni przed zapowiadanym brexitem. Dominika i Dawida nic nie przekona do powrotu do Polski. Chcą kupić dom i założyć rodzinę","Paulina wysiada z autokaru na dworcu Victorii. Mimo 25-godzinnej podróży z Bydgoszczy jest pełna optymizmu i energii.                       W pewnym momencie oboje mieli dość. – Nasze życie to były raporty zdawczo-odbiorcze i przerzucanie sobie dzieci. Gdy ja kończyłam pracę, to on zaczynał i tak w kółko. Najgorsze było to, że nie widzieliśmy szans na poprawę – opowiada Alicja. Do tego doszły problemy z adaptacją Juniora, który nie nauczył się nigdy polskiego na takim poziomie, aby odbyć z kimś swobodną rozmowę. Dodatkowym aspektem był jego kolor skóry. – Junior lubił wychodzić wieczorami na miasto ze znajomymi. Nigdy nie wiedziałam, czy on mi wróci do domu w jednym kawałku. A odkąd pojawiło się społeczne przyzwolenie na rasistowskie zachowania i przeczytałam w gazecie, że niedaleko pl. Narutowicza, gdzie mieszkaliśmy, pobito turystę o ciemniejszym kolorze skóry, to aż mnie zmroziło – wspomina Alicja. Również Krzyś, starszy z dwójki ich synów, zauważył, że coś się zmienia. – Któregoś dnia zapytał: „Mamo, skoro moja skóra jest brązowa, to dlaczego w przedszkolu mówią na mnie, że jestem czarny?”. Kilka lat później poskarżył mi się, że nie lubi swojego koloru skóry, bo usłyszał od kogoś, że „asfalt powinien leżeć”. Mój syn w wieku trzech lat dowiedział się, że jest inny, a w wieku pięć lat – że jest gorszy. A co by było, gdyby poszedł do szkoły? A to działo się w stolicy, w miejscu, gdzie mieszka intelektualna śmietanka kraju – opowiada Alicja. To wszystko zbiegło się w czasie z chorobą, a potem śmiercią matki Juniora. Gdy wrócił z jej pogrzebu do Warszawy, powiedział do Alicji: „Tam czułem się jak w domu. Przeprowadzamy się”. Dociągnęli do końca roku szkolnego i mimo widma brexitu na horyzoncie latem zeszłego roku przenieśli się do Wielkiej Brytanii. – Nie boję się brexitu, chociaż nie mam brytyjskiego paszportu ani nie jesteśmy z Juniorem po ślubie. On jest Brytyjczykiem, chłopaki mają podwójne paszporty. Jedyne, czego może się trochę obawiam, to sytuacja ekonomiczna. Jakimś problemem może być też to, że dzieci przyzwyczaiły się do polskiego jedzenia. Ale od czego ma się rodzinę w Polsce! Najwyżej będą nam wysyłać paczki – śmieje się Alicja. Już na poważnie przyznaje, że nie widzi możliwości powrotu do Polski. – Raz, że finanse, dwa, że kolor skóry, a trzy, że polska szkoła jest bezradna wobec dzieci z różnymi zaburzeniami. A u Krzysia zdiagnozowano autyzm. On bardzo przeżył naszą przeprowadzkę. Do tej pory na meczach piłki nożnej kibicuje polskiej reprezentacji i mówi, że jakby poleciał na Marsa, to chciałby jak Neil Armstrong zatknąć tam polską flagę. Nie chcę, aby stracił to poczucie tożsamości. Ale po roku od przeprowadzki cieszę się, widząc, jak dobrze się integruje. A co najważniejsze – powoli odzyskuje swoje utracone poczucie wartości – sumuje. Zobacz więcej: Niepewność. Czy Polacy w Wielkiej Brytanii boją się brexitu? Junior, który z wykształcenia jest chemikiem, szybko zatrudnił się w dużym koncernie farmaceutycznym. Alicja zaczęła pracę w przedszkolu. Ale potrzebowali pomocy w opiece nad 6-letnim Krzysiem i 4-letnim Kubą. Alicja zapytała swoją mamę, która przeszła na emeryturę, czy nie chciałaby na jakiś czas z nimi zamieszkać. Ewa nie znała języka, nigdy nie była w Anglii, ale zgodziła się. – Ja się nie boję ludzi. Może niedużo jeździłam po świecie, ale zawsze trafiałam na ludzi serdecznych. Wiele spraw można załatwić przez uśmiech, mimikę, gesty. Jeżeli ktoś chce zrozumieć, to zrozumie – mówi mama Alicji. W Polsce zostawiła męża i drugą córkę. 12 marca tego roku życie Ewy wywróciło się do góry nogami. To był typowy angielski deszczowy dzień, szła po Kubę do przedszkola. Osłaniając się parasolką od deszczu, nie zauważyła zbliżającego się samochodu, gdy przechodziła przez ulicę. Kierowca prawdopodobnie źle oszacował odległość. W wyniku wypadku Ewa miała złamany bark, otwarte złamanie obu kości w jednej nodze i połamane wszystkie kości śródstopia w drugiej. – Ani na chwilę nie straciłam przytomności. Pierwszy telefon wykonałam, gdy leżałam na ziemi, a ktoś trzymał nade mną parasolkę, żeby mi na twarz nie kapało. Zadzwoniłam do męża. Wiedziałam, że mi nie pomoże, ale nie chciałam, by miał do mnie pretensje, że stało się coś takiego, a on się o tym dowiedział od kogoś innego – opowiada. Ewa wylądowała w szpitalu, a Alicja rozpaczliwie szukała kogoś, kto mówi po polsku, żeby mógł od czasu do czasu zajrzeć do mamy. W odpowiedzi na ogłoszenie na Facebooku w grupach dla Polaków mieszkających w Anglii zgłosiło się kilkanaście osób. Wśród nich Polka, która pracuje w tym samym szpitalu. Monika była wielkim wsparciem dla Ewy w czasie ponaddwumiesięcznego pobytu w szpitalu. Do tej pory utrzymują kontakt. Ewa jest szczęśliwa, że jej wypadek wydarzył się w Wielkiej Brytanii. W Polsce nie miałaby szansy na pięć operacji w ciągu siedmiu tygodniu, w tym operację plastyczną. Teraz jednak potrzebuje opieki niemal 24 godziny na dobę. Bardzo niewiele rzeczy jest w stanie zrobić sama. W tej sytuacji Alicja nie mogła pracować, musiała się zająć mamą i dwójką dzieci. O powrocie do Polski czy nawet odwiedzinach nie ma mowy – Praktycznie nie chodzę. Dwa, trzy kroki zrobię maksymalnie. Nie jestem w stanie wejść do samolotu – tłumaczy Ewa. Kiedy zgadzała się na wyjazd do Anglii, planowała, że będzie regularnie latać do Polski. Do męża i młodszej córki. – Potwornie tęsknię... Żebym chociaż na tydzień mogła polecieć... A ja do Polski nie wrócę, dopóki nie będę mogła wejść na czwarte piętro – mówi łamiącym się głosem. W jej bloku w podwarszawskiej Zielonce nie ma windy. Brexit to teraz jej ostatnie zmartwienie. Powtarza, że w Polsce przeżyła stan wojenny, to i brexit przeżyje. Ma na to sprawdzoną receptę. – Trzeba będzie kupić kilo cukru więcej, kilka kostek masła, trochę więcej mąki. I przeczekać.",,
"Jak to jest milczeć po hiszpańsku? Gdy jednym budowano mauzolea, kości innych leżały w zasypanych studniach wiele lat po śmierci generała Franco","Katarzyna Kobylarczyk w książce „Strup” dowodzi, że hiszpańsko-hiszpańskie pojednanie to w dużym stopniu fikcja.","To miał być jego dzień, tym razem wszystko miało się udać. Nie tak jak cztery lata wcześniej, kiedy gen. José Sanjurjo y Sacanell po raz pierwszy próbował przeprowadzić zamach stanu i obalić republikańskie władze Hiszpanii. Wtedy się nie udało. Skazano go na śmierć, potem zamieniono mu wyrok na dożywocie, ale już po dwóch latach, w 1934 roku, zbuntowany generał był dzięki amnestii wolny i udał się na wygnanie do Portugalii.",,
"„Usłyszałem, że są informacje sprawdzone i mam po prostu pisać”. Autor paszkwilu TVP Info na lekarzy rezydentów odpowiada przed sądem","– Potraktowano mnie jak narzędzie – mówił w sądzie Ziemowit Piast Kossakowski, autor tekstu na stronie TVP Info o rzekomym bogactwie lekarzy rezydentów, którzy protestowali dwa lata temu. W efekcie został zawieszony w pracy, a z powodu pozwu oczernionej rezydentki dr Katarzyny Pikulskiej odpowiada właśnie przed sądem. Winą za tekst obarcza swoich przełożonych.","„Nie stronią od luksusu”, „narzekają na zarobki, jedzą kanapki z kawiorem” – tak na bazie niesprawdzonych informacji dwa lata temu TVP Info rozpętała nagonkę na rezydentów. Ich żądania zarobkowe zestawiło z prywatnymi zdjęciami z wakacji, sugerując, że młodym lekarzom niczego nie brakuje. Dowodem miał być nawet pobyt w Kurdystanie – jak się okazało – podczas misji medycznej. Tekst odbił się szerokim echem w mediach i został uznany za jeden z symboli bezpardonowej propagandy TVP. W efekcie Kossakowski został zawieszony w pracy, winą jednak obarczył swojego przełożonego Samuela Pereirę, który zlecił mu zadanie.",,
"Tam nienawiści do gejów, lesbijek i transseksualistów patronuje państwo",Brian Wasswa zginął zatłuczony motyką. Davida Kato zabito młotkiem. Fahed Ssemugooma Kawere skatowali taksówkarze.,"Z Kampali do Dżindżi jedzie się ponad godzinę pod warunkiem, że drogi nie blokują setki ciężarówek. To liczące 90 tysięcy mieszkańców miasto słynie ze źródeł Nilu Wiktorii i otaczających je malowniczych plantacji herbaty. Kilka lat temu zatrzymałem się tu na nocleg. Siedząc pod bananowcem przy czerwonej jak jabłko granatu drodze, obserwowałem życie afrykańskiej prowincji: kobiety gotujące bataty na paleniskach, dzieci bawiące się starymi oponami i chodzące sklepy, czyli mężczyzn z towarami w regałach upiętych na plecach...",,
Maciej Stuhr. Ja tutaj chojrakuję,"Myśl o emigracji, przynajmniej wewnętrznej, jest kusząca. Zresztą coraz częściej się na nią udaję. Bo ile można walczyć, chodzić w marszach? Trzeba to robić, ale trzeba też żyć – mówi aktor Maciej Stuhr.","MACIEJ STUHR: Zgłosiło się bardzo dużo osób, pod moim wpisem na Facebooku było ponad 3 tysiące komentarzy. Większość ludzi pisała: „Zjadłbym z panem chętnie, ale niestety idę na wybory, więc nie tym razem”. Wybrałem, trochę przekornie, człowieka, który napisał, że to z pewnością jakaś manipulacja, że z nikim się nie umówię. Chciałem mu udowodnić, że jestem otwarty na dialog.                                – Tak, to jest strata nie do odrobienia. Ale wyobrażam sobie, że właśnie wtedy trzeba iść w zaparte i po trupach. Nie ma kroku wstecz. On musi mieć świadomość, że za 100 lat któraś z warszawskich ulic zostanie nazwana imieniem Olgi Tokarczuk. I może na Żoliborzu będzie skrzyżowanie ulic Tokarczuk ze Słowackiego. No chyba, że będzie skrzyżowanie Glińskiego z Kaczyńskiego. Natomiast trudno wyobrazić sobie, żeby Tokarczuk przecinała się z ulicą Glińskiego. I raczej bym jednak obstawiał, że za 100 lat będzie ulica Tokarczuk, a nie Glińskiego. – Znowu są dwie opcje: albo nie są tak wykształceni, jak się nam wydaje, albo prowadzą politykę straszenia. Strach jest tą emocją, którą najłatwiej wzbudzić ludzi. Swoją drogą zastanawiające jest, dlaczego w jednym z najbardziej zatrutych ekologicznie krajów Europy, jakim jesteśmy, nie ma partii Zielonych z prawdziwego zdarzenia. W Niemczech, które są milion razy czystsze od nas, Zieloni są bardzo mocnym ruchem. Do Niemców dotarło, że jesteśmy na drodze do klimatycznego samobójstwa. I z tego strachu wziął się sukces Zielonych. – Tak, myślę, że ich protesty będą się nasilać. Za sprawą teledysku hiphopowca, który obejrzało w jeden dzień ileś milionów młodych Niemców, zmienił się wynik wyborów europejskich. Taki młodzieżowy ruch to nadzieja wyjścia z klinczu, zjednoczenia Polaków. Bo na przykład uwierzymy, że niekoniecznie to gej nam zagraża. Zagraża nam to, że my lub ktoś z naszej rodziny w najbliższym czasie umrze z powodu zatrutego powietrza. W czym LGBT zagraża mojej heteroseksualnej rodzinie? Mnóstwo gejów jest dookoła mojej rodziny i żaden nic złego nie zrobił. To jest czysta fikcja, ale emocje buzują. Ja bym wołał, żebyśmy te emocje zaprzęgli w myślenie o tym, że być może już w nas się mnożą komórki rakowe z powodu smogu. To jest milion razy bardziej realne niż gej gwałciciel. Musimy zacząć o tym na serio mówić, zaprosić do tej dyskusji miliony Polaków. – Wczoraj przebiegłem 23 km. Mam w planie przebiec Warszawę tam i z powrotem, wzdłuż Wisły. To jakieś 36 kilometrów. – Może kiedyś zrobię maraton, ale na razie mam taki cel – z Żoliborza przez most Północny aż do Świętokrzyskiego dobiegłem i z powrotem. Do Siekierek jeszcze daleko, ale coraz bliżej. – Z każdej strony ma to na mnie drogocenny wpływ. Przede wszystkim na kondycję fizyczną i zdrowie. Mogę sobie bezkarnie zjeść ciastko i się nie martwić, że mi coś przybędzie. Mogę pobyć godzinę sam ze sobą i swoimi myślami. Nie odbierać telefonów, nie bawić się z dzieckiem. Nie udzielać wywiadów, nie popisywać się przed publicznością. Bieganie to wielki przypływ endorfin. Pokonywanie własnych słabości. Zmęczenie fizyczne jest nieporównywalnie przyjemniejsze od zmęczenia psychicznego. Gdy człowiek jest zmęczony psychicznie, bieganie pomaga wyrównać emocje, napięcia. Właściwie niewiele przynosi mi takie ukojenie jak sport. – To nie byłoby takie złe.",,
"Jak nie zintegrujemy imigrantów, to Polska pogrąży się w kulturowych konfliktach","Jeśli nie stworzymy sensownej ścieżki dla imigrantów, żeby zalegalizowali swój pobyt, zintegrowali się i mieli jasną drogę do obywatelstwa, to z dużym prawdopodobieństwem czeka nas katastrofa.","DR HAB. PAWEŁ KACZMARCZYK: To trudne pytanie. Przez kilka lat byłem w zespole doradców strategicznych premiera. Celem zespołu była próba odpowiedzi na wyzwania o charakterze globalnym. Dziś – co jest uderzające dla naukowców – coraz częściej mamy wrażenie, że instytucje publiczne nie są zainteresowane naszą wiedzą. Paradoks polega na tym, że ekspertyzy dotyczące migracji wykonujemy na potrzeby Komisji Europejskiej, Banku Światowego, OECD, ale ze strony rządu Polski takie zapotrzebowanie jest bardzo niewielkie.",,
Karel Gott (1939-2019). Bóg Czechów,"– Karel Gott był dla Czechów kimś takim jak Jan Paweł II dla Polaków. Czesi kochali go i wybaczali mu wszystko, także to, że sprzedał się władzy i legitymizował ją w najmroczniejszych czasach powojennej czeskiej historii – opowiada  Aleksander Kaczorowski.","Karel Gott nagrał ponad 1000 piosenek, wydał prawie 300 płyt, a sprzedał ich prawie 100 milionów (z czego 15 w niespełna 11-milionowych Czechach). Nazywano go Złotym Głosem Pragi, Praskim Słowikiem, Czeskim Sinatrą i Elvisem znad Wełtawy. Śpiewał między innymi po czesku, niemiecku, angielsku, rosyjsku i włosku. W telewizyjnym plebiscycie na najpopularniejszego Czecha zwyciężał 27 razy, 37 razy dostał nagrodę Złotego Słowika, miał tytuł Honorowego Znawcy Piwa i był zapewne jednym z niewielu ludzi na świecie, którym jeszcze za życia otwarto muzeum (nazywa się Gottland, na wzór Gracelandu Elvisa Presleya).                 – Zaczął śpiewać 60 lat temu, bardzo szybko zrobił karierę. Chyba nie ma Czecha, który by go przez całe życie nie słuchał, któremu by się jakaś jego piosenka nie kojarzyła z młodością. On był królem nostalgii. Każdy w Czechach ma do niego jakiś stosunek. Był też rozpoznawalny poza Czechami, co w takim niedużym kraju się bardzo podoba. W jakimś sensie on był bardzo czeski. To znaczy jaki? – Jest takie popularne powiedzenie w Czechach: „Ja nic, ja muzykant”. Czyli po naszemu: „Ja tu tylko sprzątam”. Jest w tym autoironia: ja nic nie mogę, ode mnie nic nie zależy, dajcie mi spokój. Nie mam na nic wpływu, po prostu wykonuję swoją pracę. Czechy przez wieki pozostawały w orbicie wpływów kultury niemieckiej, w ramach monarchii Habsburgów. W XVII, XVIII, jeszcze w XIX wieku Czesi byli znani jako bardzo cenieni rzemieślnicy. Także muzycy, którzy zasilali wiele orkiestr w państewkach niemieckich. Do dziś Czesi kojarzą się Niemcom z muzyką. Jak Czech, to na pewno umie grać i śpiewać. Gott się doskonale wpisywał w ten stereotyp i to mu bardzo ułatwiło karierę. Pojawił się młody facet, zdolny, z naturalną łatwością frazowania, z wdziękiem. Dodatkowo był też uosobieniem tego, co Czesi myślą o sobie. Beztroski facet, zaśpiewa, zatańczy, gdzie się pojawi, zaraz wszyscy się dobrze bawią. Da się opowiedzieć najnowszą historię Czech bez Gotta? – Nie da się. Trzeba przynajmniej jakoś o niego zahaczyć. Milan Kundera pisał o nim w „Księdze śmiechu i zapomnienia”, powieści o tragedii czeskiej kultury, o tym, co spotkało ten kraj po sowieckiej inwazji. Wymienił Gotta z imienia i nazwiska, nazwał idiotą muzyki. Pokazał, że to, co jest dumą Czechów, muzyka, muzykalność, w chwilach opresji staje się bezużyteczne. Nie może ich uratować. Niezależnie od tego, kto rządzi, to zawsze śpiewak śpiewa i zbiera oklaski, pieniądze. Czytaj także: Największy protest od 1989 r. Dlaczego Czesi wyszli na ulice?  Kundera opisał zresztą, jak Gustáv Husák nakłonił Gotta do powrotu do kraju. Gott zażyczył sobie przywilejów i je dostał. On jest częścią historii tego kraju, ze swoim konformizmem, ze swoją naturalną łatwością udowadnia, że wszystko jest w porządku, nawet kiedy nic takie nie jest. Był twarzą normalizacji, występował zawsze, kiedy tego od niego oczekiwano. I to w czasach, kiedy wielu Czechów albo było na emigracji, albo nie miało z czego żyć. O Kunderze Czesi pamiętają równie ciepło? – Myślę, że jest w Czechach doceniany. Ludzie oczytani wiedzą, że jest najbardziej znanym czeskim pisarzem na świecie. On w świecie literatury zrobił dla Czech tyle, co Karel Gott w muzyce popularnej. Ale gdyby zapytać zwykłych Czechów, z kim się utożsamiają, to pewnie by powiedzieli, że z Gottem. Zresztą to Kundera był w partii, to on pisał socjalistyczne wiersze, a nie Gott.  Niełatwo jest oceniać ludzi, którzy żyli i tworzyli tak długo w tak trudnych czasach. Obydwaj są fascynujący. Gdyby ktoś naprawdę sumiennie opisał losy Gotta, wyszłaby kapitalna rzecz. Kundera od prawie pół wieku mieszka za granicą. Pisze po francusku. Jego w Czechach fizycznie nie ma. Wyjeżdżając w 1974 roku, Kundera był chyba przekonany, że już tam nie wróci. I nie wrócił. A Gott tak. Utwierdzał Czechów w poczuciu ciągłości. Czechosłowacja się rozpadła, powstała Republika Czeska, ale nic się nie zmieniło. Jest coś, co Gott mówi o Czechach? – Że to utalentowany, muzykalny naród. Taki, który jest w stanie swoich idoli rozgrzeszyć ze wszystkiego. Nikt mu niczego nie wypomina. Liczy się, że był wielki, sławny, żeśmy go kochali, że był zawsze, odkąd pamiętamy. Przewaliły się ustroje, rozpadły się państwa i bloki, a Gott śpiewał. I to się liczy. On był triumfem małego czeskiego człowieka. Polacy mieli kogoś takiego? Takiego bohatera? – Bohaterów mamy innych, bo też innych rzeczy od nich oczekujemy. Ale myślę, że można spokojnie powiedzieć, że strata Gotta dla Czechów jest taką traumą, jaką była dla Polaków strata Jana Pawła II. A przecież pontyfikat papieża trwał ćwierć wieku, a Gotta ponad 60 lat. Żartuję, ale tylko trochę. W Czechach ktoś taki jak Jan Paweł II nie byłby aż tak ważny. Oni jako społeczeństwo pozbawione zinstytucjonalizowanej religii potrzebują zastępczych symboli i postaci. W tym sensie Gott spełniał bardzo ważną funkcję: jednoczył naród.  Czytaj także: Praga usunie Koniewa. Wojna o pomnik radzieckiego generała Jego śmierć jest wielką stratą dla czegoś, co można by nazwać czeską duszą. Jedni go uwielbiali, inni nie znosili, ale jest bardzo niewielu Czechów, którzy byliby wobec niego obojętni.",,
"„Wciąż słyszysz, że nie ma kim robić. Albo że jesteś młody, to zapier...” Dlaczego młodzi lekarze chcą wyjechać z Polski?","Puszczają im nerwy, już nie mogą tego wytrzymać. Mówią: masz trzy wyjścia. Pierwsze – pogódź się z tym i znieczul. Drugie – frustruj się i wykańczaj. Trzecie – wyjedź. O emigracji myśli co piąty student wydziału lekarskiego.","Zszywam pacjentowi rękę, obok leżą zwłoki. Nie powinny leżeć na sali opatrunkowej, ale dopóki nie przyjedzie firma pogrzebowa, leżą przykryte folią. Człowiek, któremu zszywam rękę, nie wie, co zrobić ze wzrokiem. Patrzeć na to, co mu robię, czy na te zwłoki – mówi Maciej, na stażu w szpitalu powiatowym w Łódzkiem. Często mu wstyd przed pacjentami. – Bywa, że kładzie się materace na podłodze i pacjentów na te materace. Denerwują się. My też – opowiada. Kiedy miał staż na internie, wkurzał się, że na pacjenta ma niecałe 10 minut, a na wypełnienie papierów musi mieć 20. Piszesz, bo przyjęcie, piszesz, bo trzeba zebrać wywiad, piszesz, bo przyszły wyniki badań i trzeba je opisać. A potem to wszystko po wprowadzeniu w system wydrukować i ostemplować. Masz przed sobą papiery, nie pacjenta. Kiedyś jeden zostawiony bez nadzoru podpalił łóżko. Inni wypili środek do odkażania rąk.",,
"OPINIA
Krajobraz na polu bitwy","Trzynastego października Polacy unicestwili projekt stworzenia Budapesztu nad Wisłą, sprawili, że zamiast dyktatu zdecydowanie więcej będziemy mieć prawdziwej polityki, a parlament znowu będzie przypominał arenę sporu, a nie tylko powolne narzędzie partii władzy. Nieźle jak na jeden dzień.","To były najdziwniejsze wybory od 30 lat. Miały przynieść fundamentalne rozstrzygnięcie i zamrozić polską politykę na lata. A tu zamiast zamrożenia odwilż, czego zapowiedzią były słońce i bardzo podwyższona temperatura w wyborczą niedzielę. Niedziela, w którą zaczęło się strukturalne rozwibrowanie politycznego układu.",,
Holokaust pochłonął blisko 6 mln ofiar – to ok. dwóch trzecich liczby europejskich Żydów,"Holokaust pochłonął blisko sześć milionów ofiar – to około dwóch trzecich liczby europejskich Żydów. W niektórych krajach straty były przerażające – w Polsce zginęło 90 procent Żydów, na Litwie i Łotwie aż 99 proc.","NSDAP w programie z 1920 roku przewidywało odebranie Żydom praw obywatelskich i usunięcie ich z Rzeszy. Cztery lata później Adolf Hitler pisał już w „Mein Kampf” o ich „wytępieniu”.              Czytaj więcej: „Getto płonęło. W naszym bunkrze było gorąco jak w piecu” Wybuch wojny z ZSRR w 1941 roku oznaczał początek masowej eksterminacji Żydów. Mordów dokonywały Einsatzgruppen (A, B, C i D), działające za jednostkami frontowymi mi w sile od 500 do 1000 ludzi każda. Początkowo rozstrzeliwały tylko mężczyzn. Na przełomie sierpnia i września 1941 r. rozpoczęły jednak masowe egzekucje kobiet i dzieci. Do końca 1941 r. Einsatzgruppen wymordowały około pół miliona Żydów. Wcześniej dochodziło do masowych pogromów z udziałem ludności miejscowej. W Kownie (25-29 czerwca) z rąk litewskich nacjonalistów śmierć poniosło 3800 ludzi. W Łomżyńskiem i na Białostocczyźnie dochodziło do mordów z udziałem Polaków, m.in. w Jedwabnem i Radziłowie. We Lwowie (30 czerwca-3 lipca) w pogromie zorganizowanym przez nacjonalistów ukraińskich zginęło około 4 tys. Żydów. Głównym miejscem egzekucji wileńskich Żydów były Ponary. W latach 1941-1944 rozstrzelano tam około 100 tys. ludzi, z tego 60-70 tys. Żydów. Podobną rolę odgrywał kompleks fortów w Kownie, gdzie zamordowano 50 tys. ofiar, głównie Żydów. W tym samym czasie naziści przygotowywali się do rozwiązana kwestii żydowskiej w skali globalnej. Decyzje były podejmowane zarówno na szczeblu rządowym, jak i lokalnym. 31 lipca 1941 r. Hermann Göring, oficjalny pełnomocnik do uregulowania kwestii żydowskiej, upoważnił Heydricha do dokonania „wszystkich niezbędnych pod względem organizacyjnym, rzeczowym i materialnym przygotowań do całkowitego rozwiązania kwestii żydowskiej w niemieckiej strefie wpływów w Europie”. 20 stycznia 1942 r. przy berlińskiej ulicy Wannsee odbyła się narada z udziałem 14 wysokich rangą urzędników i funkcjonariuszy III Rzeszy. Lista europejskich Żydów, którzy mieli zostać „ewakuowani na Wschód” (eufemizm oznaczający fizyczną eksterminację), liczyła 11 mln osób. Przedstawiciel Hansa Franka, Josef Bühler, sugerował rozpoczęcie rozwiązywania tego problemu od Generalnego Gubernatorstwa, gdzie problem transportu „nie jest skomplikowany”, a „dwuipółmilionowa rzesza Żydów stanowi siedlisko chorób zakaźnych”. Punkt dowodzenia operacją zagłady Niemcy utworzyli w Lublinie. Zadecydowały o tym dogodne położenie tego obszaru (peryferyjność i dobre połączenia komunikacyjne) oraz jego rola w planach niemieckich. Lubelszczyzna miała zostać poddana szybkiej germanizacji i stać się „bastionem niemczyzny”. Zadanie eksterminacji Żydów Himmler powierzył Odilowi Globocnikowi, dowódcy SS i policji w dystrykcie lubelskim. Akcja Reinhardt rozpoczęła się w Lublinie w nocy z 16 na 17 marca 1942 r. Dzień później – we Lwowie. Uruchomiono wówczas obóz zagłady w Bełżcu (ogólny bilans ofiar: 450 tys.). Równocześnie z likwidacją getta lubelskiego Niemcy rozpoczęli deportacje Żydów z innych gett Lubelszczyzny. W miejscowościach leżących wzdłuż linii kolejowej Dęblin – Lublin – Bełżec oraz Lublin – Sobibór, z których wywieźli część tamtejszych Żydów, tj. w Izbicy, Kraśniczynie, Piaskach, Rejowcu, Chełmie, Włodawie, Zamościu, Opolu Lubelskim, Dęblinie, Lubartowie, Bełżycach i Międzyrzecu Podlaskim, utworzyli getta tranzytowe. Do czerwca 1942 r. kierowali do nich Żydów z Rzeszy, Protektoratu Czech i Moraw oraz Słowacji. W maju naziści uruchomili drugi obóz zagłady Akction Reinhardt w Sobiborze (bilans: 180 tys. ofiar), wzorowany na obozie w Bełżcu. W nocy z 31 maja na 1 czerwca 1942 r. rozpoczęli likwidację Żydów z dystryktu krakowskiego (zaczęto od Krakowa). 22 lipca ruszyła „wielka akcja” w getcie warszawskim. Niemcy uruchomili wówczas trzeci w ramach tej operacji obóz zagłady w Treblince (800 tys. ofiar). Akcja w Warszawie trwała do 12 września 1942 r. W trakcie krótkiej przerwy w wywózce Żydów warszawskich (19-21 sierpnia) oraz w drugiej połowie września Niemcy przeprowadzili deportacje z większości innych miejscowości dystryktu warszawskiego (w okolicach Garwolina i Siedlec jeszcze w październiku i listopadzie). W sierpniu deportowali Żydów z gett w Radomiu i Kielcach, a we wrześniu w Częstochowie. W okresie wrzesień-listopad przeprowadzali wywózki z gett prowincjonalnych. Do grudnia (z największym wzmożeniem we wrześniu i październiku) Niemcy przeprowadzali deportacje z kolejnych miejscowości dystryktu Galicja. W samym Lwowie kolejne deportacje odbyły się w sierpniu oraz w listopadzie. Według niemieckiego raportu w samych tylko obozach zagłady Aktion Reinhardt do grudnia 1942 r. uśmiercono 1 274 166 osób. Powstały getta wtórne lub szczątkowe, ale w 1943 r. były sukcesywnie likwidowane. W każdym getcie w GG odbywały się także masowe rozstrzeliwania ludności żydowskiej. Czytaj także: Obozy koncentracyjne. Świat za drutami 8 grudnia 1941 r. Niemcy uruchomili pierwszy obóz śmierci we wsi Chełmno nad Nerem (Kulmhof). Ofiary były mordowane spalinami w samochodach – komorach gazowych (Sonderwagen), mieszczących od 80 do 100 osób. Główne nasilenie eksterminacji Żydów w obozie zagłady w Chełmnie trwało do jesieni 1942 roku (od 10 grudnia 1941 r. do 12 września 1942 r. zginęło tutaj ponad 134 tys. Żydów z Kraju Warty oraz mordowanych od 4 maja 1942 r. ponad 10 tys. z Europy Zachodniej, głównie Niemiec, Austrii, Czech i Luksemburga), choć ofiary przybywały do obozu do 7 kwietnia 1943 r. Potem hitlerowcy rozpoczęli demontaż jego urządzeń i palenie zwłok. Załoga powróciła do obozu w Chełmnie w czasie ostatecznej likwidacji getta w Łodzi, które od września 1942 r. funkcjonowało jako getto pracy (Arbeitsgetto). Od czerwca do sierpnia 1944 roku 7196 mieszkańców tego getta trafiło do obozu w Chełmnie. Ocenia się, że w Chełmnie zostało zamordowanych 200 tys. Żydów. Już od 1940 roku na przedmieściach Oświęcimia funkcjonował obóz koncentracyjny. Nazwę miasta zamieniono na Auschwitz, stała się również nazwą obozu. Składał się z trzech głównych części: Auschwitz I, Auschiwtz II-Birkenau, Auschiwtz III-Monowitz oraz ponad 40 podobozów. Od 1942 r. obóz Auschwitz zaczął pełnić drugą funkcję – stał się ośrodkiem masowej zagłady europejskich Żydów. 70-80 proc. każdego transportu kierowano bezpośrednio do komory gazowej. Osób tych nie wprowadzano do ewidencji obozowej – nie oznaczano numerami ani nie rejestrowano. Ciała palono w piecach krematoryjnych, a nawet na otwartych ogniskach. Do stycznia 1945 r. do obozu Auschwitz Niemcy wywieźli co najmniej 1,3 mln osób. Z tej liczby Żydzi stanowili 1,1 mln: w tym m.in. 440 tys. z Węgier, 300 tys. z ziem polskich (m.in. z Zagłębia Śląsko-Dąbrowskiego, Rejencji Ciechanów, Grodna, Białegostoku, Krakowa, Drohobycza i Borysławia) oraz wielu państw środkowej i zachodniej Europy, a także z obozów koncentracyjnych i innych nieustalonych miejsc. W sumie obóz pochłonął przynajmniej 1,1 mln istnień ludzkich: w tym około 960 tys. Żydów. Holokaust pochłonął blisko 6 mln ofiar – to ok. dwóch trzecich liczby europejskich Żydów. W niektórych krajach straty były przerażające – w Polsce zginęło 90 proc. wszystkich Żydów, na Litwie i Łotwie aż 99 proc. Największa eskalacja zbrodni miała miejsce w latach 1941-1942, kiedy to mordowano Żydów ze Wschodu i z terenu okupowanej Polski. Ci z zachodniej Europy byli zabijani od 1942 r. do niemal ostatnich dni wojny. Żydów węgierskich deportowano do Auschwitz w ciągu paru miesięcy 1944 r. – tuż przed wkroczeniem Armii Czerwonej. Ostatnim etapem Zagłady były tzw. marsze śmierci z obozów koncentracyjnych na tereny niezajęte jeszcze przez wojska alianckie – więźniowie byli zmuszani do przemieszczania się pieszo, bez pożywienia i wody, umierali z wyczerpania lub byli zabijani przez strażników.   Zobacz więcej: Zarobić na Holokauście. Historie fałszywych ofiar Adam Puławski - historyk specjalizujący się w tematyce Zagłady. Wieloletni pracownik lubelskiego IPN. Autor książki „W obliczu Zagłady”",,
Donald Trump podpisał zgodę na zniesienie wiz dla Polski. Co to oznacza?,"Prezydent USA Donald Trump powiedział, że podpisał zgodę na włączenie Polski do programu ruchu bezwizowego. Aby sfinalizować przystąpienie, potrzebne jest przeprowadzenie dodatkowych procedur ze strony rządu USA, co może potrwać kilka miesięcy. Turyści zyskają, Polską to jednak nie wstrząśnie.","Dobrze się stało, że dzięki zniesieniu wiz łatwiej nam będzie wyjechać do USA. Zyskają turyści, zyskają przedsiębiorcy – z pewnością jednak nie miliony. Ale są też tu przegrani – to podzielone rodziny polskich emigrantów.",,
Czy antysemita powinien zostać świętym Kościoła Katolickiego?,Czy ktoś posądzany o antysemityzm może zostać świętym Kościoła katolickiego? Jak oceniać dziś antysemickie wypowiedzi sprzed prawie 100 lat? To przypadek prymasa Polski kardynała Augusta Hlonda.,"Pytania i oskarżenia o antysemityzm i antypolonizm padają przy okazji każdej dyskusji o stosunkach Polaków i Żydów. W związku z nowelizacją ustawy o IPN, rocznicami powstania w getcie, pogromu kieleckiego, krakowskiego czy zbrodni w Jedwabnem. Teraz zaś – gwałtownie i niespodziewanie – przy okazji procesu beatyfikacyjnego kardynała Augusta Hlonda.",,
„New Yorker” pisze o skandalu wokół Muzeum POLIN. „Partia rządząca trzyma muzeum w niebycie”,"Profesor Dariusz Stola wygrał konkurs na dyrektora Muzeum Historii Żydów Polskich POLIN jeszcze w maju, ale minister Piotr Gliński wciąż nie powołał go na stanowisko. – Każdego dnia wstaję, wypijam kawę i czekam, aż zadzwoni minister, żeby powiedzieć, że mnie mianuje, bo wygrałem konkurs – mówi prof. Stola w rozmowie z prestiżowym amerykańskim magazynem „New Yorker”.","Dariusz Stola zarządzał placówką od 2014 do końca kadencji w lutym tego roku i w maju znów wygrał konkurs na dyrektora. Sęk w tym, że wciąż nie został oficjalnie mianowany na swoją funkcję, bo nie chce się zgodzić na to wicepremier Gliński. Jego zdaniem dyrektor Muzeum POLIN nie chciał zorganizować międzynarodowej konferencji o Lechu Kaczyńskim. Muzeum wyjaśniało jednak, że to nieprawda.",,
Afganistan – najgorszy kraj dla kobiet. „Niemal codziennie padam ofiarą napaści”,"O czym marzę? Chciałabym chodzić do klubu fitness – mówi Beheszta Ajubi. 18 lat po obaleniu talibów Afganki wciąż przegrywają walkę o swoje prawa. A prawie dwie trzecie Afgańczyków uważa, że kobiety i tak mają w ich kraju zbyt wiele wolności.","Beheszta nie pamięta talibów. Kiedy Amerykanie wkroczyli w 2001 roku do Kabulu, miała ledwie pięć lat. Historie o burkach zna z opowieści matki i ciotek. Dziś talibowie są poza stolicą, ale wciąż kontrolują bądź zagrażają 60-70 proc. terytorium kraju. BBC obliczyła, że w sierpniu w zamachach, pułapkach i strzelaninach ginęły średnio 74 osoby dziennie. – Codziennie zastanawiam się, czy wrócę do domu z pracy, ale przywykliśmy do życia w strachu – opowiada Beheszta. Kiedy pytam ją, co sądzi o amerykańskiej interwencji, mówi: – Gdyby nie odebrali władzy talibom, nie skończyłabym studiów i nie zostałabym reporterką. No i na pewno nie rozmawialibyśmy teraz przez telefon.",,
"Nowy Marks, czy nowa gwiazda polskiej polityki? Jaki jest naprawdę Adrian Zandberg","Jeszcze przed słynnym wtorkowym „antyexpose”, w którym mocno punktował rządy PiS i premiera Morawieckiego, Adrian Zandberg odnotował ogromny wzrost w rankingach zaufania do polityków. Jaki jest naprawdę, jeden z liderów Lewicy ?","Spotykamy się w siedzibie partii Razem na warszawskim Mokotowie. Nowoczesna plomba wśród starych kamienic. Zandberg na powitanie oznajmia, że ma problem z takim myśleniem, jakie często reprezentuje „Newsweek”. Z kolei gdy pytam jaka była jego pierwsza umowa o pracę wybucha śmiechem. Dlaczego? Przeczytajcie, czy udało nam się znaleźć wspólny język?                             Zandberg w 2005 r. odszedł z Unii Pracy w proteście przeciwko zbyt bliskiej współpracy z SLD. Z tego samego powodu opuścił współtworzoną przez siebie Unię Lewicy III RP. – Jego ostatni ruch jest dla mnie niezrozumiały i nieakceptowalny. Zandberg, zamiast wykorzystać ostatnie cztery lata do zbudowania swojej pozycji, skazał się na koalicję z SLD. Powiem brutalnie: stał się osobnikiem jaskierniopodobnym – uważa Bugaj. – Jest różnica między rokiem 2005 i 2019 – odpowiada Zandberg na te zarzuty. – Gdyby na czele SLD stał wciąż Leszek Miller, nie byłoby tej koalicji, ale dziś są tam ludzie tacy jak Anna Maria Żukowska. Ludzie rozumiejący, że jeśli powtórzy się błędy, które już raz się popełniło, to skończy się na marginesie. – A Włodzimierz Czarzasty? – Potrafi, jak i ja, zadać sobie pytanie: dlaczego dostaliśmy po tyłku. I odpowiedzią jest koalicja. Nie udajemy, że jesteśmy identyczni, SLD trafia do starszego pokolenia, my jesteśmy postrzegani jako ci, którzy mówią do prekariatu, ludzi z dużych miast, do budżetówki. Wiosna przekonała z kolei ludzi, którzy chcą przede wszystkim zmiany. Mimo różnic udało się nam stworzyć wspólny program. Głosowanie na Zandberga zadeklarował już Aleksander Kwaśniewski: „Nie sądziłem, że kiedykolwiek przyjdzie mi głosować na Adriana Zandberga, a zrobię to w tych wyborach z radością”. Zdaniem byłego prezydenta to za sprawą koalicji z Razem „SLD poszedł w sensie programowym w stronę czystej lewicowości”. Zandberg jest politykiem, do którego zaufanie rośnie najszybciej. Według sondażu IBRIS – o 10,6 proc. w ciągu ostatniego miesiąca. Co myślą o tym koalicjanci? Włodzimierz Czarzasty (SLD): – Każdy z każdego się trochę podśmiewa, ale robimy to z sympatią. Gdy obecną koalicję porównuję z tą, którą tworzyliśmy na wybory europejskie ze Schetyną, to mogę uczciwie powiedzieć, że dziś lubienie nie jest wymuszone. Krzysztof Śmiszek (Wiosna): – Nie znałem Zandberga. Pierwsze spotkanie koalicyjne było więc obwąchiwaniem. Adrian zaczął od pytania, za pomocą jakich komunikatorów będziemy się porozumiewać, co dla mnie było nieistotne. Do tego stereotypowe przekonanie, że Razem to partia niepotrafiąca z nikim współpracować. Szybko okazało się to kompletnie nieprawdziwą etykietą. – Ta etykieta wzięła się z jednej historii – twierdzi Zandberg. – Gdy zaczął się atak PiS na Trybunał Konstytucyjny, odmówiliśmy udziału w demonstracji, bo swój występ zapowiedział poseł Kropiwnicki, który sam parę miesięcy wcześniej grzebał w ustawie o TK. Uznaliśmy, że nie możemy z nim stanąć na jednej platformie. Potem byliśmy obecni na wszystkich demonstracjach. Sztandarowym postulatem Razem w programie koalicyjnym jest budowa tanich mieszkań i likwidacja umów śmieciowych. – Jaka była pana pierwsza umowa o pracę? – pytam. Zandberg wybucha śmiechem: – Śmieciowa, ale od wczesnych lat zarabiałem programowaniem, więc nie można mojej sytuacji porównać do sytuacji osoby pracującej w sklepie czy na budowie. – Myślał pan kiedyś o emigracji? – Gdy pisałem pracę doktorską z historii, pomieszkiwałem w Niemczech i Wielkiej Brytanii, ale nigdy nie myślałem o emigracji na stałe. Chcę mieszkać w Polsce, tylko chciałbym, by była trochę bardziej ludzkim krajem. Jeśli zamiast tanich mieszkań będziemy budować centralny port lotniczy, to on będzie służył temu, by ludzie wsiadali w samolot i wyjeżdżali. Nie chcę, aby Polacy wyjeżdżali. 13 września Zandberg ruszył w objazd po Polsce. Przez dwa tygodnie ma się spotkać z mieszkańcami 42 miast. Czytaj też: Oto polityczna przyszłość Donalda Tuska",,
"OPINIA
Komisja von der Leyen – od Sasa do Lasa","Litwin znany z tego, że w biurze trzymał bejsbolówkę z hasłem Trumpa zajmować ma się oceanami. Polak, na którym ciążą zarzuty naciągania PE na delegacjach – rolnictwem. Oskarżana o korupcję Rumunka – transportem. Przyszłość rozszerzenia i sąsiedztwa UE weźmie w swoje ręce Węgier, zausznik Viktora Orbana, mającego słabość do Putina...","Znamy już skład nowej Komisji Europejskiej, na której czele stoi Ursula von der Leyen. Na komisarzy zostali nominowani starzy wyjadacze i żółtodzioby, fachowcy z doświadczeniem w KE i nowicjusze, ideowcy i partyjniacy. Słowem: europejskie mydło i powidło. Stare polskie przysłowie mówi, że tak krawiec kraje, jak mu materii staje. I to jest najkrótszy, ale zarazem najlepszy komentarz do składu drużyny von der Leyen. W odróżnieniu od premierów rządów narodowych nowa szefowa KE nie miała swobody w dobieraniu komisarzy - wybierała spośród nazwisk nadesłanych jej przez poszczególne stolice. Fachowość, doświadczenie czy przydatność w zespole nie były więc najważniejszymi kryteriami wyboru. W dodatku selekcjonując swych komisarzy, szefowa KE musiała zachować równowagę pomiędzy płciami, zgodnie z obietnicą sprzed kilku tygodni i oczekiwaniami opinii publicznej. W rezultacie w kolegium znalazło się 13 kobiet, włączając w to przewodniczącą, mężczyzn zaś jest 14.",,
Prytmitywną barką i traktorem do gnojówki. Jak w 1939 r. uratowano wawelskie arrasy?,"Setki osób zrobiło we wrześniu 1939 r. co się dało, by uratować wawelskie arrasy i inne zbiory z królewskiego skarbca. Bezcenne zabytki wróciły do Krakowa dopiero wiele lat po wojnie.","Arrasy zostaną schowane w cylindrycznych metalowych futerałach. Chorągwie – w drewnianych walcach. Siodła i rzędy złoży się do wielkich metalowych skrzyń. A do mniejszych, cynowych, pójdą puchary, wyroby złotnicze, regalia – w tym Szczerbiec, miecz koronacyjny polskich królów, a także rękopisy Chopina i Biblia Gutenberga. Kierujący ewakuacją skarbów wawelskich prof. Adolf Szyszko-Bohusz, szef Kierownictwa Odnowienia Zamku Królewskiego na Wawelu, czuje, że 31 sierpnia 1939 r. to ostatni dzwonek. Europa pakowała się już od dawna: Luwr, Rijksmuseum, British Museum zdążyły ukryć przed Niemcami swoje zbiory. Tylko Wawel zwlekał, bo urzędnicy z MSZ przekonywali, że wojny nie będzie.        W ciągu dwóch dni, mimo bezustannego bombardowania, udaje im się minąć Niepołomice, Brzesko i dobić do Nowego Korczyna, gdzie bierze ich na hol statek Paweł dowodzony przez kapitana Mariana Śliwińskiego. Dzięki niemu 7 września o godz. 18 wawelskie skarby i ich opiekunowie docierają do Sandomierza. Stąd trzeba je przewieźć pociągiem na wschód, do Jarosławia, skąd będą ewakuowane za granicę. Ale w Sandomierzu dworzec kolejowy jest zbombardowany i w najbliższym czasie nie odjedzie z niego żaden pociąg. Czytaj też: Dlaczego wybuchła II wojna światowa? Tkane wełną, jedwabiem, złotą i srebrną nicią tapiserie Zygmunt August zamówił w 1550 r. u słynnych tkaczy w Brukseli. Na kolekcję ok. 170 arrasów wydał fortunę – 12 tysięcy florenów. Dla porównania: cała wieś kosztowała ok. 186 florenów. Na pokrycie kosztów król zaciągnął ogromne pożyczki i zaczynał mieć kłopoty z ich spłatą. Po trzech latach jego dług razem z odsetkami sięgnął już 79 tysięcy florenów (ok. 11 milionów dzisiejszych złotych). Zygmunt August utrzymywał to wszystko w tajemnicy, arrasy zamawiał przez pośredników w Gdańsku i Augsburgu, obawiając się, że gdyby wiadomość o królewskich zbytkach dotarła do opinii publicznej, wybuchłyby zamieszki. Arrasy po raz pierwszy trzeba było ukryć podczas potopu szwedzkiego. Potem abdykujący król Jan II Kazimierz wywiózł je do Gdańska i złożył w depozycie u Franciszka Gatty, bogatego patrycjusza. W ten sposób zaszantażował Sejm, twierdząc, że zostaną zwrócone, kiedy dostanie wynagrodzenie za 20 lat sprawowania władzy. Sejm wykupił je z depozytu w 1724 r. Nie wróciły wtedy na Wawel. Kolekcję złożono w klasztorze Karmelitów na Krakowskim Przedmieściu w Warszawie i dopiero 40 lat później wystawiono na widok publiczny w salach Zamku Królewskiego z okazji koronacji Stanisława Augusta Poniatowskiego. Był listopad 1795 r., gdy carskie wojska dostały rozkaz, aby przejąć gobeliny i wywieźć je do Sankt Petersburga. Ich odzyskanie stało się możliwe dopiero w 1921 r. na mocy traktatu ryskiego, który zakończył wojnę polsko-bolszewicką. Polscy historycy zwozili je z różnych carskich siedzib i radzieckich instytucji, nie bez oporu tamtejszych władz. W ciągu siedmiu lat udało się odzyskać 138 arrasów. Kiedy wybuchła II wojna światowa, prawie nikt nie miał wątpliwości, że znowu trzeba je ukryć. Holownik Paweł, który płynie w stronę Kazimierza, bo inaczej wydostać się z Sandomierza nie sposób, coraz częściej ciągnie galar w kierunku prawego brzegu Wisły, gdzie jest szansa ukryć się przed nalotami. Ludzie z trudem zachowują spokój, dlatego Krzywda-Polkowski rozlewa wszystkim wódkę. Może w ten sposób złagodzi trochę napięcie. Kupił te parę litrów z radości jeszcze w Sandomierzu, tuż po tym, jak dowiedział się, że Anglia i Francja wypowiedziały Niemcom wojnę. 9 września dopływają do brzegów Mięćmierza. Tu trzeba wyjść na ląd, bo na przedpolach Warszawy są już Niemcy. Krzywda-Polkowski i przydzielony mu do pomocy kustosz wawelski Stanisław Świerz-Zaleski ściskają z wdzięcznością ręce kapitana Śliwińskiego. Obaj podpisują papier zaświadczający, że kapitan holownika Paweł udzielił wawelskim arrasom trudnej do przecenienia pomocy. W Kazimierzu z pomocą przychodzi naczelnik poczty Leopold Pisz. Na niego także hasło „arrasy wawelskie” działa jak zaklęcie, więc żeby zdobyć samochody, przez parę godzin Pisz nie odrywa się od telefonu. W końcu Grupa Operacyjna Wojciech obiecuje mu, że 10 września do Mięćmierza przyjadą wojskowe ciężarówki. Radość trwa krótko, bo po drodze samochody zostają zbombardowane. Od dowódcy frontu spod Dęblina Pisz dostaje jednak tabor konny i w kierunku Karmanowic rusza 12 chłopskich furmanek, zarekwirowanych przez wojsko. Konie wloką się, a powożący nimi chłopi zastanawiają się, co wiozą. Pewnie broń dla wojska – myśli 16-letni Julian Kaczmarczyk. Do wojska na razie go nie wzięli, więc przynajmniej w ten sposób przysłuży się ojczyźnie. Po przejechaniu 28 kilometrów, w Karmanowicach, konie i furmanki trzeba wymienić. Transport zostaje rozładowany na małej polance i przykryty gałęziami. Rano z Wąwolnicy przyjeżdżają nowe wozy i wypoczęte konie, które ruszają do Wojciechowa, gdzie wreszcie nadchodzi dobra wiadomość: będą samochody. I rzeczywiście o godz. 4 rano na bocznej drodze do Tomaszowa Lubelskiego czekają autobusy i ciężarówka. W końcu 18 września transport przekracza granicę z Rumunią. Brytyjska ambasada w Bukareszcie boi się, że nie zdoła zapewnić wawelskim skarbom ochrony w sprzyjającej Niemcom Rumunii, więc arrasy po krótkim postoju trzeba ewakuować dalej. Tym razem drogą morską. Pod koniec września załadowane na rumuński statek Ardeal wypływają z portu w Konstancy, nadal pod eskortą Józefa Krzywdy-Polkowskiego i Stanisława Świerza-Zaleskiego. Po drodze ładunek ze skarbami zostaje zaaresztowany przez brytyjskie władze Malty, bo na statku, który je przywiózł, powiewa bandera kraju sprzymierzonego z Niemcami i zanim Brytyjczycy je zwrócą, miną kolejne dwa tygodnie. Świadomi, że wszystko może się wydarzyć i że kolekcja wawelska nadal nie jest bezpieczna, Krzywda-Polkowski i Świerz-Zaleski próbują powierzyć ją papieżowi, ale Watykan odmawia ze strachu przed konsekwencjami politycznymi. Bezcenny ładunek musi więc płynąć dalej. Kolejnym przystankiem jest Francja. Arrasy zostają złożone w Aubusson, słynnym ośrodku tkackim, gdzie mają zostać poddane renowacji. Oficjalnie kontrolę nad nimi przejmuje krakowski historyk sztuki Karol Estreicher, szef komisji rewindykacyjnej, która zajmuje się katalogowaniem zagrabionych przez Niemców dzieł sztuki w Polsce. Kiedy 14 czerwca 1940 r. Niemcy wkraczają do stolicy Francji i rząd polski na uchodźstwie ewakuuje się do Angers, Estreicher samochodem rusza do oddalonego o 400 km na południe Aubusson, żeby przygotować wywózkę arrasów. W prefekturze w Libourne spotyka gen. Władysława Sikorskiego, który właśnie wrócił z frontu. – Panie generale, ratuj pan skarbiec wawelski! – niemal krzyczy. – Ratuj pan sam, ja muszę ratować rząd Rzeczypospolitej! – odpowiada Sikorski. Estreicher wie, że teraz może polegać tylko na sobie. Podobno z Bordeaux ma wkrótce odpłynąć do Anglii statek transportowy. Wysoki mężczyzna w granatowej marynarce, kapitan Zygmunt Góra, w kapitanacie portu flirtuje z sekretarką. Jest pijany. – Kapitanie, słyszę, że wychodzi pan w morze. Mam cenny ładunek, arrasy, starodruki. Skarb wawelski. Weźmie pan? – Zabieram – odpowiada kapitan. Jeszcze tego samego dnia Estreicher wraca do Aubusson, gdzie nikt nic nie wie o klęsce Francji i arrasów nawet nie zaczęto pakować. Ściąga więc do pomocy robotników zatrudnionych w tamtejszej manufakturze gobelinów i płaci im znacznie więcej niż powinien, byle tylko chcieli pracować po godzinach. Cały dzień obszywają tapiserie w płótno, owijają papierem i pakują do skrzyń. Zabiorą tylko najcenniejsze dywany. Reszta zostanie w Aubusson pod opieką Stanisława Cholewy, woźnego z Wawelu, który pomagał w ich ewakuacji z Krakowa. Na operację przewiezienia arrasów Estreicher dostał od polskiego rządu 100 tysięcy franków i aż 40 tysięcy wyda na ciężarówkę, która dowiezie wawelski skarb na nabrzeże w Bordeaux. Następnego dnia po południu wawelskie zbiory zostają załadowane na statek Chorzów, niewielki masowiec, który ostatnio przewoził ładunek ze smarem ochronnym i wszystko na nim jest czarne od sadzy. Miejsca na dziobie zajmuje polskie wojsko ewakuujące się z Francji, cywilni uchodźcy okupują rufę. W sumie Chorzów zabiera 200 osób i 74 skrzynie z dziełami sztuki, które umieszczono pod pokładem. W nocy Estreicher, Krzywda-Polkowski i Świerz-Zaleski robią sobie na nich posłanie. 21 czerwca pomiędzy morzem a niebem zaczynają wreszcie majaczyć zielone wzgórza angielskiego portu Falmouth. Prezydent RP na uchodźstwie Edward Raczyński za namową Estreichera godzi się na wywiezienie arrasów do Kanady, gdzie mają przeczekać wojnę. Na statku Batory razem z bezcennym ładunkiem znowu płyną Krzywda-Polkowski i Świerz-Zaleski. Statek wiezie także brytyjskie złoto, więc konwojują go dwa okręty wojenne. Jest 2 stycznia 1961 r. Poprzedniego dnia prowincję Quebec nawiedziła wielka burza śnieżna, ale teraz jest już spokój i pracownicy Muzeum Narodowego Kanady w Ottawie mogą dokończyć załadunek skrzyń, które za moment wyruszą na południe, w kierunku granicy z USA. Dwie ciężarówki wiozą skarb o bajecznej wartości 100 milionów dolarów. Kierowcy nie mają pojęcia, co zawierają skrzynie, ich zadaniem jest podążać tylko za samochodami kanadyjskiej żandarmerii wojskowej. Na granicy z USA transport przejmują Amerykanie i konwojują do portu w Bostonie, skąd wkrótce odpłynie do Gdyni na statku Krynica. W ten sposób 16 stycznia 1961 roku wawelskie arrasy, ewakuowane z Krakowa na początku wojny, wracają do Polski po przymusowej emigracji w Kanadzie. Walka o ich powrót do kraju trwała 16 lat i była dyplomatycznym thrillerem. Stanisław Świerz-Zaleski i Józef Krzywda-Polkowski po przewiezieniu wawelskiego skarbu do Kanady złożyli go początkowo na farmie pod Ottawą, a potem podzielili. Część skrzyń przewieźli do ottawskiej filii Banku of Montreal, pozostałe do kilku klasztorów. Odbiór skarbu był możliwy tylko przy poświadczeniu podpisów obu kustoszy jednocześnie. Gdy w Warszawie rządy przejmuje Bolesław Bierut, do Kanady przyjeżdża polski poseł z prośbą o wydanie mu zbiorów wawelskich i wówczas zaczynają się schody. Świerz-Zaleski jest gotów oddać je nowym władzom, ale powrotu skarbu do komunistycznej Polski nie wyobraża sobie Krzywda-Polkowski, którego wspiera premier rządu prowincji Quebec, Maurice Duplessis. Wypowiedź Duplessisa, że wawelskie zbiory nie wrócą do Polski tak długo, jak będą tam rządzili komuniści, budzi sprzeciw nawet kanadyjskiej prasy, która uznaje ją za niedopuszczalne mieszanie się w sprawy zagraniczne. Dopiero po śmierci Duplessisa w 1959 roku jego następcy próbują załatwić sprawę polubownie i do Polski wraca pierwsza partia zdeponowanych w Ottawie dzieł sztuki: Biblia Gutenberga, Psałterz Floriański, manuskrypty Chopina i Szczerbiec, miecz koronacyjny królów Polski. Gdy zostaje odpakowany, jeszcze w ambasadzie polskiej w Kanadzie cała delegacja z PRL wstaje na znak szacunku. W 1961 roku wraca część arrasów. Następna partia przybędzie dopiero dziesięć lat później. Świerz-Zaleski już wówczas nie żyje. Wraca do Polski i umiera w Zakopanem w 1951 roku. Józef Krzywda-Polkowski zostaje w Kanadzie i do końca opiekuje się arrasami, dokonując drobnych renowacji, często za własne pieniądze. Przed Wawelem ustawiają się kilometrowe kolejki, każdy chce obejrzeć słynny nabytek Zygmunta Augusta, głośno o tym w mediach. Dopiero w 1973 r. ktoś sobie przypomina, że oprócz kustoszy i historyków sztuki w ratowaniu wawelskiego zbioru mieli swój udział chłopi z Karmanowic i Wojciechowa, którzy przenosili skrzynie na własnych barkach i przewozili własnymi końmi, że pomocą służyli szef poczty z Kazimierza Dolnego Leopold Pisz, kapitan statku Paweł Marian Śliwiński czy galarowy Franciszek Misia i jego prawa ręka Antoni Nowak. Wszystkim przyznano odznaczenia państwowe, niektórym z nich już pośmiertnie. Zobacz także: Krzyż w cieniu swastyki. W III Rzeszy Jezus był niebieskookim Aryjczykiem",,
Co z ciebie za Żyd?,Piotr Bratkowski poleca zbiór reportaży „Polanim”.,"Gideon Poraz ma 69 lat, uprawia zawód, który w niemal każdym innym kraju traktowany byłby jako hobby. Jednak w Izraelu jest inaczej. Gideon mógł porzucić dobrze prosperującą firmę z branży IT i zostać detektywem genealogicznym.",,
Dlaczego wybuchła II wojna światowa?,"Gdyby kilka lat przed wojną Führer powiedział otwarcie, że chce zniszczyć porządek Europy, walczyć ze wszystkimi i zapanować nad światem, to nie tylko Zachód, lecz także jego generałowie zmobilizowaliby się do tego, żeby go zabić, zanim wywoła katastrofę – mówi prof. Włodzimierz Borodziej.","Newsweek: Dlaczego wybuchła II wojna światowa?                 Mimo np. wojny z Polską? – To przecież był sukces. Bezczelny sąsiad na wschodzie został starty z mapy. Zaś absolutnym apogeum jest zwycięstwo nad Francją. Generałowie kajzera przez cztery lata I wojny nie umieli zrobić tego, co Hitler załatwił w kilka tygodni. Na Niemcy nie lecą jeszcze bomby, a wszystko to, o czym naród marzył od pokoleń, czyli hegemonia w Europie i dobrobyt, dało się załatwić między 1938 a 1940 r. A duma narodowa? – W Niemczech jest tak samo postrzegana jak w Polsce – z jednej strony rozszarpywana poczuciem własnej nicości, a z drugiej megalomanią. Wersal ich tak boleśnie ugodził, że zapotrzebowanie na kogoś, kto ich wyleczy z upokorzenia, jest po prostu ogromne. Nie zrobią tego socjaldemokraci, liberałowie, tradycyjni konserwatyści, którzy nic nie mają do zaoferowania i tak naprawdę należą do świata minionego. Hitler przywraca godność, bo likwiduje bezrobocie, a później w ciągu dwóch lat osiąga niewiarygodne sukcesy w polityce zagranicznej. Narody lubią wstawać z kolan? – To również wiąże się ze zbiorową samooceną. Jeśli jest wysoka, to OK, nie trzeba wstawać. Jeśli niska, megalomania znajduje wreszcie pokrycie w faktach. Nie tylko Niemcy, lecz wszyscy dwunożni są przekonani, że im się po prostu należy. Brytyjczykom dzisiaj się należy, żeby Unia Europejska nie pluła im w twarz, komuś należy się Krym, a komuś coś innego.  Tamta Europa kupiła Hitlera z dobrodziejstwem inwentarza. – Hitler każdemu swojemu rozmówcy mówił co innego, łgał w żywe oczy. Goście, zwłaszcza Brytyjczycy, wychodzili od niego z poczuciem, że zostawiają Niemcom wolną rękę w Europie Środkowej, i słusznie, gdyż pokój wersalski nie do końca był lubiany również w Londynie. Niech sobie majstrują przy Polsce, na której Anglikom nie zależało, przy Czechosłowacji tak samo, Austria od początku była spisana na straty. Ograniczony rewizjonizm Niemiec – broń Boże wojna światowa – i działania propagandowo-dyplomatyczno-militarne mieściły się w wyobraźni. Wszystko było w porządku. Symboliczna jest wizyta u Hitlera byłego premiera Lloyda George’a, który mówił potem o spotkaniu z największym Niemcem stulecia, mężem opatrznościowym, jaki nie zdarzył się w historii. Z drugiej strony brytyjska i amerykańska prasa bije na alarm. Trwa spór między armią krytyków niemieckiej dyktatury a apologetów reżimu, wśród nich również największych intelektualistów epoki, np. Ezry Pounda czy Knuta Hamsuna. Turyści amerykańscy i angielscy odwiedzający Niemcy jeżdżą nowoczesnymi autostradami i nie mogą nachwalić się gościnności, ale po krzakach widzą wojsko szykujące się do wojny. – Ale wojny wyobrażalnej, normalnej, która nie będzie dotyczyć ani USA, ani Wielkiej Brytanii, tylko Rurytanii, tej dziwnej, niezrozumiałej części Europy. Myślano, że nadchodzi czas na lokalne porachunki i nic więcej. Czego naprawdę nie lubi liberalna część europejskiej opinii publicznej, to otwarty antysemityzm. Czytaj także: Gdyby nie noc długich noży, być może nie doszłoby do wybuchu wojny Lecz inni są jak najbardziej za. Niektórzy, całkiem prominentni europejscy intelektualiści i politycy powiadają, że niepotrzebna jest wiara w brednie „Protokołów mędrców Syjonu”, bo wystarczy znajomość Żydów, by zgodzić się z Hitlerem. Nie otwierają im oczu ani ustawy norymberskie, ani zwłaszcza noc kryształowa. – Europa była antysemicka. Ameryka zresztą też. Antysemityzm nie był poglądem dyskredytującym, nagannym. Należy do intelektualnego i moralnego ekwipunku dżentelmena z Wysp, polskiego urzędnika i łotewskiego chłopa. Wszyscy powtarzają, że Żydzi żerują na innych, wykorzystują. Wyjątkiem są środowiska socjalistyczne i komunistyczne, ale to wszędzie mniejszość. Na konferencji w Évian-les-Bains, zwołanej z inicjatywy prezydenta Franklina D. Roosevelta w lipcu 1938 r., dyskutowano, jak rozwiązać kwestię żydowską, skoro Hitler zapowiedział, że zezwoli na emigrację, jeśli inne kraje zechcą przyjąć Żydów. Jej uczestnicy widzą, że w Niemczech dzieje się źle, ale uważają, że w końcu każdy kraj ma problem z Żydami. Albo go nie ma, pod warunkiem że nie ma w nim Żydów. Dlatego przedstawiciel Australii mówi, jak bardzo jest przeciwko prześladowaniom, lecz jego kraj nie przyjmie żadnych austriackich czy niemieckich Żydów. Dlaczego? Bo w Australii nie ma antysemityzmu, a jak się pojawią Żydzi, to będzie. Delegacje z Zachodu odwiedzają np. Dachau i nadal uważają, że wszystko jest OK. To często potiomkinowski spektakl, gdyż w obozowe pasiaki ubierane są odpasione byczki z SS, ale przecież już sam pomysł obozu koncentracyjnego jest straszny. – Goście z Zachodu cieszą się, że czegoś takiego nie ma u nich, że owszem – jest surowo, twardo, ale to kolonia karna, obóz pracy, nikogo tam nie zabijają, nie gnębią, wbrew temu, co mówi liberalna prasa. W końcu wszystko odbywa się zgodnie z prawem, w barakach nie widać tzw. muzułmanów umierających z wycieńczenia, a niepożądane, szkodliwe elementy są pod kontrolą. Dyktatura Hitlera jest jakoś odpychająca i robi złe wrażenie, lecz per saldo to niemiecki problem, może środkowoeuropejski, ale z pewnością nie światowy. Na dodatek Hitler umiał się zatrzymywać. Podczas igrzysk w Garmisch-Partenkirchen i w Berlinie w 1936 r. zniknęły sprzed obiektów sportowych napisy „Żydom wstęp wzbroniony”, a tam, gdzie było dużo cudzoziemców, nie kolportowano „Der Stürmera”. – Hitler nie pogratulował zwycięstwa Jessemu Owensowi, czarnoskóremu zdobywcy czterech złotych medali, i to mogło się nie podobać, choć nie wszystkim. Roosevelt też nie wysłał gratulacji. Ale już prawie wszyscy byli pewni: Führer myśli pragmatycznie, nie wywoła wojny światowej, stadion jest imponujący, a dyscyplina społeczna to dobra rzecz. Nawet grono amerykańskich czarnoskórych intelektualistów, którzy odwiedzili III Rzeszę, nie chciało krytykować Hitlera, bo sami doświadczali segregacji rasowej w USA. Co tam – mówili – ustawy norymberskie, skoro mamy rasistowską codzienność w Georgii lub Alabamie. Pastor Martin Luther King we wczesnym dzieciństwie nazywał się Michael, ale ojciec zmienił mu imię właśnie w wyniku podróży do Niemiec Hitlera, choć raczej zachwycał się Bachem, a nie bojówkami SA.  – To klasyczny przykład filozofii „what about this”, w języku polskim wciąż słabo zakorzenione jako whataboutyzm. Wytykasz nam (rzekome) błędy? A co u ciebie dzieje się z imigrantami, deficytem budżetowym, bezrobotnymi?  Czy gdyby Zachód chciał, utrąciłby Hitlera i nie doszłoby do wojny? – Gdyby wiedział, co się zdarzy w najbliższych latach, to z całą pewnością. W 1936 r. Hitler ryzykuje remilitaryzację i łamie kolejne postanowienia traktatu wersalskiego. Wtedy można było odsunąć go od władzy, zapobiec nadciągającej wojnie. Lecz nie starczyło wyobraźni. W 1942 roku Hitler walczy już z całym światem, więc wszyscy przy zdrowych zmysłach muszą wiedzieć, że przegra. Tymczasem pożyje jeszcze trzy lata, a skończy jako samobójca. – Historia niemieckich prób zamachów na Hitlera układa się w czarną komedię. A to nie wybuchnie bomba, a to ktoś się spóźni, ktoś wycofa, kogoś zapomni się powiadomić. Przecież spisek i zamach pułkownika Clausa von Stauffenberga z 1944 r. to od początku jakieś niewiarygodne, wielkie partactwo. Niby niemiecki sztab generalny był tak poukładany, znakomity w logistyce, że wszyscy mogli zazdrościć, ale 20 lipca 1944 r. okazuje się, iż mózg całej operacji własnoręcznie dokonuje zamachu, zaś po ataku w Wilczym Szańcu musi wrócić do Berlina, żeby uruchomić pozostałe tryby konspiracji. To za wielka odpowiedzialność, za dużo zadań na jedną osobę, nawet całkowicie zdrową, a wiemy, że von Stauffenberg jest potrójnym inwalidą. To było tak irracjonalne, że w głowie się nie mieści.  Brak wyobraźni wystarczy, by dopuścić do takiej tragedii jak II wojna światowa? – Oczywiście, bo czym kieruje się polityk, jeśli nie wyobraźnią lub jej niedostatkiem. Albo słupkami w sondażach. Generalnie myśli swoim doświadczeniem. W doświadczeniu polityków przedwojennych Adolf Hitler nie istniał. Czyli z ówczesnego punktu widzenia wszyscy zwolennicy ugłaskiwania III Rzeszy i zaspokajania żądań Hitlera mieli rację. – W jakim sensie? Zajmowali się jedyną możliwą do wyobrażenia realpolitik. – W swoim przekonaniu postępowali rozsądnie. Myśleli, że nie dopuszczą do wielkiej awantury, której Niemcy przecież nie mogą chcieć, bo wiedzą, jak to się skończyło 20 lat wcześniej. W bezpośrednim sąsiedztwie niech się rozpychają, ale za cenę świętego spokoju – nieco dalej. Pamięć I wojny mocno określała stosunek do nazizmu. Na Zachodzie nie chciano powtórki Verdun, bo właśnie nie wyobrażano sobie niczego straszniejszego. – 10 mln ofiar I wojny światowej to początek masowego pacyfizmu i haseł „nigdy więcej”. Z drugiej strony Zachód musiał być przekonany, że skoro Niemcy już raz poszli na ryzyko wojny na dwa fronty i tak ją sromotnie przegrali, drugi raz tego nie zrobią. Tymczasem Niemcy chcą się odkuć. – Niemieccy generałowie są sceptyczni wobec Hitlera. Kupuje im te wszystkie cieszące ich zabawki, lecz dla nich wizja wojny na dwa fronty oznacza koniec Rzeszy, będzie jeszcze gorzej niż w 1918 r. Wojna dla generałów jest OK, ale mała, racjonalna. Zresztą Hitler prowadzi nie tę wojnę, o jaką mu chodziło. Jego długofalowy plan wyglądał zupełnie inaczej: zajęcie Austrii, rozbiór Czechosłowacji, utarcie nosa Francuzom, ale np. Polska to sojusznik przeciwko Związkowi Radzieckiemu. Hitler zakładał podział Sowietów – dla Polski Ukraina, dla niego reszta. Wielka Brytania też ma być sojusznikiem Niemiec w zamian za gwarantowanie kolonii, żeby tylko Londyn nie rozpychał się w Europie. Tymczasem Polska staje do walki. Wielka Brytania gra w drużynie z Francuzami, a III Rzesza ma sojusz ze Związkiem Radzieckim. Wszystko jest więc nie tak. A później wybucha wojna z USA o panowanie nad światem. Czytaj także: Hitler i Chamberlain – kto kogo oszukał Jeśli aż tak się nie układało, mógł sobie odpuścić. – Nie mógł. Tak bardzo chory człowiek może zatrzymać się taktycznie, jak np. w czasie igrzysk. Może powiedzieć angielskim lordom to, co chcą usłyszeć. Ale jest owładnięty maniakalną żądzą panowania nad światem. W protokole płk. Hossbacha Hitler zaczyna przemowę od tego, że wprawdzie najlepsze lata ma jeszcze przed sobą, lecz nie za dużo. Czyli wojna musi szybko wybuchnąć, żeby zdążył się zrealizować. Jakie wnioski płyną z dyktatury Hitlera? – Być może taki, że nie umiemy wyobrazić sobie powtórki hitleryzmu, ale warto mieć w tyle głowy, że mówimy tylko o ograniczeniach naszej wyobraźni. Być może więc powtórka w jakiejś szczególnej konstelacji, z inną psychopatyczną osobą, z innymi hasłami jest możliwa, bo nigdy nie umieliśmy i nie umiemy dostrzec smutnych złego początków. Nie potrafimy wyobrazić sobie wielu rzeczy, póki się nie zdarzą. Lecz z drugiej strony Hitler różni się od dzisiejszych semidyktatorów tym, że miał jakiś strategiczny, niech będzie zwariowany, ale jednak plan. Nie wyobrażam sobie, by politycy, nawet ci dzisiaj szczególnie antypatyczni, mieli jakieś strategie. Co najwyżej chcą wkładać kij w szprychy, żeby się gorzej kręciło, ale nie mają ambicji, by np. władza Rosji sięgała po Atlantyk. Wynika to z ich realistycznej oceny sytuacji, bo niektórych rzeczy po prostu nie da się przeprowadzić. Żeby zostać drugim Hitlerem, trzeba być regularnym szaleńcem, a my mamy wokół ludzi szczęśliwie raptem trochę zbzikowanych. Nawet jeśli snute dzisiaj analogie z latami 30. ubiegłego wieku są chybione, to co robić, żeby takiego Hitlera już naprawdę nie było? – Marine Le Pen wyrzuca z polityki swojego ojca, bo jego antysemityzm nie nadaje się na jakiekolwiek salony, nawet prawicowe. Może takie postępowanie to skutek doświadczenia, które nabyliśmy od Hitlera. Nikt w Europie nie będzie odwoływać się np. do eugeniki jako metody udoskonalania człowieka, co przed Hitlerem wydawało się usprawiedliwione i rozsądne, a zakończyło zbrodnią. Po prostu pewne pomysły zostały nieodwołalnie zdelegalizowane. Dostaliśmy kilka negatywnych nauczek, które chyba się zakorzeniły. Załamała się wiara w nieskończony postęp, który będzie udoskonalał ludzkość. Nabyliśmy świadomość, że raz jest lepiej, raz gorzej i warto pilnować tego, żeby nie było naprawdę źle. Tego nas nauczył narodowy socjalizm – może być dużo gorzej. Politycy kierują się słupkami sondaży, lecz chyba przestali ufać, że ustawią kilkudziesięciomilionowy naród w karnych szeregach i każą maszerować. Może dyktatorom na tyle przybyło rozumu, że wiedzą, iż nie da się wojować ze wszystkimi. Ale mogą też pojawić się całkowicie nowe pomysły, o których dzisiaj nie mamy zielonego pojęcia. Nie zdelegalizowaliśmy bezwzględnie wykluczenia. Nie rozumiemy, że nie wolno dzielić ludzi na Aryjczyków, Żydów i wyznawców islamu, na chorych i zdrowych, heteroseksualnych i LGBT, na pierwszy, drugi, ewentualnie trzeci sort. Zawsze wtedy wchodzimy na grząską ścieżkę. Nie wiemy, gdzie jest jej koniec.  Po prostu historia nie uczy życia. Albo inaczej – uczy tych, którzy tego chcą, z zastrzeżeniem, że to nauczycielka o bardzo małym rozumku i zerowej wyobraźni.",,
"„Za każdym razem, kiedy Hitler zdobywa jakiś kraj, przysyła mi posła”. Jak wyglądał stan (przed)wojenny?","Gdy Hitler szantażem wymuszał ustępstwa na kolejnych państwach, prawo międzynarodowe ustąpiło w Europie miejsca prawu silniejszego. Ta polityka kusiła naśladowców.","Brytyjski premier Neville Chamberlain wylądował na londyńskim lotnisku Heston 30 września 1938 r. i wyłoniwszy się z samolotu, pokazał zgromadzonym na płycie dziennikarzom tekst układu monachijskiego. Traktat, który był de facto rozbiorem Czechosłowacji, Chamberlain określił jako wielki sukces, który oddalił groźbę wojny i raz na zawsze zaspokoi niemieckie ambicje. „Wierzę, że oznacza to pokój naszych czasów” – powiedział premier. W rzeczywistości los Czechosłowacji był już przesądzony. 3 października Hitler zwołał na naradę najbliższych współpracowników. Uczestniczący w spotkaniu Joseph Goebbels tak zrelacjonował w dzienniku zamiary przywódcy III Rzeszy wobec Pragi: „Führer trwa niewzruszenie przy decyzji zniszczenia Czech przy pierwszej okazji. I on to zrealizuje. Ten martwy i amorficzny twór państwowy musi upaść”.",,
Pies w wielkim mieście,"Najpierw podniósł na jej widok głowę. Potem szczeknął. Nieśmiało zamerdał ogonem. Wyszedł za próg, jakby zauważył, że jest jeszcze świat poza długością łańcucha. I dałaby głowę, że patrzy jej prosto w oczy, chociaż w schronisku mówili, że od dawna nie widzi.","Odyseusz nazywał się kiedyś Falafel. Zanim się spotkali, przeżył 12 lat. W tym rok w warszawskim schronisku Na Paluchu.                           – W korporacji czasem mam wrażenie, że robię coś dobrego – mówi Bartosz. – Najczęściej podczas zbiórek organizowanych np. na ratowanie lasów syberyjskich, które ucierpiały podczas pożarów. Trudno powiedzieć, jak akurat jego wpłata przekłada się na konkretne drzewo. Albo jak jego puszka karmy, którą – też w ramach akcji zorganizowanej przez korporację – kupił dla schroniska, zmienia życie jednego zwierzaka. Za to na profilach instagramowych zakładanych przez wolontariuszy z Palucha m.in. „Adoptuj warszawiaka”, „Wybieram kundelka” czy „Poziomkowe psy z Palucha” widać, jak konkretny człowiek zmienia życie konkretnego psa. Oboje z Abi oglądają je codziennie w drodze do pracy, w przerwie na lunch i potem, kiedy spotykają się w wynajętym mieszkaniu niedaleko metra. Psy na zdjęciach przed, czyli zanim odnalazły dom, miały smutne oczy. Po adopcji – uśmiechnięte. – Wiosną zobaczyłem na Instagramie chudego kundla, Ducha. I informację, że właśnie miał operację ratującą życie. Przeżył ją cudem, ale teraz potrzebuje kolejnego cudu, czyli domu – mówi Bartosz. Duch miał problemy z sercem, jelitami, trzustką. Po operacji (nieudanej, bo nie udało mu się wszczepić rozrusznika serca) był za słaby, żeby iść od razu do domu. Odwiedzali go w klinice. Abi wynosiła na dwór, żeby chociaż poleżał na słońcu. – Słyszeliśmy, że lepiej go uśpić, bo przestał jeść, nie wstaje z posłania. Nie ma cudów – mówi. Mimo to, kiedy zabierali go do domu, już w drodze dostał apetytu. Po kilku dniach w ich wynajętym mieszkaniu (i kroplówkach, na które Abi nosiła go na rękach do kliniki na osiedlu) stanął na nogi. Po kilku tygodniach machnął ogonem i po raz pierwszy zaszczekał. Po dwu miesiącach poszedł z Bartoszem do korpo – przez miasto przewalała się fala upałów, szef pozwolił zabrać czworonogi do klimatyzowanego biura. Niedługo potem po raz pierwszy wsiadł do taksówki z pasami dla psów (zrezygnowali z Ubera, w którym nie ma takich udogodnień) i przejechał BlaBlaCarem do Torunia. – Cały czas piszemy o Duchu na Insta – mówi Abi. – Ludzie lajkują, komentują, że jesteśmy wspaniali, a historia Ducha pozwala wierzyć w to, że miłość jest lekiem na wszystko. Dzięki temu łatwiej żyć. I nie utonąć w zalewie złych wiadomości z mediów. Park Skaryszewski. Spacer z Anką (33) i kundlem Miłkiem (od kilku miesięcy razem). – Z nim wszystko jest poukładane. Dzień dzieli się na pory spacerów, karmienia, podawania leków – mówi Anka. – To w skali mikro, bo w skali makro zaczynasz dzielić swoje życie na etapy spędzane z kolejnymi psami. Zimą w życiu Anki zaczęła się era Miłka, ale wcześniej był czas spędzony z wielorasowym Romeo. Wypatrzyła go na Paluchu, gdzie zgłosiła się niedługo po przeprowadzce (za pracą i awansem) z Poznania. Najpierw wyprowadzała psy, potem zaczęła robić im zdjęcia podczas akcji „Adoptuj warszawiaka”, czyli spotkań kundli ze schroniska z mieszkańcami różnych dzielnic. Zobacz także: Jedni kładą ulubione zabawki zwierzaka, inni miskę lub przysmaki. Piszą pożegnalne listy albo krótkie wyznania: „Kochamy i tęsknimy”. W Koniku Nowym pod Warszawą działa najstarszy w Polsce cmentarz dla zwierząt – Ludzie nie mają czasu przyjechać do schroniska, schronisko przyjeżdża więc do nich – mówi Anka. – Romeo nie cieszył się podczas takich akcji zainteresowaniem. Miał 15 lat, w tym półtora spędzone w klatce. I całą listę chorób: nowotwór płuc, niedoczynność tarczycy, niedosłuch. Pomyślałam: pracuję w banku, nieźle zarabiam. Stać mnie na leki i weterynarza. Poza tym byliśmy jakoś do siebie podobni. Romeo niechętnie wychodził na długie spacery, a ja – mam problemy z kolanami – muszę chodzić, nie mogę biegać. Anka mówi: dograliśmy się. Budził ją wprawdzie o 5 rano, ale nocą dawał pospać. Ona kupowała mu ulubione smaczki. On znosił jazdę pociągiem do jej rodziny w Poznaniu. Czuła, że jest komuś potrzebna. – Myślałam, że to potrwa dłużej, ale niedługo po Bożym Narodzeniu zaczął cierpieć – mówi. – Wymiotował krwią. Weterynarz powiedział, że to koniec i lepiej, żeby się nie męczył. Zgodziła się na uśpienie. Jeszcze wtedy była, jak mówi, taka pewna siebie i swojej siły. Ale kiedy Romeo zniknął, pomyślała, że jednak sama sobie nie poradzi. Zadzwoniła do znajomej, która adoptowała znajdę z Palucha. Poszła z nimi na spacer. Pogłaskała inną sierść, pogadała z innym człowiekiem. – Bo przecież w życiu w skali makro i mikro głównie o to chodzi – mówi Anka.",,
Biedny inteligent słucha disco polo,"Gdyby wielkomiejscy inteligenci nie wyśmiali potencjału emancypacyjnego zawartego w disco polo, Polacy byliby dziś dużo lepszym społeczeństwem – twierdzi Monika Borys w wydanej właśnie książce „Polski bajer”. Słusznie?","W powodzi afer i skandali politycznych ten incydent został szybko zapomniany, choć wydarzył się niecałe pół roku temu. Oto w klipie wyborczym znanego ekspiłkarza Tomasza Frankowskiego, kandydującego do Parlamentu Europejskiego z list Koalicji Obywatelskiej, wystąpił jego białostocki kolega Zenon Martyniuk. Kolega, ale zarazem król muzyki disco polo, lider zespołu Akcent. Martyniuk wprawdzie nie zachęcał wprost, by głosować na Frankowskiego, ale wystąpił obok niego, namawiał do pójścia na wybory, by na końcu uścisnąć kandydatowi dłoń, co musiało być przecież odczytane jako gest poparcia.",,
Przez 10 dni idą do Częstochowy spotkać Maryję. Spotykają drugiego człowieka. Poszliśmy razem z nimi,"Trzeciego z dziesięciu dni, na setnym kilometrze między Głuchowem i Naropną, jest najtrudniej. Temperatura przy asfalcie dochodzi do 40 stopni. Spod kół mijających kolumnę tirów sypie się żwir. Czasem ktoś do kogoś warknie: „paniusiu, uważaj, jak idziesz”, albo „nie jesteś na wczasach, nie marudź”. Ale po chwili ten sam ktoś poda rękę. Pozwoli się napić ze swojej butelki.",Maryja przyszła do 19-letniego Tomka e-mailem. Otworzyła się w wiadomości z programem XXVII Pieszej Pielgrzymki Niepełnosprawnych. Wezwała: przyjdź.,,
Krew na rękach Donalda Trumpa,"W Ameryce rośnie liczba zbrodni z nienawiści. Mordercy powtarzają rasistowską retorykę Donalda Trumpa, a wojskowy karabin mogą kupić choćby w internecie.","Patrick Crusius spędził za kierownicą 10 godzin, aby z Dallas dojechać do El Paso i w oferującym zniżki na artykuły szkolne Walmarcie – 8 kilometrów od przejścia granicznego – otworzyć ogień. Zastrzelił 20 osób. Wcześniej na forum internetowym zamieścił manifest ideologiczny. Narzekał, że jeśli ktoś nie powstrzyma inwazji Latynosów, Teksas ze stanu republikańskiego zmieni się w „twierdzę demokratów”. Zarzucał kolorowym imigrantom kradzież miejsc pracy i świadczeń należnych rodowitym Amerykanom.                 Nic dziwnego, że lider neofaszystowskiego alt-right Richard Spencer wołał 10 dni po wyborach prezydenckich: „Zwycięstwo pana Trumpa było triumfem woli (tytuł filmu Leni Riefenstahl o zjeździe NSDAP w 1934 roku). Jeśli ją mamy, marzenia się spełniają. Heil Trump! Heil naród! Heil zwycięstwo!”. Trudno uwierzyć, że w Ameryce drugiej dekady XXI wieku odżyły hitlerowskie hasła. A jeszcze trudniej zaakceptować fakt, że ich głosiciele upatrują swego orędownika w lokatorze Białego Domu. Prowadzący przez cztery dekady gangsterskimi metodami biznes sprzedaży nieruchomości przywódca wydobył z Amerykanów wszystko, co najgorsze. Spiralę nienawiści bardzo trudno zatrzymać. Zresztą prezydent nie ma takiego zamiaru. Już dwa lata temu kilkudziesięciu wybitnych psychiatrów orzekło w książce „Groźny przypadek Donalda Trumpa”, że jest socjopatą i patologicznym narcyzem, który „cierpi na deficyt współczucia, nie potrafi przyznać się do błędów ani okazać skruchy, nieustannie kłamie oraz wykorzystuje innych”. Siedzący w kieszeni producentów broni republikanie nie kiwną palcem, by ograniczyć jej sprzedaż. Szef senackiej większości Mitch McConnell zdążył poinformować, że nie zwoła nadzwyczajnej sesji, bo zwichnął sobie staw barkowy. Innymi słowy: przeczekamy burzę i zmienimy temat. Jak po każdej masakrze. Nienawiść plus karabiny to mieszanka wybuchowa, która może zachwiać społecznym porządkiem Ameryki. Rządzonej przez gardzącego prawem megalomana o zapędach dyktatorskich.",,
Jeszcze zatęsknimy za Ukraińcami. Bez nich Polskę czeka katastrofa,"70 proc. Ukraińców, którzy myślą o porzuceniu Polski, zrobi to dla wyższych zarobków na Zachodzie. Ale prawie co drugi z nich myśli o wyjeździe, bo jest źle traktowany i oszukiwany przez polskich pracodawców.","Połowa czerwca. W lesie między Węgrowcem a Skokami w Wielkopolsce leśniczy znajduje ciało mężczyzny. W rękawicach roboczych, obsypane wiórami. Policja ustala, że to 36-letni Wasyl Czornej, zatrudniony w produkującym trumny zakładzie pod Nowym Tomyślem.                      Walentyna, od półtora roku w Polsce, pracuje w domu opieki dla seniorów pod Warszawą. – Nie narzekam, lubię ten kraj, ale wymagania są nieadekwatne do zarobków. W Niemczech za taki sam wysiłek zarobię trzy razy więcej, a i liczę, że pracodawcy będą bardziej nas szanować i stosować się do przepisów – mówi Walentyna. Tutaj, jak twierdzi, co miesiąc musi wykłócać się o nadgodziny, a szefostwo dwa razy odmówiło jej urlopu. – Jestem w Polsce wyłącznie dla zarobku, większość tego, co zarobię, wysyłam rodzinie spod Stryja. Jak tylko podszlifuję niemiecki, wyjadę – mówi Ukrainka. W ubiegłym roku 10 mln pracujących poza granicami Ukraińców przywiozło lub przekazało do kraju 12 mld dolarów. W ujęciu statystycznym to największy zastrzyk kapitałowy dla ukraińskiej gospodarki od lat. Ze wspomnianego badania SEW UW i EWL wynika, że rok temu wyjazd za granicę zakładał co piąty pracujący w Polsce Ukrainiec. Teraz ten odsetek wzrósł dwukrotnie. A co dziesiąty, czyli lekko licząc 100-120 tys. osób, zamierza wyjechać na Zachód bez względu na okoliczności, kiedy tylko otworzą się rynki pracy za Odrą. Jurij Kariagin: – Mnóstwo młodych Ukraińców uczy się języków z myślą o pracy na Zachodzie. Jeśli Polska poważnie myśli o tym, żeby ich zatrzymać, musi skłonić nierzetelnych pracodawców do respektowania prawa. Z korzyścią dla siebie i dla imigrantów. Bez imigrantów zabraknie rąk do pracy – mówi Robert Lisicki, szef departamentu rynku pracy w Konfederacji Lewiatan. ROBERT LISICKI: Są dane sektorowe. Wiadomo na przykład, że w transporcie deficyt sięga 100 tys. osób. Z szacunków firmy PwC wynika, że do 2025 roku niedobór pracowników sięgnie 1,5 mln. A potem z przyczyn demograficznych będzie nadal rósł. Badania Senackiego Biura Analiz wskazują, że za mniej więcej dekadę na rynku będzie brakować co piątego pracownika. – Wzrost ryzyka inwestycyjnego. Już teraz część firm deklaruje, że rezygnuje z podpisywania kontraktów właśnie z powodu obaw o skuteczność rekrutacji. To zadziała jak efekt domina: mniejsze inwestycje dużych firm przełożą się na mniej zleceń dla podwykonawców czy poddostawców. W efekcie czeka nas spowolnienie wzrostu gospodarczego. – Z różnych względów przedsiębiorcy nie spieszą się z inwestycjami, a to obniża też tempo wdrażania automatyzacji. Przydałby się zatem impuls inwestycyjny, który skłoni firmy do rozwoju mocy produkcyjnych. Ale przede wszystkim pracodawcy potrzebują ułatwień w zatrudnianiu pracowników z państw trzecich. – Rozumiemy obawy o bezpieczeństwo, ale są obszary, z których przyjeżdżają do Polski sprawdzeni pracownicy. Mam na myśli byłe republiki Związku Radzieckiego – Ukrainę, Białoruś, Armenię. Pracodawcy chętnie widzieliby także osoby z Ameryki Południowej. Problem polega na tym, że wprowadzane ułatwienia dla pracowników ze Wschodu, głównie z Ukrainy, okazały się niewystarczające. Znam pracodawców, którzy na uzyskanie w urzędzie wojewódzkim pozwolenia na pobyt i pracę czekają ponad rok. Żeby umożliwić ludziom pracę, pracodawcy wykorzystują równolegle dwie procedury: na pobyt i na pracę, co dodatkowo zatyka przeciążone urzędy. – Tak, ale jedynie na sześć miesięcy. A przecież nie ma żadnych powodów, by nie wydłużyć tego okresu do 12 czy nawet 18 miesięcy. Jeśli mamy się liczyć w walce o łowienie talentów, które przydałyby się w naszym sektorze informatycznym czy technologicznym, procedury wydawania pozwoleń na pobyt stały i pracę nie mogą trwać ponad rok.",,
"Wilfredo León w siatkówkę gra najlepiej na świecie. Dlaczego nie wszystkich ucieszyło, że dołączył do reprezentacji Polski?",Dziś zagra w kluczowym meczu turnieju o awans do przyszłorocznych igrzysk w Tokio. Chce zdobyć dla Polski olimpijskie złoto. Mimo to nowa ojczyzna przyjęła go nieufnie.,"Ma dopiero 26 lat, ale w siatkówce od dawna zarabia grube miliony. Boiskowy killer, siatkarska pozycja – przyjmujący. Dryblas (201 centymetrów) o niepoważnej ksywce Fifi dziesięć lat temu walczył dla reprezentacji Kuby. Chcieli go Włosi, chcieli Rosjanie – wybrał Polskę. – Skoczny, silny, szybka ręka, najszybsza zagrywka – wylicza Andrzej Grzyb, menedżer siatkarski.               Załatwia. Zarabiają w Rosji krocie – a z nimi zarabia Andrzej Grzyb, właściciel firm w Rosji i we Włoszech. W 2011 r. nagle zmienia kierunek. – Mój asystent Grzegorz Zięba znał hiszpański i Kubę – wspomina Grzyb. – Wilfredo zobaczyłem po raz pierwszy na mistrzostwach świata w 2010 r. Wtedy był poza naszym zasięgiem, ale zaczęliśmy sprowadzać pierwsze Kubanki i Kubańczyków. Pojechałem zorientować się, o co chodzi w ich systemie. System jest prosty: zawodnicy nie mogą po prostu wyjechać, aby grać w zagranicznym klubie. To znaczy mogą, ale wyjazd oznacza skreślenie z listy reprezentantów. Nie da się jednocześnie grać w lidze w Europie i występować w kubańskiej kadrze. Na tych, którzy wyjeżdżają, kubańska federacja nakłada kilkuletnią dyskwalifikację. Dla wielu oznacza to koniec kariery. Dla tych, którzy uciekają w trakcie zawodów za granicę, oznacza to rozłąkę z rodziną na zawsze. – Znałem kilku takich siatkarzy. To była katastrofa. Póki człowiek młody, nie myśli o tęsknocie. Ale jak ma 35 lat, żonę i dzieci, którym chciałby pokazać kraj i dziadków, perspektywa się zmienia. Trudno być samemu w obcym wszechświecie – opowiada jeden z emerytowanych zawodników. Kuba to ostatni bastion komunizmu, mieszanka cudów natury i ludzkiej nędzy. Grzyb czuje się u Fidela Castro jak ryba w wodzie: – Po dziesięciu latach w Związku Radzieckim miałem Kubę od razu w jednym palcu. Wiedziałem, o co chodzi. Na Grzyba nie działa groza Inder, miejscowej bezpieki. Szybko rozgryza, że to właśnie bezpieka cenzuruje e-maile. Dlatego tak trudno negocjuje się z miejscowymi działaczami – część poczty do nich nie dochodzi. Grzyb udaje dziennikarza. Spotyka się z działaczami w towarzystwie bratanicy (zna hiszpański), potem zaprzyjaźnieni dziennikarze w Polsce publikują gdzieś w sieci jego niby-wywiady. Poluje na najlepszych. W środowisku siatkówki wszyscy wiedzą, że Wilfredo to wschodząca gwiazda. Zobacz: Blisko siatki. Fabian Drzyzga, najmłodszy w siatkarskim klanie Negocjują po cichu – Wilfredo, choć pogruchotany fizyczną orką, chce skończyć szkołę na Kubie. Do tego musi odsłużyć obowiązkowe trzy miesiące wojska i poczekać na przydział mieszkania, które przed emigracją odda rodzicom. – Poczekaliśmy do jego osiemnastych urodzin – wspomina Grzyb. – Wpadliśmy z życzeniami, a następnego dnia podpisaliśmy kontrakt. Po nieudanych kwalifikacjach do igrzysk w Londynie w 2012 r. Wilfredo leci do Polski. To koniec gry dla Kuby. Pejzaż egzotycznej Hawany zamienia na Podkarpacie – Grzyb zatrudnia go w Rzeszowie w agencji sportowej. Przed wyjazdem z Kuby usłyszy jeszcze od urzędników, że zachowuje się jak zdrajca. Trenuje z Asseco Resovią, nie może grać w lidze, bo zawiesiła go kubańska federacja. Przez dwa lata jest na zawodowym aucie. – Nikt w niego nie wierzył. Nikt nie chciał pomóc – kwituje Grzyb. – W PZPS w ogóle nie było tematu. Podłączyli się pod Wilfredo dopiero, gdy został wielką gwiazdą i dostał obywatelstwo. Karta się odwraca, gdy w 2014 r. idzie do Zenitu Kazań. Przez cztery lata z rosyjskim klubem sięga po największe sukcesy – trzy razy wygrywa Ligę Mistrzów, zdobywa klubowe mistrzostwo świata. Oraz cztery mistrzostwa Rosji i tyle samo Pucharów Rosji. Znów jak na Kubie – większość meczów gra od dechy do dechy, na okrągło. Nie ma kiedy dojść do siebie. Romantyczna wersja historii Leóna głosi, że to nie polowanie Grzyba na Kubie ściągnęło siatkarza do Europy. Że zrezygnował z Kuby, bo w sieci poznał Małgorzatę z Polski. Po raz pierwszy spotkali się w 2011 r., gdy reprezentacja Kuby grała w Gdańsku turniej finałowy Ligi Światowej, a Małgorzata (mówi po hiszpańsku) robiła z Wilfredo wywiad. Tę historię z upodobaniem powtarzają dziennikarze sportowi. Jeden z działaczy PZPS: – Rzeczywistość jest mniej romantyczna. Czasami jedynym sposobem na to, żeby ściągnąć do kraju zawodnika i nie łamać mu kariery zakazami i karencjami, jest fikcyjny ślub. To przepustka do obywatelstwa, a obywatelstwo to przepustka do kadry. W PZPS tajemnicą poliszynela jest, że Wilfredo, aby przyjechać do Polski, bierze pierwszy papierowy ślub z Polką. Dopiero potem poznaje Małgorzatę, rozwodzi się z pierwszą żoną i żeni – tym razem już z miłości – ponownie. Gdy gra w Kazaniu, rodzi im się dziecko. Andrzej Grzyb zaczyna walkę o miejsce dla Leóna w nowej reprezentacji – w ekspresowym tempie załatwia mu obywatelstwo. – 22 lipca 2015 r. dostaje paszport, trzy dni później występuje o przejście do polskiej federacji siatkarskiej. Ale to za mało. Przepisy Międzynarodowej Federacji Piłki Siatkowej (FIVB) mówią, że aby grać w reprezentacji, trzeba być rezydentem kraju kilka lat. Grzyb walczy z FIVB i kubańską federacją. – Trudna to była walka, bo polskie władze nie znają języka i nie wiedzą, z kim rozmawiać – narzeka Grzyb. – Załatwiłem działaczowi PZPS obiad z jednym z najważniejszych ludzi w FIVB. Jedyne, co potrafił powiedzieć, to „thank you” po posiłku. W sporcie trzeba wiedzieć, jak się poruszać w towarzystwie, znać układy i działaczy. PZPS, wstrząsany aferami, w przeciwieństwie do Wilfredo nie jest w dobrej formie. Zawodnicy dostają sprzęt w plastikowych workach, kapitan reprezentacji nie może się doprosić o krople do oczu za kilkadziesiąt złotych, lekarzowi drużyny związek odmawia służbowych butów. Czytaj także: LeBron James. Koszykarz wszech czasów w obronie Afroamerykanów Walka trwa dwa lata. Ostatecznie prezydent FIVB grozi kubańskiej federacji, że jeśli nie zezwoli na granie Kubańczyków w innych kadrach, to odbierze jej pieniądze z FIVB. W 2017 r. León dostaje zielone światło – za dwa lata będzie mógł zagrać dla Polski. Kupuje mieszkanie w Warszawie, uczy się polskiego, ogląda mecze polskiej reprezentacji. Działacz PZPS: – Skoczny, silny, potrafi zawisnąć w powietrzu. To ma 75 procent dobrych siatkarzy. Ale psychika Leóna to jest to, czego nie ma reszta. Nie pęka w tie-breaku przy 14:14. Im trudniej, tym lepiej gra. Ma betonową psychę. Chłopaki z Kazania opowiadali, że przegrywali 0:2, a Wilfredo był niewzruszony, po prostu robił swoje i wygrywał mecz. Jakby nie miał układu nerwowego. Od 2006 r. w polskiej siatkówce trwa złota era. No, prawie złota, bo z igrzysk siatkarze odpadają w ćwierćfinale. Przyjście Wilfredo Leóna ma w końcu to zmienić. Polacy mają wygrać to, co najważniejsze. 26-letni reprezentant Polski to jeden z trzech najlepszych graczy na świecie. Mówią o nim Messi siatkówki. Ale w Polsce nie wszyscy są zwolennikami jego występów w kadrze. Bo urodził się na Kubie, a dla Polski powinni grać tylko Polacy. Bo ma inny kolor skóry. W restauracji od ludzi, którzy nie wiedzą, kim jest, słyszy: „Co ten czarny tu robi?”. Osobiście przeżywa napad na czarnoskórego pięściarza w Szczecinie – wie, że w razie ataku na ulicy nawet dwa metry wzrostu mu nie pomogą. Jeden z wysokich działaczy PZPS: – León czuje się Polakiem, mówi po polsku. Mógł grać w kadrze we Włoszech czy Francji, pewnie gdzie indziej dostałby większe pieniądze, ale on czekał na polską szansę.",,
To KGB osadziło Putina na Kremlu?,"20 lat temu Władimir Putin został mianowany pełniącym obowiązki premiera i namaszczony na następcę prezydenta Borysa Jelcyna. Po kilku miesiącach ten mało znany rosyjski polityk stał jednym z najpotężniejszych ludzi świata. – Im więcej czasu mija od nominacji Putina, tym więcej wskazuje na to, że była to operacja przejęcia władzy w Rosji przez byłych KGB-wców – mówi w rozmowie z „Newsweekiem” Jurij Felsztynski, rosyjski historyk i autor książek o machinacjach na Kremlu.","– Przy takich mechanizmach nawet małpę można było zrobić prezydentem – komentował zmianę po latach nieżyjący już rosyjski oligarcha Borys Bieriezowski, który był głównym architektem kampanii wyborczej Putina z 2000 roku. Potem gorzko żałował tej niefrasobliwości.                Zdaniem Felsztyńskiego konszachty KGB z władzą sięgają jeszcze 1996 r. i bez rozgrywek z tego okresu nie byłoby Putina. Za wszystkim miał stać ówczesny szef gwardii prezydenckiej gen. Aleksander Korżakow. Miał zasugerować wtedy Jelcynowi, by ten odroczył wybory prezydenckie i ogłosił stan wojenny z powodu konfliktu z Czeczenią. Prezydent początkowo miał się zgodzić, ale wycofał się z umowy w ostatniej chwili. Gdyby została sfinalizowana, Jelcyn utraciłby mandat do rządzenia, a władzę przejęłyby specsłużby. Z kolei w razie gdyby zrezygnował z władzy, p.o. prezydenta, a potem prezydentem zostałby człowiek Korżakowa – Oleg Soskowiec, aparatczyk, który zajął specjalnie do tego utworzone stanowisko wicepremiera. Dlaczego nie doszło do przewrotu w 1996 roku? Wszystko ponoć dzięki mackom Rodziny i jej stronników. Spisek Korżakowa mieli odkryć Borys Bieriezowski i Anatolij Czubajs, autor rosyjskiej prywatyzacji. – Uprzedzili Jelcyna, prezydent przeprowadził wybory, być może je fałszując, i formalnie je wygrał – mówi Felsztyński. Wtedy to, zdaniem eksperta, FSB zrozumiało, że musi wystawić swojego kandydata. Wskazało trzy osoby. Jako że dwóm z nich Jelcyn nie ufał, wybór padł na Władimira Putina. W zamian za to Rodzina miała dostać gwarancję nietykalności. Nie pomylili się. Jak mówi Felsztynski, Putin podpisał wszystko, co mu w tej sprawie przedłożono, co więcej, pozwolił na zachowanie biznesowych wpływów, dzięki czemu choćby Roman Abramowicz jest dziś jednym z najbogatszych oligarchów. Masza Gessen idzie dalej, sugerując, że Jelcyn od początku politycznej kariery mógł być dłużnikiem KGB, a desygnacja Putina stanowiła formę spłaty tego zadłużenia. Chodzi o sukces stronnictwa Jelcyna w obaleniu komunistów w sierpniu 1991 roku. Wtedy to twardogłowi z Kremla na czele z Giennadijem Janajewem zorganizowali pucz, celem którego był odwrót od gorbaczowowskiej pieriestrojki i powrót do klasycznego komunizmu. Jelcyn wjechał wtedy na plac na czołgu i wygrał głosy prodemokratycznych obywateli. Ku zdziwieniu wielu obserwatorów przewrót okazał się bezkrwawy, a nikt nie został aresztowany. Gessen przypuszcza, że KGB pozwoliło wówczas Jelcynowi ochraniać Gorbaczowa, a wielkie zwycięstwo demokracji w rzeczywistości mogło być cyniczną konspiracją. Jak mówi aktywistka, dziś możemy nie być w stanie już dowieźć, czy hipoteza jest prawdziwa. W końcu historię piszą zwycięzcy. Końcówka 1999 r. Od razu po przejęciu premierostwa rozpoczęła się prowadzona przez Bieriezowskiego kampania medialna na rzecz Putina. Co ważne, nagłośnieniu jego nazwiska sprzyjała seria krwawych zamachów terrorystycznych w rosyjskich miastach. Oskarżono o nie Czeczenów, co stało się przesłanką do wypowiedzenia kaukaskiej republice wojny. Według rosyjskiego prawa koordynacja misji należy do prezydenta, jednak Jelcyn scedował ten obowiązek na Putina. Wtedy też Rosjanie zobaczyli w nowym premierze odważnego dowódcę, który obiecywał, że będzie ścigał terrorystów, gdziekolwiek są, nawet w toalecie. Kilka lat później wyszło na jaw, że zamachy mogły być organizowane przez sam Kreml, by znaleźć pretekst to rozpoczęcia wojny z Czeczenią. Tajemnicę zdradził były oficer FSB Aleksander Litwinienko, który został zatruty radioaktywnym polonem w Wielkiej Brytanii. Niektórzy członkowie rodziny też szybko pożałowali, że postawili na Putina. Już w pierwszych miesiącach po wygranych przez „wiernego” Wołodię wyborach prezydenckich w marcu 2000 roku (zdobył 52,9 proc. głosów) Bieriezowski popadł w niełaskę za próbę sterowania prezydentem. W efekcie oligarcha musiał poddać się i wyjechać z kraju na emigrację. Został wrogiem numer jeden Kremla – nagłośnił sprawę Litwinienki, finansował opozycję i głośno pomstował na dawnego protegowanego. „Jam cię zrodził, jam cię ujarzmię” – z takim transparentem oligarcha pikietował pod ambasadą Rosji w Londynie. Bieriezowski zmarł w 2013 r. Wielu przypuszcza, że za jego śmiercią stoi prezydent. Historia Anatolija Sobczaka również budzi wiele wątpliwości. Z jednej strony Putin utrzymywał zażyłe relacje z byłym merem po tym, jak ten po przegranych wyborach w Petersburgu i z korupcyjnymi zarzutami wyemigrował do Paryża. Oskarżenia zostały wkrótce nawet umorzone. Z drugiej strony niejasne okoliczności śmierci polityka w 2000 roku w Kaliningradzie rzucają cień podejrzeń na Putina. Świadkowie wydarzeń mówili w rozmowie z Maszą Gessen, że Sobczak wrócił rok wcześniej do Rosji, „zaczął się panoszyć i gadać głupoty”. Sugerują, że prezydent mógł go uciszyć – zawał, jaki przeszedł były mer, miał przypominać sowieckie metody eliminacji przeciwników. Co ciekawe, wśród obywateli i za granicą Putin przez pierwsze miesiące budził sympatię. Postrzegano go co prawda jako aparatczyka i przedłużenie ramienia Rodziny, ale też jako reformatora, który jeszcze w 1999 r. wspomniał, że Rosja mogłaby wstąpić do NATO. Przede wszystkim zabrał się za oligarchów, którzy kłuli w oczy zubożałych Rosjan, a coraz wyższe ceny ropy pozwoliły mu na spełnienie obietnic socjalnych. W efekcie bezideowy wówczas, ale proinstytucjonalny – jak na służbistę KGB przystało – prezydent już w wyborach w 2004 roku zdobył 71,2 proc. Z czasem jednak Putin zrzucił maskę reformatora i wprowadzeniem wojsk do Gruzji w 2008 r. pokazał imperialną twarz. Na fali prawicowo-populistycznych haseł urósł w siłę podczas trzeciej kadencji (po 2012 r., po przerwie na prezydenturę Miedwiediewa), by przykręcić śrubę mediom, sądom i ruchom obywatelskim. Stworzył system, od którego sam jest uzależniony i który – zdaniem rosyjskiego dziennikarza Michaiła Zygara – nie upadnie nawet po odejściu Putina od władzy. – Stosunek Zachodu do Putina kardynalnie zmienił się dopiero w 2014 roku, po wejściu Rosji na Ukrainę – mówi Felsztyński. – Dziś ten Zachód stoi z rozdziawioną gębą i patrzy, jak Putin miesza się w amerykańskie wybory i wynosi Donalda Trumpa na fotel prezydenta. Tak właściwie to FSB w USA powtórzyło to, co z sukcesem zrealizowało w Rosji w 2000 roku: wywindowało swojego kandydata poprzez legalne zwycięstwo w wyborach – dodaje. Czytaj też: Car Władimir rządzi od 20 lat. Jak samodzierżawie Putina wygląda na co dzień?",,
Tylko dziara ich nie opuści. Dlaczego ludzie się tatuują?,"Boją się katastrofy ekologicznej, nie ufają politykom, czują się zdradzeni przez rodziców.","Szczecin, Kooperatywa Łaźnia, akcja Tatuaże przeciw Homofobii.                       – Ale najczęściej przerabiają symbole religijne – mówi Krzysiek. – Na przykład chcą, żebym im wytatuował Matkę Boską z liściem marihuany albo Jezusa robiącego sobie selfie w lustrze. Po co? Dla beki z rodziców. Albo żeby ktoś zauważył na Fejsie zdjęcie z nową, skandalizującą dziarką. Byle nie było nawiązań do Polski i polityki. Tego nikt nie polubi. Zobacz: Objechali świat, by pokazać dzieła najwybitniejszych tatuażystów. Oto niektóre z nich  Mińsk Mazowiecki, studio tatuażu InkRiot, piętro nad piekarnią. – Ludzie, którzy nie musieli przebijać się za granicą, nie doceniają ojczyzny – mówi Szczepan z wioski pod Siedlcami (sam o sobie: 22 lata, patriota, syn emigrantów). – Ja doceniam, nawet jeśli Polska daje w skórę. Dlatego chcę być żołnierzem zawodowym i bronić naszych granic. Już zaliczyłem służbę przygotowawczą, lada moment idę w kamasze. W Anglii układał w przydomowych ogródkach trawę z rolki. To doświadczenie go uformowało. Zrozumiał, że tylko na swoim podwórku – chociaż jego rodzina już dawno nie pracuje na roli – będzie kimś. Ale pod warunkiem, że wejdzie w mundur. Bo dziś mundur to etat, składki na ZUS, emerytura. Stałość w określonych granicach. – Zapytałem przełożonych o dziary. Usłyszałem, że ciało polskiego żołnierza musi być wolne od symboli faszystowskich: swastyk, runów itd. – mówi. – Muszę być czysty do granicy mankietów i kołnierzyka. Dziary na szyi, rękach, twarzy są zabronione. Ale pod mundurem jest wolność. Reszta skóry dla niego. Dlatego już zaplanował plecy. Umieści na nich scenę batalistyczną z elementem fantasy: polski żołnierz z drugiej wojny światowej będzie walczył z komiksowym potworem. Wszystko w stylu Beksińskiego, którego jest fanem. Albo klauna Pennywise z filmu na motywach powieści Stephena Kinga „TO”. Dziś jego wykrzywioną twarz przeniesie z kartki na przedramię. – Kiedyś może przyjdzie czas na żołnierzy wyklętych, orła albo skrzydła husarskie – mówi. – Symbole wielkiej, mocnej Polski. Wie, że niektórzy rówieśnicy wolą Polskę lokalną, na wyciągnięcie ręki, widoczną z okna mieszkania rodziców. Widział już przedramiona z Syrenką Warszawską, wystający spod krótkich spodni stoczniowy dźwig na tle morskiej fali, kaszubski haft przeniesiony na plecy i słupski ratusz przykrywający przedramię lokalnego polityka. – Ale ojczyzna to nie temat na wzorek, lecz na obraz – mówi. Poza tym, co on, ze wsi, miałby sobie wytatuować? Traktor? Konia? Przystanek z oberwanym rozkładem jazdy? – Jakoś tego nie czuję – mówi. Nie czuje też wielkomiejskiej mody na rodzinę. Czyli tych wszystkich dziecięcych bazgrołów przenoszonych z bloku rysunkowego na skórę przedramienia. Tych twarzy ze zdjęć kiedyś noszonych w portfelu, dziś wbijanych w ciało na wysokości serca. Tych psów uznawanych za członków rodziny i dziaranych od łokci aż do nadgarstków. – Rodzina to matka, ojciec i dziecko – mówi. I gdzieś w tle emigracja zarobkowa rodziców. Obecna w jego życiu od dzieciaka, ale trudna do ujęcia w jednym obrazku. Czytaj więcej: Wielka moc kaktusowej igły. Najstarsze tatuaże świata Szczecin, akcja Tatuaże przeciw Homofobii. – Wybrałam motyw kwiatowy – mówi Julka. – Mogłam wbić w skórę jednorożca z tęczową flagą, hasło „kocham lesbijkę” albo dwie dziewczyny trzymające się za ręce. Jednak boję się, że ktoś oznaczony inaczej zauważy, podbiegnie, uderzy. Nie chcę takiego bólu. Robienie tatuażu też boli, ale to mój wybór. Zimna Panna, tatuatorka z wrocławskiego studia Serce, mówi, że od takiego bólu łatwo się uzależnić. Tym bardziej że tuż po nim przychodzi euforia. Wszystko do wytłumaczenia na poziomie neuroprzekaźników, ale Zimna Panna woli kategorie solidarności, wolności i braterstwa dziarki. – Ale i gotowości do starcia, bo dziś tatuaż czyta się jak zaproszenie do walki o swoje ideały – mówi. – Wszystko zależy od tego, gdzie jesteś i jak bardzo się odkrywasz. Ostatnio była nad wodą, na Podlasiu.. Upał. Dookoła odkryte ciała. Męskie – w większości przyozdobione trybalami, symbolami Polski Walczącej, głowami orłów, wilków, żołnierzy wyklętych. Obok męskich, przedzielone czystymi ciałami dzieci, ciała damskie. Na nich wbite w skórę wyblakłe hasła w modnym kiedyś języku elfickim, cytaty z Jana Pawła II, łapacze snów, mandale i symbole nieskończoności, z których wyrastają kombinacje dat ślubów, urodzin dzieci, śmierci rodziców. – Kiedy wchodziłam do wody, słyszałam śmiech i głośne komentarze: widziałeś, co sobie wydziarała?! Kanapę! Wazon z kwiatami! Motylka! – mówi Zimna Panna. – Usłyszałam, że jestem świruską. A mogło być gorzej. Dlatego kiedy przyjeżdża do rodzinnej Łomży, zakrywa ciało. Odkrywa je we Wrocławiu, w Poznaniu, Warszawie i Trójmieście. Ale na nadmorskich plażach, gdzie zjeżdża cała Polska, raczej lepiej opalać się w towarzystwie grup oznakowanych podobnie. – Na plażach widać, kto był dziarany bez wyobraźni, współczucia i dla chęci zysku – mówi. – A przecież ten, któremu oddajesz skórę, musi być mądrzejszy, bo niejedno ciało widział i zna życie. Porozmawiaj z tymi, którzy tatuują od lat. I mają swoje zasady. Rozmawiam. Dominik Mądrachowski, menedżer warszawskiego studia Juniorink, opowiada o 18-latkach, którzy przygodę z tatuażem chcą zacząć od dłoni. Jakby stracili instynkt samozachowawczy, bo przecież dłoni nie schowasz i będziesz na nią patrzeć całe życie. Mariusz, artysta z InkRiot, mówi o dziewiętnastolatkach, którzy chcą, żeby zrobił im tatuaż na skórze szyi. Odmawia. Nie wiadomo jeszcze, co będą robić w życiu: może zechcą pójść do służby mundurowej, do banku, szkoły, korporacji. Jeszcze nie wiedzą, że zdobienie szyi i twarzy to przywilej tych, którzy swoje w życiu udowodnili. Mają pieniądze, wcześniejszą emeryturę, pozycję na tyle silną, że nie zaszkodzi im obrazek na skórze. Dobra Żona ze szczecińskiej Stocznia Tattoo opowiada o geju, któremu przed laty tatuowała kotwicę na nadgarstku. Jego dziadek walczył w powstaniu warszawskim. Symbol miał przypominać właśnie o nim. Kiedy kotwicę przejęli narodowcy, poprosił, żeby przykryła ją czarnym trójkątem. – Kiedyś robiłam symbole, dziś odmawiam – mówi X ze studia w mieście na wschodzie kraju. – Mówię: wytatuuję tylko to, co będzie opowieścią o tobie. Przyjdź, kiedy będziesz mieć własną historię, a nie ze stemplem, którego jeszcze nie rozumiesz. Patrzą na mnie jak na idiotkę. Idą do konkurencji. W mieście Y widać dokładnie, jak skóra lgnie do skóry i kto nią rządzi. Na zapisy do faszyzującego studia trzeba czekać kilka tygodni. Do tych, którzy nie odmawiają dziary z symbolami religijnymi, kilka dni. Do niej z własnym projektem (ale jeszcze do przegadania) można się dostać od ręki, ale często całymi tygodniami nie ma zapisów. Na szczęście jeździ dziarać gościnnie, dzięki temu ma na życie. Pewnie, że łatwiej byłoby jej wejść w trybale, płomienie albo inne symbole, ale nie chce brudzić sobie rąk. – W czasach tatuatorów wolę myśleć o ludzkiej skórze – mówi. Ktoś przecież musi. Czytaj także: Patriotyzm nie tylko świetnie się sprzedaje, ale też sprzedaje praktycznie wszystko. Dlaczego?",,
W pierwszych dniach sierpnia powstańcy grzali się w chwale. Potem słyszeli od mieszkańców Warszawy: „Bandyci! Dranie! Złoczyńcy!”,"Trzeciego sierpnia 1944 roku, równo dwie doby od wybuchu powstania, dowódca hitlerowskich wojsk w Warszawie wysłał do Berlina raport. „Część ludności stoi po stronie Niemców i odmawia udziału w walce”. Nazajutrz był jeszcze bardziej pewny swego.","W rękach Armii Krajowej była większość lewobrzeżnej Warszawy i pół miliona mieszkańców, mimo to gen. Reiner Stahel podkreślał: „Znaczna część ludności wyraźnie odsuwa się od powstańców i nawet udziela pomocy niemieckim żołnierzom i policjantom”. Również Hans Frank, generał gubernator, przekonywał władze w Berlinie, że zwyczajni Polacy odnoszą się do walczących z „wielką rezerwą” i tylko pod przymusem wspierają „bandytów”.",,
Wykastrowana rewolucja seksualna,"Festiwal Nowe Horyzonty chce przywrócić atmosferę zakazanych erotycznych pokazów. W cyklu „Mokre sny” można oglądać zapomniane dziś filmy, którym początek dała rewolucja obyczajowa końca lat 60.","Byłam nieśmiałą i wstydliwą dziewczynką, ale miałam też bujną wyobraźnię. W filmie ośmieliłam się pokazać własne fantazje erotyczne, w których jak w soczewce skupiały się stabuizowane obszary mojego życia – mówi w rozmowie z „Newsweekiem” legendarna francuska reżyserka Catherine Breillat. Jej odważny debiut „Prawdziwa dziewczyna” z 1976 roku czekał 24 lata na premierę kinową. Wcześniej pokazywano go pokątnie na kasetach VHS. W Polsce po raz pierwszy zostanie zaprezentowany na tegorocznym festiwalu Nowe Horyzonty we Wrocławiu.",,
"Mały dom, wielkie życie. Jak żyją współcześni nomadzi","Taki dom daje wielkie możliwości – twierdzą zwolennicy ruchu małych domów. Bo tiny house to nie tylko fizyczna przestrzeń, lecz przede wszystkim styl życia: prosty i świadomy.","McDom to nie tylko stan posiadania. To też sposób bycia w świecie. Zachłanny. Dom musi mieć duży metraż. Taki, który pomieści wiele przedmiotów. Niestety, McDom wymaga ciągłych ofiar: z pieniędzy i czasu. I z energii. Właściciel dwoi się i troi, by zaspokoić gargantuiczne potrzeby swojego McDomu. Bierze kredyt, czasem kolejny. Jak to w fast foodzie – uczucie sytości nigdy nie nadchodzi.             Swoboda – to jedna z największych wartości dla mieszkańców małych domów. Oznacza życie bez kredytu. Na własnych warunkach, czyli w permanentnej podróży, w którą zabiera się domek. Staje się wtedy nie tylko miejscem do mieszkania, lecz także do pracy wykonywanej w tak zwanym międzyczasie. To współczesny nomadyzm, na który nawróciła się Amerykanka Jenna Spesard, modelowa mieszkanka małego domu. Po ukończeniu studiów jak wielu jej rówieśników dostała nędzną pracę, ale początkowo nie grymasiła, bo ofert nie było wiele. Musiała też spłacić studencki kredyt. Żyła od pierwszego do pierwszego, czasem tylko zerkając, jak rośnie debet na koncie. „Dreptałam w miejscu. Pożegnałam się z marzeniami. Dlaczego? Ponieważ społeczeństwo powiedziało mi, że muszę żyć w ten sposób, że to jest norma, że tak wygląda życie” – pisze na swoim blogu TinyHouseGiantJourney.com. W 2013 roku złożyła wypowiedzenie i zaczęła budować dom na kółkach. „Mój cel? To proste życie i realizowanie swoich marzeń. Chcę zostać pisarką i podróżować po świecie”. Wielu się pukało w czoło, ale ona zakasała rękawy i nie tylko samodzielnie zbudowała dom (Thoreau byłby dumny!), lecz także w ciągu zaledwie roku zwiedziła z nim 30 amerykańskich stanów i pięć kanadyjskich prowincji. Z czasem Jenna zaczęła zarabiać na blogu i podróżować po świecie, pod swoją nieobecność wynajmując domek. Brzmi to jak bajka? Poniekąd. Jak w każdej bajce jest tu morał: nie ma takiego złego snu, z którego nie można się wybudzić. Trzeba tylko impulsu. Dla Jenny była nim budowa małego domu. Radykalnie ograniczyła liczbę posiadanych rzeczy i poczuła lekkość, jakiej nigdy wcześniej nie zaznała. Można się oczywiście zastanawiać, czy Jenna nie buduje amerykańskiego mitu à rebours – o cyfrowych nomadach uwolnionych od ciężaru doczesności, którym życie upływa na spełnianiu kolejnych marzeń, o czym skwapliwie informują przez media społecznościowe. Czytaj więcej: Z laptopem na plaży. Coraz więcej Polaków wybiera cyfrowy nomadyzm Bo przeprowadzka do małego domu nie oznacza wcale, że projekt „dobre życie” zakończył się sukcesem, że teraz nadszedł czas na kolekcjonowanie doświadczeń, a nie – kolejnych przedmiotów. To radykalna zmiana stylu życia. Wymaga wielkich nakładów pracy i wyrzeczeń. Można się o tym przekonać, śledząc losy bohaterów serialu „Tiny House Nation”. Najpierw muszą oni uporządkować swoje relacje ze zgromadzonymi przedmiotami. Przecież wszystkich nie pomieszczą na 20-, 30-metrowej powierzchni. Które z nich zabrać ze sobą, a których się pozbyć? Jak dokonać selekcji? Kryterium ma być użyteczność czy może wartość sentymentalna? Bohaterowie czasem płaczą na myśl, że będą musieli się z nimi rozstać, jakby żegnali cząstkę siebie. Jednocześnie mają świadomość, że dali się zawłaszczyć przedmiotom. Chcą się wyrwać spod ich tyranii. Powtarzają bez przekonania, że mniej znaczy więcej. Ta walka ma drugie dno. Chodzi w niej o rozpoznanie swoich potrzeb, nad którymi niewiele się wcześniej zastanawiali. Często po raz pierwszy rozmawiają o potrzebach drugiej osoby, choć od lat dzielą z nią ten sam dom. Przeprowadzka do małego domu staje się więc podróżą w głąb siebie. Nie obywa się bez turbulencji, ale ostatecznie wszyscy bohaterowie serialu dobijają do celu. Jest nim mniej zachłanne życie. Minimalistyczne, ale bez wyrzeczeń w stylu Leo Babauty, piewcy prostego życia, który o 70 proc. zmniejszył swój stan posiadania. Bez radykalizmu typowego dla „100 things challenge”, czyli wyzwania, które podejmują internauci z całego świata w różnych dziedzinach. W idei małych domów chodzi w zasadzie o to, by móc czasem powtórzyć za klasykiem z Concord: „Uwielbiam mieć w życiu dużą swobodę”. Zobacz także: Współżycie na krańcach światów",,
Armia Izraela na początku była zlepkiem skłóconych organizacji. Łączyło je jedno,"Kiedy 71 lat temu władze nowo powstałego Izraela podjęły decyzję o utworzeniu sił zbrojnych, stanęły przed koniecznością połączenia skłóconych organizacji militarnych. Łączyło je jedno: lewicowi i prawicowi bojownicy byli szkoleni w Polsce.","Statek Altalena rzucił kotwicę 19 czerwca 1948 r. o 3.30 nad ranem niedaleko rolniczej osady Kefar Witkin, 40 kilometrów na północ od Tel Awiwu. Na pokładzie jednostki, która służyła wcześniej jako okręt desantowy w czasie operacji w Normandii, oprócz załogi znajdowało się 850 żydowskich emigrantów oraz 4500 ton broni i amunicji wartej 153 miliony franków. Wzburzone morze uniemożliwiło podpłynięcie do plaży, więc dopiero o 9 wieczorem statek zaczęli opuszczać pasażerowie. Następnego dnia przy wykorzystaniu szalup ratunkowych rozpoczął się wyładunek broni.",,
"Co zrobił dyrektor Muzeum Polin, że PiS chce go ukarać? „Minister mija się z prawdą”","Według ministra Glińskiego dyrektor Muzeum Polin nie chciał zorganizować międzynarodowej konferencji o Lechu Kaczyńskim. Muzeum wyjaśnia, że to nieprawda. Zgodziło się na konferencję, a potem poprosiło jej organizatorów o pomoc w znalezieniu partnera merytorycznego. I na tym kontakt się urwał.","Od 10 maja wiemy, że konkurs na dyrektora Muzeum Historii Żydów Polskich „Polin” wygrał prof. Dariusz Stola, który zarządzał placówką od 2014 do końca kadencji w lutym tego roku. Sęk w tym, że prof. Stola wciąż nie został oficjalnie mianowany na swoją funkcję, bo nie chce się zgodzić na to wiceminister Gliński.",,
Rośnie napięcie między Polakami a Ukraińcami?,"Butelka z benzyną wpadająca do mieszkania, napisy  „won”, pobicie w parku - to zdarzenia z ostatnich tygodni, których ofiarami byli mieszkający w Polsce Ukraińcy.","Sobota, do zajmowanego przez ukraińskich pracowników mieszkania w Warszawie wpadła butelka z benzyną. W tym samym bloku ktoś wymazał czarnym sprayem napisy na ścianach. Wiele z nich wulgarnych: „Won z Polski”, „Bydlaki”. O sprawie poinformował Ośrodek Monitorowania Zachowań Rasistowskich i Ksenofobicznych, a następnie opisała ją „Gazeta Wyborcza”.         W Święta Wielkiejnocy w tym samym mieście doszło do bójki między czterema Polakami i trzema Ukraińcami, którzy spotkali się pod sklepem. Finał tego zdarzenia okazał się tragiczny, bo jeden z mężczyzn – Polak – został pobity na śmierć. Wasyl Czornej nie żyje, bo pracował na czarno. W ten sposób może zarabiać ponad milion osób",,
"Schyłek Erdogana? Za wcześnie, by go wieszczyć, ale w Turcji coś pękło","Recep Tayyip Erdoğan stracił rodzinny Stambuł, w którym islamiści rządzili od ćwierćwiecza. Pokonał go polityk do niedawna niemal nieznany. Po jego zwycięstwie Stambuł przypominał stadion Beşiktaşu po zwycięskim meczu. Ludzie wylegli na ulice, tańczyli i wymachiwali tureckimi flagami.","Ekrem İmamoğlu świętował wyborczą wiktorię w jednym z parków w dzielnicy Beylikdüzü – na europejskich przedmieściach dawnej osmańskiej stolicy, gdzie do niedawna był burmistrzem. – Dzisiaj, w tym mieście, naprawiliście demokrację! Dziękuję ci, Stambule! – mówił. – Obiecuję wam, zbudujemy tu przyszłość!",,
Ojcowie ISIS. Kto tak naprawdę odpowiadał za rozkwit tzw. Państwa Islamskiego?,"Bliski Wschód, 2014 r. Opada fala, którą kilka lat wcześniej przeciwko dyktatorom wzniecili obywatele. Nie udało się. Zapanował za to chaos, a wojna przeciwko rebeliantom pochłania coraz więcej ofiar. Okazję wykorzystują dżihadyści, którzy 29 czewrca proklamują powstanie kalifatu - tzw. Państwa Islamskiego. Kto jest temu winien?","Czy sukcesy tzw. Państwa Islamskiego są efektem przedwczesnego wycofania przez prezydenta Obamę amerykańskich wojsk z Iraku? A może winić należy George’a W. Busha, który wprowadził amerykańskie wojska na Bliski Wschód?",,
"Mamo, puść mnie! Jak nie przelewać swych problemów na dziecko?","Homo sapiens, jeśli sam jest wewnętrznie dzieckiem, to przytrzyma swoje dziecko. Ma je po to, żeby nim się zajęło, zamiast dać mu wolność i puścić w świat. O tym, co się dzieje, kiedy w rodzinie następuje odwrócenie ról i córka staje się matką swojej matki, mówi psycholog i psychoterapeutka prof. Katarzyna Schier.","NEWSWEEK PSYCHOLOGIA: O dzieciach, które biorą odpowiedzialność za swoich rodziców, bo ci mają depresje, nałogi, chorują, mówi się: dzielne. Ale to bohaterstwo ma swoją cenę. A w psychologii konkretną nazwę i definicję.          Co do kobiecości, to można definiować ją jako potencjał spełniania funkcji macierzyńskiej z jednej strony, z drugiej – jako rozwój człowieczeństwa w ramach swojej płci biologicznej i kobiecej seksualności. Kiedy kobieta jako dziewczynka zajmuje się matką, może się z tych funkcji wycofać. Wejście w funkcję seksualną staje się niekiedy zagrożeniem dla relacji matka – córka.  Z czym mają problem parentyfikowane kobiety? – Z separacją z matką. Matka nie wypuszcza córki i pozostaje z nią w relacji symbiotycznej, a córka jest jej wierna. Bo żeby separacja mogła mieć miejsce, musi być przyzwolenie rodzica. U niektórych kopytnych jest to kopnięcie kopytem, żeby młode sobie poszło, u ludzi, niestety, tak się nie dzieje. To uwiązanie nie pozwala ani na realizację funkcji macierzyńskiej, ani seksualnej. Nie da się zbudować związku, kiedy rodzic cały czas jest tym, którym trzeba się zajmować, czyli skupia na sobie, swoich chorobach, okazuje niezadowolenie, krytykuje, ingeruje w życie córki. Homo sapiens, jeśli sam jest wewnętrznie dzieckiem, przytrzyma swoje dziecko. Ma je po to, żeby nim się zajęło, zamiast dać mu wolność i puścić w świat.  Konsekwencje są tak poważne, że często kobiety, które doświadczyły odwrócenia ról, nie wchodzą w inne relacje, bo mają poczucie winy wobec matek.  Wejście w związek z mężczyzną jest zdradą matki? – To jest rodzaj podwójności, rozszczepienia. Bywa, że ukrywają przed matką to, że mają przyjemność seksualną w relacji z partnerem, wstydzą się tego. Słyszałam niedawno zdanie: „Nienawidzę swojej matki i musiałam ją zanegować. Zrobiłam to kosztem siebie, swojej kobiecości”.  To częste? – W mojej najnowszej książce poświęconej zjawisku odwrócenia ról „Dorosłe dzieci” prezentuję dwie grupy badań – jedne pokazały wymiar emocjonalny odwrócenia ról w relacji z matką skorelowany z rozwojem depresji. Drugie – związek parentyfikacji z zaburzeniami obrazu ciała, czyli nieustającego niezadowolenia z własnej cielesności, i jego funkcji. Taką funkcją może być witalność albo seksualność.  Odwrócenie ról zapisuje się w ciele?  – Zdarzenie traumatyczne zawsze w ciele zostaje. Konsekwencja to brak dostępu do podstawy naszej tożsamości – tzw. Ja cielesnego. To ono daje nam ugruntowanie ciała, co przekłada się na poczucie bezpieczeństwa. W niedawno wydanej książce Alessandry Lemmy „Ciało w umyśle” sporo jest o fantazjach na temat własnego ciała. Autorzy o orientacji feministycznej mówią o uprzedmiatawianiu ciała polegającym na dopasowaniu się do męskich fantazji. Jeśli nie mamy tego ugruntowania, odzwierciedlamy swoje ciało przez to, jak jesteśmy widziane przez mężczyznę, który z kolei może czerpać wzorce z pornografii. Z jednej strony kobiety bardzo chciałyby spełniać te oczekiwania, z drugiej czują, że to nie jest zgodne z nimi. I są ze sobą w ogromnym konflikcie. Tymczasem kobiecość to zmysłowość, seksualność, potrzeba duchowości i bliskości. Można cieszyć się ciałem bez tego rozdarcia. I to jest baza, którą można dostać od matki. Pozwala ona na dystans do tego, co lansuje popkultura, której wymogiem jest między innymi to, że matka nastolatki chce wyglądać jak nastolatka. Przekaz jest taki, że masz się nie zestarzeć i wyglądać atrakcyjnie, czyli seksownie.  Kobiety bez zintegrowanego Ja cielesnego, nieugruntowane w sobie, mające kłopot z tożsamością, chcą się dopasować do kryteriów, które mężczyzna wyznacza, opierając się na rozmaitych własnych wyobrażeniach. – Jedną z fantazji opisywanych przez Lemmę jest potrzeba stworzenia siebie na nowo. Lepsza ja, czyli kto? Aspirowanie, negowanie, nieustające budowanie kogoś, kim się nie jest. Strzępy pozlepiane na obraz wyobrażonej lepszości, nierealistycznej fikcji w miejsce spójnej całości. Jest to forma separacji od własnego dziedzictwa. Jeśli chcę być inna niż moja matka i poprzez zabiegi chcę się sama stworzyć na nowo, to tak, jakbym nie potrzebowała matki. A korzenie dają drzewu siłę, tymczasem tu jest ich odcinanie. Jeśli ich nie ma, bo matka abdykuje z roli matki i staje się przyjaciółką albo, co gorsza, potrzebującym dzieckiem i realizuje to przez epatowanie nieustającymi chorobami, to jest to forma zaniedbania, braku. Ten brak jest stymulowany przez naszą kulturę. Warto zastanowić się, komu jest potrzebny.  Brak służy konsumpcji. Jeśli wciąż czegoś mi brak, czyli jestem niewystarczająca: za gruba, za chuda, za brzydka, za stara, to korzystam z tony kosmetyków, zabiegów, robię z mody religię. Zamiast decydować, daję się wodzić za nos tym, którzy wiedzą ode mnie lepiej, czego mi trzeba, i mówią, jaka mam być, jak żyć. Oni legitymizują moją niedojrzałość, zapewniając, że jeszcze wszystko jest możliwe, jeśli tylko stworzę lepszą siebie.  – Dokładnie. W życiu też można stworzyć siebie, swojego awatara i nie konfrontować się z rzeczywistością, która w jakimś aspekcie jest bolesna. Czyli można robić z ciałem wszystko, żeby zadowolić tego zewnętrznego obserwatora. I po to, żeby stworzyć ideał siebie, czyli kogoś wymyślonego. Tworzę siebie na nowo. Staję się Barbie lub Kim Kardashian. To łatwiejsze niż bycie taką jak matka. Można stworzyć siebie i nie kontaktować się z prawdą. Bo bycie jak matka to złożony proces polegający na przyjęciu, że pewne rzeczy mam jak ona, pewne nie.  Matka powinna być bezpieczną bazą. Taka matka powie dorastającej córce: „I co z tego, że dziś masz pryszcze, jutro będziesz miała gładką cerę”. Albo: „Jak kiedyś będziesz miała własne dzieci, to…”. Tymczasem sparentyfikowane kobiety bardzo rzadko słyszały takie zdania. Jakby te matki nie dawały możliwości sobie i córce cieszenia się następnym pokoleniem, jego rozwojem i jego szczęściem. Jak ma zatem wyglądać przyzwolenie na bycie matką? – Amerykański psychiatra Stanley Greenspan mówi o zasadzie przyjemności. Na początku, kiedy dziecko jest niemowlaczkiem, jest zakochanie, potem przychodzą kolejne fazy – wypuszczania w świat, odchodzenia – to naturalne. Pytanie, co się dzieje, że tak trudno jest mieć tę przyjemność w relacji z dzieckiem. Mama, która tę przyjemność ma, nawet jeśli woli, żeby dziecko nie jechało na obóz, nawet gdy się boi – wie, że jest mu to potrzebne. Jednak żeby relacja matka – córka była bazą, potrzebny jest ojciec obecny, a nie taki, który zawiaduje z tylnego siedzenia.  Nie można mówić o dojrzałej funkcji macierzyńskiej, jeśli nie poprzedza jej zdolność do dojrzałej relacji partnerskiej. Trójkąt ma trzy wierzchołki i dojrzałość w rodzinnej przestrzeni polega między innymi na tym, żeby być w dwóch dojrzałych relacjach jednocześnie: z partnerem (innym dorosłym) i z dziećmi. To ważne, żeby kobieta łączyła te dwa elementy. I miała z tych relacji przyjemność. Córki odpowiedzialne za swoje mamy, nawet kiedy są dorosłe i mają swoje rodziny, dzwonią do nich codziennie. Po co? – Zdradzają w ten sposób i partnera, i dziecko. Bo jakąś częścią są przylutowane – to dobre słowo, przyssane do mamy i jej potrzeb. Zamiast powiedzieć: „Zrobisz, jak zechcesz, ale moja sugestia jest taka…”, matki wystosowują nakazy, oceniają, przydzielają zadania. Po prostu kontrolują życie córek. Jeśli córka je przyjmuje, to nie ma ogniska z partnerem i dzieckiem, tylko z matką.  Mama wikłająca córkę rozbija jej małżeństwo? – Chce być najważniejszą osobą w jej życiu, ponieważ czerpie z tego poczucie własnej wartości. Chce być w centrum uwagi, bo nie miała tego jako dziecko. I tu wracam do definicji parentyfikacji jako zaniedbania.  Niedojrzałe matki miewają wobec dorastających córek niechęć również fizyczną.  – W skrajnych sytuacjach matki zazdroszczą córkom młodości i urody jak królowa z baśni o Królewnie Śnieżce. Mówią na przykład, że takich grubych ud to nikt w rodzinie nie ma. Córka może potem mieć ochotę je zmienić i zrobić liposukcję.  Może całkowicie zanegować zdewaluowaną funkcję ciała i na przykład zająć się wyłącznie aktywnością intelektualną. Oddziela psyche od ciała i staje się przede wszystkim głową, umysłem. Obserwuję moje studentki i wiem, że rozwój jest dla nich ważny, ale widzę pewną desperację. Z jednej strony inwestują w intelekt, a z drugiej potrzebują aprobaty mężczyzny, żeby zaakceptować siebie cieleśnie, bo czują brak. Mają poczucie, że jak nie mają partnera, to coś z nimi jest nie tak. Ciągle wracamy więc do problemu deficytu albo mówiąc inaczej, swoistego psychicznego wygłodzenia.  Dojrzałość matki pomaga powoli mierzyć się z tym, co trudne. Bo dojrzałość to konfrontacja i akceptacja. W nich zawiera się i umiejętność przeżywania bólu, strat, ale i olbrzymia radość z życia. Bez jednego nie ma drugiego.  – Płacz, strata, pożegnanie, żałoba są nieatrakcyjne. Nie ma zgody na wytrzymanie tego, opłakanie. Przeszłości nie zmienimy, możemy ją tylko opłakać. I to jest coś, czego nasza kultura w ogóle nie robi.  Jeden z uczniów Freuda powiedział, że jeśli rodzice nie boją się śmierci, to ich dzieci nie boją się życia. Jeśli rodzice radzą sobie z poczuciem śmiertelności, to ich dzieci radzą sobie z życiem i z przyjemnością. A kobiety – z budowaniem swojej kobiecości, bo jeśli między matką a córką jest dobra więź, to córka może realizować wszystkie aspekty swojej kobiecości, zamiast tworzyć awatara. Być całością, nie częścią, którą sobie ktoś wcześniej wymyślił dla swoich potrzeb. Prof. dr hab. Katarzyna Schier – psycholog i psychoterapeutka. Pracuje na Wydziale Psychologii Uniwersytetu Warszawskiego. Zajmuje się między innymi relacją psychika – ciało. Jest autorką kilku książek, w tym „Piękne brzydactwo. Psychologiczna problematyka obrazu ciała i jego zaburzeń” oraz „Dorosłe dzieci. Psychologiczna problematyka odwrócenia ról w rodzinie”. Joanna Drosio-Czaplińska – psycholog, terapeuta EMDR. Zajmuje się życiowymi kryzysami, szczególnie tymi związanymi ze stratą – rozstaniem, żałobą, niepłodnością. Prowadzi warsztaty i wykłady psychoedukacyjne. Autorka książki „Jestem tatą!” – wywiadów z 12 mężczyznami o tym, jak doświadczają ojcostwa. Współtworzy Centrum Rozwoju Psychologicznego „Nasza Strefa”.",,
Czekając na Europę. Co się dzieje na Bałkanach?,"Lula obawia się, że Kosowo nigdy nie wejdzie do Unii. Altin Prenga liczy, że Albania będzie tam najpóźniej za 20 lat. – Choć jesteśmy poza UE, Europa już zmieniła Czarnogórę. Widać to nawet w moim gaju oliwnym – mówi Fatimir Sadiku.","Wszyscy są Albańczykami. Lula jest taksówkarzem w najmłodszej stolicy Europy – Prisztinie. Do Kosowa nie wrócił z tęsknoty. Z Grecji wygnał go kryzys ekonomiczny. Fatimir jest człowiekiem sukcesu – tłoczy oliwę z jednych z najstarszych drzew oliwnych na świecie, które rosną w Czarnogórze. Altin prowadzi najlepszą restaurację w Albanii. Cała trójkę łączy nie tylko pochodzenie etniczne, każdy zawdzięcza coś Unii. Wszyscy uważają, że integracja europejska jest jedyną szansą na wyrwanie ich ojczyzn z kołowrotu historii, który na Bałkanach kręci się w najbardziej szalonym tempie.          W czasach Tity czarnogórscy plantatorzy tłoczyli oliwę kwaśną i zanieczyszczoną. Robili to głównie na własne potrzeby, ewentualnie sprzedawali ją na targu sąsiadom. W Olcininum, tłoczni Fatimira, powstaje dziś produkt luksusowy, który można by eksportować do wielu krajów, gdyby miał go wystarczająco dużo. Aromat z Valdanos docenił książę Karol. – Następca brytyjskiego tronu odwiedzał Czarnogórę w 2015 r. Był też na targach żywności, na których wystawiałem swe produkty. Podarowałem mu butelkę oliwy, mówiąc, że pochodzi z drzewa liczącego blisko 2000 lat. Jego żona Kamila wzięła odrobinę do ust i powiedziała, że lepszej w życiu nie próbowała – opowiada. Historia z Karolem sprawiła, że do Fatimira przyjeżdżają reporterzy z całej Europy. Sława napędza też turystów, którzy bez mrugnięcia okiem przepłacają za oliwę zapakowaną w ręcznie inkrustowane pudełka z drewna oliwnego. Fatimir rozlewa ją do butelek o krągłych, kobiecych kształtach. – To Esmeralda, a to Roxana – mówi, podnosząc je niczym drogocenne puchary. – Wierzcie mi, oliwa z drzewa, która ma pięć lat, nie różni się zbytnio od tej z drzewa 1000-letniego. Najdroższa w tym wszystkim jest opowieść – dodaje. Mistrzem opowiadania o walorach Czarnogóry jest przyjaciel Fatimira – Ismet Karamanga. Ów przewodnik weteran pierwsze grupy oprowadzał po czarnogórskim wybrzeżu jeszcze za komuny. – Do Europy weszliśmy dawno, bo nasza historia liczy 2500 lat. Jesteśmy kosmopolityczni. Szanujemy wszystkie bałkańskie religie i kultury – wylicza Ismet, nazywany przez znajomych „profesorem wszystkiego”, bo nie ma dziedziny, w której nie miałby czegoś do powiedzenia. – Wiecie, dlaczego chcemy jak najszybciej wejść do Unii? – pyta retorycznie. – Europa to rozwój i stabilność, a to przekłada się na jeszcze więcej turystów – dodaje. Turystyka generuje 23 proc. PKB Czarnogóry. Dzięki przyjezdnym co trzeci mieszkaniec 650-tysięcznego kraju ma pracę. W 2018 roku przyjechało tu prawie milion osób. – Im bliżej Unii, tym turystów będzie więcej – przekonuje Ismet. Wszystkie kraje bałkańskie mają problem z emigracją i drenażem mózgów. Wyludniają się Chorwacja, Rumunia, Bułgaria i Macedonia Północna. W liczącej ok. 3 mln mieszkańców Albanii jest bodaj najgorzej – odpływ ludzi zagraża przyszłości kraju. Szacuje się, że od obalenia komunizmu za granicę wyjechało 1,4 mln ludzi. – Przejeżdża się przez wioski, w których nie ma już żywej duszy – opowiada dyplomata z przedstawicielstwa UE w Tiranie. Ilir Gedeshi, albański demograf z University of Sussex, od kilku lat bada problem masowej emigracji ze swej ojczyzny. Połowa mieszkańców gotowych jest wyjechać, bo nie widzi tu żadnych perspektyw. Altin Prenga jest najwyraźniej odstępstwem od tego trendu. Po latach saksów we Włoszech wrócił do rodzinnego kraju. Przygnała go nie tyle tęsknota, ile poczucie misji – postanowił przywrócić Albanii to, co odebrał jej komunizm – jedzenie przygotowywane w oparciu o tradycyjne receptury. – W czasach dyktatury wszystko wyglądało tak samo: ser był biały i kwadratowy i chleb był biały i kwadratowy – opowiada Prenga. – Wszystko pozbawione smaku. „Kuchenną rewolucję” zaczął dziewięć lat temu, kiedy w rodzinnej wiosce Fishtë, półtorej godziny drogi od Tirany, założył restaurację Mrizi i Zanave. Miał tylko starą kuchnię przywiezioną z Włoch i trochę oszczędności. Z roku na rok biznes się rozrastał. Na miejscu starego domu rodzinnego stanął butikowy hotel. Perłą lokalnej architektury jest też budynek restauracji – albański styl rustykalny miesza się z nowoczesnym stylem włoskim. W Mrizi i Zanave jedzenie serwuje się w małych porcjach będących dziełami sztuki kulinarnej. Wszystko jest świeże i lokalne. – Współpracujemy z 400 rodzinami z okolicznych wiosek. Mięso, owoce, wino, warzywa, zioła i mleko pochodzą od dostawców mieszkających w promieniu 50 km – opowiada Altin. Zaplecze Mrizi i Zanave mieści się w budynkach centrum internowania z czasów komunistycznych. Tam, gdzie dojrzewają dziś sery, suszy się „prosciutto” czy warzone jest piwo, bito kiedyś i poniżano więźniów reżimu. Na osłonecznionym dziedzińcu obstawionym szklanymi gąsiorami z wiśniówką i cytrynówką jeszcze 30 lat temu urządzano więzienne apele. Altina odkrył dla Europy Luigi Soreca, szef przedstawicielstwa UE w Tiranie. Przywozi tu na służbowe lunche wpływowych gości z Europy. Prenga jest bowiem żywym dowodem na to, że w Albanii sukces może odnieść nie tylko herszt gangu przemycającego marihuanę do Włoch. – Ta restauracja to coś więcej niż znakomite jedzenie, to opowieść o nowej, europejskiej Albanii – przekonuje ambasador, zajadając najlepszą koźlinę w promieniu kilkuset kilometrów. Prenga Unii zawdzięcza nie tylko pomoc z funduszy przedakcesyjnych. Soreca pomógł mu np. przekonać władze, by obniżyły stawkę VAT na agroturystykę, co pozwoliło na rozwinięcie skrzydeł wielu lokalnym biznesom. – Zjednoczona Europa to dla mnie coś więcej niż projekt polityczny, to także unia fantastycznych kultur lokalnych – mówi. – Nie jestem pewien, czy Albania wejdzie do UE za pana życia – próbuję go sprowokować. – Nie wiem, jak długo pożyję, ale za 15-20 lat będziemy członkiem Unii – odpowiada bez wahania. Czytaj: Macedonia. Kraj bez przyszłości Z Albanii do Kosowa prowadzi nowoczesna autostrada z tunelami przez wysokie góry. Na granicy piętrzy się kolejka tirów i samochodów. Kierowcy, którzy chcą przejechać szybciej, wsuwają w paszport banknot – minimum 10 euro. Po drodze do Prisztiny mijamy liczne sklepy i centra handlowe, bo Kosowo to zakupowe zagłębie dla Albańczyków. Do najmłodszej stolicy Europy wjeżdża się szerokim bulwarem Clintona, mijając złoty pomnik byłego prezydenta USA i wielkie billboardy z jego podobizną oraz napisem: „Dziękujemy Ci, Billu Clintonie!”. Człowiek z billboardów był tu zresztą niedawno – z okazji 20. rocznicy „wyzwolenia” Kosowa przez siły NATO. Witało go kilka tysięcy kosowskich Albańczyków, odebrał najwyższe odznaczenie państwowe. – Kochamy Amerykanów, bo Ameryka nas wyzwoliła – tłumaczy Fitore Sadiku, która dorabia, oprowadzając po mieście zagranicznych turystów. Kiedy pytam, jak jest z miłością do Unii, robi niedwuznaczną minę. – Cóż, choć na naszej fladze mamy europejskie gwiazdki, Europa nas nie chce. Dlatego coraz częściej ludzie wieszają na domach albańskie flagi – tłumaczy. Kosowianie to etniczni Albańczycy, których tożsamość opiera się w dużej mierze na związkach z Albanią i na nienawiści do Serbów, od których zaznali wiele krzywd. Tu nawet imiona są naznaczone bolesną historią. – Fitore to po albańsku „Zwycięstwo”. Rodzice dali mi tak na imię, bo ojciec siedział w serbskim więzieniu. Mam koleżankę o imieniu „Opór” – opowiada Fitore. W piątkowy wieczór Prisztina wygląda jak europejskie miasto. Restauracje i bary pełne ludzi. Dzieci bawią się przy pomniku Heroinat (Bohaterek) upamiętniającym 20 tys. kobiet zgwałconych w czasie wojny w latach 1998-1999. W tej normalności kryje się beznadzieja. 20 lat po wojnie Kosowianie są rozgoryczeni. Proces integracji stanął w miejscu, zresztą głównie z ich winy, bo obłożyli 100-proc. cłami towary z Serbii, co skończyło się zerwaniem rozmów w sprawie statusu ich państwa. Najbardziej złości ich jednak to, że muszą mieć wizy, żeby wjechać do Unii . Mało kto pamięta, że to UE pomogła odbudować kraj po wojnie z Serbami. Tylko na odbudowę elektrowni w Prisztinie poszło 350 mln euro. Unijne fundusze wciąż płyną do Kosowa, wspierając nie tylko budowę instytucji demokratycznych czy infrastruktury. Na przykład pierwsza w niepodległym Kosowie wytwórnia wina z Rahoveca otrzymała pół miliona euro na poprawę jakości, dzięki czemu eksportuje dziś do kilku krajów Europy. UE wsparła też legendarną spółdzielnię rolniczą, prowadzoną przez 56 wdów, których mężowe zostali zamordowani albo zaginęli w czasie serbskich ataków na albańskie wioski. Produkowany tu ajvar, czyli marynowana papryka, smakuje wybornie. – Praca jest najlepszym sposobem na wojenną traumę – mówi szefowa spółdzielni Fahrije Hoti. – Dzięki Europie odzyskaliśmy cel w życiu. Mężów nie odnajdziemy, ale spółdzielnię zostawimy naszym dzieciom. Czytaj także: Mieszkańcy Godziszowa powiedzieli ""nie"" Unii Europejskiej. Teraz pytają: dokąd zmierzasz, Europo?",,
Ewa Kuryluk. Mój lęk codzienny,"W wieku 13 lat postanowiła, że zostanie artystką. Nie zrezygnowała, choć przez lata musiała opiekować się chorą psychicznie mamą i bratem. Ewa Kuryluk opowiada o sztuce, życiu ze strachem i nowej książce „Feluni”.","EWA KURYLUK: Dlaczego?                   – Pieniądze nie były problemem. Problemem było znalezienie odpowiednich osób, godnych zaufania i takich, które polubią mamę i brata, nie będą ich krzywdzić. Wiedząc, jak ciężka jest opieka nad osobami psychicznie chorymi, zawsze przepłacałam opiekunki. Po powrocie z Tworek na Frascati pod koniec ubiegłego wieku Piotr cierpiał na bezsenność. W czasie jego hospitalizacji, która trwała przecież całe dekady, przedawkowano leki, w tym nasenne, tak że przestały działać. Piotr chodził całą noc po mieszkaniu, gasił i zapalał światło, robił bałagan. Było to strasznie ciężkie dla mamy, ale nie chciała, by wracał do szpitala. Wierzyła, że w domu poczuje się lepiej, a może w końcu nawet wyzdrowieje. – Starałam się nad tym wszystkim jakoś zapanować. Często przyjeżdżałam z Paryża, ale bywało, że nie nocowałam w domu. Powtarzałam sobie, że bywa gorzej, może być wojna i jedzie się w wagonie towarowym bez wody do obozu. A teraz jest pokój i można sobie ze wszystkim jakoś poradzić. – W młodości nieraz myślałam: nie wracam, niech się dzieje, co chce. A rano wstawałam i jechałam do Warszawy. Czułam, że tak trzeba, wiedziałam, że inaczej oni pójdą na dno, a moim obowiązkiem jest do tego nie dopuścić. Z wiekiem bałam się coraz bardziej, że nie zarobię na opiekę nad mamą i Piotrem, zastanawiałam się, co będzie, kiedy się zestarzeję i nie podołam. Ale w końcu zawsze dochodziłam do wniosku, że jakoś się ułoży. – Chodziłam po górach i wdawałam się w romanse. – Nie, nie powiedziałam, być może był to błąd. Powiedziałam Piotrusiowi, że mama pojechała do sanatorium, dokładnie tak, jak kiedyś mówił mi ojciec, gdy mama lądowała w szpitalu psychiatrycznym. Wiedząc o tym, że brat zachorował po śmierci ojca, bałam się, że śmierć mamy pchnie go do szpitala. A czy Piotruś w to wierzył? Czy to była dla niego ulga, czy męka? Umarł jesienią 2004 roku, dwa tygodnie przed publikacją „Goldiego”, którego napisałam dla brata. – Tak, to koniec. Po śmierci bliskich chciałam im oddać głos. A „Feluni” to najtrudniejsza książka. Może i dlatego, że mam już 73 lata i wolałabym pisać coś lżejszego, na przykład o zwierzakach, które tak kochałam. – Tak. Kaktus to prezent od mamy dla Piotrusia na jego dziewiąte urodziny, ale pierwsze w Austrii, gdzie ojciec został ambasadorem w 1959 roku. Była to wtedy malutka kolczasta roślinka wielkości paluszka z jednym różowym kwiatkiem. Nikt z nas chyba nie znał jej nazwy, aż się okazało, że mama kupiła Piotrusiowi w Wiedniu koronę cierniową. Wierzyła, że póki kaktus żyje, Piotruś też będzie żył. Korona cierniowa skończyła niedawno 60 lat.",,
„Warto być przegrywem”. Malcolm XD o internetowych pastach [SŁUCHAJ PODCASTU],"Jego pasta „O ojcu fanatyku wędkarstwa” stała się jednym z najpopularniejszych opowiadań w polskim internecie. Teraz jej autor Malcolm XD wydaje debiutancką książkę „Emigrację”, a nam opowiada o frustracji w internecie, pastach, fali emigracji i tym dlaczego warto być przegrywem.","Malcolm XD tłumaczy, że „przegrywy"" to osoby, które mogą sobie pozwolić na normalność, nie dążą do spełnienia się w sporcie, karierze zawodowej czy innych polach współczesnego wyścigu. To przegrywom poświęcił swoje internetowe opowiadania, tacy są też bohaterowie jego powieści „Emigracja”.",,
Na „Tetrisie” zarabiano setki milionów dolarów. Ale twórca kultowej gry długo klepał biedę,"– Nie można być średnim matematykiem. Można być albo genialnym, albo w ogóle się matematykiem nie jest – mówił Aleksiej Pażytnow, twórca legendarnego „Tetrisa”. Dziś studenci mówią: „Nie napisałeś Tetrisa, nie jesteś programistą”. Gra właśnie skończyła 35 lat. Co wiemy o jej twórcy?","Bycie programistą w ZSRR, gdzie nie istniały prawa autorskie, a chaos licencyjny prowadził to tego, że na produkcie zarabiali wszyscy oprócz pomysłodawcy – nie było wdzięczną rolą. Choć Aleksiej Pażytnow opracował znakomitą grę, na której odżywiły się m.in. Akademia Nauk ZSRR i zachodnie firmy, to sam twórca ""Tetrisa"" pod koniec lat 80. ledwo wiązał koniec z końcem.              Dziś efektem czy syndromem „Tetris” określa się przyzwyczajenie pamięci do obrazów i działań, na które poświęca się wiele czasu i które zaczynają wpływać na wzorce myślenia, sny, a nawet powodują halucynacje. Efekt może pojawić się przy różnych okazjach, np. układaniu puzzli czy strzelankach.",,
"OPINIA
Leszczyński: Opozycjo, walka z PiS to nie jest walka z komuną","Czy walka z PiS jest tym samym, co walka z komuną? Gdańskie rady Donalda Tuska dla opozycji oparte były na tym porównaniu. To zrozumiałe: młodość Tusk i większość opozycji spędziła na walce z PZPR. Ale to porównanie fałszywe i prowadzące na manowce.",Czekanie na powrót Tuska w kręgach opozycji przypomina czekanie na generała Andersa po wojnie. „Przyjedzie rycerz na białym koniu i zrobi porządek z tą okropną dyktaturą” – wydają się myśleć starzy działacze opozycji skupieni wokół Koalicji Obywatelskiej oraz duża część opozycyjnych mediów.,,
"OPINIA
Nie dorobiła się pieniędzy, stanowisk ani honorów. Przejrzałem w IPN teczkę mojej mamy","Cała nasza trójka miała trafić do sierocińca, każdy do innego. Trudno zapomnieć twarz esbeka, który w kuchni rozmawiał z mamą. Została wyprowadzona w kajdankach.","Moja mama, wychowywała mnie i moich dwóch braci od 1980 r. samotnie. Mój tata wyemigrował do USA. Mama była nauczycielką w podstawówce, należała do NSZZ Solidarność, ale nie była frontmenką. Nie była jednak bierna wobec systemu komunistycznego. Udostępniała na przykład nasze mieszkanie do spotkań członków ursusowskiej „S”. W czasie stanu wojennego przechowywała na balkonie i w piwnicy bibułę, powielacz i wielkie pomarańczowe krótkofalówki pozwalające na podsłuchiwanie Milicji Obywatelskiej. Niby niewiele, a jednak.",,
Mark Rothko. Mistrz abstrakcji,"Mark Rothko nie był urodzonym geniuszem. Do mistrzostwa dochodził latami, widać to na trwającej właśnie wielkiej wystawie w wiedeńskim Kunsthistorisches Museum.","Czarna plama, mokra od farby, wielka po horyzont. Poza czernią nic więcej. Gdy wejdziemy do kaplicy w Houston w Teksasie, wypełnionej olbrzymimi abstrakcyjnymi obrazami Marka Rothko, zobaczymy wielką czerń. Tej sztuki nie trzeba rozumieć. Wystarczy usiąść i długo patrzeć. – Ludzie, którzy wzruszają się przed moimi obrazami, przeżywają to samo religijne uniesienie, które przy ich malowaniu sam przeżywałem – tłumaczył niegdyś malarz. Najsłynniejsze obrazy artysty można teraz podziwiać w wiedeńskim Kunsthistorisches Museum. Wystawa pokazuje też drogę, którą przeszedł, zanim odkrył własny styl. Wszystko zaczęło się w Europie Wschodniej. Marcus Rothkowitz urodził się w 1903 r. w Dźwińsku, dziś leżącym na terenie Łotwy, wtedy w carskiej Rosji. Szaleje antysemityzm, dochodzi do pogromów. Ojciec, bogaty farmaceuta, bardzo to przeżywa. Choć przez lata sceptycznie podchodził do religii, to na początku XX wieku szuka pocieszenia w Torze. Pięcioletniego Markusa wysyła do szkoły talmudycznej. Edukacja nie trwa jednak długo, w 1913 roku rodzina decyduje się na emigrację do USA. Chłopak szybko odnajduje się w nowej sytuacji. Już jako nastolatek zakłada klub dyskusyjny, interesuje się filozofią. Studiuje na uniwersytecie Yale. Dla jego rodziny to spełnienie marzeń, dla niego droga przez mękę. Yale jeszcze nieoswojone z kulturą emigrantów z Europy Wschodniej to w oczach Rothkowitza siedlisko antysemityzmu. Rzuca szkołę, szczęścia szuka w Nowym Jorku. Zaczyna interesować się sztuką, dzięki znajomości z malarzem Arshile’em Gorkym zapisuje się na kursy rysunku, wkrótce sam zacznie uczyć plastyki. Tu zaczyna się historia malarza. Wiedeńską wystawę otwiera obraz z 1936 r., jedyny malarski autoportret artysty. Rothkowitz stoi wyprostowany, oczy ma przysłonięte okularami, ręce złączone. Kurator wystawy Jasper Sharp sugeruje, że to obraz inspirowany Rembrandtem, a dowodem na to jest portret Holendra wiszący w pobliskiej sali. Podobna poza, paleta barw i ten sam malarski gest. U Rembrandta podpatrzył styl malowania – farbę kładł szerokimi zawijasami, jakby wkręcał ją w płótno, albo wykonywał delikatne pchnięcia pędzlem. Od dawnych mistrzów pożycza więcej: kompozycję od Vermeera, światło od Caravaggia. – Mark miał klasyczny gust – mówi jego syn Christopher, który zajmuje się badaniem twórczości ojca. W latach 30. zaczytuje się w pismach Freuda. Inspiruje go Nietzsche, zaczyna malować greckie mity. Poznaje psychodeliki, nie śpi całymi dniami, wprowadzając się w halucynacje i jak wielu malarzy tego czasu fascynuje się surrealizmem. Tak powstał obraz „Edyp” z 1940 r. Widać tu kolejną zmianę stylu, ale nie tędy wiedzie jego droga do abstrakcji. Mimo dekad spędzonych w USA wielkomiejski klimat Nowego Jorku wciąż go zadziwia i inspiruje. Maluje ludzi na przystankach i w metrze. Wejście do stacji jest niemal pod jego pracownią na Bowery 222 w samym sercu Manhattanu. Syn malarza na spotkaniu towarzyszącym wiedeńskiej wystawie tłumaczył, że Rothko, malując takie obrazy, nie skupiał się na postaciach, nie interesowały go proporcje czy wyraz twarzy. Chętniej malował płaskie detale – ramy okien, pustą przestrzeń w otwartych drzwiach, elementy, które przypominały abstrakcyjne formy. Obrazy coraz bardziej wypełniała czerwona barwa, która zdominuje ponad połowę spośród jego 860 obrazów. Dlaczego czerwony? To nawiązanie do symboliki krwi istotnej w judaizmie? Annie Cohen-Solal w biografii artysty pisze, że powody jego fascynacji czerwonym kolorem są bardziej prozaiczne. Na przełomie lat 30. i 40., gdy artystę utrzymywała pierwsza żona, a zlecenia na obrazy dostawał sporadycznie, Rothko spędzał mnóstwo czasu w muzeach, szczególnie w Museum of Modern Art. Na jednej z wystaw zobaczył pulsujący od koloru obraz Henry’ego Matisse’a „Czerwony pokój”. Ponoć przez miesiąc oglądał go codziennie. Z obrazów Rothko w połowie lat 40. znikają postaci i przedmioty, pozostają po nich puste pola, kwadratowe i prostokątne kształty. Prezentowany na wiedeńskiej wystawie obraz z 1947 r. to już czysta abstrakcja. Razem z przedmiotami znikają tytuły obrazów – od tej pory będzie je tytułował numerami albo kolorami. Skraca też imię i nazwisko – staje się Markiem Rothko. Zwrot ku abstrakcji to pokoleniowa reakcja na horror II wojny światowej. Nie dało się dłużej mówić językiem, który odszedł razem z minionym światem. – Każda epoka powinna tworzyć swoje własne obrazy na własne potrzeby i wynikające z własnych doświadczeń – mówił. W stronę abstrakcji kierują się też jego rówieśnicy – Jackson Pollock, Barnett Newman, czyli najsłynniejsi malarze tamtych czasów. Krytycy zarzucali im bezideowość, ale Rothko dobrze wiedział, co chce wyrazić. W latach 50. reżyser Michelangelo Antonioni powiedział mu: „Ja robię filmy o niczym, ty malujesz o niczym”. Rothko odpowiedział: „Dobry obraz zawsze jest o czymś”. O czym konkretnie? Rothko chciał malować skrajne emocje, pokazać dramat egzystencji albo ekstazę, uczucia, których nie potrafił nazwać i – jak się wkrótce okazało – nie umiał też kontrolować. Malowanie przynosiło mu wytchnienie. – Nareszcie poczułem się jak w domu – mówił, gdy rozpoczął słynny cykl „Multiform”, wielkoformatowych obrazów, które dziś wiszą w najważniejszych muzeach świata, a kilka przyjechało do Wiednia. Dla krytyków był nieznośny, dla pracowników galerii – surowy. Rothko obsesyjnie dbał o to, jak prezentowane są jego prace. Obraz ma być zawieszony jak najniżej, kilkanaście centymetrów nad ziemią, ściany mają być szare, światło przyciemnione. Widz powinien stać w odległości 45 centymetrów, tak żeby widział tylko płótno. Na wystawie w Wiedniu kilka abstrakcyjnych dzieł Marka Rothko jest eksponowanych z zachowaniem tych zasad. Trudno jednak o wyciszenie, przez sale przewijają się tłumy widzów i tylko w maleńkich bocznych salach można pobyć sam na sam z obrazami mistrza. Lata 50. to dla malarza czas prosperity. Jeszcze w 1945 r. sprzedał jeden obraz za 150 dolarów, a pięć lat później interesują się nim największe galerie. Milionerka Peggy Guggenheim, która jeszcze niedawno nie chciała nawet patrzeć na jego surrealistyczne obrazy, kupuje kilka najnowszych płócien. Amerykańska gospodarka przeżywa rozkwit, przybywa bogaczy, a artyści zapełniają ich domy dziełami sztuki. Do Rothko zgłaszają się potentaci rynku alkoholowego, rodzina Seagram, która buduje drapacz chmur na Manhattanie. Budynek ma być wzorem nowoczesności i esencją luksusu. Do współpracy zapraszają najważniejszych artystów i architektów. U Rothko zamawiają cykl obrazów do restauracji. Dostaje dużą zaliczkę – 7 tysięcy dolarów, a potem za całość – 35 tys. Niespodziewanie po wakacjach w Europie oddaje pieniądze. Co się stało? Zniesmaczony uznał, że lokal jest pretensjonalny, a menu tak drogie, że nie chce, by jego prace kojarzono z takim snobizmem. W tym czasie pogłębiają się jego problemy zdrowotne – psychiczne i fizyczne. Rothko ma poważne problemy z aortą, musi się oszczędzać, popada w stany depresyjne. Jak twierdzi jego syn, to choroba sprawia, że 60-letni malarz zwraca się w stronę religii dzieciństwa. Przy okazji polskiej wystawy Marka Rothko, którą kilka lat temu gościło Muzeum Narodowe w Warszawie, reżyser Izzy Morgenstern powiedział, że w latach 60. malarz doznał religijnej epifanii. – Patrząc na jego obrazy z tego czasu, zobaczymy niewyraźne plamy na kształt chmury czy mgły, zza których wyłania się bóg, bezosobowy, nienazwany – opowiadał. W 1964 roku z wielkim zamówieniem zgłasza się do artysty małżeństwo emigrantów z Francji, które w Teksasie dorobiło się fortuny na wydobyciu ropy. Nie oczekują dekoracji, chcą, by jego obrazy stały się centrum nowej kaplicy w Houston. Sława malarza jest tak wielka, że architekt kaplicy Philip Johnson wielokrotnie odwiedza artystę w jego studiu i uzgadnia projekt budynku, by dopasować go do obrazów. Rothko odwdzięcza się prawdopodobnie najważniejszymi pracami w swoim dorobku. To wielki tryptyk sugerujący obecność boga w wielu postaciach, a także kilka mniejszych obrazów. Rothko nigdy nie odwiedził kaplicy. W lutym 1970 roku zażył śmiertelną dawkę antydepresantów i podciął sobie żyły. Tragiczna śmierć artysty sprawia, że kolekcjonerzy płacą jeszcze więcej za jego dzieła. W 2014 r. rosyjski kolekcjoner kupił jeden z jego obrazów za 140 milionów dolarów, wówczas było to najdroższe dzieło sztuki stworzone w drugiej połowie XX wieku. Na szczęście dla nas, widzów, rodzina malarza już w latach 80. oddała 300 jego obrazów do National Gallery of Art w Waszyngtonie (wiele z nich przyjechało na wystawę do Wiednia). Stojąc przed obrazami Marka Rothko, mam wrażenie, jakby farba na płótnie wciąż była świeża, jakby dobrze nie zaschła. Pozornie wydają się z innego świata niż wszystkie dzieła Rembrandta czy Bruegla, które można oglądać w wiedeńskim muzeum. Jednak okazuje się, że Rothko świetnie pasuje do barokowych sal Kunsthistorisches Museum, do stiuków, ornamentów dekoracji i obrazów dawnych mistrzów. Dzielą ich wieki, łączy to, co w malarstwie najważniejsze: kolor, światło, kształt.",,
"Liberałowie, nie obrażajcie się na wyborców (i wybory)","Po zwycięstwie PiS z obozu przegranych wylewa się frustracja. Nie na przeciwnika i nie na autorów nieudanej kampanii – tylko na głupi, ciemny i przekupny naród, który masowo głosował na partię Kaczyńskiego. To najgłupsza reakcja z możliwych. W demokracji musimy ze sobą rozmawiać.","W bardzo odległych już latach 90. na wyborców regularnie obrażała się prawica, która regularnie dostawała w wyborach lanie. Słusznie zapomniana dziś posłanka Halina Nowina-Konopczyna, wówczas parlamentarna gwiazda na miarę Krystyny Pawłowicz, powiedziała, że aborcja to zbyt poważna sprawa, aby miało o niej decydować „przypadkowe społeczeństwo” (sondaże wskazywały wówczas, że większość Polaków akceptuje przerywanie ciąży ze względów społecznych).",,
Literatura czasów internetu,"Malcolm XD, Emigracja, W.A.B.","Malcolm XD to autor opowiadania o „Ojcu, fanatyku wędkarstwa”, najpopularniejszej w polskim internecie pasty, czyli dłuższej pisemnej wypowiedzi, która przypomina szkolne wypracowanie, a trochę strumień świadomości gimnazjalnego wrażliwca. Tekst łatwo kopiować i podawać dalej, stąd nazwa „copy pasta”. Po sukcesie w internecie przyszedł czas na dłuższą formę. „Emigracja” to zapis przygód dwójki kolegów, których łączy wspólne dzieciństwo i wyjazd na saksy do Londynu. Historia pisana językiem internetowych forów i wpisów na Facebooku jest przerażająco bliska prawdzie o młodych emigrantach, a przy tym diablo śmieszna. To nie jest wybitne dzieło literackie, ale Malcolm XD jest głosem młodego pokolenia.",,
Czego boi się Jan Peszek?,"Nie interesowała mnie kariera, ale samo granie. Ono jest sensem życia – Jan Peszek opowiada o aktorskich upokorzeniach, depresji i rozmawianiu z duchami.","W rozmowie z Newsweekiem wybitny aktor opowiada, ze nie boi się śmierci, a raczej obciążenia bliskich swoją osobą. - Kiedy jedna osoba jest skazana na opiekowanie się drugą, odbywa się rodzaj teatru: koniecznej tolerancji, utraty cierpliwości, aż wreszcie zmęczenia i pewnego rodzaju heroizmu. Chciałbym tego uniknąć - mówi. Czy chciałby poddac się eutanazji?         Po wojnie mieszkaliśmy w Andrychowie. Ojciec był dentystą w szpitalu i miał prywatną praktykę. Pracował bardzo dużo i w domu było wszystko, co trzeba. Kiedy inni nawet nie znali zapachu pomarańczy, my mieliśmy na święta całą skrzynkę. Ale dzieliliśmy się nimi, pakowaliśmy owoce w papier i roznosiliśmy sąsiadom. Czytaj więcej: Nie dlatego, że cie zrobiłem. Rozmowa z Janem i Błażejem Peszek – Część jego przedwojennej wsi osiedlono nad Zalewem Szczecińskim. Czekali tam na jego wizytę przez cały rok. Najpierw było powitanie, obiad, potem ojciec zakładał biały kitel i ustawiała się do niego kolejka. Miał jakieś podstawowe znieczulenie, wiertarkę napędzaną nogą i zaczynało się wielkie rwanie i borowanie. Nad krzesłem dentystycznym przebiegał jakiś drut, na którym siedziały jaskółki. Obserwowałem całą scenę z poddasza i tylko czekałem, jak te jaskółki walną kupę w otwarte usta pacjentów ojca. I czasami tak się zdarzało. – Po matce – temperament i umiłowanie życia. Po ojcu – najprawdopodobniej wszystkie mroki, które mimo wszystko mam. Jestem typem samotnika, ale optymistycznego. Poza tym do końca życia będę mu wdzięczny, że bardzo szybko przez radykalny charakter jego katolicyzmu ten katolicyzm ze mnie wyplenił. Ale wierzę w potrzebę tradycji, jak i dobrego kontaktu ze zmarłymi. W naszym domu wiszą portrety zmarłych, pozdrawiam ich codziennie. Może dlatego łagodniej znoszę swoje myśli o śmierci? Często czuję obecność zmarłych. Młodsza siostra żony, która odeszła kilka lat temu, odwiedza mnie regularnie. Ja nawet wiem, kiedy ona przyjdzie. Gdy zaciągają mgły, siadam w kuchni z kieliszkiem nalewki i czuję, że ona chodzi naokoło mnie, czasami nawet słyszę, jak woła. Serce wali mi wtedy mocno, ale dobrze się czuję. – W domu podział był jasny, ojciec miał gabinet na piętrze, parter należał do dzieci. Kiedy schodził, ten gwarny dom zamierał, kiedy wracał do siebie, znów można było oddychać. Nie byłem bity ani maltretowany, ale posłuszeństwo było bezwzględne. I przestrzeganie zasad. Raz poszedłem na film od 18 lat, kiedy do urodzin brakowało mi trzech miesięcy. To była „Miłość po południu” z Gregorym Peckiem. Zauważył mnie jakiś znajomy ojca i mu doniósł. Pamiętam, że kronikę oglądałem, drżąc z podniecenia, że uda mi się zobaczyć film dla dorosłych. Nagle światło się zapala i do sali wchodzi ojciec z tym panem, który wyciąga palec w moim kierunku i cała sala patrzy na mnie. Wychodzę i idziemy przez Andrychów w milczeniu, on sapie, przystaje, martwię się, czy nie dostanie zawału. Poszliśmy na plebanię, bo ojciec chciał poradzić się księdza, co ze mną zrobić. – Ojciec był sztywny nie do zniesienia. Trzymałem sztamę z mamą. Nie była wrogiem, ale też nie zaprzyjaźniła się z obecnym w domu katolicyzmem. – Ojciec był typem wojownika, który gwarantował rodzinie byt, i chciał, żebym był taki sam. W mieście go poważano i miałbym łatwy start. Zresztą od dzieciństwa wykonywałem proste technicznie dentystyczne prace, byłem przygotowywany do zawodu. – Nie chciałem sprawiać mu przykrości. Proszę pamiętać, że byłem chłopcem z dobrego, sytego domu. Uwielbiałem przyrodę, znosiłem do domu ranne zwierzęta, robiłem bukiety Matce Boskiej, byłem ministrantem, zamierzałem też zostać księdzem. Aż w liceum wziąłem udział w konkursie recytatorskim, w amatorskim spektaklu. Granie było przyjemnością. Pewien aktor z Bielska-Białej zapytał, czy chcę zdawać do szkoły teatralnej. Zobacz: Ojciec to nie jest gorsza wersja matki – Ja w czarnym garniturze maturalnym szytym na miarę, białej koszuli i takich samych chińskich trampkach, bo trzeba było mieć obuwie na miękkiej podeszwie. – Wtedy to był szczyt upokorzenia. Gdy wszedłem do szkoły teatralnej i zobaczyłem studentów chodzących po korytarzu i mówiących do siebie, poczułem się jak w domu wariatów. Na egzaminie zażądano, żebym użył najgorszych słów, jakie przychodzą mi na myśl. Stać mnie było tylko na: „Nie pozwolę sobie w kaszę dmuchać!”. Ale tak się zdenerwowałem, że zamiast „w kaszę” powiedziałem „w ucho”. Komisja pokładała się ze śmiechu. Nie dostałem się, ale ktoś zrezygnował i wzięli mnie z listy rezerwowej. – Będąc studentem drugiego roku, wszedłem do MW2, zespołu młodych wykonawców muzyki współczesnej. Ja, chłopak z małego miasta i tradycyjnej rodziny, wpadam w ręce mistrza prowokacji. Szczęka mi opadła. W MW2 występowałem gościnnie od 1964 roku. W 1972 roku pojechaliśmy do Londynu na awangardowy festiwal, przyjechali najwięksi: John Cage czy Merce Cunningham, na którego warsztaty się dostałem. Już na pierwszych zajęciach zaproponował, żeby się rozebrać do golasa. Wszyscy zrzucili majtki, tylko ja zostałem w swoich socjalistycznych slipach. – Where are you from? – zapytał. – Poland – wymamrotałem. – Aha – jakby wszystko zrozumiał. Tym doświadczeniem zablokowałem się na lata. Może siedział we mnie jeszcze ten katolicki system zakazów i pruderii? Paradoksalnie potem byłem wielokrotnie rozbierany przez reżyserów (Trelińskiego, Lupę, Grzegorzewskiego) i nie miałem z tym problemu, jeżeli było to artystycznie uzasadnione. – Po szkole trafiłem do Teatru Polskiego we Wrocławiu, gdzie grałem przez dziewięć lat, żyliśmy z żoną w luksusowym mieszkaniu, nieźle zarabiałem. I wtedy na występy gościnne przyjechała „Operetka” Kazimierza Dejmka. Zrobiła na mnie wielkie wrażenie. Potem przyszło zaproszenie. Błażej miał pięć lat, Marysia – dwa, w 1975 roku przyjechaliśmy do Łodzi. Ulica Traktorowa, Bałuty, blokowisko. Mieszkanko na parterze nad śmietnikiem, smród i szczury. Żona Teresa staje na środku tej klitki i nagle z któregoś piętra lecą pomyje, rozbryzgują się na naszym oknie. Ona płacze, chociaż w Łodzi skończyła politechnikę i wie, że zawodowo na tym skorzysta. – No właśnie nie. Kiedy podpisywałem umowę, Dejmek powiedział tylko: „Myślałem, że jest pan przystojniejszy”. Potem czekałem na role... Pół roku, rok, dwa... Rosło we mnie przerażenie, panika. Zacząłem wchodzić na zastępstwa do „Operetki” jako lokaj fikający nóżką. Dla kogoś, kto jeszcze niedawno grał duże role, to było upokarzające. – Przez cztery lata jestem w rosnącej depresji. Bałuty, schyłek Gierka, tłum pędzi do mięsnego, bo rzucili pomarańcze, absurd. Wpadam w alkoholizm, jestem agresywny, nieobecny. Nauczony przez ojca, że muszę utrzymać rodzinę, zacząłem grać w szkołach składankę z wierszami Norwida, monodram, śpiewałem dla publiczności siedzącej na nocnikach, czyli w przedszkolach o 6.30 rano. Dla mnie, chłopaka z dobrego domu, rozpieszczonego, to był szok. Czytaj więcej: Dlaczego depresja zbiera w naszych czasach takie żniwo? Po czterech latach dostałem od Mikołaja Grabowskiego, którego znałem z MW2, propozycję, żeby zagrać gościnnie w Teatrze Jaracza trzy jednoaktówki Sławomira Mrożka. Byłem tak spięty, poniżony, że położyłem główną rolę. A jednak chcieli mnie tam na stałe. W Jaraczu w ciągu dwóch lat wysypał się worek ról, które normalnie zalicza się w ciągu dekady: Chlestakow w „Rewizorze”, Bohater z „Kartoteki”. – Gonzalo jest homoseksualistą, anarchistą. Mikołaj Grabowski pozwolił na improwizację. Powiedział mi na boku, że mam rozwalać wszystko, zaskakiwać kolegów, prowokować ich w trudny do zaakceptowania sposób. Szalałem na scenie, jakbym odreagowywał lata upokorzeń. Udało się, a ja stałem się znany. Pan Aleksander Bardini dzwonił do mojej żony i pytał, gdzie mnie do tej pory chowała. Po latach Mariusz Treliński mówił, że na studiach w łódzkiej filmówce z grupą reżyserów i operatorów uciekał z zajęć, żeby oglądać ten spektakl. Nikt wcześniej tak jawnie nie wypowiadał się na temat tabu, jakim był homoseksualizm. Ale może trzeba było przeżyć te cztery lata upokorzeń, to one zbudowały mój pancerz. – Z domu wyniosłem przekonanie, że dzieci nie wtajemnicza się w problemy dorosłych. Więc nie mówiliśmy im o niedogodnościach, jakie niesie moja praca, dlatego dzieci miały jej wyidealizowany obraz. Maria zawsze chciała być artystką, Błażej raczej leśnikiem. Mieszkaliśmy już w Krakowie, kilka miesięcy przed maturą syna przyszedł do nas na obiad Tadeusz Łomnicki. „A ty kim będziesz?” – zapytał Błażeja. „Aktorem”. Łyżka mi wypadła z ręki. Byłem zaproszony na egzamin wstępny, oczywiście bez prawa głosu. Miałem wrażenie, że przeżywam kilka śmierci klinicznych, jedna po drugiej. – Trudno. Błażejowi brakowało pewności, ale kto wtedy wie, czy wybrał właściwy zawód. Miałem poczucie, że moje nadmierne wymagania mu się przydadzą, sprawdzą jego wytrzymałość. Studenci przychodzili do mnie i prosili: „Niech pan mu już da spokój i ocenia jak innych”. Marię uczyło się lżej, była bardziej przebojowa. Kiedyś Eric Douglas, amerykański aktor, syn Kirka Douglasa, był u nas w mieszkaniu w Krakowie i zapytał Błażeja wprost, czy zamierza zmienić nazwisko. „Ja tego nie zrobiłem i to był błąd” – mówił. – Koszmar. Wymarzyłem sobie, że wszyscy się spotkamy na scenie, Marysia, Błażej, Kasia – żona Błażeja, moja żona i ja. Oni byli młodymi aktorami, a ja żyłem w przekonaniu, że wiem, co jest dla nich dobre. Dochodziło do ostrych wymian zdań, krzyków, że już nigdy więcej, wyszły długo skrywane pretensje, animozje. Przez całe życie powtarzałem sobie, że na pierwszym miejscu w życiu mężczyzny jest praca, dopiero potem rodzina. Długo nie mogłem się pogodzić, że Błażej nie chce się ruszać z Krakowa, aż zrozumiałem, że to jego wybór. Już od dawna mam takie poczucie, że nie należy się wtrącać, nadgorliwość, nadopiekuńczość są złe. – Tak, dziś nie mam nikogo z facetów, komu mógłbym tak zaufać jak Błażejowi. Lubię razem z nim jeździć na spektakle, ulatniamy się z domu. Spektakl trwa godzinę, pół godziny próba, a reszta dla nas. Zawsze dużo czasu zajmuje nam wybór restauracji, a jeszcze więcej studiowanie menu. Bardzo długo się zastanawiamy, co wybrać, to naprawdę poważne decyzje. – Tak dzieci mówią. Ja mam zupełnie inny obraz przeszłości. W moim przekonaniu byłem o wiele łagodniejszym ojcem dla mojego syna niż mój ojciec dla mnie. – To wynika z mojego temperamentu. Przecież kierowca, pod którego adresem rzucam przekleństwa, wcale tego nie słyszy. Żona ma mi za złe, że tak robię, ale nie widzę problemu. W przypadku aktora taki wentyl bezpieczeństwa jest bardzo ważny. Nie można się zatkać, bo inaczej aktor wariuje. Dzięki temu mam poczucie, że moje role nie wpływają na moje życie. – Nie. Mówi, że gdy przychodzę po spektaklu, to mam gesty, głos jakiegoś innego faceta. Jestem zainfekowany postacią. Kiedy zbliża się premiera, Teresa mnie unika. Urzęduje u siebie w pokoju na piętrze. Wie, że wtedy łatwo o zatarg. Dawniej w dniu premiery sprzątałem od rana mieszkanie, teraz pracuję w ogrodzie albo jadę po drewno do kominka, idę na kilkugodzinny spacer z kijami, żeby się zmęczyć i nie myśleć za dużo. Zmęczony aktor jest bardziej skuteczny. Wtedy ustają aspiracje, a one są największym wrogiem aktora. – Tak, ale na razie to nie wchodzi w rachubę. Mnie za każdym razem strasznie ciekawi człowiek, którego gram. „Scenariusz dla nieistniejącego, lecz możliwego aktora instrumentalnego” Bogusława Schaeffera gram od 43 lat i ciągle mam wrażenie, że nie powiedziałem w nim ostatniego słowa. Wierzę, że mogę to zagrać jeszcze inaczej. I ciągle produkuję kolejne spektakle, już nawet tytuły trudno zapamiętać. – Mnie intryguje coś nowego, coś, czego nie robiłem. Nie grałem nigdy w farsie i jeżeli proponuje mi ją Krystyna Janda, to mam ochotę spróbować. I okazuje się, że na scenie nie mam poczucia, że biorę udział w czymś gorszego gatunku. Często te nadęte spektakle z etykietami „dzieł sztuki” są po prostu nędzne. Poza tym nie mam nic przeciwko literaturze lżejszej, użytkowej, ona jest dobrym materiałem dla aktora. Wielkie teksty stawiają nas na baczność, a te po prostu nieźle napisane dają materiał do grania, także refleksji i po prostu dają uczucie oddechu. – Żadnej, aktorstwo mnie stabilizuje, podpowiada rozwiązania wielu problemów. Jasne, że nie byłem przy wielu sytuacjach w życiu moich dzieci. Ale niczego nie żałuję. To tak jakby zapytać, ile poświęciłem życiu. Życie się przeżywa. Mam 75 lat, czasami jestem zmęczony, mówię: mam dość. Ale jak wychodzę na scenę, wszystko pryska. Staję się nowym człowiekiem. Choć zjadłem zęby na tym zawodzie, pewnych rzeczy w aktorstwie nadal nie rozumiem i nie zamierzam zrozumieć. Zobacz więcej: ""Szykuję się do ucieczki"". Maria Peszek o wewnętrznej emigracji i szczęściu Jan Peszek - rocznik 1944, jest aktorem, pedagogiem w Akademii Sztuk Teatralnych w Krakowie. Grał u najsłynniejszych polskich reżyserów teatralnych i filmowych: Andrzeja Wajdy, Mikołaja Grabowskiego, Jerzego Jarockiego, Krystiana Lupy, Mariusza Trelińskiego czy Grzegorza Jarzyny.",,
European dream da sie uratować,"Wydarzenia ostatnich lat – kryzys ekonomiczny, arabska wiosna, wojny w Syrii i masowa emigracja ku Europie, aneksja Krymu, ataki terrorystyczne oraz brexit i zagraniczna polityka Trumpa - stawiają przed koniecznością przemyślenia, co to wszystko znaczy dla polityki międzynarodowej. Stawia pytanie, jakiej Europy chcemy, jakiej oczekuje świat?","Stabilność polityczna, ekonomiczna to nie tylko przewidywalność, ale i zdolność przeciwstawiania się populizmowi niszczącemu zaufanie do projektu Europa. Wzrost ruchów populistycznych, prawicowych i lewicowych, może zagrozić stabilności Europy i jej funkcjonowaniu. I nic tu nie da pomniejszanie lub lekceważenie zagrożenia ze strony takich sił jak Alternatywa dla Niemiec czy Front Narodowy we Francji lub też zjawisk politycznych zachodzących w Europie Środkowej, także w Polsce. Tu trzeba dostrzec oczywisty fakt, że populistyczne hasła często odpowiadają na autentyczne, realnie istniejące obawy społeczne. Brexit jest tego potwierdzeniem. Poglądy antyeuropejskie zyskały poparcie nie ze względu na merytoryczne argumenty i obietnice, które są możliwe do spełnienia. Hasła antyeuropejskich partii po prostu trafiły w nastroje społeczne i bazowały nie tyle na oczekiwaniach i potrzebach, ile na niepokojach obywateli i ich lekach. Do analogicznej sytuacji doszło w USA. Rezultaty wyborów są wynikiem umiejętnej gry na emocjach i składania zapewnień dalekich od racjonalności politycznej i ekonomicznej, najczęściej oparte na lekach przed nieznanym, obcym, innym o utratę własnej tożsamości. Potrzebna jest więc odpowiedź odwołująca się do troski o tożsamość Europy. Rozpowszechnianemu lekowi o jej utratę trzeba przeciwstawić wizję Europy budowanej na fundamencie sumy patriotyzmów narodowych, na komplementarności tych patriotyzmów z patriotyzmem ogólnoeuropejskim, a nie na przeciwstawianiu ich sobie nawzajem. Jeśli Europa chce odpowiedzieć na globalne wyzwania, musi wyznaczać strategiczne i długofalowe cele społeczne, polityczne i gospodarcze w dialogu ze społeczeństwem, wyjaśniając motywy podjętych i realizowanych decyzji i działań. Tylko wtedy, gdy zagwarantujemy wewnętrzną stabilność, Europa będzie w stanie odegrać istotną rolę na świecie.",,
Dyktatura przeciętniactwa. Dlaczego pozwalamy politykom na ignorancję i nieprzygotowanie do zawodu?,"Skoro słabością demokracji jest dopuszczanie do głosu ignorancji i niewiedzy, to dlaczego piętnujemy głupotę i ignorancje tylko po stronie wyborcy?","W demokracji, prawa wyborcze są przywilejem, a głos większości ma siłę stanowienia prawa. Demokracja zakłada, że wyborca to jednostka myśląca, racjonalna i że zawsze podejmuje decyzje w oparciu o rozum i analizę danych. A jeśli demokracja się myli? Jeśli wyborcy podejmują decyzje nieracjonalne i nieprzemyślane? Jeśli podstawą ich politycznych wyborów są uprzedzenia i totalny brak wiedzy o ekonomii i polityce? Paradoksalnie, na wszystkie powyższe pytania znamy odpowiedź od 2007 roku i publikacji szeroko komentowanej książki amerykańskiego ekonomisty, Bryana Caplana, pt.: „The Myth of the Rational Voter: Why Democracies Choose Bad Policies”. Caplan pisze, że wyborcy podejmują decyzje bynajmniej nie w oparciu o przekonania polityczne i racjonalizm. Podstawą decyzji politycznych są indywidualne uprzedzenia i zmieniające się przekonania o aktualnym stanie ekonomii. Dzięki książce Caplana wiemy również, że słowem-kluczem do wygranych wyborów jest uprzedzenie. Jeśli partia polityczna lub indywidualny polityk chce zdystansować przeciwników, musi skupić się na zaledwie kilku problemach: emigracji, kondycji rynku, zamożności i bezpieczeństwie finansowym obywateli. Powyższe nierozwiązywalne dylematy współczesnej ekonomii można uporządkować i podzielić na cztery grupy uprzedzeń, którymi kierują się wyborcy i które (z reguły) pozwalają w cuglach wygrać każde wybory. Są to: wyborcze uprzedzenia wobec reguł wolnego rynku, emigracji i obcych, wobec ograniczonej dostępności pracy i osłon społecznych i wreszcie – przekonania, że tylko pesymistyczne wizje o kondycji państwa mogą być prawdziwe. Przygnębiającą wizję Caplana potwierdziła i rozszerzyła słynna książka Jasona Brennana: „Against Democracy” (2016). Brennan pisze, że decyzje wyborców są nieracjonalne, a oni sami są ignorantami, opierają swoje oceny na płytkich przekonaniach politycznych i są tak podatni na manipulacje, że jedynym rozwiązaniem i ratunkiem dla skutecznej polityki jest ponowne przemyślenie idei powszechnych wyborów jako podstawy demokracji. Zdaniem Brenanna rozwiązaniem przyszłości powinna być epistokracja, odebranie praw wyborczych wszystkim niedoinformowanym, niedouczonym i oddanie ich w ręce merytorycznie przygotowanych, wolnych od niewiedzy i uprzedzeń. Chociaż fascynująca książka Brennana dzisiaj jest utopią, to podpowiada niepokojące pytania – skoro słabością demokracji jest dopuszczanie do głosu ignorancji i niewiedzy, to dlaczego piętnujemy głupotę i ignorancje tylko po stronie wyborcy? [SONDAŻ] Która partia potrafi wywalczyć więcej pieniędzy dla Polski z unijnego budżetu? Zgodnie z obowiązującym prawem, polityk (w tym minister, sekretarz lub podsekretarz stanu) to zawód jak każdy inny. Podobnie jak inne zawody ma swoje miejsce w ministerialnym „Indeksie alfabetycznym zawodów i specjalności na potrzeby rynku pracy”. Kłopot w tym, że przeciwnie do innych profesji nie istnieją standardy, listy warunków dopuszczających ani kodeksy etyczne regulujące zawód polityka. Politycy jako grupa zawodowa nie podlegają również powszechnym prawom rynku pracy. Nie przechodzą przez tradycyjnie pojętą rekrutację. Nikt nie sprawdza ich kompetencji, doświadczenia zawodowego, wykształcenia, cech osobowości, zdrowia i stabilności psychicznej. Warunki dopuszczenia do wykonywania zawodu są nieograniczone, niespisane i nie podlegają weryfikacjom prawnym. W efekcie, zawód, który decyduje o jakości życia milionów obywateli może wykonywać każdy. Osoba bez wykształcenia, przygotowania, odpowiednich kompetencji i cech charakteru. Kandydatów do polityki nikt nie sprawdza i nie kontroluje. Co więcej, znalezienie w sieci pełnego CV polskich polityków jest niemal niemożliwe. Łatwo zobaczyć strony osobiste po obróbce Photoshopem i laurkowe życiorysy w Wikipedii, pozbawione informacji o kompetencjach zatrudnieniowych, uprawnieniach czy poziomach znajomości języków obcych. Na stronie internetowej Sejmu, w zakładce z listą alfabetyczną obecnych posłów można znaleźć coś, co w założeniu miało przypominać CV. W rzeczywistości są to tylko podstawowe informacje z imieniem i nazwiskiem, nazwą ukończonej szkoły i deklarowanym zawodem. Czytaj więcej: Dlaczego inteligentni i wykształceni ludzie dają sobą manipulować? I dlaczego zachowują się tak, jak ci, z których się śmieją? Wątpliwości i niepokój wobec niewystarczających kompetencji zawodowych i przygotowania polityków nie jest nowym zjawiskiem. W Wielkiej Brytanii już w 2003 roku Electoral Commision postulowała wprowadzenie pełnej jawności i publicznego uzasadnienia: według jakich reguł partie wysuwają kandydatury w poszczególnych wyborach? W 2012 roku City University London rozpoczął badania, które w Polsce, póki co, są nie do pomyślenia. Anglicy opracowali i opisali zestaw kompetencji niezbędnych do tego, by polityk mógł rozpocząć pracę w zawodzie. Nie dość, że sam pomysł był rewolucyjny, to Brytyjczycy postanowili jeszcze, że zaaplikują metodologie rekrutacyjne podczas debat i dopuszczania kandydatów do aktywności politycznej. Głównym założeniem badań była myśl: politycy mają władzę decydowania o losach narodów. Zanim naród dopuści ich do pracy musi wiedzieć, czy kandydaci mają kompetencje, umiejętności i wykształcenie, aby tę pracę wykonywać bez szkody dla kraju i obywateli. Dzięki badaczom City University London powstał zestaw sześciu kompetencji zawodowych, które obowiązują każdego polityka. Są wśród nich: precyzja wypowiedzi i jasne formułowanie myśli, wysoka inteligencja poznawcza i emocjonalna (wykazywanie się empatią, tolerancją i zrozumieniem różnic między ludźmi), stabilność emocjonalna i psychologiczna oraz lojalność wobec własnej partii i zdolność do trwałego pozostawania wobec raz wybranej opcji politycznej. W Polsce, drobiazgowe sprawdzanie kompetencji zawodowych polityków powinno być szczególnie ważne. Nie możemy przecież pochwalić się tradycją szkolenia polityków, ani prestiżowymi uczelniami na miarę francuskiej ENA, angielskiego London School of Economics and Political Science, Harvardu, Yale czy słynnego College of Europe w Brugii). Ten ostatni ma również siedzibę w Natolinie i tak się zastanawiam – kto z polityków aplikujących do Parlamentu Europejskiego może pochwalić się dyplomem tej słynnej uczelni? Kompetencje zestawione przez Brytyjczyków są gotowym przepisem na polityka idealnego. Dlaczego więc, w Polsce, do aktywności politycznej dopuszcza się praktycznie wszystkich nie weryfikując nie tylko kompetencji, ale również kultury osobistej i stabilności emocjonalnej kandydatów? Krzysztof Lisek, polityk i były europarlamentarzysta, wyjaśnia, że w dojrzałych demokracjach partie już na etapie przyjmowania nowych członków weryfikują ich kompetencje, umiejętności i cechy charakteru. - To same partie pełnią role rekrutera i weryfikatora przydatności kandydata do wykonywania zawodu. Kłopotem polskiej polityki jest niedojrzałość partii politycznych, brak partyjnego zaplecza intelektualnego i wieloletnie zaniedbania w pracy nad mechanizmami oceny kompetencji zawodowych kandydatów – dodaje polityk. Pytania o kompetencje zatrudnieniowe polskich polityków wracają przed każdymi wyborami, a analiza życiorysów aktywnych posłów i kandydatów jest niezmiennie tak samo irytująca i przygnębiająca. Czytaj także: Kim są współcześni politycy? Felieton Krzysztofa Materny … mawiał cyniczny geniusz strategii, bohater kultowego serialu ""House of Cards"", polityk Frank Underwood. I coś w tym jest. Jeśli istotą demokracji jest poszanowanie woli większości, to problemy zaczynają się wszędzie tam, gdzie większość wybiera źle lub, z braku wyboru, stawia na mniejsze zło. Tak kończy się demokracja. Tak zaczyna się dyktatura przeciętniactwa. Violetta Rymszewicz - rekruter, psychometra, konsultant SHRM; rymszewicz.eu Zobacz więcej: Wybory 2019: Z czego wolałbyś zrezygnować: z prawa wyborczego, czy swojego smartfona? [WIDEO] *** W najbliższą niedzielę wybory europejskie. Mamy wybór, a więc wybierajmy. Pokażmy, że po prostu nam zależy na przyszłości. Głosujmy i pomóżmy głosować innym. Kogoś trzeba przekonać do udziału w wyborach, komuś innemu trzeba pomóc dotrzeć do lokalu wyborczego. Temu służy właśnie akcja #jedenplusjeden",,
Polacy w Irlandii świetnie integrują się na prawie każdym polu. Jest jeden wyjątek,"Wszystkie dane wskazują, że integracja Polaków w Irlandii powiodła się. W tym niewielkim kraju mieszka aż 120 tys. przybyszów znad Wisły. – W Irlandii Polacy czują się bezpieczni, żyją spokojnie, nie są niemile widziani – komentuje dr Magdalena Lesińska. Czy dlatego nie chcą się angażować politycznie?","Pierwszego kwietnia Forum Polonia, organizacja Polaków w Irlandii, ogłosiła na Facebooku: „Mamy już 32 polskich kandydatów w wyborach lokalnych, które odbędą się 24 maja 2019”. Wiadomość była tyleż radosna, co nieprawdziwa. Primaaprilisowy żart miał na celu wzbudzenie zainteresowania tematem wyborów. Choć Polacy są najliczniejszą mniejszością i stanowią 2,5 proc. mieszkańców kraju, pod koniec kwietnia nie było jeszcze żadnego polskiego kandydata w wyborach lokalnych, nie mówiąc już o europejskich, które odbędą się w tym samym czasie.",,
Żarty się skończyły. Zełenski zaczął swoje porządki,"Wielu zastanawiało się, czy kiedy skończy się kampania wyborcza Wołodymyr Zełenski nie spasuje. Nie przestanie pajacować i grać mocno populistyczną kartą. Nic z tego.","Już pierwsze słowa jego inauguracyjnej mowy z poniedziałku 20 maja pokazały, że jest ciągle upojony sukcesem (w wyborach prezydenckich zdobył 75 proc. poparcia!), pewny siebie i pełen rewolucyjnej pasji. Występując przed Radą Najwyższą, czyli ukraińskim parlamentem, Zełenski po prostu pozamiatał. Najpierw wytknął rządzącej ostatnie pięć lat ekipie Poroszenki, że doprowadziła Ukrainę do upadku, a Ukraińców zmusiła do emigracji. Obiecał, że on spowoduje, że Ukraińcy z zagranicy wrócą do ojczyzny. Populistycznie zapewnił, że wszyscy Ukraińcy są teraz prezydentami i zabronił wieszania portretów prezydenta w gabinetach urzędników. A na koniec rozwiązał parlament.",,
W poszukiwaniu Czapskiego,Wiosną 1940 roku z 3920 jeńców wsadzonych do pociągów opuszczających obóz w Starobielsku nie wysłano na śmierć do Charkowa jedynie 78. Jednym z nich był Józef Czapski.,"Minęło wiele dni, nim dotarli do obozu w Griazowcu, jednej z niezliczonych wysp archipelagu Gułag. Tam, w otchłani Związku Sowieckiego, odizolowani od reszty świata oficerowie spędzili kolejne miesiące, nieświadomi, że ich współtowarzysze nie żyją. Odizolowani od świata, zmuszani do ciężkiej pracy odliczali dni bez gwarancji, że dotrwają do następnego poranka. Na przekór otaczającej ich grozie przez kilka wieczorów stycznia 1941 roku Józef Czapski prowadził odczyty o Marcelu Prouście i jego monumentalnym dziele „W poszukiwaniu straconego czasu”.                          Co malował? Uchwycony w przelocie ułamek ludzkiego losu: człowieka na ławce, twarz skąpaną w refleksach światła albo urzędnika przy bankowym okienku. Jako artysta wierzył w wielką moc inspiracji, rozumianej jako gorączkowa wena. Ulotność tych wizji sprawiała jednak, że Czapski nie był w stanie przenieść ich na płótno, przez co przeżywał katusze. Pisanie dawało mu chwilę wytchnienia. Było również antidotum na samotność. Każdego roku zapełniał od pięciu do sześciu zeszytów z notatkami i wspomnieniami. Z wiekiem pogarszał mu się wzrok. Tubki farb zaczął więc trzymać w osobnych kopertach podpisanych wielkimi literami nazwami kolorów. Coraz więcej czasu spędzał w „królestwie na poddaszu” w Maisons-Laffitte. Wszędzie piętrzyły się stosy książek, listów i dzienników. Z przypiętych do ścian pokoju pocztówek i fotografii zerkali bliscy. Największy rozkwit twórczości malarskiej przypada na ostatnią dekadę życia Czapskiego. Działalność publiczną ograniczył niemal do zera, a mimo to wciąż męczyły go wyrzuty sumienia ze względu na obrazy, których nie namalował: „Koniec życia to chwila, gdzie widzisz, czegoś nie zrobił, a jednocześnie wiesz, że nie możesz już zrobić”. Nieliczni przyjaciele wyręczali go w czynnościach, na które nie miał już siły: czytali książki i pisali listy. Ale tylko jego dłoń mogła mieszać kolory i panować nad ruchami pędzla. W 1990 roku zdołał jeszcze pojechać do Musée Jenisch w szwajcarskim Vevey na wielką retrospektywę swojej twórczości. Pokazano tam ponad 100 płócien z okresu niemal 40 lat życia malarza. Mistrzowie Czapskiego – Marcel Proust i Paul Cezanne – zmarli, pracując do ostatnich chwil. Jego również napędzała determinacja, by odejść z pędzlem w dłoni, w twórczym pędzie. Ostatnie chwile spędził w łóżku, słuchając Chopina. Krótko przed śmiercią wypowiedział jeszcze bardzo cicho dwa słowa: „holde Kunst” (z niem. czarowna sztuko) – pochodzące z pieśni Schuberta „Do muzyki” – swoiste podziękowanie skierowane do wzniosłej namiętności. Czapski zmarł 12 stycznia 1993 r. w wieku 96 lat. W zależności od potrzeb opisuje się go jako malarza, pisarza, teoretyka sztuki i świadka historii. Ta współobecność wielu osobowości, talentów, technik i rodzajów artystycznych sprawia jednak, że jego dziedzictwo wymyka się jednoznacznym definicjom. Niezgłębiony pozostaje również wewnętrzny świat Czapskiego. Jedno wszakże można stwierdzić z całkowitą pewnością: jako malarz, pisarz czy działacz nie szukał wygody, nie zaspokajał cudzych widzimisię. Zawsze starał się dawać świadectwo prawdzie. Nie szukał też dla siebie miejsca w historii, ale znalazł je wbrew własnej woli. Nie pchał się w jej objęcia, lecz ona sama wyciągnęła po niego ręce. „Nikogo z nas nie ominęły ciosy. Nadzy wyszliśmy ze spalonego świata” – zapisał w dzienniku. ""Prawie nic. Józef Czapski. Biografia malarza"" aut. Erica Karpelesa do kupienia na Literia.pl!",,
Polska jest „spoko”. Jak nas widzą imigranci z Ukrainy,"Kolejny zimny maj, w sklepach drożyzna, kolejki u lekarza, korki na ulicach i wszechobecny smog. Polska wydaje nam się miejscem trudnym do życia. Ziemia obiecana? Wolne żarty. Tymczasem Dima Garbowski w książce „Polak z Ukrainy” przekonuje, że nie tylko mieszkamy już w normalnym, zachodnim kraju, w którym można po prostu dobrze żyć, ale, co gorsza, że również my, Polacy, jesteśmy nawet… mili?","Ciężko uwierzyć, prawda? Historia Dimy zaczyna się w Kijowie. Młoda, wielkomiejska rodzina w obawie o przyszłość decyduje się na emigrację. Najlepsza byłaby Kanada, może Australia rozbiłaby bank, ale to Polska jest najbliżej. Podobny język, podobne obyczaje. Powinno się udać. Dima zamyka dobrze prosperujący biznes, rozwinięty już po wybuchu wojny w Donbasie, sprzedaje samochód, żegna się z rodziną i przyjaciółmi. Właśnie – wojna. Ta majaczy tylko w tle jego opowieści. Autor nie chce pisać o niej wprost. Kiedy wspomina o bezpieczeństwie rodziny, wszyscy wiemy, o co chodzi, ale ta z założenia pozytywna historia, ma dowodzić tego, że najgorsze, co można zrobić, to pozwolić sobie na załamanie.",,
Oni czują się tu już u siebie. Ukraińcy w Polsce inni niż kilka lat temu,"Od dawna szukali miejsca, gdzie można rozpalić grill, ale w lasach jest zakaz. Aż kolega Polak opowiedział im o polance w Powsinie. Teraz wschodni akcent słychać tu częściej niż polski.","Kiedy mówimy po ukraińsku, wielu Polaków myśli, że to rosyjski. I wtedy patrzą na nas krzywo. Ale jak się dowiedzą, że jesteśmy z Ukrainy, od razu traktują nas serdeczniej – mówi z wyraźnym wschodnim akcentem czarnowłosa Iryna. Kiedy po raz pierwszy przyjechała do Warszawy z siostrą, na ulicy zaczepił je starszy pan, mówił coś ze złością. – Ja na siostrę patrzyła, ona na mnie i my nie rozumiały, co on od nas chce. Bałyśmy się, że wszyscy Polacy będą nas tak traktować – wspomina. Jest w Polsce od czterech lat. Na Ukrainie skończyła ekonomię, tutaj zaczynała od prac sezonowych, takich po 6 złotych za godzinę, teraz sprząta w restauracji. – Początki były ciężkie przez to, że nie umiesz gadać. Taki barier wtedy jest. Ale jak się polskiego nauczysz, to już łatwiej.                      Dzieci jeszcze nie mają, bo na to trzeba mieć kasę. Za to dużo podróżują, o wiele więcej niż na Ukrainie. Bo w kraju drogi paskudne, a i odległości znacznie większe, nie da się na weekend gdzieś wyskoczyć. A tu wsiada człowiek w samochód i sobie Polskę pozwiedza, autostrady piękne, miasta tak ładnie odrestaurowane, nie to co w domu. – Mamy nadzieję, że i na Ukrainie się w końcu poprawi i dojdziemy do takiego poziomu życia jak tutaj – mówi Irena. Włodek dodaje, że ukraińscy imigranci pokładają duże nadzieje w nowym prezydencie Zełenskim. – Za 20 lat dogonimy Polsku i wtedy wrócimy na Ukrainę. Będziemy już wtedy po pięćdziesiątce, na emeryturę wrócimy. – Albo i nie wrócimy. My już mamy tu nowe życie. Obrasta się w różne rzeczy, znajomych się ma – mówi Marianna. – Tylko rodziców brak. – Czym dla nas jest Polska? – powtarza pytanie Dima. – Pięknym, stabilnym, spokojnym krajem – odpowiada. Jest zdziwiony, że Polacy uważają inaczej. – To niesamowite – kręci głową. Oni czują się tu już u siebie. Owszem, czasem czegoś nie rozumieją, nie potrafią załatwić w urzędzie, nie mają jeszcze ulubionych sklepów i sprawdzonych fryzjerów, ale nigdy nie mieli poczucia, że są w obcym kraju. – Tylko nasza córka bardzo się stresowała, w przedszkolu na początku nie czuła się najlepiej, ale teraz już jest dobrze, mówi po polsku bez akcentu, ma polskie koleżanki. Chcemy zasymilować się w Polsce. Mamy dobre relacje z rodzicami innych dzieci z przedszkola, z innymi Polakami też. Ale takich bliskich przyjaciół jak na Ukrainie jeszcze tu nie mamy, wszyscy zostali w Kijowie. O życiu na emigracji Dima od dawna opowiada na swoim kanale Polak z Ukrainy na YouTube. – Najpierw nagrywaliśmy po rosyjsku, opowiadaliśmy o tym, jak wygląda przeprowadzka do Polski. Żeby innym ludziom, którzy chcą tu przyjechać, było łatwiej. Ale po jakimś czasie Julia zorientowała się, że ogląda nas więcej Polaków. I powiedziała: Dima, dawaj! Musisz nagrywać po polsku. No i tak się zaczęło – wspomina. Najpopularniejszy odcinek był o tym, jak różnią się mieszkania Ukraińców i Polaków. Miał ponad 700 tysięcy wyświetleń. – Jest już zamknięty na YouTube, bo zrozumiałem, że Polska wypada tam dużo lepiej niż Ukraina. Wszystko u was jest lepiej utrzymane, parki są czyste, drogi w bardzo dobrym stanie. I to porównywanie może być nieprzyjemne dla widzów z Ukrainy, kilkoro znajomych zwróciło mi na to uwagę – opowiada Dima. Właśnie mu się przypomniało, że o ile w codziennym życiu nie spotyka się z przykrymi komentarzami, to już w sieci owszem. – Pod moimi filmikami ludzie czasem piszą: „wyjeżdżajcie z Polski” – przyznaje Dima. Niedawno przygotowywał odcinek o tym, co mu się w Polsce nie podoba. – I trudno było coś wymyślić. Na pewno to, jak zachowują się bezdomni, a ludzie na to nie reagują. Bezdomny wchodzi do autobusu, nie kasuje biletu, rozpycha się, wyciera gile w krzesło, a ludzie nie reagują – dziwi się. Właśnie wydał książkę pod tym samym tytułem – „Polak z Ukrainy”. To był przypadek: znajoma z wydawnictwa zapytała, czy nie myśleli o napisaniu książki. A oni akurat myśleli. – Co będziemy robić za pięć lat? Będziemy mieszkać w pięknym pałacu i latać helikopterem – mówi Dima z poważną miną. A tak naprawdę chcieliby kupić w Warszawie mieszkanie. Wrócić do poziomu, na jakim żyli na Ukrainie, niczym się nie martwić. – Na Ukrainie coraz mniej mówi się o wojnie, wydaje się, że można spokojnie żyć. Ale pojechaliśmy kiedyś do Lwowa, poszliśmy na tamtejszy cmentarz ofiar wojny. Zobaczyliśmy mnóstwo grobów. Ta wojna dotknęła wiele rodzin. I nadal trwa – mówi Dima. Dlatego planują, że zostaną na zawsze w Polsce, będą się starać o obywatelstwo. Bo życie tutaj jest dobre. I tylko czasem dopada Dimę melancholia. Brakuje mu wtedy gorącego lata nad Dnieprem oraz blinów i pielmieni sprzedawanych na ulicy. Tęskni. Czytaj też: Ukraińska szkoła w Przemyślu najlepsza w mieście. Ale rodzice boją się posyłać tam dzieci",,
"Monte Cassino. Generał Anders miał 10 minut na podjęcie decyzji. Nie miał pojęcia, że zapisuje rozdział narodowej mitologii","Żeby historia zmieniła się w legendę, potrzebuje geniuszu kronikarza. Melchior Wańkowicz pod Monte Cassino sam lazł pod ogień, byle tylko osobiście doświadczyć walki, by wiedzieć, co ludzie myślą o strachu. Klasztor zdobyto dokładnie 75 lat temu, 18 maja 1944 r.","Z wojskowego punktu widzenia większym sukcesem było np. zdobycie Ancony – mówi Kacper Śledziński, historyk, autor „Wyklętej armii. Odysei żołnierzy Andersa”. – Ważniejsza była również bitwa pod Falaise, gdzie gen. Stanisław Maczek dowodził mniejszą jednostką, a wykonał bardziej znaczącą robotę niż II Korpus i był chyba lepszym taktykiem niż Władysław Anders. Z naszą dywizją pancerną Niemcy nie mieli w Normandii szans.                    Czytaj też: Wyścig genialnych matematyków i szpiegów, który doprowadził do odkrycia tajemnicy Enigmy „18 maja nad ranem Niemcy wycofują się z ruin klasztoru. Gdy kilku polskich żołnierzy staje przed skalnym bunkrem i już mają ciskać granaty, ze środka dochodzi okrzyk: »Dyć nie strzylejcie, jo Polok, jo Polok«. Krzyczał Jan Gazur, zaolziański Ślązak z Jabłonkowa”. Niewielu o tym wówczas przypominało – Wańkowicz akurat tak – Polacy przymusowo wcieleni do Wehrmachtu znaleźli się też wśród obrońców wzgórza. Było i tak, że przedwojenni mieszkańcy Śląska, Pomorza i Wielkopolski, którym udało się zbiec z niemieckiego wojska tuż przed bitwą, szturmowali swoich niedawnych kolegów z oddziału. W mitologii bitwy znalazła się legenda o dwóch braciach ze wsi Bojszowy koło Tychów: jeden leży na cmentarzu niemieckim, a drugi – polskim. Historykom nie udało się potwierdzić tej opowieści. Takich Polaków musiało być naprawdę wielu. – Komandos Maciej Zajączkowski wspominał, jak w jakiejś potyczce na froncie włoskim jego podwładni przeglądali mundury poległych żołnierzy niemieckich. Przy jednym z poległych znaleziono list do rodziny w Poznaniu. Znalazcą był inny poznaniak – opowiada Kacper Śledziński. – Mój wuj, Ślązak z pochodzenia, po ucieczce z Wehrmachtu walczył w oddziałach pancernych II Korpusu pod Monte Cassino. Wiele więcej nie udało mi się ustalić. Kłopot z polskimi dezerterami z niemieckiej armii jest również taki, że po przejściu na stronę aliantów przybierali fikcyjne nazwiska, by chronić przed represjami rodzinę w kraju. Dlatego do dzisiaj trudno znaleźć ich prawdziwe personalia. Szturm na Monte Cassino ma niekwestionowane miejsce w narodowej mitologii. Od czasów Bitwy Warszawskiej polskie oręże nie mogło przypisać sobie spektakularnych zwycięstw. Na dodatek bitwa mieści się w tak bardzo polskim kontekście: walczymy, krwawimy, zwyciężamy, a i tak zostaniemy zdradzeni. W maju 1944 r. niewiara w lojalność aliantów, lęk przed Armią Czerwoną i sowiecką dominacją nad Polską były o wiele większe od radości ze zwycięstwa żołnierzy gen. Andersa. Bez znaczenia jest również rzeczywisty wymiar bitwy – ani największej, stoczonej podczas II wojny światowej przez Polaków, ani najlepiej dowodzonej. Ale to przy „Czerwonych makach…”, piosence, która rychło zyskała rangę nieledwie hymnu narodowego, nikt nie tańczył, a ludzie słuchali jej na baczność, co pokazał Andrzej Wajda w „Popiele i diamencie”. Słowa piosenki też jakoś bez sensu: „Czy widzisz te gruzy na szczycie? / Tam wróg twój się ukrył jak szczur. / Musicie, musicie, musicie / Za kark wziąć i strącić go z chmur” – bo co szczury mają wspólnego z obłokami? Lecz nikomu to nie wadzi. Podobnie jak bitwa, również książka Wańkowicza dostała swoiste życie po życiu. Pierwsze, emigracyjne wydanie opatrzył wstępem gen. Anders. Zaznaczył, że podług „suchej nauki” nie jest to dzieło historyczne, ale stanowi „wierne świadectwo wielkości ducha żołnierza polskiego, objawionego w najdoskonalszej formie ofiary życia i krwi. (…) Ta prawda niechaj idzie razem z książką Wańkowicza coraz szerzej wśród Polaków. Niech buduje taką właśnie siłę ducha i ofiarność, bo przed nami mogą stanąć przeszkody jeszcze większe i zadania jeszcze trudniejsze do wykonania”. Kiedy „Bitwa…” ukazuje się po raz pierwszy we Włoszech, jest przyjęta entuzjastycznie, a krytycy mówią o odkryciu literackim. Pojawiają się również głosy, że Wańkowicz jest jednak niedokładny, może nawet koloryzuje. W Polsce, która tkwi już w objęciach sowieckiej Rosji, pisarstwo Wańkowicza trafia na indeks. Tak będzie do końca stalinizmu. Gdy pisarz w 1958 r. wraca do kraju, pierwszy polski nakład jego reportażu już wyparował z księgarskich półek i trzeba szykować dodruk. To książka zmasakrowana (za zgodą autora, zbierał za to baty od polskiej emigracji) przez peerelowską cenzurę, wykastrowana z kilku pierwszych rozdziałów opisujących poniewierkę w Związku Sowieckim oraz, co jasne, ze wstępu i posłowia. Ma też nowy tytuł „Monte Cassino”. Komunistyczna propaganda twierdziła, iż mit bitwy o Monte Cassino szkodzi Polsce, bazarowi handlarze „spekulują” na egzemplarzach książki, a czytelnicy reagują na nią „histerycznie”. Relację Wańkowicza uznano jednak za tak ważną, że trafiła do szkolnych lektur. Pod tytułem „Szkice spod Monte Cassino” i pozbawianą całkowicie kontekstu historycznego i politycznego; uczniowie nie mogli dowiedzieć się, jakim cudem polskie wojsko znalazło się nagle we Włoszech. Niektórzy emigracyjni publicyści wytykali Wańkowiczowi, że kolaboruje z czerwonymi, zgodził się na wykastrowanie „Bitwy…” z fragmentów politycznych, ale też dokumentujących religijność polskich żołnierzy. Ale koniec końców to Wańkowicz był górą. Kiedy w 1964 r. skazano go na 3 lata więzienia za przekazywanie wiadomości Radiu Wolna Europa, sława bitwy pod Monte Cassino i opisującego ją reportażu była już nieśmiertelna. „Monte Cassino odarte z męstwa, rozpaczy, patriotyzmu, bólu i uniesienia nie byłoby Monte Cassino” – pisze Norman Davies. „Autor jest dziennikarzem „Gazety Wyborczej”",,
„Mogłem zostać męczennikiem”. Chrześcijan spotyka dziś „półludobójstwo”,"To, co spotyka dziś chrześcijan w różnych częściach świata, to „półludobójstwo” – bardzo dobrze zorganizowana akcja, której celem są nie tylko ludzie, ale też kościoły i tradycja – mówi biskup tytularny Hirty Saad Sirop Hanna.","SAAD SIROP HANNA:  Nie wiem. Porywacze tego nie tłumaczyli, a jeszcze przez większość czasu miałem zasłonięte oczy i po prostu ich nie widziałem. Sposób, w jaki zwracali się do mnie, pozwala sądzić, że byli to sunnici, fanatycy z jakiejś grupy związanej z Al-Kaidą.",,
Święta wolność wyznania. Jak wierzą Amerykanie?,"Specyficzny charakter amerykańskiej wolności religijnej właśnie teraz, w czasach Trumpa, nabiera szczególnego znaczenia.","„Obudźcie się! Zaklinam was… Zamknijcie bramy” – grzmiał wybitny nowojorczyk, który wkrótce miał stać się również znanym politykiem.                         Przez znaczną część naszej historii wolność religijna oznaczała tyle, że nie można jawnie prześladować ludzi z powodu ich religii. Ale to rodziło kolejne pytanie: co, jeśli świeckie prawo ,mimowolnie naruszy zasady twojej wiary? W XIX wieku Sąd Najwyższy miał na nie jedną odpowiedź: trudno, masz pecha. Jednak w XX wieku wyrobił sobie bardziej zniuansowane podejście. Punktem zwrotnym stała się sprawa Adele Sherbert, która pracowała w zakładach tekstylnych Beaumont Mills w Karolinie Południowej. W fabryce obowiązywał sześciodniowy dzień pracy, od poniedziałku do soboty. Ale Sherbert należała do Kościoła Adwentystów Dnia Siódmego, który naucza, że dniem świętym jest sobota. Odeszła z pracy i wystąpiła o zasiłek dla bezrobotnych, jednak odmówiono go jej, ponieważ dobrowolnie zrezygnowała z pracy, a następnie odrzuciła kilka ofert zatrudnienia (które również wiązały się z pracą w soboty). Wydawało się, że władze stanu Kalifornia Południowa mają mocne argumenty: obowiązujące przepisy nie były wymierzone przeciwko adwentystom dnia siódmego; ustawodawca nie kierował się tym, czy będą korzystne czy niekorzystne dla konkretnej religii. Jednak 17 czerwca 1963 roku Sąd Najwyższy Stanów Zjednoczonych głosami siedem do dwóch postanowił, że państwo może utrudniać obywatelom praktyki religijne jedynie wtedy, kiedy wymaga tego ważny interes państwa i nie da się stworzyć innych uregulowań prawnych pozwalających na osiągnięcie tego samego celu. We wszystkich pozostałych sytuacja musi „uwzględnić” przekonania religijne jednostki. Innymi słowy, państwo powinno zrobić wszystko, co w jego mocy, by obywatel nie musiał wybierać między przestrzeganiem prawem i nakazami wiary. Była to fundamentalna zmiana w pojmowaniu wolności wyznania, która odtąd przestała być definiowana jedynie jako brak otwartych prześladowań. Rozszerzone pojęcie swobody sumienia oznacza dziś system, w którym państwo zapewnia obywatelom ogromną przestrzeń do życia w zgodzie z wyznawaną przez nich wiarą, nawet jeśli kłóci się to z prawem, którego muszą przestrzegać pozostali. Na tę teorię powołali się religijni konserwatyści zaskarżając zapis ustawy o dostępności opieki medycznej nakazujący, by plany zdrowotne obejmowały antykoncepcję. Nie próbowali argumentować, że oferowanie antykoncepcji jest skierowane przeciwko katolikom czy ewangelikanom. Twierdzili jedynie, że pośrednio w niedopuszczalny sposób narusza ich praw. Amerykański model wolności religijnej nie ogranicza się do zabezpieczeń w konstytucji, ustawach i przepisach. To dynamiczny, samodoskonalący się system. Przez dziesięciolecia wykształcił się stabilny mechanizm działający na zasadzie efektu spirali. Wolność sumienia sprzyja powstawaniu nowych grup religijnych, a te mniejszościowe wyznania powiększają z kolei przestrzeń swobody. Ten nieustanny ruch do przodu sprawił, że dziś zadaniem rządu jest nie propagowanie religii lecz propagowanie wolności religii. Przeszliśmy długą drogę, ale wydarzenia ostatnich lat pokazują, że nie możemy spocząć na laurach. Najbrutalniejszy atak na żydów w Ameryce wydarzył się nie w 1918 roku, lecz w 2018, w synagodze Drzewo Życia w Pittsburghu; zginęło wówczas 11 osób. Z 1 679 odnotowanych w 2017 roku przez FBI przestępstw na tle religijnym, 58 proc. było skierowanych przeciwko żydom, a 19 proc. przeciwko muzułmanom. W atakach na muzułmanów powraca nikczemna retoryka, którą, jak się wydawało, wykorzeniliśmy ponad siedemdziesiąt lat temu. Dawni wrogowie mormonów i katolików twierdzili, że nie są to prawdziwe religie. Dlatego szczególnie złowieszczo zabrzmiały słowa telewizyjnego kaznodziei Pata Robertsona, kiedy w 2007 roku powiedział: „Panie i panowie, musimy zdać sobie sprawę, że islam nie jest religią. To międzynarodowy ruch polityczny, który dąży do dominacji nad światem. Chce podporządkować wszystkie narody islamskiemu prawu”. Michael Flynn, doradca prezydenta Trumpa do spraw bezpieczeństwa narodowego, oświadczył, że „islam jest polityczną ideologią. Tylko udaje religię.” Generał porucznik w stanie spoczynku i antyislamski aktywista William Boykin argumentuje, że ponieważ islam jest „totalitarnym sposobem życia, nie powinna go chronić Pierwsza Poprawka”. Po 11września prezydent George W. Bush stanął w obronie amerykańskich muzułmanów, ale przywódcy kościołów chrześcijańskich szybko przyjęli inną taktykę. W 2002 roku Franklin Graham powiedział, że islam jest „religią nikczemną i agresywną”. Jerry Vines, były przewodniczący Południowej Konwencji Baptystów – wspólnoty, która w XIX stała na czele walki o wolność sumienia – nazwał Mahometa „opętanym przez demony pedofilem”. Słowne ataki rychło przeobraziły się w konkretne zamachy na wolność religijną muzułmanów, nie wyłączając fundamentalnego prawa do zakładania miejsc kultu. W 2012 roku Forum on Religion and Public Life niezależnej organizacji badawczej Pew Research Center doliczyło się co najmniej 53 lokalnych protestów przeciwko planom budowy lub rozbudowy meczetów. Kiedy w stanie Milwaukee Islamic Society wystąpiło o pozwolenie na budowę meczetu, mieszkańcy zorganizowali wiec przeciwko „narastającej groźbie islamu”, a jeden z nich stwierdził, że „meczet to koń trojański. Muzułmanie nie przyjeżdżają tutaj nie po to, żeby się integrować, tylko żeby dominować”. Od 2010 roku Departament Sprawiedliwości wsparł albo zainicjował siedemnaście pozwów sądowych, uznając, że w tych przypadkach protesty przeciwko budowie meczetów naruszyły prawo amerykańskich muzułmanów do wyznawania własnej religii. Prawnicy Departamentu Stanu powołali się na fakt, że władze hrabstwa Culpeper w stanie Wirginia – tego samego, gdzie w czasach Jamesa Madisona prześladowano baptystów – nie wyrazili zgody na budowę meczetu, chociaż wcześniej wydali podobne pozwolenia 26 innym grupom wyznaniowym. Do krucjaty przeciwko muzułmanom przyłączyły się konserwatywne media. Znany komentator radiowy Michael Savage powiedział na antenie „Och, podobno jest ich miliard. No to zabijcie 100 milionów i zostanie 900 tysięcy. Wolicie, żeby kto zginął, oni czy my?” Rush Limbaugh stwierdził, że islam „nie jest nawet religią”. Prezenterka telewizji Fox Jeanine Pirro wzięła na celownik wybitnych przedstawicieli społeczności muzułmańskiej, którzy wzięli udział w międzywyznaniowych obrzędach religijnych. „Muzułmanie zostali zaproszeni nawet do Katedry Narodowej w Waszyngtonie. Podbili nas metoda imigracji. Podbili nas metodą dialogu międzyreligijnego”. Komentatorka Fox Andrea Tantaros skrytykowała prezydenta Baracka Obamę za pochwałę osiągnięć kultury islamskiej i bez mrugnięcia oka postawiła równości między terroryzmem i islamem jako takim: „Robią to od wieluset lat. Przestudiujcie historię islamu, poczytajcie, jak mordowali kapitanów naszych statków… Tego się nie da rozwiązać drogą dialogu. Ani organizując kolejne szczyty. Takie sprawy rozwiązuje się kulką w łeb”. Media społecznościowe dolewają oliwy do ognia. Same nie stwarzają nienawiści, ale z pewnością dostarczają psychologicznej motywacji do jej wyrażania. Członek komitetu ochrony środowiska z Easton w stanie Massachusetts zamieścił na Facebooku zdjęcie atomowego grzyba z komentarzem „Tak trzeba postępować z muzułmanami… Zasady zaangażowania”. Na stronie Partii Republikańskiej w stanie Minnesota pojawiło się zdjęcie Keitha Ellisona, muzułmanina i demokratycznego kongresmena, z podpisem „Naczelny kozojeb stanu Minnesota”. Komisarz hrabstwa Mifflin w Pensylwanii zamieścił zdjęcie meczetu z przystemplowanym na czerwono słowem „nie” i podpisem „Zakaz islamu”. W kampanii prezydenckiej w 2016 roku Trump zaproponował wprowadzenie zakazu wjazdu do Stanów Zjednoczonych dla muzułmanów i założenie specjalnego rejestru wyznawców islamu, którzy już przebywają na terenie USA. Na pytanie, czy podpisałby rozporządzenie zezwalające na przeszukiwanie meczetów bez nakazu sądowego, odparł: „Będziemy musieli zacząć robić rzeczy, które rok temu byłyby jeszcze absolutnie nie do pomyślenia”. Niechęć opinii publicznej do muzułmanów, pogłębiająca się systematycznie od początku obecnej dekady, wzrosła gwałtownie w czasie kampanii prezydenckiej w 2016 roku. Odsetek zwolenników republikańskich wyborców zgadzających się ze stwierdzeniem, że co najmniej połowa mieszkających w Stanach Zjednoczonych muzułmanów jest nastawiona anty-amerykańsko, wzrósł z 47 proc. w 2002 roku do 63 proc. w 2016. (W tym samym badaniu opinii publicznej 92 proc. muzułmanów zadeklarowało, że są „dumni z bycia Amerykanami”). Co powinniśmy zrobić, by amerykański model wolności religijnej wytrzymał konfrontację z wyzwaniami? Tam, gdzie idzie o wolność sumienia, różne grupy wyznaniowe muszą prezentować niezachwianą postawę „jeden za wszystkich, wszyscy za jednego”. Taką solidarność pokazali amerykańscy Żydzi i muzułmanie, wspierając się wzajemnie po atakach na swoje domy modlitwy. Teraz amerykańscy ewangalikanie powinni włączyć się w obronę muzułmanów, zamiast ich atakować. W rzeczywistości najlepiej przysłużyliby się amerykańskiej wolności religijnej, gdyby znów stanęli na czele jej obrońców. Kluczowe jest to, by nie uważać wolność religii za narzędzie propagowania własnej religii, lecz postrzegać ją w kontekście szerzej pojmowanej wolności. Nie musimy kochać naszych bliźnich, ale jako Amerykanie mamy moralny obowiązek ich rozumieć. We wszystkich poprzednich pokoleniach mniejszości religijne, i wolność religii jako taka, padały ofiarą toksycznych uogólnień. Baptyści byli niedouczeni. Katolicy nielojalni. Żydzi chciwi. Mormoni szumowinami społecznymi. Świadkowie Jehowy niezgodni z duchem Ameryki. Chrześcijanie są dewotami. Muzułmanie terrorystami. Musimy sobie jasno powiedzieć, że funkcjonariusze państwa i przywódcy religijni, którzy dla politycznych lub finansowych korzyści pogłębiają te podziały, są wrogami wolności sumienia. Także zwolennicy świeckiego państwa muszą złagodzić swoje stanowisko. Tam, gdzie chroni się wierzących, korzystają też niewierzący. Ateiści najbrutalniej prześladowani są w państwach, gdzie władza gnębi mniejszości religijne. Osoby wierzące muszą mieć zagwarantowane prawo nie tylko do prywatnej religijności lecz także do wyrażania swoich przekonań publicznie oraz do zrzeszania się z ludźmi, którzy myślą tak samo jak oni. Dominujące wyznania chrześcijańskie musiały zaakceptować nieortodoksyjne przekonania świadków Jehowy czy mormonów, a dziś amerykańscy ateiści muszą rozstać się z marzeniami o zdelegalizowaniu religii, które napaja ich odrazą. Przeszliśmy długą drogę. Współczesny awantury o wolności religii są zaledwie drobnymi potyczkami w porównaniu z bitwami przeszłości. Musimy doceniać to, co udało nam się osiągnąć i pamiętać, jaką cenę zapłacili za to nasi przodkowie. Nie zmarnujmy tego. W czasach coraz bardziej złożonych wzajemnych powiązań, Ameryka może zaoferować coś niezwykle cennego: paradygmat, jak wykorzystać różnice religijne – często prowadzące do przemocy i ostrych podziałów – do budowania siły lub nawet przekuć je w siłę. John Winthrop wierzył, że Ameryka będzie Miastem na Wzgórzu, które pokaże światu, że „oczyszczona” religia może stworzyć sprawiedliwe społeczeństwo. Nadal możemy stanowić inspirujący wzorzec dla innych, ale tym razem oparty nie na samej religii, lecz na wolności religii. W przyszłości świat może wiele skorzystać na tym, czego nauczyła się Ameryka, o ile sami tego nie zapomnimy.",,
"Papież w Bułgarii: ""Powstrzymajcie emigrację, nie zamykajcie się na imigrantów""","Papież Franciszek, który w niedzielę rano rozpoczął wizytę w Sofii, zaapelował do władz kraju o podejmowanie starań, by zatrzymać emigrację młodych ludzi i zapewnić im godne życie. Wzywał też, by nie zamykać oczu i serc wobec migrantów.","W przemówieniu wygłoszonym podczas ceremonii powitania na placu przed Pałacem Prezydenckim w Sofii papież wyraził radość z tego, że jest w Bułgarii, którą nazwał ""miejscem spotkania między wieloma kulturami i cywilizacjami, mostem między Europą Wschodnią a Południową, otwartą bramą na Bliski Wschód"".                 Mówił, że historia kraju jest pełna wojen i cierpień i dlatego naród zna cenę pokoju i wie, że jest on trwały tylko wtedy, gdy panuje tolerancja. Zapewnił, że nie ma miejsca dla ""ksenofobii i rasizmu"".",,
„Kobiety są zawsze pierwszym chłopcem do bicia przez patriarchalne dziady”,"Dzisiejszym gościem Renaty Kim była Manuela Gretkowska, polska pisarka, felietonistka, scenarzystka filmowa i działaczka społeczna, założycielka polskiej Partii Kobiet. Zwyciężczyni plebiscytu czytelników tygodnika „Wysokie Obcasy” na Polkę Roku 2007. Oglądajcie o 9:30!","Po tym, jak dyrektor Miziołek usunął z wystawy prace Katarzyny Kozyry i Natalii LL w Gretkowskiej zawrzało. Znana pisarka napisała w mediach społecznościowych: „Kobiety są zawsze pierwszym chłopcem do bicia przez patriarchalne dziady”. O tym, co to za Polska, w której dyrektor Muzeum Narodowego wyrzuca z wystawy pracy uznanych artystek Gretkowska rozmawiała z Renatą Kim.",,
"Katalonia jest wciąż tykającą bombą. Czy zdetonuje ją Pedro Sanchez, nadzieja europejskiej lewicy?","W więzieniach wciąż siedzi dziewięcioro członków rządu premiera Carlesa Puigdemonta, który sam przebywa na emigracji w Brukseli. Sprawa niepodległości Katalonii i jej przyszłości wewnątrz Hiszpanii od dwóch lat silnie polaryzuje kraj. Wszystko wskazuje na to, że po niedzielnych wyborach parlamentarnych bardzo trudne będzie stworzenie rządowej koalicji. Premierem kraju, o którego polityce decydują czterdziestolatkowie, najpewniej pozostanie socjalista Pedro Sanchez. – Program Sancheza to dialog z Katalonią i agenda socjalna – mówi „Newsweekowi” Miquel Noguer, zastępca redaktora naczelnego dziennika „El Pais”.","NEWSWEEK: Wszyscy w Europie zajmujemy się brexitem, o Katalonii na razie zapomnieliśmy. Słusznie? Kryzys już całkowicie minął?                                 Miquel Noguer, dziennikarz, szef biura dziennika „El Pais” w Katalonii i zastępca redaktora naczelnego dziennika.  Z Barcelony Marcin Antosiewicz",,
"Europa jest jak koń, który próbuje jechać we wszystkie strony naraz","Jako dziecko czytałem baśń o rycerzu Rolandzie, którego koń próbował jednocześnie ruszyć we wszystkie strony. To jest mniej więcej dzisiejsza Europa, która nie wie, co zrobić – mówi filozof polityki Iwan Krastew.","NEWSWEEK: Twierdzi pan, że triumf populistów w Europie Środkowej to swego rodzaju bunt przed naśladowaniem Zachodu. Dlaczego?        Dlatego, że ich zdaniem Zachód zszedł z właściwej drogi? – W oczach konserwatywnych Polaków w czasach zimnej wojny Zachód był „normalny”, ponieważ w przeciwieństwie do systemu komunistycznego cenił tradycję i nie walczył z religią. Teraz odkryli, że na Zachodzie „normalność” oznacza zupełnie co innego: społeczeństwa są sekularne, składają się w sporej części z imigrantów spoza Europy, akceptują odmienność. W rezultacie czują się oszukani, bo świat, który chcieli naśladować, znikł. Wszystko to nieco przypomina histeryczne zachowanie dziecka. Bardzo kocha swoją matkę, ale gdy tylko matka zrobi coś, co nie podoba się dziecku, dochodzi ono do wniosku, że to już nie jest jego matka, że do jej ciała wkradł się ktoś obcy. Europa Środkowa jest dziś takim dzieckiem... Europa Środkowa być może zachowuje się jak dziecko, ale na jej reakcję nakłada się kryzys Zachodu. – To prawda. Niedługo po tym jak przyjęto do Unii nowe kraje, prestiż Zachodu doznał uszczerbku, bo nadszedł rok 2008 i wielki kryzys finansowy. Centralna rola Unii i USA we wzmacnianiu środkowoeuropejskich liberalnych demokracji oznaczała, że demokracje te będą niezagrożone tak długo, jak dominacja Brukseli i Waszyngtonu nie będzie kwestionowana. Ale nagle została zakwestionowana... Drugim momentem zwrotnym był chyba kryzys uchodźczy w roku 2015? – Często bywa tak, że to samo zjawisko ma bardzo pozytywną i bardzo negatywną stronę. I nie sposób tych obu wymiarów oddzielić. Dotyczy to również otwierania granic. Niemal każdy obywatel Europy Środkowej zdaje sobie sprawę, że przyniosło mu to ogromne korzyści, ale jednocześnie jednym z największych problemów Europy Środkowej ostatnich 30 lat jest masowy exodus jej obywateli. W psychoanalizie nazywa się to przeniesieniem. Populiści wciąż mówią o uchodźcach, podczas gdy w tej części Europy prawie ich nie ma. Histeria w obliczu nieistniejących uchodźców skrywa prawdziwy lęk, tak wielki, że lepiej o nim nie mówić – lęk przed depopulacją i zniknięciem całych narodów Europy Środkowej i Wschodniej. Milan Kundera pisał o tych narodach, że są małe nie z powodu swojej wielkości. Są małe, ponieważ boją się, że w każdej chwili mogą zniknąć z mapy... – Pochodzę z Bułgarii. Prognozy ONZ mówią, że do roku 2040 ludność mojego kraju skurczy się o prawie 30 proc. To największy spadek populacji w erze nowoczesnej, pominąwszy kryzys spowodowany głodem lub wojną. Od upadku komunizmu Łotwa straciła 27 proc. ludności, Litwa 22 proc. Dwa miliony „Ossi”, czyli niemal 14 proc. ludności byłej NRD, przeniosło się do zachodniej części Niemiec. W samej Wielkiej Brytanii mieszka dziś około miliona Polaków. Prawie trzy i pół miliona Rumunów – w większości ludzi młodych – opuściło swój kraj od wejścia do UE w 2007 r. W wyniku kryzysu finansowego 2008/2009 do Europy Zachodniej przybyło więcej obywateli Europy Środkowo-Wschodniej niż wszystkich uchodźców po wojnie w Syrii. Krótko mówiąc, to emigracja, a nie imigracja staje się centralnym problemem polityki. – Widać to coraz wyraźniej. Z ostatnich badań opinii publicznej przeprowadzonych przez ECFR i YouGov wynika jasno, że w krajach takich jak Polska, Rumunia, Włochy czy Hiszpania więcej osób boi się emigracji niż imigrantów. Nikt nie wie, jak zatrzymać to wyludnienie. Jest jeszcze coś. David Frum napisał niedawno, że populiści chcą kontrolować państwo nie po to, żeby prześladować niewinnych, lecz żeby ochraniać winnych: skorumpowanych przedstawicieli władzy. Niestety, exodus sprawia, że trudniej jest odebrać władzę tym skorumpowanym reżimom. Przed 1989 r. ludzie poświęcali znaczną część życia temu, by zmienić swój kraj. Stawiali opór władzy. Dziś w paradoksalny sposób jednym z beneficjentów otwartych granic są skorumpowane reżimy populistyczne. Bo ludzie zamiast stawiać im opór, po prostu wyjeżdżają. – Właśnie. Wystarczy wyjechać, żeby zmienić swoje życie. To nie wszystko – w kraju, z którego tak wielu twoich znajomych i przyjaciół wyjechało, będziesz się czuł jak przegrany. Co z tego, że nawet odniosłeś jakiś życiowy sukces, skoro oni tego nie widzą, nie możesz się pochwalić, nie będą ci zazdrościć... François Furet zauważył kiedyś, że w roku 1989 w Europie Środkowej nie zrodziła się żadna oryginalna idea. Co jest oryginalnego w tym, co głoszą populiści z naszej części Europy, poza hałaśliwym podkreślaniem własnej oryginalności? – Oni twierdzą, że stworzyli nowy, trwały model, ale nie sądzę, żeby ten model utrzymał się zbyt długo. Choćby dlatego, że populizm środkowoeuropejski ma już teraz ten sam problem co realny socjalizm w schyłkowej fazie. Kaczyński głosi, że wie, jak powinna wyglądać Polska, i że to jest jedyna możliwa droga, ale jego propozycja jest nie do przyjęcia dla sporej części społeczeństwa. Co więcej, dla coraz większego odsetka ludzi odrzucenie populistycznego modelu staje się wręcz wyborem egzystencjalnym. Partie populistyczne dzięki swym kontrowersyjnym pomysłom zyskały wierność pewnej części społeczeństwa. Ale stało się to kosztem ignorowania całej reszty. Populiści są jak kluby piłkarskie: albo im kibicujesz, albo jesteś zdrajcą. Wciąż rośnie liczba wykluczonych z populistycznej wspólnoty i coraz wyraźniej widzimy, jakie są tego skutki. Weźmy Słowację: to bardzo konserwatywny kraj, jeśli chodzi o stosunek społeczeństwa do takich kwestii jak związki homoseksualne czy uchodźcy. Tymczasem Słowacja właśnie wybrała na prezydenta kobietę, która ma najbardziej liberalne poglądy w kwestiach społecznych i kulturowych ze wszystkich prezydentów Europy Środkowej wybranych po 1989 roku. Dlaczego tak się stało? Właśnie dlatego, że wyborcy mają dość populistycznego status quo. Na tym nie koniec. Populiści uważają depopulację za wielkie zagrożenie, ale jak na razie nie udało im się nic z tym zrobić. Więcej ludzi opuściło Węgry, od kiedy Orbán przejął władzę, niż po węgierskim październiku w 1956 roku. Dojście Orbána do władzy jedynie przyspieszyło tempo emigracji! Jednak najsłabszym punktem populistów jest to, że nie mają nic do powiedzenia na temat wyzwań technologicznych czy jakichkolwiek problemów przyszłości. Skupiają się na próbie powstrzymania kulturowych i społecznych nowinek. Chcą niejako powstrzymać przyszłość. A przyszłość – jak wiadomo – zawsze się wydarza... Nie ma powrotu do status quo sprzed populistycznej rewolty? – Populiści już zmienili wiele rzeczy. Dlaczego centroprawica i centrolewica jest w wielu krajach tak słaba? Ponieważ przez wiele lat powtarzała, że istnienie globalnego rynku sprawia, że nie da się właściwie nic zrobić z gospodarką, że można jedynie zaakceptować istniejący stan rzeczy. Populiści zadali im słuszne skądinąd pytanie: „Dlaczego macie sprawować władzę, skoro nic nie możecie zrobić?”. Populiści przypomnieli nam o tym, jak ważna jest polityka. Liberalne status quo rozpadło się. Nie będzie powrotu do czasów, w których istniał tylko jeden obowiązujący model. Koniec „wieku imitacji” nie oznacza jednak, że ludzie przestaną cenić wolność i pluralizm. Albo że demokracja liberalna przestanie istnieć. Oznacza powrót do rzeczywistości, w której współzawodniczą ze sobą przeróżne wizje świata, jak to zazwyczaj bywało w ludzkiej historii. To prymat jednej idei stanowił anomalię. Liberałowie mogą to uznać za tragedię albo za swoją szansę. Mogą bez końca opłakiwać odejście dominującego liberalnego porządku albo starać się przekonać świat, że zrzucony z tronu liberalizm jest ideą, której XXI-wieczny świat bardzo potrzebuje. Jednym słowem, nie spodziewa się pan w najbliższym czasie zasadniczych zmian w Europie? – Scena polityczna pozostanie rozdrobniona. Większość Europy nie przypomina Polski czy USA, gdzie społeczeństwa są wyraźnie spolaryzowane: za PiS czy Trumpem albo przeciw. Jako dziecko czytałem piękną baśń o rycerzu Rolandzie, którego koń próbował jednocześnie ruszyć we wszystkie strony. I to jest mniej więcej dzisiejsza Europa, która nie wie, co zrobić. 70 proc. respondentów pytanych przed wyborami europejskimi odpowiada, że są gotowi zmienić swoje preferencje i zagłosować na zupełnie inną partię. Największym wyzwaniem Europy jest dziś kompletny chaos, rozrzucenie głosów i ciągłe zmiany kierunku. I pod tym względem najbliższa przyszłość nie przyniesie zasadniczego przełomu.  Iwan Krastew (ur. 1965) jest bułgarskim politologiem, filozofem polityki, jednym z najwybitniejszych analityków spraw międzynarodowych. Autor wielu książek: „Demokracja nieufnych. Eseje polityczne” (2013), „Demokracja: przepraszamy za usterki” (2015), „Co po Europie?” (2018). Jesienią ukaże się jego najnowsza praca „The Light that Failed”.",,
Koniec romansu. Przez brexit Polaków i Brytyjczyków czekają ciężkie chwile,W Wielkiej Brytanii pojawił się mem żartujący z polskich nacjonalistów: „Polska dla Polaków! Anglia dla Anglików… I Polaków!”,"Wśród Brytyjczyków ugruntowało się błędne przekonanie na temat Polaków, którzy przenieśli się do Wielkiej Brytanii, jakoby ich jedyną motywacją do migracji były pieniądze. Oczywiście kwestia zarobku była bardzo istotna dla wielu osób podejmujących decyzję o wyjeździe z kraju. Niektórzy chcieli po prostu zgromadzić fundusze, które po powrocie do Polski pozwolą na zakup lub budowę domu. Ale motywacje większości osób były bardziej zróżnicowane i złożone. Czy zostaną one uwzględnione, po tym jak brexit dojdzie do skutku?                „Pani May i ten rząd próbują nas upokorzyć. To było tak przykre, ludzie poczuli się głęboko zranieni i naprawdę wściekli. May wiedziała, co robi. Nienawidzę tej kobiety”. „Najgorsza jest samotność. Czuję, że wszystko się wali, i nie jestem w tym odczuciu odosobniona. Znam osoby, które po prostu nie mają do czego wracać. A ten kraj jest jakimś koszmarem w tym momencie. Kochałam tutejszą kulturę, cywilizację, ludzi. Teraz żyję, odliczając dni do kolejnej wizyty w Polsce. Zdecydowałam się zostać tylko ze względu na syna”. Wyznania Ewy i Renaty znakomicie obrazują odczucia wielu liberalnych Polaków mieszkających w Wielkiej Brytanii. Ludzie pogrążyli się w głębokim szoku, zdając sobie sprawę, że przestali być tu mile widziani, że to już nie jest ten sam kraj, do którego kiedyś się przeprowadzili. Że spędzili tu tak wiele czasu, że być może teraz i w Polsce nie będą mogli znaleźć swojego miejsca. Nie mówiąc o odpowiedzialności za swoje firmy czy dzieci, których nie można tak po prostu przenieść z jednego kraju do drugiego. Zarówno Polacy w Polsce, jak i Brytyjczycy na Wyspach nie są w stanie w pełni zrozumieć, z jak bolesnym problemem zmagają się osoby uwięzione pomiędzy dwoma krajami.  Oczywiście jest też wielu Polaków w Wielkiej Brytanii, którzy nigdy nie podzielali zachwytu Ewy i Renaty dla wielokulturowości i liberalizmu panujących na Wyspach. Często są to osoby mieszkające w biedniejszych dzielnicach z wysokim odsetkiem mniejszości etnicznych o innym niż biały kolorze skóry. Często słyszałem od nich, że prawdziwym problemem w Wielkiej Brytanii nie są osoby białe, pochodzące z chrześcijańskiego kręgu kulturowego, tylko osoby o innym kolorze skóry, zwłaszcza muzułmanie. Ci Polacy uważają, że teraz zostali wybrani jako cel krytyki tylko dlatego, że nie jest politycznie poprawne publiczne krytykowanie mniejszości rasowych, zamiast tego więc skupiono się na nich. „Mówią, że Polacy nie pracują i tylko korzystają z zasiłków. W rzeczywistości jednak to Arabowie i muzułmanie nie pracują, nikt po prostu nie może tego głośno przyznać. Wkrótce w Wielkiej Brytanii nie będzie już żadnych białych osób” – twierdzi mężczyzna, który niedawno wrócił do Małopolski po 15 latach spędzonych w Londynie. Ta wypowiedź pozwala zrozumieć, jak kształtowały się różnice w poglądach politycznych pomiędzy liberalnymi i prawicowymi Polakami mieszkającymi w Wielkiej Brytanii przez ostatnie dwie dekady. Osoby o liberalnych poglądach były zafascynowane wielokulturowością, która teraz ich wyklucza, doprowadza do zgorzknienia. Ci o prawicowych poglądach natomiast często nie akceptowali wielokulturowości, a brexit tylko utwierdził ich w przekonaniu, że Wielka Brytania schodzi na psy. Liberałowie wypełnili kraj gejami, czarnymi i muzułmanami, a Polacy jako „prawdziwi Europejczycy” muszą za to teraz płacić. Być może to uczucie jest zakorzenione w uprzednio istniejącej niechęci i poczuciu wstydu, że mieszkańcy Wielkiej Brytanii uważają osoby przyjezdne za „migrantów” równych migrantom innej rasy, których wielu Polaków – powiedzmy sobie szczerze – uznaje za gorszych od siebie. Ironią jest oczywiście to, że konserwatywne wartości społeczne wyznawane przez prawicowych Polaków są znacznie bliższe członkom społeczności muzułmańskiej mieszkającej w Wielkiej Brytanii niż wielu białym, nominalnie chrześcijańskim Brytyjczykom. Innym powodem niechęci jest poczucie wyzysku gospodarczego. Jeśli odwiedzasz w Polsce sklep marki modowej Red is Bad, produkującej „odzież patriotyczną”, możesz dostrzec tam hasła potępiające członkostwo w Unii Europejskiej jako „nowoczesne niewolnictwo”. Kilka lat temu jeden ze sklepów w Krakowie wywiesił plakat, na którym z dumą ogłosił, że firma Red is Bad nie skorzystała z żadnych dotacji unijnych. Hasła mają za zadanie przemówić do młodszego pokolenia Polaków, uważających się za ofiary spisku polskich i europejskich elit, którego celem jest wypchnięcie ich z kraju jako taniej siły roboczej w służbie „czerwonego liberalnego imperium zła”. Dla starszego pokolenia Polaków otwarcie zachodnich granic to forma wyzwolenia, znak równości i wzajemnego szacunku. Jednak wielu młodych uważa, że naraża to kraj na zagrożenie wyzyskiem gospodarczym i napływem muzułmańskim imigrantów. Bez względu na powody – brexit, rasę, niepewność ekonomiczną czy też wzrost prawicowej ideologii w Polsce – jasne jest to, że rosnąca liczba Polaków w Wielkiej Brytanii, którzy czuli się odrzuceni i niepewni, zwraca się ku ideologii skrajnie prawicowej.  Po części są oni zachęcani przez brytyjską skrajną prawicę, która traktuje poparcie dla i od Polaków jako zabezpieczenie przed oskarżeniami o rasizm i wykluczanie migrantów. „Nie jesteśmy przeciwko wszystkim migrantom. Świetnie dogadujemy się z Polakami. Chodzi nam o naszą cywilizację, kulturę europejską”. Wielu Polaków poddaje się tej argumentacji, gdyż daje im ona poczucie przynależności i wyższości.  Rozwój tego fenomenu nie może skończyć się dobrze. Po pierwsze, brytyjska skrajna prawica nie lubi Polaków bardziej niż innych migrantów. Po drugie, reputacja Polaków w Wielkiej Brytanii zaczyna się znacząco pogarszać – pojawiło się wiele raportów, na przykład w BBC, dotyczących skrajnie prawicowej działalności w polskiej społeczności. Zauważyć można, że Polacy coraz częściej postrzegani są jako rasiści. Po trzecie, bycie antymigranckim migrantem jest po prostu hipokryzją i głupotą. W Wielkiej Brytanii pojawił się mem żartujący z polskich nacjonalistów: „Polska dla Polaków! Anglia dla Anglików… I Polaków!”. Nie należy jednak wyolbrzymiać problemu, który rozwinął się w ostatnich latach. W Wielkiej Brytanii nadal szczęśliwe życie wiedzie wielu Polaków. Ci mieszkający w Szkocji i Londynie często twierdzą wręcz, że nie dotknęły ich zmiany, na które uskarżają się ich rodacy mieszkający w innych częściach kraju. Jednak ludzie pełni są obaw i goryczy. Szczególnie drażliwa jest kwestia zastraszania polskich dzieci w brytyjskich szkołach. W 2017 r. podczas dochodzenia w sprawie samobójstwa szesnastoletniej Dagmary Przybysz w Kornwalii na jaw wyszło, że koledzy w szkole znęcali się nad nią i nazywali „głupią Polką, dla której nie ma w tym kraju miejsca”. Wielu Polaków, z którymi rozmawiałem, przyznało, że ich dzieci lub dzieci ich znajomych doświadczyły nękania i zastraszania. Pozostaje mieć nadzieję, że sprawy ulegną poprawie. I Polacy mieszkający w Wielkiej Brytanii znów będą mogli czuć się bezpiecznie i prowadzić szczęśliwe życie. Uda się zatrzymać wzrost nastrojów rasistowskich w obydwu krajach. A polskie dzieci dorastające w Wielkiej Brytanii nie będą zmuszane do wyboru pomiędzy swoimi dwiema tożsamościami. Ale jednego możemy być pewni: polsko-brytyjski romans czekają ciężkie dni. Tekst pochodzi ze specjalnego wydania „Newsweeka” = „Unia+” wydanego z okazji 15-lecia wejścia do UE - .",,
Nie umiem bez niej żyć,"Wyjechały z Polski, bo chciały wziąć ślub, adoptować syna, wreszcie normalnie żyć. I właściwie im się to udało. Jednak wciąż mają poczucie, że nie są całkiem u siebie.","Tocia! Teraz ty! – Julian macha radośnie rękami, bo rodzina gra w Jengę i właśnie udało mu się wyciągnąć kolejny klocek z drewnianej wieży. „Tocia” Beata (mały tak ją nazwał, kiedy jeszcze nie umiał powiedzieć „ciocia”) też nie niszczy mocno już osłabionej konstrukcji, a Julian z napięciem patrzy, jak sobie poradzi mama. Kamila delikatnie wysuwa klocek, wieża chwieje się, ale wciąż stoi.            Chwilę później obie złożyły przyrzeczenie. „Daję ci wszystko, czym jestem. Podzielę się z tobą wszystkim, co mam” – mówiły, wymieniając obrączki. Ten ślub w Anglii nie wymagał prawie żadnych formalności, wystarczył paszport i kilka opłaconych rachunków na dowód, że tu mieszkają. Zaprosiły gości z Polski, wszyscy przyjechali. Tak jak planowały, miały białe suknie. Proste, nie żadne bezy z falbanami. Do tego po jednej róży z tęczowymi płatkami. Julian, podekscytowany, siedział w pierwszym rzędzie w ciemnym garniturku. – Moi rodzice byli na weselu, a tata po raz pierwszy w życiu zobaczył parę gejów tańczących ze sobą. I co? Nie uciekł. Więc każdy może zrozumieć i zaakceptować – opowiada Beata. Czasem aż nie może się nadziwić, jak długą drogę przeszła: od osoby, która ukrywała swój samochód, kiedy przyjeżdżała z wizytą do Kamili, żeby nikt nie widział, że są razem, do kogoś, kto otwarcie opowiada o tym, że żyje z kobietą, że razem wychowują dziecko. – I jestem dumna z mojego życia, pokazuję je wszystkim. A potem okazało się, że życie to nie tylko motylki w brzuchu. Już rok po ślubie przeżyły poważny kryzys. – Zaczęłyśmy się kłócić, szarpałyśmy się o wszystko – wspomina Kamila. – Bierzesz ślub i myślisz: nic się nie zmieni. A potem się okazuje, że małżeństwo to są nie tylko prawa, ale też obowiązki. I to może być przytłaczające – tłumaczy Beata. – Nad związkiem trzeba pracować, sam się nie dopilnuje – dodaje Kamila. – Jak w tej piosence LemONa, że jak mamy srebrną zastawę, to lepiej, kiedy jest już troszkę przybrudzona, bo wtedy wiadomo, że związek trwa wiele lat, ludzie są ze sobą nie tylko w radości, ale też w trudnych chwilach, kiedy jest pełno łez. Ale jak przejdziesz przez te trudne chwile, pogląd na małżeństwo się zmienia. Zaczynasz bardziej je doceniać. – Kiedy jestem z Kami, czas mija mi strasznie szybko. I nie jestem w stanie nic zrobić, bo ona ciągle się koło mnie kręci, zaczepia – mówi Beata. – Nie możemy się od siebie oderwać. Może to była ta słynna fuzja lesbijska, kiedy kobiety z miłości aż się ze sobą zlewają. Nie było oddzielnie Beatki i Kami, tylko była BeatKami. I w końcu się rozstałyśmy. Nie będziemy o tym dużo gadać, bo nie chcę, żeby w Polsce ludzie mówili: o, lesbijki mają nietrwały związek. Dopiero wzięły ślub, a już się kłócą – mówi Kamila i stawia warunki, co można o ich życiu napisać. Na przykład to, że kiedy napięcie między nimi stało się trudne do zniesienia, pomyślała, że trzeba się na jakiś czas – jak to określa – „rozmieszkać”, nie widzieć się ze sobą. I jak emocje opadną, inaczej to wszystko ułożyć. – Ja byłam już w innych związkach, a Beatka nie. Więc ona nasze problemy potraktowała jak koniec małżeństwa. A ja po prostu czekałam, aż będzie można znowu porozmawiać – tłumaczy. – A jeszcze wtedy nie umiałyśmy rozmawiać, zaraz zaczynałyśmy się kłócić. Więc wolałam się wyprowadzić – dodaje Beata. Wytrzymały bez siebie trochę ponad miesiąc. Kamila któregoś dnia obudziła się i zaczęła płakać z tęsknoty. To był sylwester 2017 roku. Napisała do Beaty SMS, potem do niej przyszła. – Zaprosiłam ją do środka, myślałam, że postoi chwilę w korytarzu, a ona mi się wbiła na chatę! Usiadła na kanapie, poprosiła o kawę – opowiada Beata. – Zaproponowałaś mi! Ja mam taką dumę i honor, że sama bym nie weszła – śmieje się Kamila. Pogadały wtedy chwilę, a potem wróciła do domu. To był ich pierwszy sylwester osobno. – Ja też strasznie tęskniłam, za Kami i za Julianem, długo go nie widziałam. Nie rozumiałam, co się stało, jak mam teraz żyć. Czułam się, jakby mi ktoś nogi połamał. Raz zemdlałam w pracy, miałam jakąś zapaść – opowiada Beata. Pojechała na Boże Narodzenie do Polski, znowu zemdlała, karetka zawiozła ją do szpitala. – A ja nic nie wiedziałam, nie powiedziałaś mi. Julian też nie wiedział, co się dzieje z jego ukochaną Tocią – Kamila jeszcze dziś ma o to pretensje. Kiedy się rozstały, musiała się szybko nauczyć tych wszystkich rzeczy, w których Beata zawsze ją wyręczała. – Ja przecież nawet nie prowadziłam samochodu, bo ty się o mnie bałaś. I żadnych służbowych spraw nie załatwiałam, wszystko robiłaś ty. Ja się w końcu zaczęłam czuć mała i niezaradna. Czułam, że nie istnieję w tej Anglii. A teraz, proszę, mam własny samochód, otworzyłam studio tatuażu i jestem samodzielna – opowiada. – Jakoś tak się stało, że chciałam Kami pomóc, a podcinałam jej skrzydła. Ten kryzys nas obie popchnął do zmian. Mnie na przykład nauczył, że mogę się dobrze czuć sama ze sobą – mówi Beata. – A ja się nauczyłam, że nie mogę bez niej żyć – dodaje Kamila. Sześć lat temu, w pierwszym tygodniu na emigracji, Beata spisała w zeszycie listę rzeczy do zrobienia. Posegregowała je według ważności: na pierwszym miejscu ślub z Kamilą, na drugim adopcja Juliana. A potem kolejne punkty: zrobić wesele, wspierać rodziców, schudnąć, znaleźć dla syna dobrą szkołę. Znaleźć tutaj nowych przyjaciół. Cieszyły się, że mogą odhaczać kolejne załatwione sprawy.  – Nadal mam tę listę, ona nigdy się nie kończy, czasem nawet mam wrażenie, że się wydłuża, bo coraz większe rzeczy trzeba osiągnąć. Kiedy myślisz, że osiągnąłeś wszystko, spełniłeś marzenia, teraz możesz już po prostu żyć, wtedy jest za dobrze. Nie dostrzegasz, że temperatura w twoim garnku powoli się podnosi i gotujesz się. A gdy próbujesz uciec, często jest za późno – mówi Beata. Już po tym, jak wróciły do siebie z Kami, zachorowała na depresję. – To wszystko bardzo mnie poraniło – mówi krótko. Poszła na terapię, próbuje zrozumieć, co się w jej życiu stało i dlaczego. Pamięta, że w samym środku kryzysu małżeńskiego dręczyła ją jedna myśl: przecież miały być ikoną społeczności LGBT, pisano o nich artykuły, proszono o wywiady, robiono filmy dokumentalne, a one tak wszystkich zawiodły. – Nie jest łatwo być ikoną, nawet jeśli nikt od ciebie tego nie wymaga. I tak czujesz ciężar – wzdycha. Nadal mieszkają w Dartford, tyle że w lepszej dzielnicy, takiej z małym jeziorkiem i ładnymi, białymi domkami. Juliana dowożą do starej szkoły, nie chciały mu przewracać życia do góry nogami, zresztą za chwilę pójdzie do tutejszego gimnazjum, więc i tak zmieni środowisko. Kiedy wyjeżdżały z kraju, cieszyły się, że ich syn nie pójdzie nigdy do polskiej szkoły. Bały się, że będzie obrywał od dzieciaków za to, że ma dwie matki. Tutaj nigdy nie było z tym problemu ani w angielskiej, ani w polskiej weekendowej szkole, zresztą nie są tam jedyną tęczową rodziną. – Julian został kiedyś w szkole wyzwany jako Polish weirdo, polski dziwak. Wkurzył się, chciał się bić z kolegami. Poszłyśmy od razu do dyrektora, a on nam tłumaczy, że to Julian zaczął, że to on wyzywał angielskich kolegów od dziwaków – opowiada Beata. Uznały, że to niedorzeczne tłumaczenie, przecież ich syn czuje się i Polakiem, i Anglikiem. – Ja już nie należę ani do Polski, ani do Anglii. Cieszę się każdą chwilą w rodzinnym mieście, ale wiem, że nie dałabym rady tam żyć. W Londynie pracuję w wielokulturowej firmie, spotykam najróżniejszych ludzi, w większości imigrantów. A w Wyszkowie dzwon na ratuszu wybija każdą godzinę, a poza tym jest tak cicho, że słychać, jak muchy brzęczą – tłumaczy Beata. Wpada do kraju, kiedy tylko może, czasem nawet na kilka dni, żeby spotkać się z ludźmi, pójść na koncert. – Jak tu przyjechałyśmy, to było jak małżeństwo z rozsądku, nie miałyśmy innego wyjścia. A teraz za każdym razem, kiedy wysiadamy z samolotu, wzruszam się, jak pilot mówi po polsku: „Tych, co wrócili do domu, witamy w domu”. I wszędzie się czuję u siebie. W Polsce jestem w domu, spotykam przyjaciół z dzieciństwa. Ale tu też jest mój dom, tu są nowi przyjaciele. Inni niż ci w Polsce, ale przyjaciele. I faktem jest, że lepiej się czuję z Polakami. Nie mam bliskich osób z Anglii, pewnie z powodu bariery mentalnej i językowej. Nie mogłabym z nimi swobodnie pogadać, nie nadajemy na tej samej fali. – Dlatego ja nie chciałam mieć terapii po angielsku. Nie zrozumieliby mnie i wcale nie z powodu języka. Po prostu język płynący z serca lepiej przekazuje to, co czuję bardzo głęboko. Po angielsku nie da się tego precyzyjnie wyrazić – dodaje Beata. Nie interesują się tutejszą polityką może dlatego, że sercem wciąż są w Polsce. – Ojczyzna nas zawiodła, obraziłyśmy się na nią, ale wciąż ją kochamy. Nie wrócimy do niej, dopóki nie zmieni się sytuacja polityczna. To byłoby jak włożenie ręki do wrzątku. Tutaj nie musimy dwa razy myśleć, czy coś możemy zrobić, czy lepiej uważać. – Tu życie jest łatwiejsze, począwszy od załatwiania spraw w urzędzie, na zwykłych uśmiechach przechodniów skończywszy. W Polsce każdy tylko czeka, by rzucić ci złe spojrzenie, jakoś dokuczyć. Tutaj odczuwam na co dzień wielki spokój, z Polski pamiętam głównie stres z powodu nieuprzejmości ludzi – dodaje Kamila. Beata wraca jeszcze do tutejszej polityki, bo to jednak nieprawda, że ich nie obchodzi na przykład brexit. – Tak naprawdę obchodzi, bo przecież najprostszy komunikat z dyskusji o wychodzeniu z Unii jest taki, że większość tutejszego społeczeństwa nie chce przybyszów z Europy takich jak my – mówi Beata. Opowiada, co się niedawno przydarzyło Kamili: – Chciała w swoim studiu włączyć liczniki prądu. Zadzwoniła do firmy, która to robi, koleś wziął od niej wszystkie dane i najwyraźniej usłyszał, że ma obcy akcent. Postanowił ją oszukać, wcisnąć jej na siłę jakieś niechciane usługi. Próbowałyśmy obie to odkręcić, ale nie mogłyśmy go przegadać, mimo że obie mówimy dobrze po angielsku. Cały czas nam przerywał. Pomogła nam dopiero pani, która przychodzi do nas sprzątać, Angielka. Usłyszała, co się dzieje, wzięła telefon i zjechała gościa jak łysego burka. Pomogło, załatwiła sprawę. A my nie mogłyśmy, rozumiesz? Kamili wydaje się, że tęsknota za Polską to tęsknota za dobrymi wspomnieniami, za czymś, co tak naprawdę nie istnieje: – Ale coś w duszy gra, coś woła, czegoś brak. Nasz dom stoi w miejscu, które bardzo przypomina okolicę, w jakiej mieszkałyśmy w Polsce. I czuję się tu prawie jak w domu. Prawie.",,
Google zapomniał o ciemnej stronie Bauhausu,"Projektowy trend, który do dziś inspiruje artystów z całego świata i którego setne urodziny celebruje Google ma też swoją ciemną historię. Cień na Bauhaus kładą min. Krematoria w Auschwitz i barki Buchenwaldu, czy plany obozu w Sachsenhausen. One też wyszły spod ręki twórców legendarnej szkoły europejskiej sztuki.","„Forma podąża za funkcją” - twierdził Walter Gropius, który 100 lat temu w założył w niemieckim Weimarze uczelnię artystyczno-rzemieślniczą o nazwie Bauhaus. Zależało na stworzeniu nie tylko nowego ruchu artystycznego, ale także zmianie podejścia do sztuki i w zasadzie mu się udało, czego dowodem nie tylko piękne Białe Miasto w Tel Awiwie, ale także nowe projekty przedmiotów użytkowych, które pokazuje disiejsza grafika google doodle.             Projekty baraków dla więźniów, fabryki broni, w której pracowali. Także kasyno dla oficerów SS. A nawet projekt małego ogrodu zoologicznego, w którym od 1940 roku relaksowali się SS-mani zmęczeni pracą. Na polecenie samego Hermanna Göringa Ehrlich zaprojektował też wnętrze jego domu dla gości. Gdy Buchenwald działał już jako wzorcowa maszyna zagłady, architekt został wysłany do Berlina, gdzie pracował nad planami rozbudowy innego obozu, w Sachsenhausen. Kolaboranci? A jednak historycy boją się przesądzać o jego winie. – Za czasów pracy dla SS Ehrlich utrzymywał kontakty z dawnymi kolegami, współmieszkańcami obozu. Dostarczał im informacje na temat SS i pomagał, na przykład doprowadzając do rozbudowy szpitala. Bez wątpienia pracował dla hitlerowców, ale nie możemy nazywać go kolaborantem – twierdzi w rozmowie z „Newsweekiem” dr Harry Stein, historyk z muzeum w Buchenwaldzie. Nie ulega jednak wątpliwości, że Ehrlich musiał być świadomy tego, co się dzieje. Musiał wiedzieć o masowych mordach i o tym, że Buchenwald był obozem szkoleniowym SS. Dla nazistów pracował też dobrowolnie i za opłatą. Trudno tylko stwierdzić, czy robił to ze strachu, czy dla chęci zysku i uznania. Jego historia to wierzchołek góry lodowej, której roztopienie mogłoby zniszczyć piękny, podtrzymywany przez dziesięciolecia mit Bauhausu jako artystyczno-intelektualnej opozycji wobec nazistów. Przeczytamy o tym w każdym podręczniku historii sztuki. Prawda jest jednak inna. Owszem, uczelnia została zamknięta przez hitlerowców, a wcześniej musiała dwukrotnie przenosić siedzibę, najpierw do Dessau, następnie do Berlina. Przez lata uchodziła za ośrodek wolnej myśli, jeśli wręcz nie skrajnej lewicy. Do komunistycznych poglądów przyznawał się otwarcie Hannes Meyer, początkowo mistrz wydziału architektury, później następca Gropiusa na stanowisku szefa uczelni. A i jego styl nie był ulubionym stylem nazistów. Brakowało w nim pompatyczności, nawiązań do architektury starożytnego Rzymu. Bauhaus szedł ręka w rękę z zachodnim modernizmem, znienawidzonym przez Hitlera. Dlatego wielu uczniów i nauczycieli szkoły zginęło zamordowanych przez nazistów. Malarz Friedl Dicker-Brandeis, mistrz tekstylny Otti Berger czy artysta używający metalu jako tworzywa Lotte Mentzel trafili do Auschwitz. Innym udało się wyemigrować. Do Stanów Zjednoczonych uciekli przed prześladowaniami architekt Marcel Breuer, ostatni szef szkoły Ludwig Mies van der Rohe czy malarz Josef Albers. Biografie tych artystów przypomina się chętnie. Ale to tylko jedna strona medalu. – Po II wojnie światowej Bauhaus był postrzegany jako symbol niemieckiej liberalnej demokracji. Jednak ten obraz wynikał głównie z tego, że naukowcy na Zachodzie mieli utrudniony dostęp do źródeł we wschodniej Europie – podkreśla w rozmowie z „Newsweekiem” profesor Kathleen James-Chakraborty, autorka książki „Bauhaus Culture: From Weimar To The Cold War”. Gropius i naziści Przy okazji fetowania 90. urodzin Bauhausu znów wielokrotnie przywoływano sylwetkę Waltera Gropiusa, który musiał w latach 30. uciec z Niemiec przed prześladowaniami. To on stał się symbolem szkoły. A przecież już w 1993 roku niemiecka profesor architektury Winfried Nerdinger ujawniła dokumenty wskazujące na współpracę Gropiusa z nazistami. Założyciel Bauhausu wyemigrował z Niemiec, ale kierował się pobudkami ekonomicznymi, a nie politycznymi. W pierwszej połowie lat 30. XX wieku ambicją Gropiusa było to samo, o czym marzył Hitler – znacjonalizowanie nowoczesnej architektury. Stworzenie jedynego słusznego państwowego stylu. O to walczył jako członek Reichskulturkammer, kulturalnej odnogi nazistowskiego rządu powołanego w 1933 roku przez Josefa Goebbelsa. Tyle że jego wizja wyglądu oficjalnych budynków różniła się od tej, jaką mieli politycy NSDAP. Nawet po przyjeździe do Harvardu w 1937 roku Gropius cały czas liczył na to, że wróci do nazistowskich Niemiec. Popierał działania kolaborantów. Między innymi Ernsta Neuferta, byłego kierownika swojego biura projektowego, który zajmował się standaryzacją architektury niemieckiej wedle koncepcji Alberta Speera, zwanego architektem Hitlera. Wspierał także Hansa Dustmanna, byłego asystenta, który jako Reichsarchitekt odpowiadał za projekty ośrodków Hitlerjugend. Inna legenda weimarskiej szkoły, Herbert Bayer, także współpracował z nazistami. Genialny grafik do dziś uważany jest za mistrza graficznego minimalizmu. To on był był autorem plakatów, które nadały Bauhausowi jego styl. Przez kilka lat pełnił funkcję szefa druku i reklamy szkoły. – Nie jest typowe, aby artysta był tak wielkim oportunistą. Mimo to należy przypomnieć, że Bayer jako designer odniósł w Stanach Zjednoczonych naprawdę ogromny sukces – mówi „Newsweekowi” profesor Ulf Meyer, autor książki „Bauhaus-Architektur: 1919-1933”. Co zrobił Bayer, aby zasłużyć na miano wielkiego oportunisty? Równocześnie z artystycznymi projektami przygotowywał wydawnictwa sławiące narodowy socjalizm. W 1936 roku na Igrzyska Olimpijskie w Berlinie opracował projekt graficzny broszury wychwalającej dyktaturę Führera Adolfa Hitlera. Inna sprawa, że wcale mu to nie pomogło. Rok później jego prace znalazły się na wystawie „Zdegenerowana sztuka” przygotowanej przez Adolfa Zieglera, ulubionego malarza Hitlera. Prezentowano na niej dzieła artystów, którzy wpisywali się właściwie we wszystkie nurty sztuki nowoczesnej. Bayer wybrał emigrację zamiast kolejnych prób współpracy z nazistami i równoczesnego zachowania swej pozycji wpływowego grafika Bauhausu. Zmarł jako ostatni członek Bauhausu w USA w 1985 roku. Oskarżeni Gdyby został w kraju, być może stałby się ofiarą kolegów ze szkoły, Waltera Dejaco i Fritza Ertla. Ci architekci Bauhausu wpisali się do historii w wyjątkowo nikczemny sposób. W styczniu 1972 roku rozpoczął się ich proces w Wiedniu. Dejaco oskarżono o kierowanie projektami rozbudowy obozu w Auschwitz. Ertl odpowiadał za przygotowanie planów pierwszego krematorium. Obaj byli podporucznikami SS. W dokumentach oskarżenia można było przeczytać: „Walter Dejaco i Fritz Ertl winni są współudziału w masowym mordzie, zamierzonego wyniszczenia ludności pochodzenia polskiego, rosyjskiego i żydowskiego przy użyciu cyklonu B w komorach gazowych”. Wiedzę wyniesioną ze szkoły, w której uczono między innymi projektowania tanich, wydajnych i nowoczesnych obiektów fabrycznych, wykorzystali do stworzenia budynków do eksterminacji na skalę przemysłową. Oskarżenie przedstawiło setki stron mocnego materiału dowodowego i zeznań naocznych świadków. Polski więzień Stanisław Kapłonka nie był jedynym świadkiem, który zeznał, że Dejaco osobiście znęcał się nad więźniami. „Latem 1942 roku Dejaco podszedł do czterech więźniów koło bloku 19 i zapytał, dlaczego nie pracują. Gdy usłyszał, że są chorzy, kazał poskładać zaświadczenia lekarskie. Więźniowie nie posiadali takich zaświadczeń, więc Dejaco zaczął ich bić pałką, którą zawsze nosił przy sobie. Kiedy upadli na ziemię, Dejaco wyjął pistolet i zastrzelił wszystkich czterech”. Podczas procesu obaj oskarżeni nie przyznali się do winy. Twierdzili, że nie mieli pojęcia o przeznaczeniu budynków, które projektowali. Mimo mocnych dowodów oskarżenia zostali uniewinnieni. Franz Ehrlich nie został nawet postawiony przed sądem za projekty rozbudowy obozów w Buchenwaldzie i Sachsenhausen. Zrobił za to wielką karierę w Niemieckiej Republice Demokratycznej, gdzie mieszkał do śmierci w 1984 roku. Pracował przy kompleksowym planie odbudowy Drezna. Zaprojektował wiele charakterystycznych obiektów w miastach wschodnich Niemiec, m.in. Funkhaus Nalepastrasse – monumentalny budynek państwowego radia w Berlinie czy nowe gmachy Targów w Lipsku. W 1968 roku został szefem biura projektowego najstarszej niemieckiej kompanii meblarskiej Deutsche Werkstätten Hellerau. Do dziś zresztą firma wśród najważniejszych wydarzeń ze swojej historii wymienia na oficjalnej stronie internetowej stworzenie przez Ehrlicha serii mebli 602. Muzeum w Buchenwaldzie próbowało przypomnieć w zeszłym roku historię projektów Ehrlicha dla nazistów, przygotowując wielką ekspozycję jego prac. – Niestety, wystawa nie przyciągnęła w Niemczech dużej uwagi. Uważam za nieuczciwe, że do lat 90. o kolaboracji artystów Bauhausu w ogóle się nie mówiło, a i dziś Bauhaus jest najczęściej postrzegany jako moralnie czysty – mówi prof. Kathleen James-Chakraborty. Dziewięćdziesiąta rocznica urodzin Bauhausu tylko przyczyniła się do umocnienia tego przekonania. Na przykład wielka, zakończona właśnie wystawa w nowojorskiej MoMA – licznych prac, przygotowanych przez uczniów i nauczycieli Bauhausu dla nazistów, na tej wystawie nie było.",,
Polski nauczyciel za granicą. „Tutaj rodzicom nie przyszłoby do głowy nazywać nas darmozjadami”,"Lista zmartwień polskiego nauczyciela: śmiesznie niskie zarobki, przepełnione klasy, chaos po reformie, wydłużona ścieżka zawodowego awansu. Są jednak kraje, w których słowo „nauczyciel” oznacza prestiż, niezłe zarobki, stabilną sytuację zawodową i wysoką pozycję społeczną. Zapytaliśmy polskich nauczycieli na emigracji: jak to jest uczyć w kraju, który dba o edukację?","Michał znalazł się w Norwegii trochę przypadkiem. Po skończeniu licencjatu z geografii na polskiej uczelni i odbyciu 2-miesięcznych praktyk w polskiej szkole wylądował w 2009 r. Stavanger, mieście na południu Norwegii. Zaczynał od wspomagania dzieci polskich migrantów, ale szybko przydzielono mu do uczenia całą 20-osobową klasę. W ostatnim czasie miał przerwę w nauczaniu, ale marzy o tym, żeby znów wrócić do szkoły. I podkreśla, że nie chodzi tylko o pieniądze. – Owszem, zarobki w tym zawodzie są niezłe – mówi. – Ale to, co przyciąga do niego najbardziej, to kultura pracy.",,
Macedonia. Kraj bez przyszłości,"Macedończycy przestali wierzyć, że wejdą kiedykolwiek do Unii, więc uciekają do Europy. Masowy drenaż mózgów zagraża przyszłości maleńkiego narodu.","Wieś Gradovici leży na wzgórzach 20 km od Skopje. Kiedyś żyło tu ponad sto rodzin, dziś zostały po nich ruiny domów z białego kamienia. Jedyny mieszkaniec – Duszan Nikolovski – większość życia spędził na saksach, ale na stare lata wrócił w rodzinne strony. Pędzi rakiję, łowi ryby, uprawia pomidory.",,
Hiszpania. Spóźniona defrankizacja,"Młode pokolenie Hiszpanów jest gotowe otwarcie mówić o zbrodniach dyktatora, który rządził krajem blisko 40 lat.","W wypełnionym po brzegi madryckim kinie grupa nastolatków słuchała opowieści o niedawnych dziejach kraju z takim przejęciem, jakby stanowiła absolutną nowość. Występowały w niej dzieci odbierane matkom zaraz po urodzeniu, niewinni ludzie torturowani, rozstrzeliwani bez procesu sądowego, chowani w masowych grobach.              Ponadto 70 proc. obywateli uważa, że władze powinny dokonać ekshumacji 100 tys. osób pochowanych w dołach z wapnem i przenieść szczątki na cmentarze. Zaś trzy czwarte zgadza się na utworzenie za budżetowe pieniądze genetycznej bazy danych, która umożliwiłaby identyfikację ofiar i skradzionych dzieci. Politycy zdają sobie sprawę ze społecznych nastrojów. Pod koniec ubiegłego roku parlament rozpoczął prace nad zmianą ustawodawstwa. Przede wszystkim chodzi o przepisy ułatwiające łączenie rodzin oraz zbudowanie wspomnianej bazy danych. Dotychczas podobne inicjatywy nie znajdowały poparcia większości parlamentarzystów. Po madryckim pokazie filmu jeden z nastolatków spytał: „Dlaczego politycy zachowują bezczynność? Czy chcą przeciągnąć sprawę do momentu, aż wszyscy poszkodowani umrą i będzie w końcu święty spokój?”. Drugi chciał wiedzieć, co młode pokolenie powinno zrobić, by pomóc ofiarom. Odzew publiczności przekonał nas, że jest nadzieja na sprawiedliwość po dekadach milczenia. „Almudena Carracedo i Robert Bahar zdobyli za film „Duchy wojny domowej” nagrodę Emmy oraz 16 innych prestiżowych laurów m.in. na festiwalach w Berlinie, Santa Fe, Sheffield, Salonikach i Traverse City.”",,
Uciekłam z Wenezueli,Miliony mieszkańców Wenezueli wyjeżdżają za granicę w poszukiwaniu lepszego życia. Oto historia jednej z uciekinierek.,"Przed wyjazdem do Kolumbii nigdy wcześniej nie opuszczałam kraju. Nigdy nie ruszyłam się nawet poza granice stanu Aragua, którego stolicą jest moje rodzinne miasto Maracay. Nie chciałam uciekać. Musiałam. Pracowałam na własną rękę jako manikiurzystka i stylistka, ale wkrótce zabrakło klientek. Wszystkie straciły posady. Życie stało się codzienną walką o przetrwanie.",,
Tropem słowackiego Ikara,Ta opowieść mogłaby się zacząć tak: mężczyzna ubrany w strój przypominający połączenie wielkiego parasola z peleryną Batmana staje na dachu 15-piętrowego budynku w centrum Waszyngtonu. I skacze...,"Podekscytowany tłum wstrzymuje oddech. Kiedy mężczyzna bezpiecznie ląduje, ludzie rzucają się na niego, żeby obejrzeć z bliska magiczny wynalazek, który sprowadził go na ziemię.              Wygląda na to, że tym, co najmocniej wpłynęło na legendę Baniča, był amerykański patent, który zadziałał jak stempel jakości i rozbudził wyobraźnię. Oto Słowak został doceniony przez Amerykanów. – Niesłusznie – mówi mi Marián Mark Stolárik, kanadyjski historyk słowackiego pochodzenia z uniwersytetu w Ottawie. – W tamtych czasach w Ameryce otrzymanie takiego patentu było relatywnie proste. Wystarczyło wymyślić coś oryginalnego i zapłacić, bo decyzje zazwyczaj podejmowali urzędnicy, a nie wykwalifikowani inżynierowie. Takich patentów przyznano tysiące. Może nie trzeba tego mówić w Smolenicach, gdzie Banič urodził się w 1870 roku i zmarł 71 lat później. We wsi położonej 80 kilometrów od Bratysławy mieści się muzeum Baniča założone przez nauczyciela Jastrabíka (można w nim zobaczyć patent). Jest ulica imienia Baniča, przed domem kultury stoi jego popiersie, a na cmentarzu – jego grób z efektowną tablicą przedstawiającą wynalazcę ze spadochronem. Żeby było zabawnie: to współczesna wersja spadochronu, a nie parasolowaty model, który zaprojektował w 1914 roku. W zbudowanej wzdłuż długiej ulicy cichej wiosce, którą otaczają pola kukurydzy, pastwiska i lasy, a na wzgórzu nieopodal wznosi się zamek, o Baniču słyszał każdy. – Ma ogromne znaczenie dla Smolenic i dla całej Słowacji. Nie tylko wymyślił spadochron, ale też jako murarz brał udział w budowie naszego zamku, a potem, po powrocie z Ameryki razem z synem odkryli jaskinię Driny, czyli lokalną atrakcję turystyczną – zachwyca się Anton Chrvala, burmistrz Smolenic. – Tylko w te wakacje muzeum Baniča odwiedziło ponad 500 turystów. Na końcu Smolenic, w domu pod numerem 66, nadal mieszka wnuczka Baniča. – Nie pamiętam go – opowiada mi 79-letnia Lubomira Hečkova. Pokazuje baničowy spadochron, który sama wyrzeźbiła w drewnie. – Ale pamiętam, że jego syn, a mój ojciec ukrył ten patent w kredensie. Jak się okazuje, więcej z tego było nieszczęścia niż pożytku, bo kuzyn sprzedał patent do muzeum Jastrabíka bez wiedzy reszty rodziny. – A cztery lata temu, jak władze miasta organizowały ceremonię stulecia przyznania patentu, to o mnie zapomniano. Zaproszono tylko moją siostrę. Od tej pory z nią nie rozmawiałam – żali się pani Hečkova. Jeśli zatem wynalazek Baniča nigdy nie został wykorzystany w praktyce i w ogóle ze spadochronem, jaki dziś znamy, nie miał wiele wspólnego, a dodatkowo przyczynił się do głębokich podziałów w jego rodzinie – to czy jego miejsce w historii Słowacji jest uzasadnione? Czy mitu Baniča nie stworzono, żeby trochę dowartościować mały górski kraj, który pełną piersią niepodległości po raz pierwszy odetchnął dopiero przed 25 laty? Zdaniem historyka Morovicsa nikt nie może odmówić Baničowi talentów technicznych i pomysłowości. – Ale jest tyle rzeczy, z których możemy być dumni na Słowacji, że nie musimy się odwoływać do sfabrykowanych legend – twierdzi. Z drugiej strony Banič pokazał się z dobrej strony w Ameryce i nawet jeśli jego historia nie jest klasycznym spełnieniem american dream, to i tak osiągnął więcej niż wielu z 620 tysięcy jego rodaków, których zarejestrował spis powszechny z 1921 roku. O słowackiej emigracji opowiada mi Marta Dobrotková, historyczka z uniwersytetu w Trnawie. – To byli prości ludzie, zwykle niepiśmienni. W Austro-Węgrzech pracowali fizycznie w górach, na budowach albo w kopalniach i dlatego wybierali robotniczą Pensylwanię, gdzie robili to samo. Tylko za znacznie większe pieniądze. A czy w Ameryce ktoś o nim pamięta? Prawie 30 lat temu lokalna społeczność Greenville ufundowała brązową tablicę na jego cześć. Do niedawna organizowano konkurs lotniczy jego imienia. Jednak kiedy odzywam się do licznych lokalnych stowarzyszeń słowackich w USA, prawie nikt nie odpowiada. „Młode pokolenia nie znają go. W ogóle nie interesują się przeszłością kraju, z którego pochodzą ich rodzice albo dziadkowie – pisze w e-mailu Michael Kopanic, historyk z uniwersytetu w Maryland. – Banič nie spotyka się z zainteresowaniem, na jakie zasługuje. Ale to dotyczy wielu wynalazców. Nie każdy może być da Vincim, Thomasem Edisonem albo Steve’em Jobsem”. „Fot. Alamy/BEW, United States Patent US1108484”",,
"OPINIA
Nowa Zelandia – raj, który stał się piekłem","Nie ma Wysp Szczęśliwych. Każdy z rajów podszyty jest piekłem – nawet Nowa Zelandia. Rasizm, ekstremizm i terroryzm stały się fenomenem światowym. Dzięki internetowi zradykalizować się można we własnej sypialni. Breivików nie brakuje nawet na antypodach.","Kiedyś marzyłem o emigracji do Nowej Zelandii. Myślałem naiwnie, że resztę życia mógłbym spędzić na końcu świata, na przykład pasąc owce z widokiem na Morze Tasmana. Aotearoa, czyli Kraj Długiej Białej Chmury jak nazywają swą ojczyznę Maorysi, to były moje Wyspy Szczęśliwe. Mam słabość do końców świata, a Wyspa Północna i Południowa położone są niemal na granicy czasu - dzikie i cywilizowane zarazem, wiecznie zielone na północy, alpejskie na południu. Mają w sobie wszystko, co wydawało mi się potrzebne do szczęścia. Nęciły mnie mnie piękne, puste plaże jak czarna Karekare, którą znałem z „Fortepianu” Jane Champion. Marzyłem o tym, że delikatne Chardonnay i Pinot Gris pić będę w skąpanym w słońcu Marlborough, a Pinot Noir z owiewanego alpejskim wiatrem Otago, nad brzegami Jeziora Wanaka. Malowniczo położone Auckland, przeglądające się w morzu, ciągnęło mnie bardziej niż Nowy Jork. Zamglony Fiordland wydawał się być Itaką.",,
Jan Nowak-Jeziorański: Kurier z Warszawy osiągnął cel,"Kurierem z Warszawy był dwukrotnie. W czasie II wojny do naszych spraw przekonywał w Londynie, po 1989 r. lobbował w Waszyngtonie. Historia Jana Nowaka-Jeziorańskiego jest gotowym scenariuszem na film. 15 marca na ekrany wchodzi poświęcony mu „Kurier” Władysława Pasikowskiego.",Stał w tłumie z poślubioną w ruinach Warszawy „Gretą” u boku. Był 8 czerwca 1946 roku. W Londynie trwała wielka parada w rocznicę zakończenia wojny.,,
Trudne powroty do domu. Jak wygląda życie Polaków po emigracji?,Wrócili do Polski po latach spędzonych na obczyźnie. Dlaczego nie potrafią się odnaleźć i żyją w permanentnym smutku?,"Adam Puławski pięć lat mieszkał w Norwegii. Z zawodu jest budowlańcem. Wiedział, że musi wyjechać, kiedy jego żona zaszła w ciążę. – Nie byłem w stanie utrzymać nas i dziecka. W Polsce pracowałem po kilkanaście godzin, a ledwo starczało na rachunki i jedzenie – mówi.",,
Małżeństwo po sezonie,"Kilkanaście lat po ślubie motyle odleciały, została niezgodność charakterów. Chcą ratować małżeństwo, ale nie wiedzą jak i gdzie. A rynek podpowiada rozwiązania.","Mąż musiał zostać w hotelu. Ale jesteśmy po ślubie 19 lat, należy mi się zniżka – przekonuje kelnerkę Joanna. Jako dowód pokazuje spłowiałe zdjęcie ślubne z datą 19 sierpnia 2000 roku. I obrączkę z inicjałami J.M i P.M.                     Znalazła jednego, zrzeszonego w Stowarzyszeniu Psychologów Chrześcijańskich. Zarezerwowała termin, cena: 300 zł za półtorej godziny. Oświadczyła mężowi, że jeśli się nie zgodzi na terapię, wystąpi o rozwód z orzeczeniem o winie. Dowody były: kiedy ona zajmowała się domem i chorym synem, on robił iPhone’em zdjęcia kobietom z tylnego siedzenia tira. Zgodził się. Już na drugim spotkaniu psycholog chrześcijański wyrzucił z ich słownika kilka haseł. I wymienił je na inne. Na przykład: mąż mówił, że seks z prostytutkami był przejawem jego słabości, a psycholog chrześcijański polecił zmienić słowo „słabość” na „grzech”. Żona mówiła, że straciła zaufanie, a psycholog radził, aby wymieniła „zaufanie” na „łaska małżeńska”. Oboje wspominali o samotności i opuszczeniu, a on zalecał, by mówić o zamknięciu się na łaskę. I podpowiadał, że można się o nią pomodlić. Wtedy w małżeństwie zrobi się ciaśniej i bliżej do siebie, bo oprócz niej i niego pojawi się Bóg. I Szatan, który będzie kusił ich do grzechu zdrady, wreszcie rozwodu. I Duch Święty, z którym zawsze można się porozumieć podczas dialogu wewnętrznego. Po kilku miesiącach terapii on nadal jeździ w trasy. Czasem zastanawia się, czy psycholog może mówić komuś, że jest grzesznikiem i powinien modlić się o przebaczenie, bo inaczej czeka go ogień piekielny? On to usłyszał. I już nie chce wrócić na kozetkę, dlatego zawiesił nad lusterkiem różaniec i obrazek ze św. Ritą, patronką trudnych małżeństw i spraw beznadziejnych. Może święta pomoże mu nie ulegać pokusie. Ona codziennie modli się o łaskę i podpowiedź, jak wybaczyć i przestać się bać, że on znów zgrzeszy. I jakoś to trwa. – Opowiedziałam o wszystkim P.M, kiedy wieczorem wrócił z rybki w Sopocie – mówi Joanna. – Zapytał, czy ci od zdjęcia patrzyli na siebie albo się dotykali. Tego akurat nie zauważyłam. – Czułość jest najmocniejszym klejem dla rozpadających się małżeństw – mówi Sylwia Bartczak, psychoterapeutka par z warszawskiego Centrum Probalans (220 zł za 1,5 godziny sesji, standard na rynku). – Ale wieloletni małżonkowie nie mają do czułości instrukcji obsługi, nie wiedzą, jak to zrobić. Tymczasem psychoterapia par, na którą trafiają nieliczni, nie daje wzoru postępowania, gwarancji zwrotu kosztów w razie braku satysfakcji czy zapewnień o czuwającej sile wyższej. Tu trzeba się zmierzyć z rozczarowaniem, bo okazuje się, że wieloletni, z braku wzorców, idą ścieżką swoich rodziców. Nowoczesna menedżerka zachowuje się jak jej matka, która w latach 70. nie mówiła mężowi, że go kocha, tylko stawiała przed nim ulubioną zupę pomidorową. Menedżerka też okazuje miłość, karmiąc, tyle że wege albo gluten free. I nie chce słyszeć, że jej mąż bardziej niż zdrowego posiłku potrzebuje czułości. Inna sytuacja: szef dużej firmy. Żona się skarży, że zostaje w pracy po godzinach, a on wpada w schemat ojca, który po powrocie z fabryki rozkładał płachtę gazety i ukrywał się za nią do wieczora. Im bardziej żona narzeka, tym gorliwiej on poszukuje dodatkowych zajęć, wreszcie wikła się w romans z sekretarką. Wszystko, żeby nie wracać do domu. Sama myśl, że mógłby po pracy po prostu porozmawiać z żoną (czego akurat ona najbardziej potrzebuje), napawa go lękiem. Albo wyzwolona feministka, szefowa fundacji pozarządowej. Po kursach rozwoju osobistego w domu gra seksem, tak jak robiła jej matka. Lubi seks, ale odmawia go, kiedy mąż nie spełnia jej oczekiwań. – Kalki zachowań rodziców, którzy z kolei powielali zachowania swoich rodziców jeszcze z czasów powojennych, wychodzą jednak przede wszystkim w sposobie porozumiewania się – mówi Sylwia Bartczak. I tak współczesna wielkomiejska nie powie wprost: przytul mnie, potrzebuję twojej czułości. Rzuci tekstem swojej matki: – Jesteś beznadziejnym mężem! Gdybyś mnie kochał, sam wiedziałbyś, czego potrzebuję! Wielkomiejski, zdradzony przez żonę, krzyczy do terapeutki: „Proszę ją zmienić! Ja już nie mam siły!”. W jego domu rodzinnym ostatnią instancją była mieszkająca z nimi teściowa. Kiedy rodzice po kłótni zamykali się w swoich pokojach, prosiła, żeby wyszli. Godziła, przekonywała. Każdego z osobna. – Naprawa małżeństwa to robota dla dwojga. Dlatego podczas terapii namawiam małżonków, by zapomnieli o zimnym chowie z czasów komuny i zaczęli okazywać sobie uczucia. Cała nadzieja w czułości – mówi Sylwia Bartczak. – Widzę, jakie to trudne, bo nawet jeśli on za moją namową nastawia w pracy budzik, żeby nie zapomnieć o wysłaniu jej SMS-a z serduszkiem, ona mówi, że to powinno płynąć z serca, a nie smartfona. A przecież on w ten sposób trenuje okazywanie uczuć. Ona w ten sam nienaturalny dla nich sposób może początkowo używać szablonu: „Uwielbiam, kiedy mnie przytulasz i teraz bardzo chciałabym, abyś to zrobił”. Z czasem to powinno wejść w krew. Jeśli nie wejdzie, a oni nadal są nieszczęśliwi, mogą rozwieść się z klasą. Czyli podzielić się majątkiem i opieką nad dziećmi, a po rozwodzie – inaczej niż rozwodnicy w czasach komuny – być w dobrej relacji. Sylwia uczestniczyła w rozstawaniu się kilku par z wieloletnim stażem i wie, że również tego można się nauczyć. Joanna przyznaje: podczas tygodnia w Jastarni P.M. kilka razy się otworzył.  Jakby coś do niego dotarło, czegoś się nauczył albo przestraszył. – Pierwszy raz podczas biegu małżeństw. Nie udało mi się go namówić na udział, ale obserwowaliśmy biegnących z chodnika. Pary wystartowały spod kościoła. Jedni biegli, trzymając się za ręce, inni wybrali marszobieg i dystans, kolejni wymijali się na półmetku, dalej biegli oddzielnie. Jedni wracali po marudera i popychali go albo ciągnęli za sobą, inni dobiegali do mety i czekali. Nikt nie zrezygnował, bo to przecież wstyd. Wszyscy minęli przedszkole, szkołę, urząd miasta i dotarli do restauracji koło cmentarza. Tam czekali na nich organizatorzy z upominkami od producenta kremów do twarzy i jazzująca Rybacka Orkiestra Dęta. – Widziałam, że P.M. się wzruszył, kiedy zagrali jakiś kawałek o miłości – wspomina Joanna. Kolejny raz coś go ruszyło na kończącym Tydzień Małżeństwa koncercie Katarzyny Groniec. Siedzieli w ciemności na twardych ławkach w hali sportowej. Kiedy Groniec śpiewała „Nie kocham cię, kochanie, nie wiem, co się teraz stanie”,  P.M. złapał ją za rękę. Jakby się przestraszył, że nie ma życia poza ich małżeństwem. – Zobaczymy, czy w przyszłym roku przyjadą razem, czy może każde z kimś innym – śmieje się kelnerka z restauracji w Jastarni. Rozwiedziona po 25 latach małżeństwa. Na razie solo, ale z nadzieją na nowy, lepszy sezon.",,
Paradoks islamskiej chusty,Irańczycy uczestniczący w rewolucji domagali się przede wszystkim dwóch rzeczy: usunięcia autorytarnego reżimu i gwarancji wolności politycznej dla wszystkich obywateli. Po czterdziestu latach oba żądania są aktualne,"Palenie amerykańskich flag to już tradycja. Spłonęły więc także w poniedziałek 11 lutego z okazji 40. rocznicy rewolucji islamskiej. Ulicami stolicy i większych miast przeszły setki tysięcy ludzi. Nieśli portrety Chomeiniego, krzyczeli: „Śmierć Ameryce!”, „Śmierć Izraelowi”, „Śmierć Saudom”. Choć przez lata hasła straciły swoje propagandowe ostrze, władze wykorzystują je do wyładowywania społecznej frustracji.         – Kiedyś można było ograniczać kontakt ze światem, rekwirując anteny satelitarne. Teraz powszechny jest internet w komórkach oraz programy zapewniające dostęp do zagranicznych stron i serwisów blokowanych przez państwo – mówi Karolina Rakowiecka-Asgari, iranistka z UJ i autorka bloga o Iranie. Granice między tym, co zakazane, a tym, co dozwolone, są płynne, wielu zakazów się nie egzekwuje albo egzekwuje wybiórczo. – Urzędnicy korzystają np. powszechnie z zakazanej aplikacji Telegramu, by przesyłać sobie skany dokumentów – dodaje. Iran pozostaje jednak jednym z bardziej opresyjnych reżimów na Bliskim Wschodzie. Nadal wiesza się tam homoseksualistów, a ci, którzy ośmielą się upomnieć o swoje prawa czy sprzeciwić władzy, trafiają za kraty. – Przybyło więźniów politycznych, wśród nich pojawili się np. ekolodzy i działacze związkowi – mówi Rakowiecka-Asgari. – Spośród wielu obrońców praw człowieka część znalazła się za kratkami, wielu wyjechało, jak nagrodzona pokojowym Noblem Szirin Ebadi. Emigracja to od lat wentyl bezpieczeństwa, władze chętnie wypuszczają ludzi – mówi iranistka. Tylko że kiedyś wyjazd oznaczał odcięcie od kraju, a dziś na Zachodzie działają prężne irańskie ośrodki intelektualne i profesjonalne media, jak perskie BBC, dzięki którym Irańczycy w kraju mają dostęp do informacji i światowych trendów. Choć obecny prezydent Hassan Rouhani ograniczył działania policji obyczajowej, Iran pozostał państwem wyznaniowym, w którym obowiązuje surowe prawo islamskie – szariat. Za spożywanie alkoholu wciąż grozi 80 batów. Kobiety pod groźbą kary chłosty muszą zakrywać włosy, a damsko-męskie prywatki są zakazane jako sprzeczne z islamską moralnością. Złapani na takich imprezach karani są stoma batami. Od niedawna kobiety mogą wchodzić do hal sportowych czy na stadiony, by kibicować męskim drużynom, ale w innych dziedzinach życia reżim dokręca śrubę. W styczniu władze Teheranu zakazały wyprowadzania psów w miejscach publicznych. Zwierzęta te uznawane są za nieczyste, a ich posiadanie uchodzi za „hołdowanie zachodniej dekadencji”. W 2007 roku w Teheranie przez kilka miesięcy działało nawet psie więzienie, do którego trafiały zarekwirowane czworonogi, ale reżimowi nie udało się zastraszyć ich miłośników. Podobnie jest na innych frontach obyczajowej wojny domowej. Mimo szykan damsko-męskie imprezy organizowane są niemal co weekend. Choć szariat nakazuje kobietom skromność, Iranki robią sobie najwięcej operacji plastycznych na świecie. Nosy poprawiają siedem razy częściej niż Amerykanki. Organizowane są pokazy mody, a alkohol można kupić na lewo u Ormian, którzy jako chrześcijanie wyłączeni są z zakazu sprzedaży. W kraju, w którym telewizja publiczna puszcza tylko muzykę ludową, kwitnie scena undergroundowa. Formą cichego protestu staje się uczestnictwo w nielegalnych koncertach zespołów kobiecych. Wokalistkom nie wolno występować solo, a jeśli już wchodzą na scenę, to w grupie i nie mogą śpiewać głośniej niż mężczyźni. Jednak coraz więcej łamie tę niepisaną zasadę. 37-letnia Nuszin Tafi na albumie z 2015 roku odważyła się zaśpiewać głośniej niż męscy członkowie chóru. 19-letnia Azin Elahi, ryzykując areszt, wykonuje standardy Franka Sinatry. – Dla mnie śpiew jest jak powietrze – zwierzała się reporterom Al-Dżaziry. Alternatywny Iran ma swoich cichych bohaterów. Takich jak Sara Mostafaneżad, urodzona rok po zwycięstwie rewolucji pierwsza kulturystka w Republice Islamskiej. W 2015 roku rzuciła wyzwanie reżimowi, wyjeżdżając na zawody w Moskwie. – Stałam już pod areną, ale w ostatniej chwili powiedziano mi, że nie mogę wystąpić – wspominała w rozmowie z portalem Iranwire.com. Do moskiewskich zawodów przygotowywała się 10 lat. Pojechała za własne pieniądze. Po powrocie została aresztowana. Jeden ze śledczych przyznał z rozbrajającą szczerością: „Zgodnie z naszą religią kobiety nie mogą pokazywać obcym mężczyznom swego ciała. Jeśli byśmy ci pozwolili wystartować w zawodach, inne kobiety też zajęłyby się kulturystyką”. Upokorzenie Mostafaneżad miało być ostrzeżeniem dla reszty społeczeństwa płci żeńskiej, ale uczyniło z niej celebrytkę. Założyła konto na Instagramie, gdzie prezentuje swe umięśnione ciało. Ludzie zaczepiają ją na ulicy, by zrobić sobie selfie i pochwalić się na własnym profilu. Choć reżim zniszczył jej karierę, z życiowej pasji nie zrezygnowała – jest instruktorką kulturystyki. Irańczycy są bowiem narodem niepokornym. W 2009 roku na ulice wyszły miliony ludzi w proteście przeciw sfałszowanym wyborom prezydenckim. Na przełomie grudnia 2017 i stycznia 2018 w kilkudziesięciu miastach odbywały się burzliwe demonstracje przeciwko podwyżkom cen żywności, korupcji i bezkarności władzy. Ich uczestnicy domagali się likwidacji Republiki Islamskiej. W starciach z policją zginęło ponad 20 osób, 450 trafiło do więzień. 90 proc. aresztowanych nie miało więcej niż 25 lat. Bunt kobiet zaczął się 27 grudnia 2017 roku od akcji młodej matki z Teheranu. 31-letnia Vida Movahed stanęła na skrzynce transformatorowej na ruchliwej ulicy, zdjęła biały hidżab, przywiązała do kija i zaczęła wymachiwać chustą niczym flagą. Enghelab w języku perskim znaczy „rewolucja”, więc kobiety, które zaczęły naśladować Movahed, nazwano dziewczynami rewolucji. Dziesiątki z nich aresztowano, ale „hidżabowej rewolucji” nie da się zatrzymać. Tym bardziej że toczy się ona w internecie, została zainicjowana w 2013 roku przez emigracyjną feministkę Masih Alineżad. Założoną przez nią na Facebooku stronę „My Stealthy Freedom” („Moja potajemna wolność”) polubiło już ponad milion osób. Dziesiątki tysięcy Iranek zamieściło na niej swe zdjęcia-manifesty. Wśród nich są kury domowe, aktywistki, dobrze sytuowane żony i uczennice szkół średnich. Stosunek do islamskiej chusty pokazuje paradoks współczesnej historii Iranu. Kiedy na fali modernizacji szach Reza Pahlawi zakazał noszenia hidżabu w latach 30. XX wieku, jej noszenie stało się symbolem oporu przeciw reżimowi. Kiedy po zwycięstwie rewolucji Chomeini nakazał jej noszenie wszystkim kobietom (ostatecznie w 1985 r.), hidżab stał się symbolem opresji. Szczególnie dla tych młodszych, pochodzących z miast, wykształconych. – To młodzi przyniosą zmianę, mają inne oczekiwania i styl życia niż ich ojcowie. Nie akceptują wartości konserwatywnych, na straży których stoją przywódcy religijni – mówi mi Roozbeh Mirebrahimi. – Młode pokolenie już zmieniło Iran – dodaje Sina Azodi. I wskazuje na fenomen „aghazadeh”, czyli dzieci wpływowych członków reżimu, którzy od rewolucyjnej dyscypliny ojców wolą drogie samochody i wystawne imprezy na jachtach. – Zmiana wydaje się nieunikniona, ale kiedy i jak nastąpi, to już inna sprawa. Sprzeciw wobec władzy ma coraz częściej wymiar ekonomiczny niż polityczny, bo ludzie ledwo wiążą koniec z końcem. Codziennością stały się niewielkie lokalne demonstracje, mimo brutalnego traktowania ich uczestników – opowiada Rakowiecka-Asgari. Reżim nie jest w stanie sam się zreformować. Opozycja jest słaba i niezorganizowana. Iran czeka jeszcze długi dryf na manowcach rewolucji.",,
Antysemityzm w Europie przybiera na sile. Polacy powyżej średniej,"Żydzi mają zbyt duże wpływy w finansach i w polityce i wykorzystują historię Holokaustu, by „wzmocnić swoją pozycję” – to przesłanie raportu dla CNN, jednego z trzech nowych opracowań, które wskazują na rosnącą w Europie falę antysemityzmu.","Statystyki są nieubłagane. W 2018 r. we Francji liczba ataków antysemickich wzrosła o 74 proc. Z kolei w Niemczech w ubiegłym roku odnotowano najwyższą od lat liczbę przestępstw przeciwko Żydom – było ich ponad 1600. Dane potwierdzają wyniki trzech ostatnich sondaży. A te pokazują jednoznacznie, że obywatele żydowscy czują się coraz bardziej zagrożeni agresją.",,
„Będę mieć ten mur”. Donald Trump wygłosił coroczne orędzie o stanie państwa,"Prezydent Donald Trump wygłosił we wtorek w Kongresie USA doroczne orędzie o stanie państwa. Jak podkreślił, porządek jego wystąpienia nie jest podyktowany logiką partyjną, ale interesami narodu. – Apeluję, byście wybrali wielkość Ameryki – powiedział.","Wbrew zapowiedziom i oczekiwaniom mediów wystąpienie Donalda Trumpa nie było konfrontacyjne. Szef państwa apelował o jedność i solidarność, a także współpracę Partii Demokratycznej i Republikańskiej w obliczu wyzwań stojących przed Stanami Zjednoczonymi. Przemowę przerywał krótkim przedstawieniem kolejnych gości, wśród których byli weterani II wojny światowej, żydowski więzień obozu koncentracyjnego w Dachau, kilkuletnia dziewczynka chora na raka i b. więźniowie skazani za przestępstwa narkotykowe, którzy przeszli udaną resocjalizację.",,
Dziecko w za dużych butach,"Kiedy rodzic i dziecko zamieniają się rolami i jest ono nadmiernie zaangażowane emocjonalnie w tę relację, staje się zastępczym partnerem albo terapeutą rodzica. Co takie emocjonalne uwikłanie oznacza dla dziecka i jego przyszłości?","Każda rodzina doświadcza sytuacji kryzysowej. Mogą ją powodować trudności finansowe, kłótnie, choroba czy rozwód. Zdarza się, że w takich momentach rodzice poświęcają dzieciom mniej uwagi, niejednokrotnie też to one są zmuszone podjąć chwilową opiekę nad rodzicem. Nagle przybywa im obowiązków domowych, często kosztem zajęć pozalekcyjnych albo czasu spędzanego z rówieśnikami.",,
"Kobieto, wychyl się!","Sandra Oh jest pierwszą od 1981 roku Azjatką, która dostała Złoty Glob za główną dramatyczną rolę kobiecą w serialu „Obsesja Eve”. „Newsweekowi” opowiada o wolności, emancypacji i sile telewizji.","– „Bierz dupę w troki i marsz do sypialni!” (śmiech). I już po angielsku: – To zdanie, które zostanie ze mną na zawsze.",,
Koniec L-stadt Ghetto. Jak wyglądała likwidacja łódzkiego getta,"Ona też miała zniknąć. Wraz z matką i ojcem pod lufami niemieckich karabinów i z innymi Żydami mieli zacierać ślady zbrodni w getcie. Mieli także nie przeżyć, bo Niemcy kazali im już wykopać swoje groby. Był styczeń 1945 roku, nadciągała ofensywa Armii Czerwonej. Niemcy kazali wszystkim przyjść na apel.","Salomea Kape: Najpierw cofnijmy się do dzieciństwa, do przedwojennej Łodzi. Moja mama przed wojną prowadziła własną praktykę położniczą. Kiedyś rodziło się w domu, a tylko w przypadku komplikacji jechało się do szpitala. Matka czasami znikała na dwa dni, jeśli poród się opóźniał. Ojciec pracował w spedycji towarów, przewoził z magazynu do fabryki wełnę egipską. Mieszkaliśmy w małym, dwupokojowym mieszkanku przy ulicy Brzezińskiej 30 na łódzkich Bałutach. Żyliśmy skromnie, ale dostatnio.                  Z Izraelem łączy się także jedno ważne wydarzenie: tu urodził się nasz jedyny syn. W końcu zaproponowano mi staż w Brooklyn-Caledonian Hospital w Nowym Jorku, gdzie zostałam dyrektorem oddziału anestezjologii. I znowu wyemigrowaliśmy, tym razem już na stałe. W 1968 roku dołączyła do nas moi rodzice i ciocia, bo po marcu w Łodzi atmosfera wokół Żydów stała się nie do zniesienia. Przez te wszystkie lata starałam się nie myśleć o getcie, choć nie było to łatwe. Na mój dyżur do szpitala trafił Niemiec, który wyglądał znajomo. Przyznał się, że służył w getcie w niemieckiej policji kryminalnej. Był jednym z tych, którzy katowali mojego ojca, bo myśleli, że przechowuje jakieś kosztowności. Nie miałam siły go usypiać, zrobiła to za mnie inna lekarka. Do Niemców po wojnie miałam takie uprzedzenie, że nie mogłam nawet słuchać ich języka. Musiałam coś z tą nienawiścią zrobić i zapisałam się na lekcje niemieckiego. Przypomniałam sobie wspaniałą niemczyznę pani Rubinstein, nauczycielki z liceum w getcie, i znowu był to dla mnie język Heinego i Goethego, a nie nazistów. Do Polski przyjechałam w roku 1989, kiedy padał komunizm. Mendel był bardzo szczęśliwy, że dożył tej chwili. Zmarł siedem lat później. Ostatni raz byłam w Polsce w 2004 roku, kiedy dzięki zaangażowaniu prezydenta Kropiwnickiego miasto urządziło uroczyste obchody 60-lecia likwidacji getta. Byłam szczęśliwa, że Łódź odzyskała pamięć o swoich Żydach. Sama muszę jeszcze opisać tych pięknych ludzi, których już nie ma. Dręczy mnie ciągle, czy mogłam pomóc Oleńce Rowińskiej, dziewczynie, która przeżyła okupację po aryjskiej stronie i nigdy nie mogła wyjść z depresji. W dzień, w którym popełniła samobójstwo, dzwoniła do mnie, a ja nie miałam czasu z nią rozmawiać. Jej mąż uspokajał mnie później, że jej nic i nikt już nie mógł pomóc. Muszę się dowiedzieć, co się stało z chłopcem, którego poród moja matka odbierała w listopadzie 1944 roku. Jego rodzice ukrywali się przed Niemcami, więc wielkim aktem odwagi ze strony mojej mamy było to, że w ogóle poszła do kryjówki tych ludzi. Ten poród w ruinach getta można porównać do narodzenia Chrystusa. To dziecko ma dzisiaj 65 lat. Czy dobrze wykorzystało swoje życie? Te pytanie nie dają mi spokoju. Chciałabym porozmawiać jeszcze z synem Biebowa, bo pamiętam go jako dziecko, z którym nasz oprawca przychodził do getta. Jeszcze raz chciałabym zobaczyć moje rodzinne miasto. I uwierzyć, że nigdzie na świecie historia getta łódzkiego już się nie powtórzy.",,
Bóg nie żyje. Rocznica śmierci Tadeusza Konwickiego,"Jeżeli dla PRL-owskiej inteligencji literatura była religią (a była), to Tadeusz Konwicki był w tej religii bogiem prozy. Owszem, bogiem niepozbawionym słabości jak cała ta inteligencja, ani heroicznym ani patetycznym. I mającym do swej boskości gigantyczny dystans.","Tak, „Zwierzoczłekoupiór” Tadeusza Konwickiego był chyba pierwszą powieścią „dla dorosłych”, jaką przeczytałem. A na pewno – pierwszą, która uświadomiła mi (lub raczej - pozwoliła intuicyjnie odczuć) ocalającą moc literatury. Przecież przygody, które przeżywa dziecięcy bohater książki, okazują się na końcu jedynie jego zmyśleniem, pozwalającym zapomnieć o nieuleczalnej chorobie. Konwicki pisał tę książkę w przygnębiającym czasie Marca '68 i jak po latach wyznał, chciał „nas wszystkich trochę pocieszyć”. Co skądinąd zdarzało mu się rzadko.",,
"OPINIA
To będzie rok wojny o pamięć. Wszystko przez rocznice","Wkraczamy w rok wielu rocznic, z tego wszystkie okrągłe lub z innych powodów ważne i zauważalne. Tak więc będziemy w rozpoczynającym się 2019 roku obchodzić 30. rocznicę końca PRL i bloku wschodniego. Będziemy obchodzić 80. rocznicę rozpoczęcia II wojny światowej, co dla Polaków oznaczało na początku katastrofę Września '39, a później rzeczy jeszcze gorsze. Będziemy wreszcie mieć do kompletu 75. rocznicę Powstania Warszawskiego.","Jak mawiał Józef Jerzy Szujski z krakowskiej „szkoły historycznej”, będącej w polskiej tradycji jedną w paru wysepek rozumu w morzu obłędu, oportunizmu i niemyślenia, „fałszywa historia jest mistrzynią fałszywej polityki”. W 2019 roku będziemy przez PiS tą fałszywą historią karmieni aż do wyrzygania. Przy użyciu zawłaszczonych przez tę partię mediów, państwa i szkoły.",,
"Gdy cała Polska czytała jego wiersze, Tuwim zmagał się z depresją","Jeden z najpopularniejszych polskich poetów całe życie wstydził się swojej twarzy, cierpiał na depresję, zmagał się ze swoją polsko-żydowską tożsamością. 65 lat temu 27 grudnia 1953 roku w Zakopanem zmarł Julian Tuwim, autor m.in. „Balu w Operze” i „Kwiatów Polskich” .","Tuwim wywodził się ze zasymilowanej rodziny żydowskiej. Dzieciństwo przyszłego poety i jego siostry Ireny nie było sielankowe. Małżeństwo rodziców nie należało do udanych, matka - neurotyczna i przewrażliwiona, przelewała na dzieci swój lęk przed światem. Większość zdjęć pokazuje poetę z prawego profilu. Na tych en face można niekiedy dostrzec duże znamię na lewym policzku poety. Obecność tej „myszki” od najwcześniejszego dzieciństwa sprawiała, że czuł się naznaczony, inny od wszystkich. „Kto wie, czy z twojego Julka pozbawionego tej „cechy szczególnej” wyrósłby poeta... Powiem ci, że na pewno nie. Wyrosłem w poczuciu upośledzenia i krzywdy osobistej, jaki los mi sprawił i to stało się macierzystą glebą mojej poezji"" - pisał Tuwim do siostry o swoim znamieniu. Nigdy jednak nie przestał się wstydzić plamy na policzku - do zdjęć pozował odwracając głowę lub zakrywając znamię dłonią.",,
