Megxit. Dlaczego Meghan i Harry nie mieli innego wyjścia,Wycofanie się z życia rodziny królewskiej było uderzeniem wyprzedzającym.,"Dziękuję, że przyszliście, choć nikt was nie zapraszał – przywitał książę Harry grupkę dziennikarzy, którzy wyruszali z nim i jego żoną na objazd po brytyjskiej Wspólnocie Narodów jesienią 2018 r. Nie był w stanie ukryć swojego gniewu. Nigdy nie przepadał za mediami. Miało to oczywisty związek z tragiczną śmiercią jego matki, księżnej Diany, która zginęła w wypadku, próbując uciec przed paparazzi. Harry miał wtedy 12 lat i bardzo to przeżył. – Za każdym razem, gdy słyszę klik migawki i widzę flesz, to wszystko do mnie wraca – wyznał kiedyś.",,
"OPINIA
PiS tak zohydza Unię Europejską, że wkrótce nikt we wspólnocie nie będzie Polski chciał",Prezes Jarosław Kaczyński chce stworzyć nowe zagrożenie. Smoleńsk zastąpić Brukselą.,"Spektakl zatytułowany „zła unia” miał w minionym tygodniu wielu aktorów. Eurodeputowani PiS dali w Strasburgu popis partyjnego pieniactwa. Jeden przez drugiego rzucali kalumnie na polską opozycję i unijne instytucje, które w ich mniemaniu zagrażają niepodległości i suwerenności Polski. Że jest to gra wyłącznie na wewnętrzny użytek, nie ma wątpliwości. Tyle że nawet „Reytana” trzeba umieć zagrać. Tymczasem w wykonaniu eurodeputowanych Kaczyńskiego to toporna karykatura. Wystąpienia Beaty Szydło czy Ryszarda Czarneckiego na forum PE ośmieszyły Polskę. Ten ostatni usłyszał zresztą, że jest kłamcą od hiszpańskiego europosła Estebana Gonzáleza Ponsa.",,
"Wybraniec Putina. Kim jest Michaił Miszustin, nowy premier Rosji?","Michaił Miszustin, nowy premier Rosji, to człowiek z trzeciego szeregu kremlowskiej nomenklatury. Na razie jest rozwiązaniem tymczasowym, ale zupełnie nieprzypadkowym.","W środę Władimir Putin wygłosił przed zebraniem federalnym orędzie, które wstrząsnęło skostniałym, rosyjskim aparatem biurokratycznym. Putin obiecał bardzo poważne, jak na Rosję, reformy ustrojowe. Mają być wprowadzone zmiany w konstytucji, które osłabią kompetencje prezydenta, a rozszerzą władzę parlamentu (dumy państwowej), zebrania federalnego i umocnią rząd. Tym sposobem Putin otwiera sobie różne drogi do zachowania władzy po zakończeniu w 2024 r. swojej drugiej, i zgodnie z konstytucją, ostatniej kadencji. Niekoniecznie jako prezydent. Żeby nadać znaczenie słowom z orędzia, Putin nie mógł poprzestać na opowiadaniu. Musiał działać. Dlatego kilka godzin po orędziu do dymisji podał się szefujący rządowi od ośmiu lat premier Dmitrij Miedwiediew. To była rzecz jasna starannie przygotowana operacja bez miejsca na improwizację.",,
„Ta czarna”. Czy dlatego Harry i Meghan opuszczają rodzinę królewską?,"Od początku było wiadomo, że czarna Amerykanka nie dostanie szansy na normalne życie w brytyjskiej rodzinie królewskiej.","Oświadczenie księcia Sussex i jego małżonki, że rezygnują z oficjalnych funkcji należy oceniać jako – ni mniej, ni więcej – tylko rebelię przeciw monarchii. Tudzież rozpasaniu mediów. Wstrząśnięta Elżbieta II zwołała specjalny „szczyt w Sandringham”, by rozmówić się z wnuczętami. Następnego dnia poinformowała, że nieodwołalnie wybrali wolność, więc choć wolałaby inne rozwiązanie, szanuje i rozumie ich pragnienia.                        Wystąpiła również Markle, lecz strażnicy patriotycznych tradycji zauważyli tylko „rozczochrane włosy” i „niestosowną bluzkę bez rękawów”. Wielu białych Brytyjczyków sprzeciwiało się obchodom, uznając, że to oni są ofiarami politycznej poprawności i niesprawiedliwych ułatwień dla kolorowych. Z kolei mniejszości uznały ceremonię za pusty gest mający na celu zatuszowanie skandalu Windrush. Rodzina królewska nigdy wcześniej nie przyjęła do swego grona przedstawiciela odmiennej grupy etnicznej. Jej członkowie nierzadko demonstrowali uprzedzenia. Wyjątkiem była królowa Wiktoria, która łajała za nietolerancję dworzan i krewnych. Prababka Harry’ego Elżbieta Bowes-Lyon orzekła: „Afrykanie nie potrafią stworzyć struktur państwa. Szkoda, że nie możemy opiekować się nimi dłużej.” Gdy zostałam przedstawiona księciu Filipowi, spytał mojego męża: „To naprawdę ta twoja?” Zagadnął też pewną Kenijkę czy rzeczywiście jest kobietą, bo taka ciemna, że nie widać. Brytyjskich studentów na praktykach w Chinach ostrzegał, by nie „zrobili się skośni”. Przyszły teść Meghan książę Karol pisał w liście do kolegi: „Amerykanie powinni się wziąć za lobby żydowskie”. Księżna Michael z Kentu, idąc na bożonarodzeniowy lunch u królowej, podczas którego Harry miał przedstawić narzeczoną, przypięła broszkę wyobrażającą Murzyna z wielką koroną na głowie. Nie tylko tabloidy, ale również poważne gazety prześwietliły Markle do kilkudziesięciu pokoleń wstecz. Jeśli chodzi o przodków po kądzieli genealodzy zatrudnieni przez „Times’a” dotarli do prapraprababki. Urodzona ze związku niewolników ok. roku 1861 Mattie Turnipseed pracowała na plantacji bawełny nieopodal Jonesboro w Georgii, gdzie toczy się akcja „Przeminęło z wiatrem”. Ale nie jest źle – pocieszali spece od pochodzenia – za sprawą ojca w żyłach Meghan płynie krew królów Anglii! Jego przybyły do Bostonu w roku 1639 przodek William Skipper był potomkiem Edwarda III rządzącego Wyspami przez pół wieku (1327-1377) oraz bliskim krewnym Margaret Kerdeston, z której rodziła się większość późniejszych monarchów europejskich. Oblubienica Harry’ego ma również wspólne korzenie z ośmioma prezydentami USA m.in. Georgem W. Bushem, Geraldem Fordem oraz Richardem Nixonem. Nim Meghan okazała się krewną królów, mozolnie pracowała na sukces. W Ameryce osoba, która o własnych siłach zdobędzie pieniądze czy sławę, zyskuje także szacunek. Brytyjczycy wciąż patrzą na nuworyszy z wyższością. „Daily Mail” oceniając aktorski dorobek księżniczki, koncentrował się na „żenujących knotach, o których wolałaby zapomnieć”. „Ta czarna” zrobiła z rozkapryszonego bachora odpowiedzialnego, empatycznego, uprzejmego mężczyznę, który zainteresował się problemami poddanych, zamiast nieustannie balować i narzekać jaki jest nieszczęśliwy. Teraz postanowił bronić żony przed bezdusznością, której ofiarą padła jego matka – naiwna, ufna, dziewica z dobrego domu wybrana przez kochankę ojca do przedłużenia linii dynastycznej. Meghan nie jest drugą Dianą, ale można dostrzec wiele podobieństw: otwartość, niechęć do elitaryzmu, wrażliwość, którą łatwo zranić. Dla takich kobiet nie ma miejsca w aroganckiej, chciwej, samolubnej, oziębłej rodzinie królewskiej. Pod koniec zeszłego roku pisałam w „Tatler”, że 2020 będzie przełomowy dla książęcej pary, a gdy wyjdziemy z Europy, nacjonalizm i rasizm jeszcze się pogłębią. Sussexowie podjęli słuszną decyzję. Diana zostawiła synom wystarczająco dużo pieniędzy, by Harry miał od czego wystartować. Powinni całkiem zrezygnować z dworskich dekoracji, za którymi zieje pustka, by żyć długo i szczęśliwie na własny rachunek. Powodzenia, dzieciaki. Niech moc będzie z wami! Czytaj także: Anglia po Elżbiecie. Kto przejmie berło królowej?",,
Premier Ukrainy podał się do dymisji,Premier Ukrainy Ołeksij Honczaruk złożył na ręce prezydenta Wołodymyra Zełenskiego podanie o dymisję. Szef rządu poinformował o tym w piątek na Facebooku. Dokument dotarł już do biura prezydenckiego - podały służby Zełenskiego.,"Powodem dymisji Honczaruka jest wyciek nagrania audio, na którym osoba o głosie podobnym do premiera mówi o „prymitywnym” wyobrażeniu Zełenskiego o gospodarce.",,
Poselski projekt przemebluje rząd Morawieckiego. Dlaczego wybrano takie rozwiązanie?,"Ustawa o działach administracji rządowej to taka wyliczanka: mówi, jakimi sprawami rząd chce się zajmować i jakie kompetencje będzie miał dany minister. Przeważnie projekty jej zmian trafiają do Sejmu z rządu, bo przecież to premier wie najlepiej, jakich ministrów chce mieć i czym powinni się zajmować. Tym razem jest zupełnie inaczej – projekt złożyli posłowie PiS. Dlaczego?","Kilka dni temu pytaliśmy Kancelarię Premiera, kiedy formalnie zostanie powołane ministerstwo klimatu i czy w ogóle będzie minister środowiska. Odpowiedź dotyczyła właśnie ustawy o działach:",,
Afera KNF. Marek Chrzanowski kłamał,"Marek Chrzanowski, były szef KNF kłamał, mówiąc, że nie składał propozycji korupcyjnej bankierowi Leszkowi Czarneckiemu – donosi czwartkowa „Gazeta Wyborcza”. Świadczy o tym m.in badanie wariografem. Chrzanowskiemu grozi do 10 lat więzienia.",Dziennik dotarł do szczegółów z aktu oskarżenia przeciw b. szefowi Komisji Nadzoru Finansowego przygotowanego przez katowicki wydział Prokuratury Krajowej. Śledczy zarzucili mu przekroczenie uprawnień i działania na szkodę interesu publicznego państwa w celu osiągnięcia korzyści osobistej.,,
Nowy szef nie da Platformie zwycięstwa. Da je dopiero nowe myślenie,"Przekaz PO jest niezrozumiały. Z jednej strony Platforma stoi na straży europejskiej i nowoczesnej Polski, z drugiej broni ustawy aborcyjnej z poprzedniego wieku. I nie chodzi wcale o utrzymanie różnych frakcji w partii. Chodzi o spójną wizję państwa. PiS ją ma. Platforma boi się ją mieć.","W wywiadzie dla „Newsweeka” Tomasz Siemoniak stwierdził, że na pewno nie pozwoli, „żeby Platforma skręciła w lewo”. Prawicowy Twitter i media od razu zaatakowały kandydata na szefa PO oraz dotychczasowego wiceprzewodniczącego tej partii za hipokryzję. Bo ich zdaniem partia Tuska, Kopacz i Schetyny zrobiła to już dawno. Na dowód przywołują udział polityków PO w „proaborcyjnych Czarnych Marszach”, zawarcie koalicji ze „środowiskami ultralewicowymi” i uchylenie „ustawy obniżającej esbeckie emerytury”.",,
Szydło do Sikorskiego: Jest pan kłamcą. Gorąca atmosfera podczas debaty o Polsce w europarlamencie,"Europarlament nie może milczeć, jeśli chodzi o zagrożenie praworządności w Polsce i będzie bronić polskich sędziów – mówili w środę przedstawiciele głównych grup politycznych w PE. W trwającej blisko półtorej godziny debacie, nie zabrakło przepychanek słownych. Najostrzej starli się Beata Szydło i Radosław Sikorski.","Dyskusji, w której głos zabrało około 30 eurodeputowanych, przysłuchiwała się grupa polskich sędziów ze stowarzyszeń Themis i Iustitia.",,
Putin zaczął operację „sukcesja”. Czy Rosję czeka polityczne trzęsienie ziemi na szczytach władzy?,Wieloletni premier Federacji Rosyjskiej niespodziewanie podał się i swój rząd do dymisji. Czy Dimitrij Miedwiediew popadł w niełaskę u prezydenta Władimira Putina? A może tylko PR-owski trik w konwencji „dobry car i źli bojarzy” i próba „nowego otwarcia”? Albo przygotowania do przesiadki Putina na fotel premiera? O sens wydarzeń w Moskwie pytamy ekspertów.,"Szef rosyjskiego rządu poinformował o swojej decyzji dwie godziny po wygłoszeniu przez Władimira Putina orędzia przed Zgromadzeniem Federalnym (połączone izby rosyjskiego parlamentu). Dmitrij Miedwiediew ma zostać wiceszefem Rady Bezpieczeństwa Rosji. Na czele tego ciała stoi sam gospodarz Kremla. Były premier będzie odpowiadał za kwestie bezpieczeństwa, zdolności obronnych i służby specjalne.",,
"Rząd chce utrudnić dostęp do pornografii. „Kto skorzysta z serwisów porno, jeśli będzie musiał się przedstawić?”","Rząd pracuje nad ustawą, która ma ograniczyć dostęp do pornografii. W założeniu nieletnim, w praktyce wszystkim, którzy nie będą chcieli podzielić się danymi. Najnowszy pomysł to imienny kod przydzielany przez ministerstwo.","Dyskusja o ograniczeniu dostępu do pornografii przeniosła się z internetu do rządu za sprawą projektu Stowarzyszenia Twoja Sprawa. Chciałoby ono, by wszystkie strony porno były płatne i tylko zarejestrowani użytkownicy mogli z nich korzystać. Założenie jest takie, że kartę kredytową ma tylko osoba pełnoletnia. Jeśli podaje jej numer, to znaczy, że może oglądać pornografię. Na projekt zareagował premier, a ministerstwo cyfryzacji już ma pomysł, jak dostęp do sieciowego porno zablokować.",,
"Koniec ery Miedwiediewa, rząd do dymisji. Putin wprowadza „fundamentalne zmiany”","Dymisja całego gabinetu, nowe stanowisko dla Dmitrija Miedwiediewa i zmiany sposobu powoływania rządu. Władimir Putin jednego dnia dokonał rewolucji w rosyjskich władzach.","Premier Rosji Dmitrij Miedwiediew poinformował, że jego rząd podał się do dymisji. Jednocześnie prezydent Władimir Putin zapowiedział utworzenie stanowiska zastępcy szefa Rady Bezpieczeństwa Rosji i powołanie Miedwiediewa na ten urząd.",,
Morawieccy? Skończyło się ukrywanie rodziny,"Żona premiera pokazuje się z dziećmi w tabloidach, a siostry publicznie dbają o pamięć o ugrupowaniu zmarłego taty. W cieniu pozostaje już tylko brat Mateusza Morawieckiego.","Końcówka lat 70. Rodzina Morawieckich ogląda w telewizji program o porwaniu przez Czerwone Brygady Aldo Moro. W pokoju oprócz syna Mateusza jest Marta, córka Kornela. Pyta: – Tato, a ile byś dał okupu, gdyby mnie porwali?                        Jarosław Broda – ojciec dzieci Anny – nieco wcześniej dostaje państwową posadę. Zostaje zastępcą redaktora naczelnego Radia Wrocław. Odpowiada za program publicznej rozgłośni. Syn Anny, Franciszek, kilkanaście lat temu pozował na rękach dziadka Kornela na plakatach wyborczych. Dziś aktywnie działa w Forum Młodych PiS we Wrocławiu. Wśród znajomych słynie z ciętego języka. W grudniu „wyczyścił"" swoje konto na Facebooku, a do sieci wrzucił film, na którym zapowiada, że na dobre zajmie się polityką: – Nazywam się Franek Broda i chcę zjednoczyć nasz kraj. Na pogrzebie Kornela to właśnie Anna – oprócz brata – wygłosi mowę nad trumną ojca: „Powiedziałeś w jednym z wywiadów, że Solidarność Walcząca jest twoim życiem wiecznym. Nie umarłeś, tato. Żyjesz w nas. Pięknie być twoją najstarszą córką, tato. Kocham cię. Spoczywaj w pokoju.” Zobacz także: Tata premiera. Kornel Morawiecki nie żyje O wieczną pamięć po Kornelu najbardziej aktywnie dba dziś jego córka Marta Morawiecka – trzy lata starsza od premiera (na oficjalnych uroczystościach występuje często z dużym metalowym krzyżem na szyi). W latach 80. – tak jak Anna – kolportuje podziemny „Biuletyn Dolnośląski”, działa w harcerstwie i samorządzie uczniowskim. Kończy szkołę muzyczną i historię. – Musieliśmy się pilnować, żeby niczym ojcu nie zaszkodzić – będzie wspominać dzieciństwo. Wyjdzie za mąż za młodszego kolegę z Solidarności Walczącej. – Chyba najbardziej z rodzeństwa związana z ojcem – opowiada jeden z wrocławskich współpracowników Mateusza Morawieckiego. Nieco egzaltowana, Marta w wywiadach szczerze mówi o tym, jak postrzega rolę Morawieckich: – Pochodzę z domu bardzo patriotycznego, który miał o szczęście, że wpływał i wpływa na losy Polski. To o Marcie w jednym z wywiadów wspomni Kornel: – Na przykład moja córka Marta, która skończyła szkołę muzyczną, nauczyła mnie wytrwałości – bo granie na fortepianie wymagało od niej wielkiego samozaparcia, pracy. Nie była wielce utalentowana i do perfekcji musiała dochodzić ciężką pracą. W wolnej Polsce pianistka z humanistycznym wykształceniem odnajduje się w radach nadzorczych dwóch spółek. Zasiada w nich dość krótko. Co tam robi? – Ktoś chciał jej pomóc, więc pomógł. Mateusz już wtedy był prezesem banku, głupio, żeby siostra prezesa, nawet mało utalentowana, klepała biedę – tłumaczy współpracownik Morawieckiego. Czytaj: Co kryje „zrównoważony budżet” Mateusza Morawieckiego? Choć Marta nie zabiera głosu nad trumną, to po śmierci Kornela zaczyna zabierać głos w mediach. PR-owcy premiera zgrzytają zębami, gdy jego siostra mówi „Super Expressowi”, że ojciec mógłby żyć o wiele dłużej, „gdyby leczenie w Polsce nie opierało się głównie na stosowaniu standardów i procedur”. Lecha Wałęsę nazywa zdrajcą. – Jest bardzo wierząca. Uważa się za strażniczkę pamięci o tacie – mówi współpracownik Mateusza Morawieckiego. W listopadzie 2019 r. Marta startuje po schedę po Kornelu – chce być szefową stowarzyszenia Solidarność Walcząca, twierdzi, że dzieło jej ojca nie zostało ukończone. Ale córka przywódcy przegrywa z kolegą Mateusza, szefem PKO BP Zbigniewem Jagiełłą. Odnajduje się na patriotycznych capstrzykach. Gdy w grudniu 2019 r. ambasador w Berlinie Andrzej Przyłębski otwiera wystawę „Zanim upadł Berliński Mur”, jego gościem honorowym jest Marta. Wystawa – plansze zawieszone na ogrodzeniu budowy – ma opowiadać o walce Polaków z komuną w latach 80. Z wystawy wynika, że zmagała się z nią głównie Solidarność Walcząca. – Z imprezami wokół Solidarności Walczącej jest zabawnie – opowiada jeden z byłych działaczy wrocławskiej Pomarańczowej Alternatywy. – Zapraszają i Morawieckich, i Hannę Łukowską-Karniej, zasłużoną działaczkę SW, ale i kochankę ich ojca. I wszyscy robią dobre miny. Również w grudniu Marta odsłania na kampusie politechniki we Wrocławiu tablicę poświęconą ojcu. A potem – razem z matką – odbiera Krzyż Wolności i Solidarności (któryś z urzędników odczytuje uroczysty list od jej premiera). Były działacz Pomarańczowej Alternatywy: – Tego krzyża za życia nie dostał nawet Kornel, teraz dostaje jego rodzina, a tata pośmiertnie. Nieoficjalnie wiadomo, że Marta Morawiecka przez lata była związana z fundacją Pomorska Inicjatywa Historyczna byłej posłanki Małgorzaty Zwiercan (to ta, która zasłynęła głosowaniem na dwie ręce, za Kornela Morawieckiego; akt oskarżenia w jej sprawie leży w sądzie). Zwiercan nie dostała się ponownie do Sejmu, ale niedawno została ekspertem w biurze Kancelarii Premiera. Czytaj także: Morawiecki broni rodziny Szydło. Dulkiewicz: Cieszę się, że od dziś każda polska rodzina jest świętością O ostatniej – najmłodszej – siostrze premiera, Marii, wiadomo najmniej. Absolwentka kulturoznawstwa na UWr, mieszka w Londynie razem z mężem lekarzem i córką. – Przez długie lata była pracownicą gabinetu lekarskiego, potem urwał mi się kontakt – opowiada jeden z działaczy wrocławskiej Solidarności Walczącej. Swoje siostry Mateusz Morawiecki po raz pierwszy publicznie pokazał w grudniu 2019 r. Zapozowały z nim do wspólnego, rodzinnego zdjęcia, które premier zamieścił na Facebooku: Marta, Maria, Anna i Mateusz. Wszyscy uśmiechnięci. – To była wigilia środowiska Solidarności Walczącej w Starej Zajezdni we Wrocławiu – opowiada jeden z działaczy SW. – Przemawiał premier i Zbyszek Jagiełło. Potem był bankiet. Zdziwiłem się, bo zdjęcie Mateusza z siostrami wypuściła do sieci Kancelaria Premiera. Na tym zdjęciu nie było Jurka, choć przecież był na tej samej imprezie. Rzeczywiście – Jerzego Morawieckiego, najmłodszego, 24- letniego syna Kornela (z ostatniego, nieformalnego związku), widać na wielu zdjęciach z imprezy. Ale na oficjalne konto premiera się nie załapał. Jerzy – albo Jurek, jak sam się przedstawia – to miłośnik gier komputerowych. Gdy jego ojciec został posłem, młody Morawiecki trafił do Warszawy. Zajmował się administrowaniem kanapową partią Kornela Morawieckiego Wolni i Solidarni, urzędował w biurze partii przy Wiejskiej, bywał na imprezach PKO BP. W czerwcu 2016 r. wrzucił na Instagram zdjęcie sejmowej przepustki na swoje nazwisko z opisem: #sejm #warszawa #damyrade #polityka #przyszlemiejscepracy. Z przepustką młody Morawiecki miał się pojawić na komisji polityki senioralnej – ale stenogram z komisji milczy na temat jego obecności. Przyszedł, ale się nie wpisał na listę? Nie przyszedł? Po co mu była przepustka do Sejmu? Proszę Jurka Morawieckiego o rozmowę. Nie odpowiada na mejla, za to kilka godzin późnej jego numer telefonu dołącza do szyfrowanego komunikatora Signal. Mówi jeden z byłych działaczy Federacji Młodzieży Walczącej: – Nasi załatwiają sobie teraz ordery za walkę z komuną, niektóre dają nawet po kilka stów miesięcznie. Wielu z nich wraca z Warszawy dumnych, że widziało się z bratem premiera. Co ma Jerzy Morawiecki do odznaczeń i walki z komuną? Na mejla w tej sprawie też nie odpowiada. W listopadzie 2019 r. Mateusz Morawiecki wygłasza exposé. – Kto chce dzieci zatruć ideologią, odgrodzić od rodziców, rozbić więzi rodzinne, (...) ten podkłada pod Polskę ładunek wybuchowy, chce wywołać w Polsce wojnę kulturową. Dodaje, że nie dopuści do tej wojny, a jeśli inni ją wywołają, to „my ją wygramy, wygra rodzina, rodzina to wartość arcypolska”. Zobacz: Po exposé. „Rodzina to wartość arcypolska”? Aż dziw, że premier nie dodał, że ręka podniesiona na Polskę zostanie odrąbana",,
Komisja Europejska jeszcze dziś zajmie się praworządnością w Polsce,We wtorek na spotkaniu Komisji Europejskiej odbędzie się dyskusja na temat praworządności w Polsce – poinformowała szefowa KE Ursula von der Leyen.,"Dyskusja będzie dotyczyła procedury naruszeniowej wobec Polski dotyczącej sądownictwa i kwestii środków tymczasowych, które mogłyby zostać podjęte przez Trybunał Sprawiedliwości UE. – To będzie esencja debaty – powiedziała von der Leyen w Strasburgu. Chodzi o zaskarżony w ubiegłym roku do TSUE przez Komisje Europejską system dyscyplinarny w sądownictwie.",,
"Nie będzie „Procesu” Krystiana Lupy w Nowym Jorku. „Artyści, którzy nie sympatyzują z władzą, będą traktowani jako wrogowie Polski”","„Proces” w adaptacji Krystiana Lupy znika z repertuaru jednego z najważniejszych nowojorskich teatrów NYU Skirball. Instytutu Adama Mickiewicza (IAM) wstrzymał dofinansowanie, które miało umożliwić realizację przedsięwzięcia w Stanach Zjednoczonych. Po publikacji tekstu IAM wydał oświadczenie, w którym zaprzecza oskarżeniom dyrektora nowojorskiego teatru. Publikujemy je w całości na końcu artykułu.","Krystian Lupa nie pokaże w marcu „Procesu” na deskach teatru NYU Skirball. Instytucja zmuszona była do wycofania sztuki polskiego reżysera po tym, jak Instytut Adama Mickiewicza odciął artyście dofinansowanie dla spektaklu. O decyzji poinformował dyrektor NYU Skriball Jay Wegman.",,
"Siemoniak: Nie pozwolę, żeby Platforma skręciła w lewo","Jak pan pojedzie na spotkanie działaczy Platformy, to nigdy pan tam dobrego słowa nie usłyszy. Zawsze ktoś powie, że trzeba było lepiej zrobić tak albo inaczej. Ja słyszę, że jestem za mało wyrazisty albo za bardzo wyrazisty. Że za mało atakuję PiS albo za bardzo.","TOMASZ SIEMONIAK: Tak!                                Ma pan dość staromodne poczucie lojalności. – Lojalność nigdy nie jest staromodna, bo jest wartością ponadczasową. Ponadto uważam, że nieprawdziwe jest takie tłumaczenie świata: „my jesteśmy świetni, a wszystkiemu winny jest Schetyna. Czyli wyborcze porażki to nie wina Schetyna? – Nie. Uważam, że były inne powody, a Schetyna przejął partię, która miała około 10-procentowe poparcie. Nawet Tusk powiedział, że Schetyna nie popełnił większych błędów przez ostatnie cztery lata. A wie pan, jaki jest Tusk, on prędzej zgani, jak coś nie wyjdzie, niż pochwali, jak coś się uda. Poza tym wina i odpowiedzialność to dwie różne sprawy. To dlaczego PO straciła władzę? – Niedocenienie kwestii poziomu wynagrodzeń Polaków i ich skłonności do wyrzeczeń. Okazało się, że starczyło pieniędzy na 500 plus. A Jacek Rostowski mówił, że nie starczy. – Akurat mówił, że nie wystarczy na wszystkie obietnice wyborcze PiS i miał rację. Można mówić o ośmiorniczkach, innych rzeczach, ale ja uważam, że naszym największym błędem było to, że mentalnie pozostaliśmy w walce z kryzysem finansowym, procedurą nadmiernego deficytu itp. itd. Ludzie widzieli w telewizji „zieloną wyspę”, wokół siebie nowe budynki i autostrady, a u siebie w mieszkaniu wciąż patrzyli na tę samą meblościankę z lat 70. A gdyby Grzegorz Schetyna wystartował, to pan by też kandydował? – Nie, wtedy bym nie kandydował. Cały czas zachęcałem go do kandydowania. Mówiłem, że nie można ulegać presji, kiedy nieprzychylne nam osobom z zewnątrz dyktują, kto ma być szefem PO. Nikt nie dyskutuje, czy Czarzasty jest dobrym przewodniczącym albo Kaczyński. Kiedy Kaczyński przegrywał, były takie dyskusje. – Poncyliusz powiedział o Sulejówku i szybko został wyrzucony z partii. OK, ale medialne dyskusje były. – W każdym razie cały czas namawiałem Schetynę do startu, by obronił swój dorobek: podniesienie PO z dramatycznej sytuacji w 2016 roku i stworzenie najpierw Koalicji Europejskiej, a potem Koalicji Obywatelskiej. Czyli pan jako szef partii będzie powtarzał tę strategię, w której działacze PO muszą się posunąć na listach wyborczych na rzecz kandydatów z innych środowisk politycznych? – Nic dwa razy się nie zdarza, a polityka w Polsce jest bardzo dynamiczna. Jednak generalnie uważam, że trzeba prowadzić politykę otwierającą, a jednoczenie opozycji jest ogromną wartością. A jak to się stało, że w końcu został pan kandydatem Grzegorza Schetyny? – To, że mnie poparł, nie oznacza, że jestem jego kandydatem. Na przełomie listopada i grudnia Schetyna zapytał mnie, co bym zrobił, gdyby on nie kandydował. Powiedziałem, że bym się zastanowił i raczej bym się zdecydował, bo zależy mi na Platformie. Ale potem Schetyna dość zdecydowanie wypowiadał się, że będzie kandydował, więc pomyślałem, że po prostu sondował. Naturalne, że szefowie myślą, kto będzie ich następcami. Zobacz: Schetyna musiał zrezygnować Czyli myślał pan, że Schetyna chce wyczuć pańskie zamiary? – Myślałem, że zastanawia się nad reelekcją i chce wiedzieć, jakich będzie miał kontrkandydatów. Z tego, co wiem, to Schetyna rozważał też poparcie Borysa Budki. W każdym razie, kiedy wyjeżdżał na święta, zapowiedział, że 2 stycznia ogłosi swoją decyzję. Byłem przekonany, że będzie kandydował. W tym czasie wiele osób zaczęło mnie zachęcać do kandydowania. Nie wiem, co się działo wtedy wokół Schetyny. W każdym razie namawiano mnie na start, mówiono, że nie ma lepszego kandydata, który zachowa jedność Platformy, bo inaczej wszyscy się wezmą za łby. I w czwartek, 2 stycznia, Grzegorz przyjechał do siedziby partii. Miał tu różne spotkania. Rozmawiał m.in. z Budką. Nie wiem, jak ta rozmowa wyglądała, ale wydaje mi się, że jeszcze różne warianty wchodziły w grę. I wieczorem poinformował, że nie będzie kandydował. Zapytał pan, dlaczego jednak nie kandyduje? – Powiedział mniej więcej to samo co na konferencji prasowej następnego dnia. A postawił panu jakiś warunek w zamian za poparcie? – Nie. Jest taka teoria, że pan kandyduje, żeby frakcja Schetyny utrzymała swoją pozycję w partii. Bo na konferencji, kiedy ogłaszał pan swój start, stali obok pana Andrzej Halicki i Sławomir Neumann. – Andrzej Halicki był człowiekiem, który wprowadził mnie do polityki, w latach 80 do NZS. Stąd jego obecność. A Sławomir Neumann na pewno nie należał nigdy do grupy szczególnie bliskiej Schetynie. Jest osobą, która ma własną silną pozycję w PO, bardzo dobre kontakty wśród członków Platformy na szczeblu regionalnym i powiatowym. Czyli baronów. – Szefowie regionów to ważne osoby w PO, które zostały wybrane przez członków partii w bezpośrednich wyborach. To silny mandat. A jaka jest pana taktyka na zdobycie głosów w partii? Komu co pan obieca? – Teraz jest inna sytuacja. To będzie tajne głosowanie. I głos każdego członka jest tyle samo wart. Nie myślę, żeby poparcie nawet najważniejszych osób było w stanie rozstrzygnąć te wybory. Jak mówiłem, jestem w PO od pierwszego dnia. A część Platformy, która była wcześniej w KLD i Unii Wolności, znam jeszcze dłużej niż od 2001 roku. I zawsze w czasie pełnienia różnych funkcji jeździłem po Polsce i spotykałem się z ludźmi Platformy. Wiem, że to są ludzie niezależni i bardzo krytyczni. Jak pan pojedzie na spotkanie działaczy Platformy, to nigdy pan tam dobrego słowa nie usłyszy, bo zawsze ktoś powie, że trzeba było lepiej zrobić tak albo inaczej. Ja słyszę, że jestem za mało wyrazisty albo za bardzo wyrazisty. Że za mało atakuję PiS albo za bardzo. Więc to nie są ludzie, do których przyjedzie szef struktur i powie: „Wicie, rozumicie, trzeba poprzeć tego i tego”. Ilu członków ma PO? – Około 30 tysięcy. Jakiej frekwencji pan się spodziewa? – Realnie patrząc, około 10 tys. Głosowanie nie jest korespondencyjne, trzeba dojechać do lokalu wyborczego w sobotę i osobiście oddać głos. A czym się różni taka wewnętrzna kampania wyborcza w partii od wyborów powszechnych? – Przede wszystkim wyborcą. W tym wypadku elektorami są ludzie, którzy kiedyś podjęli w swoim życiu świadomą decyzję zapisania się do partii, co w polskich warunkach jest raczej niszowe i nie przynosi jakiś specjalnych zaszczytów. Zależy od partii. – To prawda! Są partie, które bardzo nagradzają swoich członków, ale PO w sumie nigdy do takich partii nie należała. Bardzo rzadko zdarzali się prezesi wielkich spółek skarbu państwa, którzy mieli legitymację Platformy. Zresztą niektórzy z naszych czasów, jak np. prezes PKO BP Zbigniew Jagiełło nadal pełnią swoje funkcje. Jak planuje pan dotrzeć do tych 10 tys. aktywnych członków? – Będę jeździł i jeszcze raz jeździł. Przyjęliśmy także takie zasady kampanii, według których każdy z kandydatów będzie mógł wysłać do wszystkich członków trzy e-maile i dwa SMS-y. Chodzi o to, żeby wszyscy kandydaci mieli równe zasady. Zobacz więcej: Wielki powrót ludzi Tuska. Wiemy, kto zrobi kampanię Kidawie-Błońskiej Cała szóstka kandydatów dotrwa do pierwszej tury 25 stycznia? – Ja na pewno dotrwam. Cztery lata temu pan nie dotrwał. – Wtedy dalsza kampania groziła zjazdem poparcia poniżej 10 proc. i rozpadem PO. Zresztą cztery lata temu Borys Budka wycofał się znacznie wcześniej niż ja. Dziś z tych samych powodów nie wycofam się. Tylko raz można coś takiego zrobić. A reszta? Nie przekażą poparcia panu albo Budce? – Nie wiem. Może pan coś obieca pozostałym, jak Schetyna cztery lata temu, i przeniosą poparcie na pana? – Nie będę tak robił. Poza tym kadencja zarządu trwa. Obaj z Borysem Budką jesteśmy wiceprzewodniczącymi i jeśli któryś z nas wygra, będzie miał tego drugiego na pokładzie. Czy szef partii powinien być automatycznie kandydatem na premiera? – Tak. W polityce jest się po to, żeby mieć większy wpływ na rzeczywistość. Mam największe doświadczenie państwowe z całej szóstki kandydatów. Jeśli kandyduje się na szefa PO, to trzeba mieć odwagę wziąć na siebie odpowiedzialność szefa rządu. Nie jesteśmy PiS-em, gdzie prezes rządzi premierem. Dziś wiele polskich problemów bierze się z tego, że szef partii nie jest premierem. W czasie kryzysu irańskiego nikt nie dzwoni z USA do prezydenta, czy premiera, bo i po co. Przecież oni nie mają realnej władzy w kraju, więc szkoda czasu na rozmowę z nimi. To jest wybór tylko personalny, czy także programowy? – Personalny, programowy i ideowy. Ja na pewno nie pozwolę, żeby Platforma skręciła w lewo. Wydaje mi się, że pod tym względem dobrze wyczuwam nastroje w PO. Mamy więc trójkę kandydatów o wrażliwości z pewnością bardziej lewicowej niż ja (Arłukowicz, Mucha, Sienkiewicz) i dwóch liberałów o bardziej konserwatywnej wrażliwości (Zdrojewski i ja). Trudniej mi ulokować na tej osi Budkę. Ale oczywiście wszyscy utożsamiamy się z szerokim centrum. Z centrum, czy z pragmatyzmem? – Z centrum. A gdzie dzisiaj w Polsce jest polityczne centrum? – Stanowią je zwolennicy demokracji liberalnej, którzy nie chcą się politycznie skłócić o sprawy światopoglądowe. Od strony społecznej jest to klasa średnia. Analizując badania opinii dotyczące poglądów Polaków na różne tematy widać, że takie centrum może sięgać do 50 %. Jaki pan ma stosunek do Kościoła? – Życzliwy do wszystkich Kościołów, mam szczególną sympatię do Kościołów mniejszych, której nabrałem, zajmując się w MSWiA wyznaniami. Nie znałem na przykład wcześniej fascynującej historii polskich mariawitów. Jestem przeciwnikiem wojny partii politycznych z Kościołem. Widzę oczywiście błędy, patologie, przechodzenie granicy upolitycznienia. Ale nie może to przesłaniać roli Kościołów w budowie wspólnoty, rozwoju duchowości, wspieraniu dobrych wartości. Popieram rozdział Kościoła od państwa. Przypomnę, że to PO, nie SLD, zlikwidowała Komisję Majątkową. Zajmowałem się tym. Za naszych rządów podejmowaliśmy też próby zmiany finansowania Kościoła. Na wzór niemiecki, czy węgierski, proponowaliśmy odpis od podatku dochodowego. Szkoda, że nie doszło do porozumienia. Jest pan wierzący? – Tak. Chodzi pan co niedziela do Kościoła? – Staram się. W moim przypadku oznacza to msze dla dzieci, które jeszcze są za małe, żeby same chodzić. Bardziej jest pan za Franciszkiem, czy Benedyktem XVI? – Bardzo mi się podoba Franciszek. Ale nie przeciwstawiam go żadnemu z poprzedników. Czy lekcje religii powinny wrócić do salek katechetycznych przy parafiach, czy pozostać w szkole? – I z sentymentu do dzieciństwa i teorii byłbym za salkami. Ale jako praktykowi logistyki rodzicielskiej jest mi bardzo wygodnie z religią w szkole. Z wyborem, jasnymi regułami i wzajemnym szacunkiem. Bez narzucania czegokolwiek. Za Donalda Tuska Platforma jeździła na rekolekcje do Łagiewnik. Pan jako szef PO też takie zorganizuje? – Nie, do tej rzeki już się nie da wejść. Inny kościół, inna polityka. Popiera pan lekcje wychowania seksualnego w szkole? – Oczywiście. Jest pan za legalizacją związków partnerskich? – Tak, powinny obejmować prawo do dziedziczenia, informacji medycznej i inne kwestie formalne, ale bez prawa do adopcji dzieci. W sprawie ochrony klimatu i miksu energetycznego, popiera pan odnawialne źródła energetyczne, czy atom? – Zdecydowanie odnawialne źródła energetyczne, to one uniezależnią nas od importu surowców lub energii z zagranicy. Jestem przeciwny energetyce jądrowej, bo zwyczajnie nas na nią nie stać. Finansowo i społecznie. Poza tym nadal byśmy byli uzależnieni od innych, np. jak Węgrzy od Rosji. Jaki dzisiaj jest największy problem polskiej gospodarki? – Zbyt niskie płace zbyt wielu ludzi. Państwo musi pomóc ludziom, którzy mało zarabiają, żeby chcieli pozostać na rynku pracy, żeby byli w białej strefie i nie wyjeżdżali z Polski. Nasz projekt „Wyższa Płaca"" to dobry pomysł, żeby rozwiązywać ten problem. Jaka jest pana pozytywna wizja Polski, żeby nie być tylko antyPiSem? – Już wyszliśmy z tego opłotka antyPiSu, kiedy wskazaliśmy Małgorzatę Kidawę-Błońską najpierw na kandydatkę na premiera, a potem na prezydenta. Ostatnim przykładem takiej naszej polityki jest Tomasz Grodzki, który posługuje się językiem dialogu i współpracy. Dlatego teraz PiS go tak ostro atakuje. PiS uznał, że polaryzacja im służy. Być może kiedyś służyła Platformie. Ale teraz musimy mobilizować wyborców, którzy nie żyją konfliktem PO-PiS. Musimy skoncentrować się na usługach publicznych, o które PiS nie dba, czyli służbie zdrowia i edukacji. Następne wybory wygra ta partia, która w tych obszarach pokaże wiarygodny program. Czytaj także: Morawieccy? Skończyło się ukrywanie rodziny",,
Świat finansów 2030,Materiał Partnera Provema sp. z o.o.,"Fintechy nie zwalniają. Prognozuje się, że progresywnie obrany kierunek nie zmieni się w najbliższym czasie. Przedsiębiorstwa udostępniają nieszablonowe technologie a konsumenci mogą przebierać w mobilnych systemach operacyjnych. W branży finansowo – technologicznej istotne jest sukcesywne wdrażanie opracowanych strategii. Nowatorskie rozwiązania dopasowane do potrzeb klienta bezpośrednio przekładają się na miano nowoczesnych instytucji kapitałowych dla konkurujących przedsiębiorstw. Sektor pozabankowy rewolucję ma już za sobą. Liderzy skupiają się na uskutecznieniu takich inicjatyw, które odpowiedzą na kluczowe potrzeby unikalnych użytkowników. Miesiące analiz daje możliwość spersonalizowania postawionych koncepcji. Z takim nurtem od blisko 5 lat płynie Provema. Po zaimplementowaniu sztucznej inteligencji w swoich systemach spółka opracowała pionierskie rozwiązania. O procesie weryfikacji, windykacji czy zarządzaniu portfela wierzytelności opartych na Artificial Intelligence System już wiemy. Sceptyczne spojrzenia wspołzawodników nie zniechęciły przedsiębiorstwa do dalszych badań i realizacji projektów. Listopadowa premiera loan-by-link zaskoczyła nie tylko klientów ale i samą spółkę. Freeware cieszy się sporym zainteresowaniem i zgodnie ze swoim przeznaczeniem przekształca witryny internetowe w sklepy e-commerce. ""Kiedy twój pomysł jest skuteczny i spełnia swoją rolę to możesz być pewien, że kierunek którym podążasz to dobry kierunek""- powiedział Grzegorz Szulik, prezes zarządu spółki. Po sukcesie loan-by-link przyszedł czas na uruchomienie mobilnej aplikacji - Provema . Program nie pojawi się w pełnej wersji jednakże udostępniona funkcjonalność będzie dużym wsparciem dla klientów do czasu pełnej edycji aplikacji. Na pulpicie naszego urządzenia aplikacja wskazuje biały widżet z niebieskimi inicjałami spółki. Możemy się domyślać, że szata graficzna będzie skromna ale w stylu Provemy. I tak też jest. Cały interfejs zachowany jest w biało - niebieskich kolorach. Głowna karta aplikacji wskazuje ile wynosi saldo zaciągniętego limitu. W tej samej zakładce jest dostęp do ostatnich transakcji przychodzących i wychodzących. Dane można podzielić na poszczególne okresy oraz zdefiniować wg własnych potrzeb. Np. jedną transakcję podzielić na kilka podkategorii tym samym zarządzać swoim budżetem z pełną kontrolą. Użytkownicy mają możliwość wykonywania przelewów standardowych. Między użytkownikami przelewy księgują się natychmiast. Wykonywanie transakcji na numer telefonu również jest dostępne. Aplikacja umożliwia nam zaciągnięcie limitu w kwocie do 1500 zł. W trakcie trwania umowy klienci maja możliwość zwiększania finansowania spełniając określone warunki takie jak terminowa spłata zobowiązania. Karta danych użytkownika dopuszcza modyfikację podanych informacji. Zarówno ogólnych takich jak dane osobowe oraz szczególnych typu oświadczenie o pracodawcy. W tym samym panelu dostępna jest opcja zgody co umożliwia w dowolnym momencie na udzielanie i odwoływanie poszczególnie udzielonych zgód. Karta płatności pozwoli na dokonywanie płatności przez aplikację z powiązanymi partnerami. Oferta proponowanych rozwiązań opracowana została specjalnie dla użytkowników naliczając dostosowane rabaty oraz promocje. Lista kontrahentów nie została udostępniona. Opcje dodatkowe przewidują pomoc prawną, ubezpieczenia, rabaty, Twój concierge i wiele innych. Wachlarz przyszłych usług z pozycji aplikacji wygląda obiecująco. Przemyślane funkcje są odpowiedzią na potrzeby rynkowe szukające kompleksowych rozwiązań. Mówi się, że im więcej technologii i techniki tym gorzej. Wg nas jest to twierdzenie pesymistów. Realiści potrafią zarządzać swoim czasem tym samym sięgają po takie rozwiązania, które będą potrafiły spełnić maksymalnie wiele potrzeb w minimalnym czasie- Provema jest taką koncepcją. Materiał Partnera Provema sp. z o.o.",,
„Psy” wracają. Czy znów wszyscy będziemy mówili Franzem?,Po prawie trzydziestu latach powraca najważniejszy bohater filmowy III RP. Czy trzecia odsłona „Psów” także opowie coś istotnego o nowych czasach? A może będzie zwykłym filmem sensacyjnym.,"Franz Maurer wychodzi z więzienia po dwudziestu pięciu latach odsiadki. III RP przesiedział niemal w całości. Stare kontakty zniknęły, starzy kumple nie żyją albo się pochowali.        Kamil, rocznik ’79, z wykształcenia inżynier, tekstem z „Psów” się oświadczył. No prawie, bo Kasia najpierw się zgodziła, a potem mówi: „A ja to nie jestem za młoda na żonę?”, bo miała wtedy 26 lat. A Kamil na to: „Ty stara dupa jesteś”. I oboje w śmiech, bo Kaśka też kocha „Psy”. Do dziś, jak sobie składają życzenia urodzinowe albo na Nowy Rok, zawsze ktoś wystrzeli z tą „starą dupą”. Albo „Uśmiechnij się”. „Co jest? Koncert życzeń?”. Albo: „Dlaczego?”. „W imię zasad, skurwysynu”. – Pierwszy raz widziałem „Psy” na VHS, w ósmej klasie podstawówki – wspomina Kamil. – I pierwszy raz w życiu poczułem, że nie jestem wieśniakiem. – Jak to? – Normalnie. Wychowałem się na amerykańskich filmach sensacyjnych. Bohaterowie mojego dzieciństwa – Schwarzenegger, Stalone, Chuck Norris – byli z Ameryki i gadali po angielsku. No, czasem po niemiecku. Jak ktoś pytał: „Jakie filmy lubisz?”, to odpowiedź brzmiała: „Niepolskie”. A marzeniem każdego dzieciaka było urodzić się w Ameryce. I w to nagle wszedł Linda, czyli Franz, i był taki sam jak ci goście z amerykańskich filmów, tylko fajniejszy, bo swój. Całe moje śródmiejskie liceum mówiło „Psami”. A jak na studiach kumpel miał młodszą dziewczynę, maturzystkę, to jej kiedyś przy wszystkich powiedział: „Do szkoły by cię trzeba posłać”. Wszyscy w śmiech, ale ona na szczęście nie skumała, że to był tekst Franza do Andżeli. A pamiętasz, jak Andżela odpowiedziała? – Jak? – „Znowu mnie wszyscy będą pierdolić”. I wtedy Franz mówi, że to jest argument przeciwko szkole. A jak się z kumplami przy piwie gada o byłych, to zawsze w końcu padnie tekst, że „to zła kobieta była”. – Wracasz jeszcze czasem do „Psów”? – No jasne, często na imprezach w tle lecą. To opowieść o latach 90., czyli dla mojego pokolenia to jest jakby film o dorastaniu. Jak to oglądasz, to masz w głowie tego starego, nastoletniego siebie. Sentymentalnie się robi. Zobacz: A co ty wiesz o Franzu Maurerze? Piotrek, rocznik ’77, z wykształcenia niedokończony psycholog, Polskę, a w każdym razie Warszawę czasów transformacji, pamięta jako zbiór klisz. Polówki ze skarpetkami na rogu Wolskiej i alei Prymasa Tysiąclecia. Banany w żółtych kartonach. Namioty na rogu ulicy. Budy pod Pałacem Kultury. A w namiotach i budach wszystko: kasety wideo, owoce, ubrania, magnetowidy, magnetofony, zabawki, wódka, papierosy. – Z tego czasu pamiętam też „Psy” – uśmiecha się Piotrek. – Pierwszy raz widziałem w filmie świat, który trochę przypominał ten, w którym żyłem, a przecież nie byłem ani gangsterem, ani nie miałem w rodzinie esbeków. „Tak wygląda życie” – myślałem. Oni mówili tak, jak się mówiło na podwórkach. Odtąd każdy chłopak chciał być jak Bogusław Linda: mieć kasę, dziewczynę, samochód i giwerę. A do tego ciętą ripostę. „Wielkim odkryciem Pasikowskiego był Bogusław Linda, a właściwie nowe wcielenie tego aktora, diametralnie przeciwne wcieleniu poprzedniemu” – pisze w książce „Kino najnowsze” prof. Mirosław Przylipiak, filmoznawca z Uniwersytetu Gdańskiego. „Linda w latach 80. był aktorem pokolenia Solidarności, wyrażającym jego etos w takich filmach, jak »Przypadek«, »Matka królów«, »Wolny strzelec«, »Kobieta samotna«, »Człowiek z żelaza« czy »Gorączka«. Tymczasem w latach 90. założył »skórę«, język wrażliwego inteligenta zastąpił językiem menela i stał się rzecznikiem pokolenia, dla którego ideały pokolenia Solidarności były w najlepszym wypadku obojętne, a nierzadko stanowiły powód do irytacji”. „Psy” spodobały się krytykom. Film Pasikowskiego dostał pięć nagród na festiwalu w Gdyni, w tym za reżyserię, montaż i za główną rolę męską. Przede wszystkim jednak pokochała go publiczność. – Pasikowski nie odkrył Ameryki w sensie stylistycznym. To był po prostu bardzo dobrze napisany i zrobiony film akcji, czego w Polsce prawie nie było – mówi krytyk i producent filmowy Paweł Mossakowski. – Prawie, bo były jednak filmy Wojciecha Wójcika, był film „Zabij mnie, glino” Jacka Bromskiego. Zapotrzebowanie na takie filmy było zawsze, ale w PRL takiego kina nie popierano. I tu wyskoczył Pasikowski z bardzo dobrym kinem gatunkowym. Na dodatek z nowym językiem do dialogów: w „Psach” pojawiły się wulgaryzmy, których wcześniej w polskim, grzecznym i kulturalnym kinie prawie nie było. A tu „kurwy” i „chuje” leciały na okrągło. Franz Lindy i Pasikowskiego był bohaterem nowego typu. – On odwrócił znaki wartości – tłumaczy Mossakowski. – Zaraz po 1989 roku ubek, aparatczyk to były naczelne szwarccharaktery. Ludzie czuli potrzebę odreagowania PRL, jechali na partyjniaków, na esbeków. Ale okres euforii po upadku komunizmu był bardzo krótki. Szybko przyszła fala rozczarowania. Wcześniej wszyscy myśleli, że jak tylko komuna upadnie, to tu będzie raj. A dla ogromnych grup społecznych to było piekło, nie raj. W dodatku ludzie zwycięskiej Solidarności często grzeszyli pychą i zarozumialstwem, co ludzi denerwowało. Publiczności się spodobało, że właśnie były esbek jest w „Psach” człowiekiem zasad. Wielu starych mistrzów „Psy” irytowały albo wręcz oburzały. Andrzej Wajda wspominał je tak: „Własnym oczom nie wierzyłem: pijane »psy« wynoszą zamroczonego kolegę – granego przez człowieka, który wystąpił w »Człowieku z żelaza«, śpiewając »Janek Wiśniewski padł«. Pierwszy mój odruch był taki: albo wychodzę z kina, albo włażę pod krzesło. Ale słyszę, że na sali rozlega się zdrowy żołnierski śmiech. Po paru miesiącach SLD objął rządy w III RP. Pasikowski wyczuł, co się w Polsce wyrabia, w którą stronę wychyla się społeczne wahadło”. – Wajda był człowiekiem związanym z Solidarnością, idealistą, on cały czas żył w euforii, że ten okropny ustrój się skończył – komentuje Paweł Mossakowski. – Nie zauważał, że poza jego otoczeniem wielu ludzi jest rozczarowanych. Pasikowski, chłopak z Łodzi, wyczuł to lepiej, bo w Łodzi była tragedia, fabryki upadały, była bieda i bezrobocie. On to widział, rozumiał, że ta euforyczna opowieść o nowym wspaniałym świecie jest nieprawdziwa. – Scena z wynoszeniem Janka Wiśniewskiego na plecach przez pijanych ubeków poraziła ludzi, którzy wywodzili się z epoki Solidarności, natomiast szerokiej widowni się bardzo podobała – dodaje prof. Mirosław Przylipiak. – Ludzie ryczeli ze śmiechu w kinach, bo byli zmęczeni Solidarnością. Stary widz, który czuł wspólnotę celów i wartości, zniknął. Pojawiła się nowa publiczność, w pewnym sensie wykorzeniona. „Psy” precyzyjnie trafiły w moment historyczny, w kontekst psychospołeczny. Gdybym miał szukać drugiego takiego filmu w polskiej historii, byłby nim „Popiół i diament”. Czytaj więcej: Despero i ja. Marcin Dorociński o filmie ""Pitbull. Ostatni pies"" Władysława Pasikowskiego Tomasz Raczek miał wtedy 35 lat i właśnie otwierał polską edycję „Playboya” jako jej naczelny. Pierwszy numer magazynu ukazał się w grudniu 1992 roku, kilka tygodni po premierze „Psów”. Wtedy filmu Pasikowskiego nie zauważono. – Byłem pochłonięty „Playboyem”, znacznie mniej interesowałem się filmem – opowiada Raczek, przeglądając archiwalne numery miesięcznika. – Kwestie filmowe całkowicie oddałem Zygmuntowi Kałużyńskiemu. Nie przeżywałem wtedy „Psów”. Szczerze mówiąc, miałem nadzieję, że Polska z filmu Pasikowskiego to przeszłość i nie trzeba się nią przejmować. Polska Tomasza Raczka była wtedy Polską z marzeń liberałów. Dołączająca wreszcie do Zachodu, wolna od peerelowskich kontekstów, jednoznacznie zorientowana na przyszłość. – Chciałem żyć w nowym świecie – tłumaczy Raczek. – Latałem do USA, uzgadniałem zawartość numerów z redakcją w Chicago. Za wszelką cenę chciałem udowodnić, że ten eksperyment może się udać, że Polska się odmienia, a „Playboy” będzie jednym z narzędzi tej zmiany. To, o czym mówiły „Psy”, wydawało mi się wtedy nieważne. Nie chciałem słuchać o esbekach, bardziej interesowała mnie Edyta Górniak, o której po amerykańskich sukcesach „Metra” mówiło się, że może mieć szansę na światową karierę. Byłem przekonany, że najwyższy czas, żebyśmy zapomnieli o przeszłości i poszli w świat. Dziś jednak Raczek przyznaje: – Linda trafił w coś, czego Andrzej Wajda nie chciał zauważyć, czego ja nie zauważałem, ale to jemu historia przyznała rację. – Wy mówiliście: chodźmy w świat, bo on na nas dłużej nie będzie czekał. A oni mówili: zaraz, zaraz, jaki świat, my tu mamy swoje bagno i ono nas tak łatwo nie puści? – pytam. – I dziś wiemy, że to drugie spojrzenie było intelektualnie ważniejsze – kiwa głową Raczek. – To było wskazanie kierunku, który się zaczął w Polsce rozwijać i który zaowocował tym, co mamy dziś. Jakub Majmurek, krytyk filmowy i publicysta, uważa „Psy” za jeden z najważniejszych tekstów kultury opisujących rzeczywistość lat 90. Jego zdaniem Polska z „Psów” jest krajem bandyckim, rządzonym przez układy, w trakcie przemiany, której nikt nie rozumie. A bohater filmu – esbek – zaczyna wyrażać obawy o sytuację egzystencjalną Polaków. Także tych, którzy się esbekami i w ogóle PRL brzydzili. – Pamiętajmy, że ten film wszedł na ekrany zaraz po upadku rządu Jana Olszewskiego. Po nocy teczek, kiedy lustracja stała się sprawą numer jeden dzielącą obóz solidarnościowy, kiedy różne frakcje tego obozu rzuciły się sobie do gardeł. Jarosław Kaczyński idzie wtedy pod Sejm i pali kukłę Bolka – mówi Majmurek. – To jest film bardzo niejednoznaczny. Postkomunistyczna część społeczeństwa mogła go potraktować jako rodzaj satyry na solidaruchów, którzy są pokazani w tle jako niekompetentna, oderwana od rzeczywistości ekipa, a swój brak kompetencji maskuje kombatanckimi pogadankami, które nikogo nie obchodzą. Z drugiej strony można go czytać w narracji prawicowej jako opowieść o sile układu. Po kompromitacji obozu solidarnościowego ten film idealnie trafiał w społeczne nastroje. Później już daje się czytać jako opowieść o transformacji, a Franz paradoksalnie staje się figurą, która wyraża doświadczenia Polaków. Cały jego dotychczasowy życiorys zostaje nagle unieważniony przez historię. Jego kompetencje, kariera zawodowa stają się obciążeniem. Mamy słynną scenę, w której byli ubecy rozmawiają, co mają dalej robić. „Co ja będę robił, ja tylko przesłuchiwać umiem”. To pytanie „co ja będę robił” zadawało sobie wielu ludzi, nie tylko ci, którzy pracowali dla tamtego ustroju, ale też pracownicy fabryk, wielu branż. Czytaj także: Zapach prawdy. Bogusław Linda o Andrzeju Wajdzie i filmie ""Powidoki"" Nowe „Psy” trafiają do kin w czasie kolejnej przemiany. Czy Władysław Pasikowski spróbował ją zrozumieć? Może historia o Franzu, który nie potrafi się odnaleźć w nowym świecie, wyraża polityczną bezradność całego pokolenia? Może tak jak „Psy” chciały być kinem akcji, a stały się jedną z najważniejszych opowieści o Polsce czasów transformacji, tak „Psy III” zamiast przemycić opowieść o nowych czasach (czego wielu się spodziewa), są po prostu zwykłym filmem sensacyjnym? Kamil, rocznik ’79, w wielki sukces nowych „Psów” raczej nie wierzy, ale do kina i tak pójdzie. – Idziemy z Kaśką i jeszcze z parą przyjaciół – mówi. – Ja się pewnie wzruszę, bo mi się przypomną stare czasy. Poza tym ty mnie pytasz o Polskę, a ja nie idę zobaczyć opowieści o Polsce. Idę zobaczyć, co z Franzem, bo się za nim stęskniłem.",,
"Putina czeka poważny kryzys, a może nawet upadek? Zarzewia już się tlą","W dwudziestoletniej historii rządów Władimira Putina mijający rok był jednym z trudniejszych. Ten nowy powitał silniejszy, ale pełzający kryzys władzy trwa. Tym poważniejszy, że Kreml nie ma pomysłu, jak go opanować. A Rosjanie są już zwyczajnie zmęczeni.","Kiedy w sylwestrową noc 20 lat temu schorowany Borys Jelcyn odczytał drżącym głosem, że odchodzi, świat był w szoku. Wytrawni analitycy tłumaczyli wtedy, że to wynik intrygi kremlowskich koterii i jelcynowskich oligarchów: Borysa Bierezowskiego i Walentyna Jumaszewa. Mało kto na poważnie brał następcę – skromnego, jak się wydawało, i młodego Władimira Putina. Owszem, wsławił się już jako dyrektor FSB i premier, rozpoczynając kolejną wojnę w Czeczenii. Ale rządzić miał chwilowo. Taka prowizorka na Kremlu.",,
Jak pokonać Dudę? Na starcie kampanii Platforma sama osłabia Kidawę-Błońską,"Opozycja może wygrać wybory prezydenckie, ale na razie robi wiele, żeby je przegrać. Platforma, największy konkurent PiS, sama osłabia własną kandydatkę. Tymczasem kampania Andrzeja Dudy już się na dobre rozkręca.","Kryzys amerykańsko-irański boleśnie zweryfikował opowieści prezydenta Andrzeja Dudy i PiS o strategicznym sojuszu z USA. Jak ustalił „Newsweek”, ani prezydent Donald Trump, ani żaden z jego najbliższych współpracowników nie zadzwonił do polskiego prezydenta, żeby skonsultować z nim działania w Iraku, choć sekretarz stanu Mike Pompeo w ciągu kilku dni wykonał telefony do partnerów w 60 krajach, m.in. w Niemczech, Francji i Wielkiej Brytanii. Jak powiedział mi jeden z rozmówców w pałacu prezydenckim, były kontakty na niższym szczeblu – między stroną amerykańską a polską ambasadą w USA. Według byłego prezydenta Aleksandra Kwaśniewskiego to najlepiej oddaje rzeczywistą pozycję ekipy PiS w relacjach z USA.",,
"OPINIA
Czy Polskę da się lubić?","Obecna władza w ciągu czterech lat zniszczyła nie tylko konstytucję, wiele instytucji i bardzo wielu przyzwoitych ludzi.","Zniszczyła coś jeszcze, dobro nie do końca wymierne, ale jednak bezcenne – dobrą legendę naszego narodu, a w efekcie opinię o nas i o naszym kraju.",,
Czy Donald Trump przedłożył własny interes nad bezpieczeństwo obywateli?,"Donald Trump chce zmusić Iran do rewizji porozumienia nuklearnego, ale udało mu się jedynie zdestabilizować Bliski Wschód i narazić USA na wojnę z regionalnym mocarstwem.","W orędziu do narodu prezydent USA orzekł, że skarcony irański reżim spuścił z tonu, sam jednak tego nie zrobił. Zapowiedział nową rundę sankcji gospodarczych, pogroził militarną potęgą Ameryki, kolejny raz zmieszał z błotem porozumienie nuklearne zawarte przez Baracka Obamę. Wiadomo już, że administracja kłamała, uzasadniając likwidację szefa sił specjalnych (Al-Kuds) Gwardii Rewolucyjnej (Korpus Strażników Rewolucji Islamskiej) Kasema Sulejmaniego koniecznością samoobrony.",,
Putin zmienił pakt nazistów z Sowietami w jeden z popularnych tematów międzynarodowych. To dla niego niekorzystne,"Nasilając kampanię kłamstw, prezydent Rosji nie przeciągnie świata na swoją stronę – mówi brytyjski historyk Roger Moorhouse.","ROGER MOORHOUSE: Byłoby przesadą zakładać, że obecny władca Kremla aż tak bardzo nie zna historii własnego narodu. Dziesięć lat temu na Westerplatte twierdził, że pakt Ribbentrop-Mołotow był czymś „niemoralnym”, a dziś go broni. Dlaczego? Bo przeinaczenia i kłamstwa typowe dla sowieckiej opowieści o II wojnie światowej stały się dla niego niezwykle cenne. Stanowią coś w rodzaju mitu założycielskiego dzisiejszej Rosji. Ta narracja jest bardzo dziwna, ponieważ Związek Sowiecki odgrywa w niej jedynie dwie role: najpierw głównej ofiary nazistów, zaś potem głównego zwycięzcy.",,
"OPINIA
Czego WOŚP nie załatwi za państwo?","Fala bezinteresownego zaangażowania w imię dobra wspólnego, jaką wywołuje Wielka Orkiestra Świątecznej Pomocy musi budzić sympatię. Ale wrzucając banknot do puszki warto pamiętać, że w ten sposób nie rozwiążemy wszystkich problemów służby zdrowia. Do tego potrzebny jest inny rodzaj aktywności.","Początek roku oznacza w Polsce tradycyjny finał Wielkiej Orkiestry Świątecznej Pomocy i kolejną, równie tradycyjną odsłonę sporu o WOŚP i jego lidera Jurka Owsiaka. Przez lata spór ten toczył się między prawicą i liberalnym centrum.",,
"„Obserwowałem, jak potęga Zenka działa na ludzi”. Skąd się wzięła popularność Zenona Martyniuka?","Ma już swój mural i biografię. W walentynki do kin wejdzie film fabularny o jego życiu. Mimo to Zenek Martyniuk pozostał skromny. Lubi markowe ciuchy, ale najdroższe koszule wozi do skrócenia, bo nie lubi wpuszczać ich w spodnie.","Na Zenka trzeba spojrzeć z dystansu. Z bliska oko łapie tylko kolorowe plamy, tabliczki z nazwami sponsorów i chropowatą fakturę muru. Ale już zza sklepu Lewiatana i z wysokości kilkunastu schodków salonu fryzjersko-kosmetycznego widać całość. Czyli: cztery piętra muralu z błękitno-pomarańczowym Zenkiem Martyniukiem, żółtą gitarą i czerwonym napisem: Król Disco Polo.",,
"OPINIA
Jaki diabeł podkusił Kaczyńskiego, by znowu iść na wojnę z sędziami?","Wysoka frekwencja na sobotnim Marszu Tysiąca Tóg w Warszawie pokazuje, że kwestia niezależności sądów i niezawisłości sędziów jest ważniejsza dla obywateli, niż się PiS wydaje. To może być problem w kampanii prezydenckiej dla Andrzeja Dudy.","Patrząc na tłumy, przelewające się w sobotnie popołudnie od placu Krasińskich w Warszawie, gdzie swoją siedzibę ma Sąd Najwyższy, pod Kancelarię Prezydenta i Sejm, zastanawiałam się, jaki diabeł podkusił Jarosława Kaczyńskiego, który uchodzi za świetnego stratega, żeby pozwolił ministrowi sprawiedliwości Zbigniewowi Ziobrze na forsowanie ustawy kagańcowej, zwanej też ustawą represyjną? Ustawa, którą PiS przepycha właśnie przez parlament, wyprowadziła na ulice 15 tysięcy ludzi w sobotnie, niezbyt pogodne, popołudnie (wcześniej były protesty także w innych miastach), wywołała zaniepokojenie Komisji Europejskiej i ponowną wizytę Komisji Weneckiej w Polsce.",,
To on mógł rządzić w Teheranie. Rozmawialiśmy z synem ostatniego szahinszaha Iranu,"Następca perskiego tronu Reza Pahlawi II uważa, że jego ewentualni poddani chcą świeckiej demokracji, a powrót do polityki ustępstw wobec reżimu ajatollahów byłby wielkim błędem.","Republiką Islamską wstrząsają antyrządowe protesty. Choć bezpośrednią przyczyną społecznego niezadowolenia są podwyżki cen, a likwidacja przez USA szefa sił specjalnych Al-Kuds Gwardii Rewolucyjnej Kasema Sulejmaniego chwilowo powstrzymała demonstrantów, gniew narasta od dawna.",,
"Wielki powrót ludzi Tuska. Wiemy, kto zrobi kampanię Kidawie-Błońskiej","W ostatnich dniach wokół Kidawy-Błońskiej zaczął tworzyć się sztab ekspertów, którzy pracują nad strategią kampanii. Organizują go architekci sukcesów wyborczych Donalda Tuska - były szef gabinetu premiera, Sławomir Nowak oraz Igor Ostachowicz, zaufany doradca Tuska. Dołączył do nich poseł Rafał Grupiński - ustalił Newsweek.","Kampania Kidawy-Błońskiej ma się koncentrować wokół trzech tematów: bezpieczeństwa, zdrowia i klimatu. W nadchodzącym tygodniu kandydatka zorganizuje publiczne spotkanie z ekspertami od polityki zagranicznej i obronności na temat sytuacji na Bliskim Wschodzie. Zaapeluje o stworzenie parlamentarnej rady bezpieczeństwa narodowego, skoro prezydent nie chce zwołać RBN.",,
Ukraiński samolot został zestrzelony? Iran zaprasza do boeinga do współpracy,"Ukraiński samolot pasażerski, który rozbił się w środę po starcie z Teheranu, został przypadkowo zestrzelony przez irański pocisk przeciwlotniczy – twierdzi kanadyjski i brytyjski rząd. Powołują się przy tym na doniesienia amerykańskiego wywiadu. Ukraina i Zachód domagają się od Iranu przeprowadzenia rzetelnego śledztwa.","W Iranie znajduje się już grupa 45 ukraińskich specjalistów, wysłanych tam dla zbadania przyczyn katastrofy. Irańskie władze zgodziły się także, by prace na miejscu katastrofy rozpoczęli eksperci z firmy Boeing, producenta zestrzelonego samolotu. W piątek do Brukseli na nadzwyczajne spotkane przylecą ministrowie spraw zagranicznych państw UE. Tematem ma być sytuacja geopolityczna w związku z zabiciem w ataku Stanów Zjednoczonych w Iraku wpływowego irańskiego generała Kasema Sulejmaniego. Spotkanie zwołał szef unijnej dyplomacji Josep Borrell. Ministrowie mają wymieniać poglądy na temat ostatnich wydarzeń w Iraku i porozmawiać o tym, jak zmniejszyć eskalację napięć w regionie. W spotkaniu weźmie udział szef NATO, Jens Stoltenberg.",,
Afera GetBack. Polacy stracili setki milionów złotych przez opieszałość KNF,Komisja Nadzoru Finansowego przez dwa miesiące zwlekała z zawiadomieniem prokuratury o nieprawidłowościach w działaniach GetBacku - dowiedziała się „Gazeta Wyborcza” . W tym czasie spółka dalej sprzedawała za setki milionów złotych nic niewarte dziś obligacje.,"Dziennik dotarł do głównych wniosków z raportu NIK o nieprawidłowościach w nadzorze KNF i organów państwa nad GetBackiem, który oficjalnie ma zostać ujawniony za trzy tygodnie.",,
"OPINIA
Obawiam się, że z australijskiej apokalipsy świat nie wyciągnie żadnych wniosków","W 2019 roku na świecie miało miejsce 4,5 mln pożarów lasów. Dlaczego zatem wstrząsnęły nami zdjęcia płonącej Australii? Czyż nie dlatego, że zobaczyliśmy koniec świata i to w stylu „Mad Maxa” skrzyżowanego z Boschem? A przy okazji mogliśmy zapłakać nad losem koali.","Któż z nas w ostatnich tygodniach nie podał dalej na Facebooku lub Twitterze jakiejś fotografii płonącej Australii, nie zastanawiając się nawet czy jest prawdziwa? Komu nie zrobiło się smutno, kiedy natknął się na (słynne już) zdjęcie spalonego kangura uczepionego drutu kolczastego? Kto nie zamieścił smutnej buźki pod wstrząsającym nagraniem z okolic Balton, na którym widać dziesiątki zwęglonych korpusów zwierząt leżących na poboczu drogi? Od Świąt Bożego Narodzenia łączymy się w smutku z Australią za pomocą mediów społecznościowych. Seans wzruszenia przemieszanego z bezsilną złością trwa. Załamujemy ręce nad losem koali z Wyspy Kangura. Wzruszamy się, oglądając nagranie, na którym rowerzystka spod Adelajdy poi małego koalę z rowerowego bidonu. Niektórzy z nas, idąc za głosem serca, wirtualnie zaadoptowali futrzaka z jednego z australijskiego sierocińców – także po to, by pochwalić się tym na Facebooku. Inni zastanawiają się gdzie wpłacić pieniądze na pomoc w walce z pożarami w Australii...",,
Dlaczego ukraiński boeing rozbił się w Iranie? W ustaleniu prawdy może przeszkodzić polityka,"Początkowo ukraińska ambasada w Teheranie potwierdziła doniesienia tamtejszych mediów, że przyczyną katastrofy Boeinga 737-800 była awaria. Szybko się z tych słów wycofała, a teraz prezydent Wołodymyr Zełenski zapowiada, że jego priorytetem jest poznanie prawdy na temat przyczyn katastrofy. I ustalenie, kto za nią odpowiada.","Boeing 737-800 Międzynarodowych Linii Lotniczych Ukrainy lecący z Teheranu do Kijowa roztrzaskał się 10 minut po starcie, tuż po godz. 6 rano czasu lokalnego. Łączność z załogą utracono chwilę po starcie. Wcześniej pilot nie zgłaszał żadnych problemów. W amatorskim wideo, które według irańskich mediów pokazuje katastrofę samolotu, widać płonący obiekt na niebie, rozpadający się na kawałki, a następnie silną eksplozję i płomienie.",,
Ukraina zmienia swoją strategię wobec Unii. Już nie chce być uległa,"Pokoleniowa rewolucja na szczytach ukraińskiej władzy odbija się na polityce europejskiej kraju. Młodzi politycy są zirytowani zabiegami o akcesję do Unii Europejskiej, która nie daje jasnej perspektywy członkostwa. Mają dosyć roli petenta.","Zajęci własnymi sporami i zapatrzeni na zachód dość pobieżnie śledziliśmy to co w ostatnim roku wydarzyło się na Ukrainie. Wiadomość o komiku, który został prezydentem przesłoniła analizę pokoleniowej rewolucji, która zachodzi w Ukrainie i jej skutków dla relacji z Polską i Europą.",,
Sytuacja w Iraku zaostrza się. Parlament żąda wycofania obcych wojsk,"Parlament Iraku na nadzwyczajnej sesji uchwalił w niedzielę rezolucję, wzywającą rząd do podjęcia działań zmierzających do zakończenia obecności w Iraku wszystkich zagranicznych żołnierzy.","""Rząd Iraku musi podjąć działania, by zakończyć obecność wszystkich zagranicznych żołnierzy na irackiej ziemi i zabronić im wykorzystywania irackiego lądu, przestrzeni powietrznej i wód w jakimkolwiek celu"" - podkreślono w rezolucji.",,
Iran chce krwawej zemsty. Jakie ma możliwości?,"Zginął człowiek symbolizujący dążenie Iranu do potęgi. To wymusza na Teheranie zadanie wrogowi równie symbolicznego ciosu. Nie jest przy tym ważne, że w odwecie Iran może ponieść straty większe niż zada.","Generał Ismail Kani, nowy dowódca Sił Kuds irańskiej Gwardii Strażników Rewolucji Islamskiej, poprosił o cierpliwość w oczekiwaniu o zwłoki Amerykanów, które – jego zdaniem - pojawią się na całym Bliskim Wschodzie. To ma być zemsta na śmierć jego poprzednika, gen. Kasima Sulejmaniego, w ataku rakietowym dokonanym przez USA w Bagdadzie. Wydając rozkaz zabicia charyzmatycznego przywódcy uważanego za drugą, najbardziej wpływową osobę w Teheranie prezydent Donald Trump zmienił reguły bliskowschodniej rozgrywki, ale także powiedział Irańczykom „sprawdzam” testując ich gotowość i zdolność do działania.",,
Scenariusz eskalacji. Czy Trump chce otwartej wojny z Iranem? [KORESPONDENCJA Z USA],"Donald Trump od blisko dwóch lat podsyca konflikt z Teheranem. Zabójstwo irańskiego bohatera narodowego i jednego z najpotężniejszych liderów na Bliskim Wschodzie to wypowiedzenie wojny wszystkim szyitom, którzy sprzyjają Republice Islamskiej.","W filmie „Fakty i akty” prezydent USA inscenizuje fikcyjną wojnę z Albanią, by zatuszować doniesienia, że napastował nieletnią harcerkę. Jakże naiwni i niewinni byli twórcy owej szokującej podówczas cynizmem satyry. 23 lata później amerykański przywódca, który płacił za seks aktorce porno i modelce „Playboya”, prowokuje prawdziwą wojnę z regionalnym mocarstwem, próbując odwrócić uwagę od postawionych mu przez Izbę Reprezentantów impeachmentowych zarzutów szantażowania sojusznika i manipulacji wyborczych.",,
"Aleksander Kwaśniewski o tym, czy Andrzeja Dudę można pokonać",– Muszą tylko spojrzeć na kampanię sprzed pięciu lat kandydata Dudy – mówi były prezydent Aleksander Kwaśniewski. I wskazuje na słabe strony urzędującej głowy państwa oraz atuty jego konkurentów.,"ALEKSANDER KWAŚNIEWSKI: Te sytuacje są nieporównywalne. Tamten spór dotyczył przyszłości.                     – Ale w wyborach parlamentarnych wzięła prawie milion głosów więcej niż PiS. Niech pan pamięta, że najkrócej wynik wyborów zrecenzował Jarosław Kaczyński, który powiedział: „Zasłużyliśmy na więcej”. Prezes jest dojrzałym politykiem i wie, że koszt okazał się większy od zysku, biorąc pod uwagę nakłady: rozdawnictwo socjalne, stanowiska dla działaczy i ich rodzin, całkowita kontrola przekazu w mediach publicznych i do tego dziesiątki milionów złotych wydane na kampanię wyborczą. Myśli pan, że elektorat prezydenta Dudy nie jest większy od elektoratu PiS-u? – Nie, nie jest większy. W 2015 roku Andrzeja Dudę poparli Krystian Legierski i Paweł Kukiz. – To było pięć lat temu. Wtedy mówiliśmy o osobie na tyle nieznanej, że można było lokować w niej nadzieje. Po pięciu latach prezydent Duda jest słabym obiektem do lokowania w nim nowych nadziei. Dziś wiemy, jaki jest i nie ma żadnych danych, żeby przez kolejnych pięć lat był inny. Może Jan Śpiewak ulokuje w nim swoje nadzieje. – To nie będzie miało żadnego znaczenia. Dzisiaj przeszłość prezydenta, to co było kłopotem Bronisława Komorowskiego, który odpowiadał za rządy Tuska i Kopacz, są problemem dla prezydenta Dudy. Andrzej Duda sprzeda to jako swój atut. Powie: jeśli wybierzecie Kidawę-Błońską, to ona będzie hamulcowym dobrych, socjalnych projektów PiS. A jeśli postawicie na mnie, to będę współpracował z rządem ku chwale narodu. Pokaże alternatywę: kłótnia albo kooperacja. – To będzie słaby argument, który na nikim nie zrobi większego wrażenia. Poza tym będzie można go bardzo łatwo odbić, bo kiedy Andrzej Duda startował na prezydenta, to mówił, że potrzebna jest równowaga i prezydent z innego obozu politycznego. A jak Duda powie: „Wybierzecie ich, to zabiorą wam 500 plus”? – Przyznaję, to nadal ważny argument, ale on nie przebije granicy czterdziestu paru procent. Mimo że frekwencja w wyborach prezydenckich jest zawsze największa, to tym razem nie spodziewam się znacznej różnicy w stosunku do wyborów parlamentarnych, bo już w nich była bardzo wysoka: 61,74 proc. A więc rozmawiamy mniej więcej o tej samej grupie wyborców, w której prezydent jest faworytem, ale jedynie z 43 proc poparcia. Żeby wygrać, potrzebuje 7 punktów procentowych więcej. Czyli w pierwszej turze nie wygra? – Nie ma takiej możliwości. Tym bardziej, jeśli Konfederacja wystawi swojego kandydata. Opozycja idzie do wyborów rozdrobiona... – I bardzo dobrze! Dlaczego? – Na początku powinno być kilku kandydatów, którzy mobilizują swoje środowiska, tak, by utrzymać poparcie z wyborów parlamentarnych. To oznacza, że kandydat Koalicji Obywatelskiej ma największe szanse na to, żeby znaleźć się w drugiej turze i powalczyć o głosy kandydatów opozycji. Małgorzata Kidawa-Błońska ma ogromne szanse na zwycięstwo, bo jest w odpowiednim wieku, jest kompetentna i ma dobre korzenie rodzinne, które można pokazywać bez strachu. Z jednej strony endek Władysław Grabski, pradziadek premier, z drugiej socjalista Stanisław Wojciechowski, pradziadek prezydent. Nie ma dziadka w Wehrmachcie. – Co jak wiemy, nie jest bez znaczenia. Może w 2005 roku to rozstrzygnęło wybory. – Poza tym, jej płeć dzisiaj jest atutem. To czas kobiet. Mieliśmy już kobiety premierów, ale myślę, że Polska dojrzała do kompetentnej kobiety prezydenta. A jak zaplanować trasę spotkań z ludźmi? I na jakiego typu spotkania postawić? Do dzisiaj wszyscy pamiętają piosenkę Pańskiej kampanii „Ole Olek!”. – Miałem świetny sztab. Zaczęliśmy przygotowania jakieś dziewięć miesięcy przed wyborami. Wszystko mieliśmy zaplanowane. Część przypadkowych spotkań z ludźmi na ulicy i bazarkach, część ze środowiskami, których głosy chcieliśmy pozyskać. Kampania musi mieć dobre hasło. Ciągle jestem dumny z mojego, sam wymyśliłem „Wybierzmy przyszłość”. No i przyznaję, że kampania musi też mieć dobrą piosenkę. Małgorzata Kidawa-Błońska stawia na spokój, opanowanie i jedność narodową. To dobre przesłania na te czasy? – Myślę, że w czasach tak silnej polaryzacji Polacy mogą chcieć prezydenta, który wyznaje takie wartości. To jednak nie zadziałało w wyborach parlamentarnych. – Biorąc pod uwagę stan, w jakim była Platforma Obywatelska, to i tak uważam, że uzyskała dobry wynik (27,40 proc.). Do pozytywnego rozstrzygnięcia wyborów prezydenckich potrzebna będzie maszyna, która stoi za kandydatem. PiS jest świetnie naoliwioną maszyną. A PO od 2015 roku przeżywa kryzys; nie ma energii ani wiary w zwycięstwo, struktury nie pracują. Wymiana lidera może da nowy impuls, ale partia musi zrozumieć, że jeśli kandydatka ma wygrać, to wszyscy muszą stanąć na głowie i zrobić nie dobrą, ale fantastyczną kampanię. Kidawa-Błońska musi tak prowadzić kampanię w pierwszej turze, by nie zrazić do siebie wyborców pozostałych kandydatów opozycji. Bo przegrani kandydaci w pierwszej turze albo zaapelują o głosowanie na nią, albo nic nie powiedzą. Mogą też zaapelować, a ich elektorat i tak nie posłucha albo zostanie w domu. – Dlatego chodzi o to, żeby nie konfliktować się z wyborcami pozostałych kandydatów opozycji. Wtedy media będą mówiły, że Kidawa-Błońska jest nijaka, bo będzie musiała uważać na wszystkie skrzydła. – Po prostu musi skupić atak na urzędującym prezydencie. Tym bardziej, że on w niczym nas nie zaskoczy, bo będzie się bał wprowadzić zamęt do swojego skonsolidowanego elektoratu. Będzie powtarzał to, co słyszmy od pięciu lat o sądach, Kościele, rodzinie. Trzeba pokazać błędy i manipulacje prezydenta. Przypomnieć, jak pozwolił ministrowi Macierewiczowi prowadzić bezmyślną politykę w armii, wyrzucić wielu doświadczonych generałów. Pozycja Polski na świecie, a przede wszystkim w UE osłabła. Relacje ze wschodnimi sąsiadami są bardzo złe. Rosja wciąż nie zwróciła wraku tupolewa. Pierwsza tura wyborów prezydenckich odbędzie się miesiąc po 10. rocznicy katastrofy smoleńskiej. To pomoże Dudzie? – Nie sądzę. To pułapka dla PiS–u. Wciąż czekam na raport komisji Macierewicza. Gdzie on jest? Naprawdę pan myśli, że on się w końcu ukaże? – Jeśli się nie ukaże, to tym bardziej trzeba przypomnieć tę obietnicę PiS–u. Chcieli nam udowodnić, że to był spisek i zamach, i co? Po 10 latach nie znaleźli żadnych dowodów? Czyli byliśmy manipulowani i oszukiwani? I odbywało się to przy pełnej aprobacie ze strony głowy państwa. Prezesa PSL–u, WładysławKosiniak-Kamysz jest dobrze oceniany na opozycji. Słusznie? – To bardzo dobry polityk, mam dla niego bardzo dużo szacunku, ale on lideruje ruchowi, który w wyborach uzyskał 8 proc. głosów. Gdyby Kosiniak-Kamysz został wspólnym kandydatem PSL i PO, całkowicie zmieniłoby to jego sytuację. Pamiętajmy jednak, że lider Ludowców ma dopiero 38 lat, więc potwierdzenie jego wyniku z wyborów sejmowych bardzo umocni jego pozycję w polskiej polityce. Może Polacy powinni postawić na naszego Zełenskiego? Szymon Hołownia ogłosił start w wyborach. – Sukces takich outsiderów jak Wołodymyr Zełenski, czy Emmanuel Macron jest możliwy tylko w sytuacji, kiedy wszystkie, główne partie polityczne przeżywają kryzys, a to nie jest przypadek Polski. U nas przynajmniej jedna partia, i pan wie o kim mówię, nie znajduje się w kryzysie.",,
„Za to Andrzej Duda powinien stanąć przed Trybunałem Stanu”. Po co nam prezydent?,"Każda partia ma tendencję do poszerzania obszaru władzy i zawłaszczania państwa. I właśnie tutaj powinien wkraczać prezydent. Jeśli widzi niebezpieczne zjawiska w obozie rządzącym to działa - mówi Newsweekowi prof. Tomasz Nałęcz, historyk, politolog, były doradca prezydenta Bronisława Komorowskiego.","Profesor Tomasz Nałęcz: Nie ma kraju, który nie miałby głowy państwa, w systemie republikańskim nazywana jest ona prezydentem, w systemie monarchicznym królem, księciem, cesarzem, ale jakby się nie nazywała jest nieodzowna. Uosabia samo istnienie państwa, reprezentuje państwo na zewnątrz, ma określone kompetencje, przesądza o ciągłości urzędów państwowych. Istota pytania polega na pytaniu o kompetencje głowy państwa. Nie ukrywam, że jestem zwolennikiem tego systemu, który w Polsce funkcjonuje. Tak jak w każdym innym państwie model ustrojowy jest efektem marzeń obywateli o idealnym ustroju i pewnych doświadczeń historycznych i oczywiście historycznych uwarunkowań.Kiedy kształtował się polski system konstytucyjny, czyli w pierwszej dekadzie funkcjonowania suwerennej Polski zwanej w Konstytucji III Rzeczpospolitą były propozycje aby wprowadzić w Polsce pełen system parlamentarno-gabinetowego, czyli mówiąc najprościej władza ustawodawcza idzie w ręce dwuizbowego parlamentu a cała władza wykonawcza w ręce silnego rządu z silnym kanclerzem na czele.                                     Panie profesorze ja bym powiedziała, że broń atomowa to jest możliwość rozwiązania Sejmu. - Tę możliwość prezydent ma w bardzo konkretnych przypadkach i tylko dwóch. W przypadku nieuchwalenia przez Sejmu budżetu i w przypadku niepowołania rządu w trzech krokach konstytucyjnych - to bym nazwała bronią atomową. - To jest tylko gruba Berta. Obydwa te przypadki stawiają prezydenta w roli arbitra, bo obydwa grożą zawaleniem się państwa. Państwo bez budżetu i państwo bez rządu po prostu nie działa. Dlatego to nie jest broń atomowa, bo obie te sytuacje to jest reakcja prezydenta na kryzys a przed wetem nie można się obronić. Trybunał Konstytucyjny to też jest gruba Berta, bo jeśli obawy prezydenta okażą się nieuzasadnione to po rozstrzygnięciu Trybunału prawo wejdzie w życie. Inicjatywa ustawodawcza to jest takie polowe działo. Takie samo uprawnienie ma grupa 15 posłów, więc co to za siła, która równa się sile piętnastu posłów. Panie profesorze nie mówiliśmy o dwóch prezydenckich prerogatywach, które zazwyczaj są wymieniane jako pierwsze kiedy mówi się o roli prezydenta. Zwierzchnictwo nad siłami zbrojnymi i wspólne z rządem prowadzenie polityki zagranicznej. - To są bardzo istotne obszary działania prezydenta, ale są to obszary podzielonego władztwa. Biada państwu jeśli w tych sprawach prezydent będzie próbował realizować inną politykę niż większość rządząca. Na taki spór ani państwo ani Konstytucja nie są przygotowane. Autorzy Konstytucji bardzo serio potraktowali konstytucyjne zobowiązanie do współpracy najwyższych urzędów. Konstytucja została napisana z założeniem, że najwyższe urzędy w imię dobra państwa będą ze sobą współpracowały. Nie da się napisać Konstytucji, która przewiduje, że wszystkie najwyższe urzędy będą sobie robiły na złość. Przecież widzieliśmy co się działo przy konfliktach prezydenta Kaczyńskiego z większością PO-PSL. Nasz system konstytucyjny był dość bezradny, chociaż próbowano to rozstrzygnąć ten spór na przykład przez wyroki Trybunału Konstytucyjnego. Mówiąc o broni atomowej mówiłem o sytuacjach, w których prezydent może oddziaływać na obóz rządzący i korygować jego działania. Tutaj gdyby próbował taką broń wykorzystać i stawiać na swoim to straci na tym i prezydent i państwo. Niczego nie skoryguje tylko wepchnie państwo w jeszcze większe turbulencje. Czasami prezydent nie ma wyjścia. Tak był na przykład w konflikcie Andrzeja Dudy z Antonim Macierewiczem. Nie jestem entuzjastą prezydentury Andrzeja Dudy, ale uważam, że w pewnym momencie po prostu sięgnął po dostępną mu broń - zaczął odmawiać nominacji generalskich. Było to zrozumiałe, bo był lekceważony przez ministra obrony narodowej i to jest gorszące i trzeba się przed tym bronić. Tyle tylko, że oberwali niczemu niewinni oficerowie, których pozbawiono należnego im awansu. Pan pamięta jak wyglądały prace nad Konstytucją, czy patrząc na to co dzieje się z nią teraz nie ma pan wrażenia, że ona po prostu została źle napisana? Że pozwala na zbyt daleko idące interpretacje, że po prostu jest za mało precyzyjna? - Nie mam najmniejszej wątpliwości jako historyk i politolog, że nie da się napisać konstytucji, która by się broniła przed ludźmi złej woli, którzy będą chcieli ją złamać. Bardzo prosty przykład. Wydawałoby się, że jest oczywisty przepis konstytucji, który mówi, że orzeczenia Trybunału są ostateczne i zostają niezwłocznie opublikowane w dzienniku urzędowym. I co? I mamy sytuację, w której jest orzeczenie Trybunału a pani premier Szydło, która powinna po prostu to orzeczenie wydrukować, a ona twierdzi, że to nie jest wyrok tylko opinia sędziów i ja tego nie opublikuję. Zresztą moim zdaniem za to prędzej czy później pani premier Szydło trafi przed Trybunał Stanu, bo tutaj norma konstytucyjna jest jasna. Ale jeśliby nawet to zachowanie ktoś przewidział i zapisał, że decyzję o publikacji orzeczenie podejmuje prezes Trybunału to przecież natychmiast albo pani premier Szydło, albo pan minister Ziobro, albo jego prokuratorzy oskarżyliby prezesa Rzeplińskiego o złamanie prawa i opublikowanie prywatnej opinii sędziów w dzienniku urzędowym. Czytaj też: 13 artykułów Konstytucji, które złamali PiS i Andrzej Duda Mogłoby tak być. - Jak mamy do czynienia ze złą wolą to nic się nie da zrobić. Drugi taki przykład to bardzo precyzyjny przepis konstytucji mówiący o odebraniu przez prezydenta przysięgi od wybranych sędziów Trybunału Konstytucyjnego. Za to z kolei Andrzej Duda powinien stanąć przed Trybunałem Stanu. Nie jest uprawnieniem prezydenta rozstrzygać kogo Sejm wybrał prawidłowo a kogo nie. To zrobił Trybunał Konstytucyjny uznając, że trzech sędziów zostało wybranych zgodnie z prawem. Zresztą prezydent jest w tym dość niekonsekwentny. Gdyby uznać, że w 2015 roku mógł nie przyjąć ślubowania od trzech sędziów to nie ma uzasadnienia argumentacja jego prawników, że musiał przyjąć ślubowanie od pana Piotrowicza i pani Pawłowicz bo nie miał ruchu. Może zmienił zdanie przez 5 lat. Panie profesorze czy można porównać prezydenturę w III i w II Rzeczpospolitej? - To jest zupełnie inny urząd. Wyposażając prezydenta w prawdziwe uprawnienia, dając mu autentyczną władzę w państwie, autorzy naszej konstytucji, mieli w tyle głowy przestrogę z konstytucji marcowej. Wtedy prezydenta odarto z kompetencji. Praktycznie pozbawiono go liczących się narzędzi oddziaływania na sprawy państwowe. Konstytucję marcową, chociaż przyjął ją jednomyślnie cały sejm nawet bez głosowania, napisała większość prawicowo-centrowa z dominującym udziałem Narodowej Demokracji. Endecja nienawidziła Piłsudskiego uważając go za największe nieszczęście jakie mogło spotkać odrodzoną Polskę a jednocześnie zdawała sobie sprawę, że nie może zapobiec wyborowi Piłsudskiego na prezydenta. W związku z tym co zrobiła? To co zdarza się w Polsce zbyt często - napisała prawo pod konkretną osobę, a nie pod potrzeby państwa. Zresztą zrobiła to wbrew swoim poglądom, bo polska prawica, endecja była polską prawicą, zawsze była zwolennikiem silnej prezydentury i to endecy mieli zapisane w swoich dokumentach, ale ponieważ było widmo prezydenta Piłsudskiego to mając świadomość, że nie da się go pozbawić prezydentury pozbawiono prezydenturę jakichkolwiek kompetencji. Skończyło się dla państwa fatalnie. Piłsudski zrezygnował z kandydowania a słaba prezydentura została. Było jednak szczęściem w nieszczęściu, że na wysokości zadania stanęli prezydenci. Mówię o trwającej kilka dni prezydenturze Narutowicza, ale przede wszystkim o niedocenianym przez naszą historię prezydencie Wojciechowskim. Prezydent Wojciechowski mimo swoich bardzo słabych kompetencji swoim autorytetem, swoją gotowością do służeniu państwu a nie żadnym stronnictwom politycznym, zapewnił sobie autorytet i wpływał na najważniejsze sprawy państwa. Nie byłoby reformy Grabskiego, gdyby w tym rozchwianym Sejmie z tak wielką mocą Grabskiego nie wsparł prezydent Wojciechowski. Zamach majowy poszedłby Piłsudskiemu jak z płatka, gdyby Wojciechowski mu się nie przeciwstawił. To jest piękny przykład jak powinien funkcjonować prezydent. Piłsudski chciał obalić rząd zdominowany przez endecję, rząd Witosa i popełnił fatalny błąd w założeniu. Uznał, że skoro jest zaprzyjaźniony z Wojciechowskim, skoro Wojciechowski jak on uważa endecję za nieszczęście a jej rządy za zło dla Polski, to jeśli on zbuntuje część wojska i pójdzie na Warszawę to prezydent stanie po jego stronie. Pewnie Stanisław Wojciechowski stanąłby po stronie Piłsudskiego, ale to był prezydent Wojciechowski i prezydent Wojciechowski nie mógł stanąć po tej stronie, bo jego powinnością było bronić Konstytucji i legalnych władz Rzeczpospolitej. W świetle prawa Piłsudski był buntownikiem. Broniąc konstytucji, broniąc prawa, broniąc racji Wojciechowski na bok odłożył przyjaźnie osobiste, na bok odłożył sympatie i antypatie polityczne, zrobił to co mu nakazywała konstytucja. Potem mieliśmy już prezydenturę atrapową Mościckiego. Konstytucja była tylko parawanem przesłaniającym autorytarne rządy marszałka Piłsudskiego. Ignacy Mościcki chyba z autentycznego przekonania uważał, że to co może najlepszego zrobić dla Polski to wspierać marszałka i firmował swoim nazwiskiem wszystkie niekonstytucyjne zachowania Piłsudskiego. Porównania same się właściwie narzucają. - O nie. Unikałbym tych analogii. Ani prezes nie jest marszałkiem, ani prezydent Duda Ignacym Mościckim. To po prostu jest przestroga. Jak nisko można upaść i jak złą przysługę można zrobić państwu zawierzając tylko jednemu obozowi politycznemu.",,
Wojna dyplomatyczna na Twitterze trwa. Rosyjskie MSZ atakuje amerykańskie firmy,"Najpierw Władymir Putin oskarżył Polskę o współpracę z hitlerowskimi Niemcami, a teraz rosyjskie Ministerstwo Spraw Zagranicznych pisze, że w rozpętaniu wojny pomogły Hitlerowi amerykańskie firmy, takie jak General Electric, General Motors i Ford.","Zaczęło się od słów Władimira Putina o rzekomej współpracy Polaków z hitlerowskimi Niemcami, na które zareagowała na Twitterze ambasador USA w Polsce Georgette Mosbacher. Za obronę Polski została skrytykowana przez szefa komisji spraw zagranicznych Leonida Słuckiego i przewodniczącego Dumy Wiaczesława Wołodina, zaś Rosyjskie Ministerstwo Spraw Zagranicznych opublikowało kilka postów na Twitterze, w których wytyka jej niekompetencję i brak wiedzy.",,
"Ameryka zostaje w tyle, ale i tak wygrywa. Jak to możliwe?",USA pozostają w tyle za Chinami we wdrażaniu nowej przełomowej technologii w dziedzinie telefonii komórkowej. Ale nie ma to większego znaczenia.,"Kiedy pod koniec marca operator telefonii komórkowej China Unicom pokazał transmisję z międzynarodowego maratonu w Chongqing w technologii 360 stopni 3D, widzowie mieli wrażenie, że znajdują się w samym środku trzydziestotysięcznego tłumu biegaczy. Obraz był czterokrotnie ostrzejszy od najwyższej rozdzielczości Netflixa. Szybkość przepływu danych – miliardy bitów na sekundę – dwudziestokrotnie większa od możliwej do uzyskania przez obecne sieci telefonii komórkowej korzystające z technologii 4G. China Unicom zademonstrował technologię 5G, kolejny wielki skok naprzód w dziedzinie sieci telefonii komórkowej, opracowaną przez Huawei, chińskiego giganta telekomunikacyjnego, którego kocha nienawidzić prezydent Donald Trump.",,
30 mld zł na energetykę węglową. Polski rząd wspiera trucicieli powietrza,Od 2013 do 2018 roku Polska dopłaciła 30 mld zł do energetyki węglowej. Za pieniądze włożone w węgiel można by postawić w Polsce elektrownię jądrową albo dwie farmy wiatrowe na Bałtyku.,Mówi o tym najnowszy raport „Subsydia: Motor czy hamulec polskiej transformacji energetycznej?” przygotowany przez ClientEarth Prawnicy dla Ziemi i WiseEuropa.,,
Natalia Oreiro gwiazdą Sylwestra Marzeń TVP. Ale część prawicy jest niezadowolona,"Czy Jacek Kurski wiedział, że na Sylwestra Marzeń w Zakopanem zaprosił gwiazdę promującą małżeństwa homoseksualne? - pytają prawicowe media.","Gwiazdą Sylwestra Marzeń organizowanego przez TVP w Zakopanem będzie pochodząca z Urugwaju aktorka i piosenkarka Natalia Oreiro. W Polsce znana dzięki głównej roli w, swego czasu bardzo popularnym, serialu „Zbuntowany Anioł” i wykonania serialowej piosenki „Cambio Dolor”. Od polskiej premiery w Polsacie mijają właśnie dwie dekady.",,
"Wiecznie żywy Putin? Rosją rządzi od dwóch dekad, a jego końca nie widać. Czy rzeczywiście?","Serca Rosjan zyskał wigorem i nieskrywaną siłą i skłonnością do działania za pomocą przemocy. W dwie dekady nie odbudował ZSRR, za to do perfekcji opanował sztukę propagandy i otaczania się oligarchami. Ostatnio sonduje zmianę konstytucji, tak by zachować władzę na dłużej.","Równo dwadzieścia lat temu w sylwestrową noc Borys Jelcyn stanął przed kamerami i wywołał noworoczny szok na cały świecie. Podał się do dymisji. Mówiąc: odchodzę w odstawkę, przekazał ster władzy młodemu premierowi, Władimirowi Putinowi. Najpierw Putin rządził jako pełniący obowiązki prezydenta. Potem, od maja 2000 r., już jako prezydent. I z małą przerwą na prezydenturę Dmitrija Miedwiediewa (sam został wtedy premierem), rządzi od dwóch dekad. Kiedy obejmował władzę w 1999 r. Rosja była w chaosie. Gospodarka powalona przez kryzys finansowy, władza na Kremlu szarpana przez oligarchiczne koterie, armia w stanie rozkładu. Jeszcze jako premier Putin rzucił słabe państwo na kolejną ekspedycję wojenną do Czeczenii. Wtedy wydawało się, że będzie on tylko epizodem, kolejnym figurantem, który chwilowo wypłynął na fali intryg oligarchów i kremlowskich koterii. Putin miał jednak inne plany. Napędzała go chęć rewanżu za upadek ZSRR (kilka lat później rozpad sowieckiego imperium nazwał największą katastrofą geopolityczną XX wieku).",,
Mosbacher stanęła w obronie Polski. Ambasada Rosji odpowiada: „Na historii znasz się lepiej niż na dyplomacji?”,"Władymir Putin oskarżając Polskę o współpracę z III Rzeszą, wywołał konflikt dyplomatyczny, w który zaangażowali się ambasadorzy USA i Niemiec w Warszawie.","„Drogi prezydencie Putin - Hitler i Stalin zmówili się, by rozpocząć II wojnę światową. To jest fakt. Polska była ofiarą tego okropnego konfliktu” - napisała na Twitterze w obronie naszego kraju ambasador USA w Polsce Georgette Mosbacher, odpowiadając na słowa Władimira Putina, jakoby Polska kolaborowała z hitlerowskimi Niemcami.",,
"OPINIA
Putin wypowiada nam wojnę informacyjną w najgorszym momencie","W ostatnich latach stosunki polsko-rosyjskie są najgorsze od czasu rozpadu ZSRR. Wypowiedzi Putina, oskarżające II RP o kolaborację z Hitlerem, antysemityzm, a wręcz o wywołanie II wojny światowej, wyznaczają jednak nowe dno w relacji Warszawy i Moskwy. Wiele wskazuje na to, że Putin za jednym zamachem realizuje dwa cele.","Nie mam się co łudzić, że słowa Putina były przypadkowe. Prezydent Rosji to zbyt wytrawny polityk, by posługiwać się sformułowaniami mogącymi wywołać kryzys dyplomatyczny w relacji z sąsiadem z bezmyślności.",,
„Nie możemy zostać w tej sprawie sami. Oświadczenie ambasador USA nie wystarczy”. Bartłomiej Sienkiewicz o słowach Putina,"Podstawowym zadaniem rządu, ale także opozycji swoimi kanałami, jest praca nad przeniesieniem tego problemu z relacji polsko-rosyjskich na relacje rosyjsko-międzynarodowe. Linia frontu nie może przebiegać między Warszawą a Moskwą – mówi w rozmowie z „Newsweekiem” Bartłomiej Sienkiewicz, założyciel Ośrodka Studiów Wschodnich.","Rosyjski prezydent wypowiadał się na temat II wojny światowej na spotkaniu z przywódcami Eurazjatyckiej Unii Gospodarczej w Petersburgu. Odczytywał tam dokumenty dotyczące wydarzeń z lat 1938-1939. Putin odczytywał m.in. dokumenty mające świadczyć o kontaktach przedstawicieli ówczesnych władz polskich z przedstawicielami III Rzeszy. Oznajmił, że ludzie, którzy prowadzili takie rozmowy, „wystawili swój naród, naród polski, pod (uderzenie) niemieckiej machiny wojennej” i „przyczynili się do tego, że rozpoczęła się II wojna światowa”.",,
"„Łatwiej grać niż żyć”. Jaka jest Krystyna Janda, gdy opada kurtyna?","Od jakiegoś czasu życie mnie męczy. Boję się go. Jak muszę coś załatwić, czuję się bezradna jak dziecko. Wchodzę do teatru i jest raj – mówi Krystyna Janda.","Co ja bym robiła bez grania i prowadzenia Polonii i Och-Teatru? – mówi. – Ile można czytać, leżeć na słońcu i zwiedzać? Nudzi i męczy mnie inne życie, bez pracy i teatru. Najbardziej lubię próby, reżyserowanie, a granie jest dla mnie czymś najbardziej naturalnym, jak bezpieczne życie.",,
"Będę wiedział, kiedy się mylę","Swoim pisaniem staram się przezwyciężyć lęk i poczucie straty – wybitny pisarz Dawid Grosman o Izraelu jako fortecy, Brunonie Schulzu i o tym, jak zostać liberałem.","Bibi i Bruno. Tych dwóch mężczyzn zaczyna i kończy moją rozmowę z Dawidem Grosmanem. Jeden jest jego literackim mistrzem. Drugi – politykiem, który kiedyś prosił go o radę, nie skorzystał z niej i teraz zmierza na dno.",,
„Bardzo boli nazywanie mnie cynikiem lub oportunistą”,"Przeszedłem ewolucję, do której każdy ma prawo – mówi Michał Kamiński, wicemarszałek Senatu.","Po raz pierwszy w życiu czuję taką odpowiedzialność, bo nie chcę zawieść wyborców – przekonuje Michał Kamiński. Gabinet wicemarszałka Senatu zajął po Adamie Bielanie, wieloletnim przyjacielu. Twierdzi, że to przypadek, ale docenia, że poprzednik zadbał o gustowne meble.",,
Carole strzela z biodra,"Po referendum w sprawie brexitu odkryła, że wprowadzające w błąd reklamy na Facebooku mają wpływ na to, jak głosujemy. Że można manipulować wyborcami w sieci. Tak zaczęła się jej wojna z gigantami z Doliny Krzemowej.","Wrogowie mówią, że ma obsesję. Że za bardzo pyskuje na Twitterze, a w dyskusji wali na odlew. Że potrafi publicznie zrugać dostojne BBC, jeśli prowadzący nie reaguje na bełkot rozmówcy. Że jej natrętne wołanie o sprawiedliwość przyprawia o mdłości. To nie dziennikarstwo, mówią, tylko natrętny aktywizm i teorie spiskowe. Carole Cadwalladr frustruje lobbystów, polityków, rekiny biznesu, dziennikarzy mainstreamu, populistów z Europy i gigantów z amerykańskiej Doliny Krzemowej.",,
Najbezpieczniejsze miasto świata,"Zacząłem walczyć z mafią, bo jestem Sycylijczykiem. Występowałem przeciwko biskupom zachowującym się jak mafiosi, bo jestem katolikiem – mówi Leoluca Orlando, burmistrz Palermo.",Tatusiu! Co robisz we wtorek?,,
Jego wysokość tygrys,"Pathdev skradła mi serce – jak pierwsza miłość. Audiencja u Collarwali trwała pięć minut, za to królowa wyszła właśnie z kąpieli.","U podnóża buddyjskiego klasztoru Lamayuru spotkałem Hindusa, który próbował uchwycić czerwone smugi zachodzącego słońca odbijające się od białych murów. Faceci z obiektywami, którzy natrafiają na siebie gdzieś w szerokim świecie, z reguły zamieniają parę słów. Ale pogawędka z kimś, kto przedstawił się jako Himanshu Badge, skończyła się czymś więcej – wyprawą do rezerwatu Pench w stanie Madhya Pradesh. – Wpadnij do mnie, pojedziemy na tygrysy – powiedział w tamto wrześniowe popołudnie Himanshu, przewodnik i tropiciel zwierząt.",,
"Kulturalne hity 2020. Oto wydarzenia, na które czekamy","To z pewnością będzie ciekawy rok. Oto nasz mocno subiektywny wybór najciekawszych, najbardziej wyczekiwanych wydarzeń kulturalnych nadchodzącego roku.","Najnowsza ekranizacja powieści Louisy May Alcott o perypetiach czwórki sióstr w czasie wojny secesyjnej to z pewnością „najczulszy” film Grety Gerwig („Frances Ha”, „Lady Bird”). Do niedawna estetyka, której Gerwig tu używa, niesprawiedliwie nazywana była kinem babskim, łzawym. Na szczęście Olga Tokarczuk znalazła na to właściwe określenie. Premiera 31 stycznia.",,
„Trzeba wsadzić nogę między drzwi”. Dlaczego twórca idei IV RP wspiera Szymona Hołownię?,"- Od kilku lat piszę w swoich tekstach, że potrzebny jest nowy język w polityce. Język Hołowni jest zupełnie nowy i mam nadzieję, że nie nauczy się starego - mówi prof. Rafał Matyja, historyk, politolog, twórca idei IV RP, dodając, że od 2015 roku głosuje na lewicę, ale czuje się zawiedziony Robertem Biedroniem.","RAFAŁ MATYJA: Gdybym przejmował się sondażami, w ogóle nie komentowałbym polityki. Kukiz na starcie miał 3 procenty, a dostał 20 proc. Uważam, że Duda, prezydent bardzo stronniczy i partyjny, jest do pokonania, bo elektorat PiS to nie jest beton. Ludzie mówią: „ten Duda nam się w sumie podoba”, ale tak samo mówili o Komorowskim. Jeżeli PiS nie zdobyło – mimo gigantycznej mobilizacji środków publicznych i propagandy TVP – pięćdziesięciu paru procent w wyborach parlamentarnych, tylko 43 proc., to wygranej w wyborach prezydenckich nie mają w kieszeni.",,
"Havel na Hrad! „Było w tym coś z bajki, w którą wszyscy chcieliśmy uwierzyć”","Václav Havel, zakazany pisarz i dysydent, który jeszcze w maju 1989 roku odsiadywał swój ostatni wyrok więzienia, w listopadzie stanął na czele rewolucji i 29 grudnia 1989 roku został prezydentem Czechosłowacji. Było w tym coś z bajki, w którą wszyscy chcieliśmy uwierzyć.","Gdy pierwszy raz pojechałem do Pragi wiosną 1990 roku już na placu Wacława natknąłem się na pijanego rodaka, który na cały głos darł się po polsku: „Gdzie jest Havel? Kurwa, chcę rozmawiać z Havlem!”. Nikt nie zwracał na niego uwagi, bo w końcu jak rewolucja to rewolucja, skończyły się czasy zakazów. A poza tym, kto by nie chciał porozmawiać z Havlem? Przy stacji metra długowłosi kolesie grali rocka, jakaś para na oczach przechodniów zwijała się na skwerze w miłosnych uściskach. Praga była rajem. Zacząłem się uczyć czeskiego. O Havlu i aksamitnej rewolucji można pisać tak, jak w podręcznikach historii. Wszystko wtedy wydaje się proste, tylko zieje nudą. Ot, posypał się jeden z ostatnich reżimów komunistycznych w Europie Wschodniej i władzę przejęli dzielni dysydenci. Jak to ujął z niewielką przesadą historyk Timothy Garton Ash: na to, co Polakom zabrało dziesięć lat, Węgrom dziesięć miesięcy, a Niemcom z NRD dziesięć tygodni, w Czechach wystarczyło dziesięć dni. Václav Havel, zakazany pisarz i dysydent, który jeszcze w maju 1989 roku odsiadywał swój ostatni wyrok więzienia, w listopadzie stanął na czele rewolucji i 29 grudnia 1989 roku został prezydentem Czechosłowacji. Było w tym coś z bajki, w którą wszyscy chcieliśmy uwierzyć. Ta wersja wydarzeń nie uwzględnia faktu o kluczowym znaczeniu. Aksamitna rewolucja była dziełem ludzi młodych. A Havel był ich kandydatem. Nie miał za sobą żadnej partii, wszyscy znaczący opozycjoniści zmieścili się w praskim teatrze w niedzielę 19 listopada, dwa dni po tym, jak milicja pobiła kilkuset uczestników legalnej demonstracji studenckiej, którzy chcieli przemaszerować na miejsce samospalenia Jana Palacha na placu Wacława. Już od stycznia 1989 roku Pragą wstrząsały protesty urządzane w dwudziestą rocznicę męczeńskiej śmierci studenta, który chciał wstrząsnąć sumieniami rodaków pogodzonych z sowiecką okupacją Czech. Palach podpalił się, jak mnisi buddyjscy, protestujący przeciw wojnie w Wietnamie. Pobici studenci byli dziećmi jego rówieśników, a nierzadko kolegów z uczelni i znajomych. Niesławny masakr, czyli masakra studentów w Alei Narodowej w centrum Pragi wieczorem 17 listopada, to był ostatni podryg powszechnie znienawidzonej władzy ciemniaków, karierowiczów i moskiewskich kolaborantów. W poniedziałek 20 listopada zastrajkowały uczelnie i teatry; to „zgniła inteligencja” wreszcie powiedziała dość samozwańczej władzy ludowej. Na plac Wacława wyszło sto tysięcy ludzi, a nazajutrz - już dwieście tysięcy. Wielu przyjechało z prowincji. To oni ponieśli zarzewie rewolucji do Brna, Ostrawy czy Ołomuńca. Havel przemówił do nich po raz pierwszy 21 listopada z balkonu wydawnictwa Melantrich. Wystąpił jako przedstawiciel założonego dwa dni wcześniej w teatrze Laterna Magica Forum Obywatelskiego. Większość zebranych znała go tylko z audycji Radia Wolna Europa. Znacznie lepiej znany był występujący wraz z nim, starszy o jedno pokolenie Alexander Dubček, przywódca praskiej wiosny 1968 roku. A jednak w ciągu najbliższych dziesięciu dni to Havel stał się rzeczywistym przywódcą rewolucji. Komuniści mieli dość wojska i milicji, by utopić protesty we krwi, ale nie odważyli się sięgnąć po przemoc. Zdecydował o tym kontekst międzynarodowy. W Polsce rządził już pierwszy niekomunistyczny rząd, upadł mur berliński, a przywódca ZSRR Michaił Gorbaczow dał czechosłowackim towarzyszom do zrozumienia, że muszą radzić sobie sami – i że użycie siły nie wchodzi w grę. Kiedy czechosłowacki premier Ladislav Adamec wybrał się pilnie do Moskwy po instrukcje, zastał na Kremlu zamknięte drzwi. - Eto wasze dieło – usłyszał od doradców genseka (sekretarza generalnego KPZR). Wrócił więc jak niepyszny do Pragi i rad nierad zaprosił przedstawicieli Forum Obywatelskiego na rozmowy. Śmiertelnie chory prezydent Gustáv Husák, rządzący Czechosłowacją od ponad dwudziestu lat, od czasu sowieckiej inwazji z sierpnia 1968 roku, miał dość rozsądku, by nie pociągnąć za sobą kraju do grobu. Z górującego nad miastem gabinetu na Hradczanach (dość obskurnego zresztą, urządzonego bez gustu) zapowiedział, że ustąpi ze stanowiska, gdy tylko powstanie nowy rząd koalicyjny. W pierwszych dniach grudnia wypadki potoczyły się z szybkością lawiny. Tempo zmian nad Wełtawą rzeczywiście mogło przyprawić o zawrót głowy. Na czele nowego rządu, w którym zasiadło także kilku przedstawicieli opozycji, stanął 43-letni Marián Čalfa, rozgarnięty pragmatyk w typie Aleksandra Kwaśniewskiego. Čalfa był Słowakiem, podobnie jak prezydent Husák i Alexander Dubček, który w tamtym czasie wydawał się oczywistym kandydatem opozycji na prezydenta. W końcu to on był najbardziej znanym czechosłowackim politykiem, lewicowa prasa na Zachodzie wyrażała się nim w superlatywach, a Gorbaczow przyznał, że głastnost i pierestrojka są wzorowane na dubczekowskim programie „socjalizmu z ludzką twarzą” z 1968 roku. Szanse słowackiego polityka zdawały się tym większe, że następcę Husáka zgodnie z konstytucją miał wyłonić parlament, w którym zasiadali wyłącznie komuniści i przedstawiciele dwóch satelickich partii, ludowej i socjalistycznej. Wielu posłów znało Dubčeka osobiście jeszcze z dawnych czasów. A jednak gdy 10 grudnia prezydent zgodnie z obietnicą złożył urząd, Forum Obywatelskie nieoczekiwanie ogłosiło, że jego kandydatem jest Václav Havel. Dubčeka zgubiły jego największe atuty. Po pierwsze, był Słowakiem. Gdyby jesienią 1989 roku premierem wspólnego państwa był Czech, wówczas zgodnie z niepisaną zasadą parytetu Słowak zostałby prezydentem. Ale ta zasada działała w dwie strony: skoro Słowak Čalfa zastąpił Adamca na stanowisku premiera, następcą Husaka powinien był zostać Czech. Oczywiście Husák wiedział, że kolejny Słowak na szczytach władzy stanąłby Czechom w gardle jak niedogotowany knedlik. Mimo to poparł Čalfę, który błyskawicznie znalazł wspólny język z Havlem i przywódcami Forum Obywatelskiego. Husák bowiem wcale nie życzył sobie, by jego następcą został Dubček. Obydwaj znali się jak łyse konie, działali w komunistycznym podziemiu już podczas drugiej wojny światowej. Husák należał do kierownictwa partii, odegrał istotną rolę podczas antyniemieckiego powstania na Słowacji w 1944 roku. „Sasza” był wtedy szeregowym członkiem; wyróżniał się głównie doskonałą znajomością języka rosyjskiego, gdyż wychował się w ZSRR. Po wojnie Husák, oskarżony o odchylenie prawicowo-nacjonalistyczne, spędził dziesięć lat w więzieniu; był torturowany w śledztwie, lecz nie dał się złamać i ocalił skórę. W tym czasie Dubček zrobił zawrotną karierę, tuż po czterdziestce został szefem partii na Słowacji, a pięć lat później, w styczniu 1968 roku, za aprobatą przywódcą ZSRR Leonida Breżniewa, pierwszym sekretarzem Komunistycznej Partii Czechosłowacji. Dubček szybko narobił sobie wrogów, którzy doszli do wniosku, że jego gadanina o reformach to tylko pretekst, żeby pozbyć się starych towarzyszy. Nic sobie z tego nie robił, bo wierzył, że ma mocne plecy w Moskwie. Nie docenił ideologicznej czujności towarzyszy radzieckich. Na Kremlu mieli już dość problemów z młodym (wedle kremlowskich standardów) rumuńskim przywódcą Nicolae Ceaușescu, który wtedy bawił się w liberała, a jednocześnie skupiał całą władzę w swoich rękach (i uniezależniał od Moskwy). Pal licho Rumunię, ale Czechosłowacja była częścią zachodniej flanki ZSRR, położona między Węgrami, Polską i NRD. I nie było tam sowieckich wojsk, bo Czesi po wojnie urządzili sobie komunizm własnymi siłami, bez radzieckich bagnetów. Nie stanowiło to problemu, dopóki czescy komuniści byli nawet bardziej stalinowscy, niż Rosjanie. Ale gdy w 1968 roku zrobili się mądrzejsi od kury: znieśli cenzurę, otworzyli granice, zezwolili na swobodne zrzeszanie się, zapowiedzieli przywrócenie elementów wolnego rynku - Sowieci bez wahania zatkali czeski wyłom w murze. W sierpniu 1968 roku kilkaset tysięcy żołnierzy wojsk państw Układu Warszawskiego, w tym Ludowego Wojska Polskiego, przybyło do Czech z „bratnią pomocą”. Sowieccy komandosi uprowadzili czechosłowackich przywódców do Moskwy, gdzie towarzysze radzieccy zmusili ich do kapitulacji. Kilka miesięcy później złamanego Dubčeka zastąpił Husák, który przywrócił cenzurę, przeprowadził masowe czystki w partii i zamknął granice, bo - jak powiedział - „granica to nie deptak”. Pod jego rządami Czechosłowacja stała się, wedle określenia Havla, państwem post-totalitarnym, czyli połączeniem dyktatury i społeczeństwa konsumpcyjnego. Robotnikom żyło się lepiej, niż w Polsce Gierka, ale inteligenci mieli przerąbane. Nigdzie nie widać tego lepiej, niż na przykładzie losów Václava Havla. Urodzony w 1936 roku w zamożnej praskiej rodzinie, po przejęciu władzy przez komunistów w wieku dwunastu lat został uznany za wroga ludu i to piętno nosił przez następne pół wieku. Ukończył gimnazjum wieczorowe dla pracujących, zdał maturę, ale jego uniwersytetem były kawiarnie literackie i praskie teatrzyki. Pierwszą sztukę napisał w wojsku, dokąd trafił, gdy nie przyjęto go na studia, choć egzaminy zdał celująco. W Teatrze na Balustradzie, urządzonym w kamienicy nieopodal mostu Karola, przepracował kilkanaście lat, będąc po kolei pracownikiem fizycznym, statystą, kierownikiem literackim, a wreszcie autorem najpopularniejszych sztuk w repertuarze zespołu. W latach sześćdziesiątych był już znanym pisarzem, podróżował za granicę, kupił pierwszego mercedesa i dom na wsi, a nawet ukończył zaocznie studia dramaturgiczne. I może żyłby sobie spokojnie w coraz bardziej liberalizującej się Czechosłowacji, gdyby nie sowieckie czołgi. Po inwazji przez dwadzieścia lat nie mógł podjąć pracy w teatrze, ani jakiejkolwiek instytucji użytku publicznego (z wyjątkiem browaru, w którym toczył beczki). Jego nazwisko pojawiało się w oficjalnych mediach tylko przy okazji kolejny ataków partyjnej propagandy. A tych nie brakowało, bo szybko dał się poznać jako autor petycji w obronie bezprawnie uwięzionych. Jedna z takich akcji petycyjnych, podjęta w 1976 roku w związku z procesem muzyków rockowych, zakończyła się ogłoszeniem w styczniu następnego roku Karty 77. Sygnatariusze wywodzący się z różnych środowisk, od dawnych komunistów po księży katolickich, wezwali władze komunistyczne do przestrzegania konstytucji oraz praw człowieka i obywatela. Havel był jednym z głównych organizatorów akcji i za nią pierwszy raz trafił do więzienia. Spędził za kratami ogółem pięć lat. Ale nie był nigdy typowym antykomunistą, nie miał żadnego programu politycznego, nie założył podziemnej partii. Przez cały ten czas uważał się za zwykłego obywatela, który w imieniu swoim i innych upomina się o przestrzeganie przez władze obowiązującego prawa. Nie znaczy to, że nie miał poglądów politycznych; po prostu starał się łączyć we wspólnym proteście wobec dyktatury ludzi o nieraz bardzo rozbieżnych przekonaniach. Swoim poglądom dawał wyraz w esejach, publikowanych przez pisma na zachodzie i prasę podziemną w Czechach (i w Polsce). To właśnie jego pisarstwo przyniosło mu sławę i sprawiło, że stał się intelektualnym guru opozycji. Tym, co może najbardziej wyróżniało Havla pośród dysydentów było jego przeświadczenie, że system sowiecki nie jest jakąś azjatycką aberracją, tylko skrajną wersją cywilizacji zachodniej. I że jeśli komunizm wlecze połowę ludzkości na skraj przepaści, to kapitalizm ciągnie drugą połowę w ślepą uliczkę. Nazywał to „samoruchem” nowoczesnej cywilizacji technicznej, która prędzej czy później doprowadzi ludzkość do samozagłady w wyniku wojny jądrowej, bądź katastrofy klimatycznej. Sądził, że jedyną szansa na ocalenie gatunku ludzkiego jest globalne przebudzenie obywateli; że technokratów z ich pozorną wiedzą, politykierów i spec-idiotów z klapkami na oczach, powinni zastąpić etyczni politycy, wywodzący się nie z partii, tylko z ruchów obywatelskich; że nasz bezduszny świat potrzebuje rewolucji ducha. Aksamitna rewolucja była właśnie taką rewolucją. Komunizm był skończony i wreszcie pojawiła się szansa, by stworzyć coś nowego. Nikt nie myślał o restauracji kapitalizmu; sprzeciw wobec władzy komunistycznej był równie powszechny, jak oczekiwanie sprawiedliwego porządku, w którym obywatele będą mogli żyć godnie. Havel mógł uosobić tę nadzieję dzięki swojej drodze życiowej, pochodzeniu, przekonaniom i niewiarygodnej charyzmie. Najwięcej zwolenników miał wśród młodych opozycjonistów, którym szalenie imponował jego konsekwentny sprzeciw wobec władzy komunistycznej. Dla nich słowo socjalizm było synonimem obciachu. To właśnie oni, gdy tylko Husak oświadczył, że ustąpi ze stanowiska, postanowili zrobić wszystko, by nie dopuścić do wyboru Dubčeka. Widzieli w nim starego komucha, który ostatnie dwadzieścia lat spędził na emeryturze i dopiero za pięć dwunasta zaangażował się w działania opozycji. I bredził znów o socjalizmie z ludzką twarzą, jakby ktoś po tych wszystkich latach wyjął go w lodówki. Ne, to není možné. Każdy, tylko nie Dubček. Paradoksalnie, tak samo myśleli komuniści i Husák. Oni także nie cierpieli słowackiego ojca chrzestnego pierestrojki, choć z innych powodów. W tej sytuacji było jasne, że kandydatura Dubčeka nie przejdzie przez podwójne sito opozycji i władz. A więc kto, jeśli nie on? W ciągu najbliższych dziesięciu dni wszyscy zrozumieli, że Havel. Trzeba było tylko przekonać go do tego pomysłu. Havel zgodził się, pod warunkiem, że będzie prezydentem tylko na okres przejściowy, przez najbliższe pół roku. W czerwcu 1990 roku odbędą się wolne wybory i nowy parlament wybierze jego następcę. A w każdym razie tak powiedział Dubčekowi. Ten zaś nie miał innego wyjścia i się zgodził. To wtedy na murach w całych Czechach pojawiły się hasła „Havel na Hrad!”. „Havel na Wawel”, skandowaliśmy w Polsce, ale póki co, jeszcze przez cały najbliższy rok musieliśmy się zadowolić gen. Jaruzelskim (także pierwsze całkowicie wolne wybory parlamentarne odbyły się w Polsce dopiero w październiku 1991 roku). Wtedy, w grudniu 1989 roku kluczowy ruch należał do premiera Čalfy, nieco zapomnianego bohatera tamtych wydarzeń. Podjął się on prawdziwej mission impossible. Miał przekonać komunistycznych posłów, by zgodzili się przyznać Dubčekowi i jeszcze kilkunastu opozycjonistom mandaty poselskie. By wybrali Dubčeka przewodniczącym parlamentu. A następnie Havla na prezydenta. I to jeszcze przed końcem roku. I wiecie co? Tak się stało. Komuniści przegłosowali to wszystko. Jednomyślnie. Havel w lutym 1990 roku wprowadził się na Hradczany i pozostał tam do 2003 roku (od 1993 jako prezydent Republiki Czeskiej). To była cała epoka, której stał się symbolem. Czesi przeżyli spektakularną metamorfozę, wszystko robili najlepiej i najszybciej. Prywatyzacja, reprywatyzacja, lustracja, dekomunizacja. NATO i Unia Europejska. Praga - turystyczna stolica Europy Środkowej. Podczas błyskawicznej prywatyzacji wyrosły fortuny oligarchów. Dziś jeden z nich, z pochodzenia Słowak, jest premierem, a jego mniejszościowy rząd trzyma się u władzy dzięki poparciu posłów niezreformowanej partii komunistycznej. Ludzie na stutysięcznych demonstracjach w Pradze domagają się, by ustąpił ze stanowiska i znów wołają Havla. Kurwa, gdzie jest Havel?",,
"Zdrady, romanse, ekscesy. Członkowie brytyjskiej rodziny królewskiej to specjaliści od szokowania","Zdrady, romanse, erotyczne ekscesy wstrząsały brytyjskim tronem przez stulecia. Tyle, że dawniej nie było brukowców analizujących każdy pikantny szczegół i pogłoskę.","25 stycznia nowy arcybiskup Canterbury, Thomas Cranmer udzielił Henrykowi VIII ślubu z Anną Boleyn – rodzoną siostrą jego dawnej kochanki Marii. Król był wówczas mężem Katarzyny Aragońskiej, lecz związek unieważniono bez zgody papieża Juliusza II, który w konsekwencji ekskomunikował władcę. Ten zaś zerwał współpracę z Rzymem ogłaszając się głową kościoła anglikańskiego z prawem mianowania biskupów.",,
Anglia po Elżbiecie. Kto przejmie berło królowej?,"Czy miłościwie panująca nie tylko Wielkiej Brytanii, lecz również licznej, wstrząsanej kłótniami i skandalami rodzinie, Elżbieta II szykuje się do przekazania władzy?","Ostatnie wydarzenia na dworze mogłyby zawstydzić scenarzystów „The Crown” – serialu o żywocie leciwej władczyni. Wskutek niewiarygodnych zwrotów akcji, wstydliwych sekretów wiwisekcjonowanych przez tabloidy i melodramatycznych intryg, rzeczywistość bardziej przypomina operę mydlaną niż ambitny projekt Netfliksa. Może warto zmienić tytuł na „As the Crown Turns” albo „Dynastia”?",,
Dziennikarka nie oferowała seksu za informację. Awantura wokół filmu Clinta Eastwooda,"Czy doszliśmy do momentu, gdy Clint Eastwood zmienia się w dinozaura, rozmijającego się z nastrojem swoich czasów i ich moralną wrażliwością? Zachowującego się jak wuj na weselu, opowiadający żarty, które młodszą część rodziny wyłącznie żenują?","Clint Eastwood w tym roku skończył 89 lat, wiek nie ogranicza jednak jego aktywności. Kilka dni temu w Stanach miał premierę najnowszy film reżysera, „Richard Jewell”. O filmie mówiło się jako o jednym z poważnych kandydatów w przyszłorocznym oscarowym wyścigu. Poniósł jednak spektakularną klęskę w weekend otwarcia w kinach – mimo ogólnie pozytywnych recenzji. Jak można się domyślać, filmowi zaszkodziły kontrowersje, w które uwikłał się już po pierwszych publicznych pokazach. A konkretnie to, jak przedstawia jedną bohaterkę, dziennikarkę Kathy Scruggs.",,
Kłaniam się Bogu i królowej,"Frederick Forsyth o tym, dlaczego nie wiadomo, kim jest Szakal z „Dnia Szakala”, jak wybiera się nazistę do powieści sensacyjnej i co robi pisarz, kiedy przestaje pisać.","Forsyth mieszka w Seer Green, angielskiej wsi oddalonej o pół godziny pociągiem od Londynu. Z trudem udało mi się go przekonać, żeby nie wyjeżdżał po mnie na stację. Bał się, że nie znajdę jego domu położonego kilometr za wsią. Ale zaraz po przyjeździe pierwsza napotkana osoba wykrzyknęła: „Przecież każdy wie, gdzie mieszka stary Freddie!”.",,
Grizabella Hudson,"Ameryka niecierpliwie czeka na premierę filmowej wersji „Kotów”, a „Newsweekowi” rąbka tajemnicy uchyliła odtwórczyni głównej roli.",Najpopularniejszy musical wszech czasów wszedł na afisz New London Theatre 11 maja 1981 roku i nie schodził zeń przez 21 lat. Oryginalne broadwayowskie przedstawienie grano lat 18. Kompozytor Andrew Lloyd Webber nosił się z ideą spektaklu opartego na ulubionej książce jego dzieciństwa czyli „Kotach” T.S. Eliota od roku 1972. Próbny pokaz z udziałem trojga aktorów zaprezentował w swojej posiadłości wąskiemu gronu ewentualnych sponsorów i producentów.,,
Macie dość Kevina? Oto 10 sprawdzonych seriali i filmów na święta,"Stare i nowe, w klimacie świąt albo z zupełnie innej beczki - dajemy gwarancje, że każdy bez wyjątku może posłużyć w najbliższych dniach jako elegancka wymówka, by przenieść się z jadalni przed ekran.","Po apokalipsie ulice miast opustoszały. Zniknęły auta, a z nimi jazgot silników. Zamarły rozmowy. Umilkły telewizory i radioodbiorniki. Evelyn, Lee, Marcusowi i Regan Abott - bohaterom „Cichego miejsca” - udało się przetrwać tylko dlatego, że przestrzegają reguł życia w wymuszonej wielkiej ciszy. Chodzą na bosaka, porozumiewają się na migi, do gry w planszówki wydziergali sobie pionki z wełny. Ich świat wydaje się kompletnie fantastyczny.",,
"OPINIA
PiS balansuje na coraz cieńszej linie, a Lewica wywiesza białą flagę",Publicystki „Newsweeka” podsumowują wydarzenia polityczne tygodnia.,"PiS tak bardzo spieszyło się z przegłosowaniem ustawy kagańcowej w Sejmie, żeby prezydent Andrzej Duda zdążył wybrać nowego prezesa Sądu Najwyższego. Ceną za łamanie praworządności może być wstrzymanie unijnych funduszy, co uderzy w obywateli.",,
"Recenzujemy „Wiedźmina”: Jest jak gra, a nie jak „Gra o tron”","Sugerowanie, że istnieje gorszy sort i lepszy sort telewizji wydaje mi się już dziś bez sensu. Zwłaszcza jeśli chodzi o seriale typowo rozrywkowe, jak „Wiedźmin”, które każdy ogląda, kiedy chce i na czym chce.","Na początek garść informacji na temat świata przedstawionego: jesteśmy w krainie przypominającej średniowieczną Europę, złowrogie armie gromadzą się na południu, aby zaatakować północne królestwa, smoki są zagrożone wyginięciem, a kobiety włączają się do gry o tron, choć wiedzą, że jej zasady zostały napisane wieki temu przez mężczyzn, dla mężczyzn. A – i jest jeszcze para głównych bohaterów (jedno z nich ma kompletnie białe włosy), których przeznaczeniem jest spotkać się bliżej finału serii.",,
"Biskupi wypowiadają się na niemal każdy temat. Ale jest granica, której nigdy nie przekroczą","Biskup kaliski Edward Janiak dziękuje Bogu „że nie musimy się wstydzić za prezydenta Polski (…) że doczekaliśmy prawdziwej wolności”. To nie przypadek, że zdecydował się złożyć hołd Andrzejowi Dudzie. Tak jak nie jest przypadkiem, że biskupi są bardzo czuli na sztuczne problemy, a wiele realnych i poważnych zagrożeń zwyczajnie ignorują.","Przedstawiciele Kościoła roszczą sobie prawo do wypowiadania się w ważnych sprawach społecznych. Ale słuchając biskupów i księży można odnieść wrażenie, że znają się na wszystkim. Wolne niedziele, edukacja seksualna, aborcja, eutanazja, historia – to tylko niektóre z chętnie poruszanych zagadnień. Uwielbiają przy tym pouczać i karcić. Czasem słowa te padają na podatny grunt. Niektórzy wierni potrzebują przewodnictwa, nie chcą sami decydować. Dopóki nie zaczną im przeszkadzać nadużycia kleru, nie będzie ich gorszyć chciwość i przywileje księży, dopóty biskupi nie mają powodów, by cokolwiek zmieniać w przekazie.",,
Poseł SLD narzekał na koszty życia w Warszawie. Co wynika z jego oświadczenia majątkowego?,"Poseł Marcin Kulasek zasłynął wypowiedzią, że za 9 tys. złotych nie da się przeżyć w Warszawie. Teraz, jak inni posłowie, złożył oświadczenie majątkowe. Okazuje się, że zanim został posłem wcale nie zarabiał więcej. Tłumaczy, że wcale nie chodziło o pieniądze, a o to, że gotować trudno.","Kulasek dostał się do Sejmu z listy SLD i od razu zdziwił – jak można w Warszawie przeżyć za poselską pensję. – Proponuję spróbować się utrzymać w Warszawie za 6,5 tys. zł na rękę i dietę 2,5 tys. zł – żalił się portalowi Interia.",,
Komisja Europejska interweniuje w sprawie sądów. Chce wstrzymania prac nad „ustawą kagańcową”,"Komisja Europejska zwróciła się w liście do prezydenta, premiera, marszałków Sejmu i Senatu o wstrzymanie prac nad projektem ustawy dotyczącym sądów do czasu przeprowadzenia konsultacji – poinformował na konferencji rzecznik KE Christian Wigand.","– Wczoraj wiceszefowa KE Viera Jourova wysłała list do polskiego prezydenta, marszałków Sejmu i Senatu i polskiego premiera w sprawie projektu ustawy w polskim parlamencie, która wzbudza obawy Komisji Europejskiej. W liście zachęciła mocno polskie władze do skonsultowania z Komisją Wenecką Rady Europy tego projektu i zachęciła wszystkie organy państwa do wstrzymania procedowania nad projektem do czasu przeprowadzenia wszystkich niezbędnych konsultacji – wskazał Wigand.",,
Co czytać przez święta? Poleca Piotr Bratkowski,"Kiedy goście już pójdą do domu – przypomnisz sobie, że najlepszy patent na świąteczny wypoczynek to wygodny fotel i dobra książka. Droga Czytelniczko / Drogi Czytelniku – mam kilka propozycji.","Gdybyś chciał przeczytać nową powieść, o której wszyscy – słusznie zresztą – mówią, sięgnij po „Czarne słońce” Jakuba Żulczyka. To niby opowieść o przyszłości, dystopia – ale taka, która czai się tuż za rogiem. Powieść o Polsce, którą rządzi Ojciec Premier, zaś jego pozbawionymi wszelkich praw wrogami są wszyscy o odmiennych poglądach lub odmiennym wyglądzie. Zaś ich eliminacją trudni się Gruz, lider neonazistowskiej bojówki. Nie jest to przyjemna lektura, ale jeśli podobał Ci się „Siwy dym” Ziemowita Szczerka lub „Ale z naszymi umarłymi” Jacka Dehnela, nową powieść autora „Ślepnąc od świateł” połkniesz w okamgnieniu.",,
"„To, co PO obecnie oferuje, nie jest warte ponad 20 mln złotych, które podatnicy łożą na tę partię”","– Platforma jest dzisiaj tylko w dużych miastach, zniknęła z małych miast i miejscowości. Tam są jeszcze przewodniczący kół, ale nie mają kół. Co najlepiej było widać w ostatnich kampaniach wyborczych – o kłopotach Platformy Obywatelskiej, stojących przed nią wyzwaniach i szansach partii w wyborach prezydenckich opowiada Andrzej Olechowski.","NEWSWEEK: Małgorzata Kidawa-Błońska powiedziała, że PO powinna zmienić lidera. Czy odejście Grzegorza Schetyny jest już przesądzone?                                        – I jeszcze raz w wyborach na prezydenta Warszawy w 2002 roku. Więc ma pan ogromne doświadczenie w ubieganiu się o fotel prezydenta. Nie myśli pan o ponownym starcie w maju przyszłego roku? – Kandydowałem trzy razy i trzy razy przegrałem. Amerykanie mają takie powiedzenie: „Jak ci ktoś raz powie, że jesteś koniem, to się obśmiej. Jak powie drugi raz, to się obraź. Ale jak ci powie po raz trzeci, to kup sobie siodło”. A więc ja wiem, że nie potrafię wygrywać wyborów. A jest pan rozczarowany Donaldem Tuskiem, który nie kandyduje? – Nie, ponieważ nie spodziewałem się, że wystartuje. On nie mógł wygrać tych wyborów, bo jest tak bardzo kontrowersyjną postacią, że trudno byłoby mu zebrać powyżej 50 proc. Myśli pan, że Tusk będzie jeszcze chciał coś osiągnąć w polskiej polityce? – Niewątpliwie. Ma dopiero 62 lata. I na pewno będzie się interesował i angażował w politykę i może pojawią się jeszcze takie okoliczności, w których zostanie premierem. Czy Małgorzata Kidawa-Błońska wygra z Andrzejem Dudą? – Jestem przekonany, że spokojna, rozważna, doświadczona życiowo i politycznie kobieta wygra z krzyczącym prezydentem, który usiłuje wtłoczyć nam do głów jakąś dziwną wersję historii i konstytucji. Małgorzata Kidawa-Błońska ma wszystkie walory, żeby wygrać. Musi tylko nam jeszcze pokazać w większych szczegółach swoją wizję Polski. Natomiast bez wątpienia już dziś widać, że Polacy będą się z nią w Pałacu Prezydenckim czuć bardziej bezpiecznie niż z panem Dudą. Polacy czuli się bezpiecznie z Bronisławem Komorowskim. A jednak postawili na zmianę. – Nie wiem czy bezpieczeństwo było dla nich wówczas tak ważne – nie przeżywali tylu zawirowań, nocnych dramatów, tylu niesprawiedliwych, poniżających słów. Podobał im się styl prezydenta, ale nie byli do niego przywiązani. Andrzej Duda, młodszy i bardziej dynamiczny, zwrócił ich uwagę. Czemu nie spróbować? Dzisiaj potrafią już docenić rozwagę i przewidywalność. No i czas na kobietę.",,
"„Dziś sędziowie - jutro ty"". W całej Polsce protesty przeciwko zmianom w sądownictwie","Demonstranci protestowali przeciwko założeniom projektu nowelizacji przepisów dotyczących ustroju sądów, który posłowie PiS złożyli w Sejmie w zeszłym tygodniu. Przed budynkami sądów protestujący domagali się m.in. „wolnych sądów"", „wolnej prokuratury"" i poszanowania konstytucji.","Protest pod hasłem „Dziś sędziowie - jutro ty"" zorganizowały m.in. Komitet Obrony Demokracji, stowarzyszenia sędziowskie ""Iustitia"" i ""Themis"", stowarzyszenie prokuratorów ""Lex Super Omnia"", Obywatele RP i Helsińska Fundacja Praw Człowieka.",,
"Pan Zatrzymać Brexit. „Dopóki jesteśmy w UE, jest nadzieja”","Premier Boris Johnson kazał mu się zamknąć i dać wszystkim święty spokój. Piers Morgan drwił z niego, że mamrocze jak Neandertalczyk. Kim jest Walijczyk, który wraca właśnie pod brytyjski parlament i dlaczego protestuje przeciwko wyjściu Wielkiej Brytanii z UE?","50-letni Walijczyk Steve Bray stał się symbolem oddolnego oporu przeciwko brexitowi. Jeszcze kilka dni temu w wywiadzie dla Reutersa przekonywał: „Walka toczy się dalej! Dopóki jesteśmy w UE, jest nadzieja. Szanse [na pozostanie w UE – red.] są teraz małe, ale przecież Rzymu nie zbudowano jednego dnia”. Aktywista liczył na to, że pomimo miażdżącego zwycięstwa konserwatystów w niedawnych wyborach, do brexitu jednak nie dojdzie. – Brexit to podcinanie gałęzi, na której siedzimy. To nie jest tak, że przegrałem tylko ja, wszyscy przegraliśmy – przekonywał.",,
Andrzej Duda na szczycie ONZ. „Zachowanie prezydenta zostało uznane za dziwaczne i niewłaściwe”,"Portal OKO.press dotarł do szczegółów wrześniowego szczytu o działaniach na rzecz klimatu „Climate Action Summit”. Odbył się on przy okazji Zgromadzenia Ogólnego ONZ. Choć Polska występowała wtedy w roli prezydenta COP, Andrzej Duda zamiast brać udział w rozmowach, wolał uczestniczyć w konferencji Donalda Trumpa o prześladowaniach religijnych.","Polska podczas wrześniowego „Climate Action Summit” pełniła prezydencję COP, bo w ubiegłym roku organizowała szczyt w Katowicach. Oficjalne przekazanie prezydencji Chile miało nastąpić 2 grudnia w Madrycie. – Formalnie był to tzw. szczyt sekretarza generalnego ONZ. António Guterres wykorzystał fakt, że przywódcy świata przyjechali na Zgromadzenie Ogólne (23-26 września 2019), by lepiej przygotować grudniowy szczyt klimatyczny COP25. Przywódcy wysłuchali sekretarza generalnego, a potem trwała dyskusja nad tym, co miało zostać uzgodnione w Madrycie. Ku swemu zaskoczeniu zauważyłem, że na sali nie ma pana prezydenta Dudy i ministra spraw zagranicznych pana Czaputowicza – mówi informator OKO.press. Okazuje się, że Andrzej Duda czekał w sali obok, gdzie Donald Trump miał poprowadzić konferencję o prześladowaniach religijnych. Sęk w tym, że prezydent USA spóźnił się prawie godzinę, a prezydent Polski zamiast rozmawiać z wpływową Ivanką Trump, czy innymi ważnymi osobami, wolał przeglądać smartfona. Z kolei zgromadzeni na panelu dotyczącym zmian klimatu dyplomaci nie kryli oburzenia nieobecnością polskiego prezydenta. Andrzej Duda był jedynym europejskim przywódcą, który wziął udział w konferencji Trumpa. – Polski prezydent został posadzony w pierwszym rzędzie, bo był jedyną głową państwa tej rangi, tego wymagał protokół dyplomatyczny, ale wszystko to było bardzo niezręczne – mówi informator OKO. – To ważne, by zrozumieć, dlaczego zachowanie prezydenta Dudy zostało przez dyplomatów, z którymi rozmawiałem, i urzędników ONZ uznane za dziwaczne, a także głęboko niewłaściwe – tłumaczy rozmówca portalu. Postawa polskiego prezydenta podczas „Climate Action Summit"" była też komentowana w przerwie podczas lunchu z udziałem sekretarza generalnego ONZ, światowych przywódców, a także byłego prezydenta USA Ala Gore’a. Jak relacjonuje informator OKO.press głos miała zabrać wówczas premier Nowej Zelandii Jacinda Ardern. Polityk podziękowała Polsce za organizację poprzedniego szczytu klimatycznego. – Jestem przekonany, że zrobiła to specjalnie, bo prezydenta Dudy nie było na sali. Wszyscy zaczęli się rozglądać, zrobiło się małe zamieszanie – relacjonuje rozmówca portalu. Zarówno prezydent Andrzej Duda jak i prezydent USA Donald Trump nie wysłuchali także słynnej mowy aktywistki ekologicznej Grety Thunberg o tym, że światowi przywódcy ukradli młodym marzenia i dzieciństwo.",,
„Boże Ciało” walczy o nominację do Oscara,"Film „Boże Ciało"" w reżyserii Jana Komasy znalazł się na liście dziesięciu kandydatów do otrzymania oscarowej nominacji w kategorii najlepszego filmu międzynarodowego - ogłosiła w poniedziałek Amerykańska Akademia Filmowa.","Wśród dziewięciu konkurentów „Bożego Ciała"" widnieją m.in. południowokoreański „Parasite"" Bonga Joon-ho, hiszpański „Ból i blask"" Pedro Almodovara, senegalski „Atlantyk"" Mati Diopa i czeski „Malowany ptaki"" Vaclava Marhoula.",,
Mateusz Morawiecki podczas 38. rocznicy pacyfikacji Wujka bierze się za sędziów,"Podczas uroczystości w 38. rocznicę pacyfikacji kopalni „Wujek”, premier Mateusz Morawiecki zaatakował środowisko sędziowskie. „To obrzydliwe wykorzystywanie śmierci 9-ciu z Wujka” – skomentował na Twitterze Marek Migalski, politolog, były europoseł i kandydat KO do Senatu.","Szef rządu wziął udział w uroczystościach upamiętniających dziewięciu górników, zastrzelonych przez ZOMO na początku stanu wojennego.",,
"Donald Tusk o negocjacjach klimatycznych: Dramatem jest istota tego, co załatwił w Brukseli premier","– Warto oceniać to, co się zdarzyło w sposób możliwie precyzyjny. Nie należy atakować polskiego rządu za to, że stara się dla Polski uzyskać ekskluzywne warunki. (…). Natomiast dramatem jest treść, istota tego, co załatwił premier – tak Donald Tusk komentował osiągnięcia rządu na zeszłotygodniowych klimatycznych negocjacjach w Brukseli. Co konkretnie krytykuje były premier i szef Rady Europejskiej?","– Bić się trzeba nie o to, żeby Polacy byli dłużej truci. Trzeba było zrobić wszystko, żeby Polska utrzymała jak najlepsze warunki nie po to, by przedłużać czas trucia, ale by dostać jak najwięcej unijnych pieniędzy na redukcję emisji – mówił Tusk w czasie promocji swojej książki „Szczerze” w siedzibie „Gazety Wyborczej”.",,
"„Opozycja przypomina pospolite ruszenie”. Co musi zrobić, by wygrać wybory prezydenckie?","Kosiniak Kamysz nie uzyska poparcia innych partii, gdyż wykazał się niezależnością decyzyjną i efektywnością. Twierdzę, że postawienie na niego przez środowiska opozycyjne już teraz byłoby znaczącą przesłankę ku temu, by realnie mógł zapobiec reelekcji Andrzeja Dudy. Tak się jednak nie stanie – mówi prof. Wawrzyniec Konarski, politolog, rektor Akademii Finansów i Biznesu Vistula.","NEWSWEEK: Po wyborach do Sejmu i Senatu widać, że wyborców anty-PiS jest więcej, czy to oznacza, że opozycja wygra wybory prezydenckie?",,
Bracia Sekielscy z Nagrodą „Newsweeka” im. Teresy Torańskiej,"Katarzyna Surmiak-Domańska, Tomasz i Marek Sekielscy oraz Paweł Juszczyszyn zwycięzcami VII edycji Nagrody Newsweeka im. Teresy Torańskiej. Wyróżniony został także Młodzieżowy Strajk Klimatyczny.","Wyróżnienia są przyznawane w kategoriach: Najlepszy materiał dziennikarski, Najlepsza książka oraz Działalność publiczna. Konkurs „Nagroda Newsweeka im. Teresy Torańskiej"" jest wspólną inicjatywą tygodnika Newsweek Polska oraz Fundacji im. Teresy Torańskiej. Jej celem jest propagowanie kultury słowa w życiu publicznym oraz promowanie autorów znaczących materiałów dziennikarskich i postaw prospołecznych.",,
Gimnastyczka i dyktator. 30 lat temu Nicolae Ceaușescu został rozstrzelany,"Coś, co miało być procesem, trwało 100 minut. Oskarżony o ludobójstwo i wyprowadzenie z kraju miliarda dolarów Nicolae Ceaușescu został skazany na śmierć razem z żoną. Rozstrzelano ich natychmiast. Żaden kraj bloku wschodniego nie obalił władzy tak krwawo.","Najlepiej zapamiętała błoto, lód, który załamał się pod nią na jakimś bajorze, i strach, bo pogranicznicy mieli rozkaz strzelać do wszystkiego, co się rusza. Razem z sześciorgiem towarzyszy wyruszyła po północy, przez następne sześć godzin głównie pełzali. Słysząc szczekanie psów, bali się oświetlić drogę. Szli na azymut, nie wiedzieli, że minęli granicę. Dopiero gdy rankiem 28 listopada 1989 r. węgierskie służby wylegitymowały uciekinierów, okazało się, że stoi przed nimi duma reżimu Nicolae Ceaușescu.",,
Joker – maska zbuntowanych. Jak produkt Hollywood stał się głosem wykluczonych i poniżanych,"Od Santiago przez La Paz i Bagdad po Hongkong protestujący na ulicach przebierają się za filmowego Jokera. Czy to popkultura pożera rzeczywistość, czy rzeczywistość wykorzystuje popkulturę do własnych celów?","Antyrządowe protesty w Iraku rozpoczęły się, jeszcze zanim „Joker” wszedł na ekrany – tłumaczy mi grafik Ahmed Shwqy. – Ale już wtedy Bagdad kojarzył mi się z Gotham: niebo zasnute czarnym dymem z płonących opon, wszędzie słychać było strzały. Kiedy obejrzałem film, byłem zaskoczony, jak bardzo to przypomina sytuację mieszkańców Iraku. Nasza władza tak samo traktuje biednych, najsłabszych, a oni tak samo buntują się przeciw tej władzy. Pomijając cały komiksowy kontekst, „Joker” opowiada o człowieku, który cierpi, bo brakuje mu właściwie wszystkiego. Dokładnie tak jak mieszkańcom Iraku.",,
Oficerem i szpiegiem Polański walczy o własną reputację. Ale ten pojedynek jest już przegrany,"Prawdziwym bohaterem nowego filmu Romana Polańskiego nie są ani oficer, ani szpieg, lecz honor i groźba infamii. Sięgając po kostium oskarżonego niesłusznie żołnierza, reżyser walczy o własną reputację. Ale ten pojedynek jest już przegrany.","Żołnierze! Degradują niewinnego!” – wykrzyczane na początku filmu słowa, choć padły z ust Alfreda Dreyfusa (Louis Garrel), którego mundur odzierany jest z guzików i epoletów, siłą rzeczy brzmią dziś także jak osobista deklaracja Polańskiego.",,
20 lat temu przewidział brexit,"O tym, czym jest dla niego śmierć, dlaczego miłość pozostaje wciąż najważniejszym tematem książek i jak udało mu się przewidzieć brexit już 20 lat temu, opowiada brytyjski pisarz Julian Barnes.","JULIAN BARNES: (śmiech) Po prostu taki jestem. Moje książki są odzwierciedleniem Juliana Barnesa. Są pisarze, którzy podążają łatwą do przewidzenia drogą, i tacy bardziej różnorodni, jak ja. Moje pierwsze dwie powieści były dość konwencjonalne, a potem napisałem „Papugę Flauberta”, rzecz kompletnie inną, w stylu mieszanym. To był mój pierwszy wielki sukces. Nie chciałem jednak pisać takich książek przez całe życie pomimo faktu, że wciąż podsuwano mi pomysły w rodzaju „Jamnik Tołstoja” czy „Guzik Goethego”.",,
"Razem na scenie i w życiu. O pasji, pracy i życiu na oucie opowiadają Justyna Łagowska i Jan Klata","Ludzie myślą, że żyjemy na jakiejś krawędzi, na wulkanie. A my po prostu potrzebujemy takiej intensywności – mówią Justyna Łagowska, scenografka, i Jan Klata, reżyser, od 21 lat razem na scenie i w życiu.","JAN KLATA: Premiera jest jak maraton. Dwa ostatnie tygodnie nie myśli się o niczym innym, spinka całego organizmu, po czym, gdy dobiegnie się do mety, następuje zjazd. Organizm musi zrzucić napięcie psychiczne i fizyczne, bo ten nasz kilogram z kawałkiem galaretki w głowie wysysa energię z całego ciała.                         Justyna: W odróżnieniu od Jaśka, ja pracowałam. Zrobiłam spektakl jako scenograf i zarobione pieniądze zainwestowałam w podróż poślubną, bo ten Paryż sobie wymarzyłam. Jechaliśmy autobusem prawie całą dobę. A potem chodziliśmy po ulicach Paryża, wąchając zapachy francuskiej kuchni, bo było nas stać tylko na bagietkę. Jan: I tanie wino z kartonu, które zresztą bardzo nam wtedy smakowało. Rezydowaliśmy w tak wytwornym hotelu, że omal nie zapadłem niczym Chopin na gruźlicę, bo pod wykładzinami był jakiś grzyb albo inny wróg, który wyrywał mi płuca. Kaszlałem całe noce. Justyna: Ale chodziliśmy oglądać spektakle. Jan: To był czas mistrzostw świata w 1998 roku i Francuzi wymyślili, że przy okazji piłki nożnej zrobią też coś dla kultury. Słusznie. Na przedmieściach Saint Denis, gdzie parę lat wcześniej rozgrywały się sceny znane z filmu „Nienawiść”, dawano całkiem niezłe spektakle. Przedzieraliśmy się przez te blokowiska i nikt nas nie zaczepiał, bo na pierwszy rzut oka było widać, żeśmy biedni. Justyna: Oj biedni, biedni. Miałam wyjściowe buty kupione w lumpeksie na placu Szembeka, tak pokręcone, że na przedstawieniu Boba Wilsona, guru amerykańskiej awangardy teatralnej, jakaś Japonka zapytała, gdzie je kupiłam w Paryżu. Jan: Potem wróciliśmy do Polski i przez pięć lat odbijałem się od drzwi kolejnych teatrów. Zaliczyłem ponad dwadzieścia. Towarzyszyło temu ambiwalentne uczucie przyglądania się błyskawicznym karierom kolegów. Justyna: Nie poszedł, bo nie miał pieniędzy na wykupienie zaproszenia. Kosztowało 200 zł. Jan: Nie czułem się częścią generacji sukcesu. Kiedy zdawałem na prawo i przez dwa lata je studiowałem na Uniwersytecie Warszawskim, wszystko było fajnie. Należałem do formacji umysłowej, która zmieniała Polskę na lepsze. Potem wybrałem teatr, przeniosłem się na studia do Krakowa i na skutek tych życiowych przemian trochę odpadłem. Zdarzało się spać na ławce na Plantach. Zdarzało się pożyczać na chleb. Dziś mogę powiedzieć, że taki kierunek rozwoju jest właściwy, a na pewno lepszy niż szybki strzał na początku, a potem tylko patrzenie w tył. Justyna: Daje punkt odniesienia. Jan: Jeśli przez pięć lat marzyłem o tym, żeby iść na próbę do teatru, to dziś idąc na próbę, nigdy nie myślę, że idę do pracy. Idę robić spektakl. Idę robić coś, o czym marzyłem przez lata bycia na oucie. Jan: Spakowaliśmy walizki, zabraliśmy miesięczną córkę, starsze bliźniaczki zostały z rodzicami Justyny i pociągiem pojechaliśmy osiem godzin na koniec Polski. Dostałem szansę w teatrze, który należał wcześniej do najgorszych w Polsce, ale dzięki Piotrowi Kruszczyńskiemu trafił do czołówki najlepszych. Kruszczyński nie bał się ryzykować. Dzięki temu wiem, że trzeba być w życiu gotowym, aby spakować walizki i podejmować wyzwania, a nie tylko próbować układać się z tłustymi kotami. Justyna: Dlatego teraz próbujemy przekonywać młodych ludzi, że nie tylko Warszawa daje szansę. Wszystkim się wydaje, że tu można zrobić wszystko, ale czasami warto jechać dalej i znaleźć tam nową energię. Utwierdzanie się w przekonaniu, że tylko w Warszawie dzieją się ważne rzeczy i nie warto stąd wystawiać nosa, bywa zgubne. Jan: Tak się składa, że Olga Tokarczuk oglądała nasze spektakle w Wałbrzychu i we Wrocławiu. Justyna: Warszawa jest dla nas naturalnym miejscem do życia, tu się urodziliśmy, tu chodziliśmy do szkół, tu do szkół chodzą nasze córki. Ale nie jest to jedyne miejsce, w którym warto pracować. A pokusa, aby tak myśleć, bywa wielka. Jan: Namawiamy je, aby raczej miały jakąś normalną pracę. Justyna: Najmłodsza kiedyś powiedziała, że za żadne skarby nie chce pracować tak jak my. Mimo to myślę, że wszystkie trzy są w pewnym stopniu zafascynowane teatrem. Szczególnie gdy były młodsze i spędzały z nami sporo czasu za kulisami, podglądały w garderobach przemiany zwykłych kobiet w księżniczki. Jan: Peruki, kostiumy, wyjazdy na zagraniczne festiwale. Pamiętam, jakie były szczęśliwe, gdy ze „Sprawą Dantona” jechaliśmy razem do Paryża. Trochę tego świata z naszym teatrem zwiedziły. Justyna: Potem zaczęły dorastać i dostrzegać cenę, jaką płaci się za takie życie. Na pewno jednak zobaczyły też, jak bardzo intensywnie mogą ludzie ze sobą żyć. Jaki rodzaj wspólnoty potrafią ze sobą stworzyć. Starsze córki mają dziś 18 lat. Młodsza właśnie skończyła 17, wybór życiowej drogi przed nimi. Jan: Gdy byłem dyrektorem Starego Teatru i mieszkaliśmy w Krakowie, uczestniczyły w protestach – zarówno tych dotyczących teatru, jak i tego, co działo się w Polsce rządzonej przez PiS. Było to dla nich, jak sądzę, doświadczenie formujące. Raz, gdy staliśmy na Rynku w czasie demonstracji w obronie demokracji, ludzie zaczęli nagle skandować: „Stary Teatr ma być wolny!”. Popatrzyły na nas z dumą. Przeszły przyśpieszoną szkołę życia i mam nadzieję, że nie zaraziło ich to cynizmem. Jan: Przeprowadzka do Krakowa jest trochę jak emigracja za granicę. Justyna: Przyjechały młode dziewczyny i okazało się, że zarówno one, jak i młodzież krakowska mają z tym problem. Pierwszy raz w życiu zetknęły się z tym, że z zasady, na pierwszy rzut oka, cię nie lubię. Jan: Na dodatek ciągnęło się za nami – bo ja stałem się dla władzy wrogiem ludu – odium propagandowe. Justyna: Wiele jednak w ciągu tych trzech lat mieszkania w Krakowie udało się zmienić. Nawiązały przyjaźnie, ich koledzy zaczęli chodzić do Starego na spektakle. Nauczyciele również. Jan: Nie jesteśmy chłopami pańszczyźnianymi przypisanymi do ziemi. Czasy, gdy zaczynało się pracę w jednym teatrze, przechodziło w nim ciąg jubileuszy i odchodziło z niego w godności profesorskiej na emeryturę, dawno minęły. Myślę, że córki dzięki doświadczeniu krakowskiej emigracji doceniły możliwość mieszkania w Warszawie. Jan: Czas pokaże, ile z tego zostanie. W ludziach, w spektaklach, które będą robić. Nie pielęgnuję w sobie straty, tym bardziej że w wymiarze osobistym naszego pięcioosobowego stadka to było doświadczenie, które uświadomiło – córkom zwłaszcza – że czasami trzeba się w życiu za czymś opowiedzieć, trzeba zaryzykować. Jan: Tekst Iwaszkiewicza, za którym podążamy, to historia miłosna, więc w tym sensie nie jest to detonacja nastrojów społecznych. Ale w rzeczywistości to opowieść o tym, jak działa zło. W jakiej relacji ze złem pozostaje instytucja silniejsza niż instytucje państwowe, bo trwająca od setek lat, czyli Kościół katolicki, co – przypomnę – z greckiego znaczy powszechny, a co – jak nazwa partii Prawo i Sprawiedliwość – stało się oksymoronem. Powszechny to przecież niewykluczający, dla każdego. I jeśli w ten sposób odczytamy spektakl, jako opowieść o tym, jak bardzo ta powszechna instytucja potrzebuje zła do swego funkcjonowania, jak na nim żeruje, chytrze to zło dystrybuując, i jak jej członkowie, niezależnie czy w habitach, czy owieczki zwykłe, urządzają innym świat w imię wyimaginowanego lub zaprogramowanego zła, to rzeczywiście temat okazuje się bardzo aktualny. Justyna: I jest bombą do zdetonowania. Jan: Zrobić satyrę na Kościół katolicki jest bardzo łatwo i niczego to nie zmienia oprócz zwiększenia dobrego samopoczucia twórców. Mnie takie działania nie interesują. Tym spektaklem idziemy w poprzek oczekiwań liberalnej inteligencji w stosunku do skandalizującego reżysera, ofiary reżimu, który został przygarnięty na symboliczną wyspę wolności, za jaką uchodzi teatr Warlikowskiego w Warszawie. Ten spektakl ma budzić konfuzję, być niewygodny dla naszej bańki zarówno estetycznie, jak i ideologicznie. Jan: Na przykład. Nie chcę w tym spektaklu tylko utwierdzać widzów w tym, do czego są przekonani. Chcę prowokować do myślenia innego niż dotychczas. Aby zadali sobie pytanie, czy w swojej tolerancji nie zaczęli wykazywać się brakiem tolerancji dla wrogów tolerancji? A tym samym nie stali się fanatyczni? Justyna: Powstają getta. W tych gettach wyrastają nasze dzieci, pokolenia jeszcze bardziej odklejone od rzeczywistości. Jan: Co prowadzi do mentalnej wojny domowej. Ludzie, którzy teoretycznie posługują się tym samym językiem, praktycznie przestają się rozumieć. I można powiedzieć: wojnę zaczęła tamta strona, więc nam pozostaje tylko się bronić. Tyle że w taki sposób robimy dokładnie to, czego tamta strona oczekuje. I jest to ich zwycięstwo. Zwycięstwo zła. Jan: Pytasz, czy Jezus odnalazłby się w dzisiejszym Kościele katolickim? To jasne, że odpowiedź brzmi negatywnie. Justyna: Uważasz, że by go ukrzyżowali? Jan: Nie wiem, co by zrobili, ale w tej wszechprzytulającej strukturze katolickiej nie ma dla niego miejsca. Justyna: Rozmawiamy wyłącznie o społeczno-politycznym przekazie „Matki Joanny od Aniołów”, a przecież tam są ważniejsze rzeczy. Justyna: Miłość oczywiście. Bo ja zawsze namawiam Jaśka, żeby robił spektakle o miłości. Jan: I optymistyczne. Tyle że o „Matce Joannie od Aniołów” trudno powiedzieć, że jest opowieścią optymistyczną, ale miłość jest w niej niewątpliwie. I demony. Oraz pytanie: kto stworzył świat – Bóg czy Szatan? Jan: Nie zawsze można kupić, bo czasami cały nakład jest wyprzedany. W Katowicach powstaje szkoła egzorcystów. Gdyby PKB naszego kraju przyrastał tak jak liczba egzorcystów, to Mateusz Morawiecki byłby w siódmym niebie. Jan: Na rozdrożu. Bo na rozdrożu ukazuje się Szatan. Justyna: Dlatego na rozdrożach stawiali kapliczki i krzyże. Żeby chronić przed pokuszeniem i wyborem złej drogi. Gosia Gorol, która gra matkę Joannę, powiedziała coś pięknego. Przygotowując się do roli, nie oglądała filmików o egzorcyzmach, nie szukała w sobie diabła, szukała dobra. Jan: I to dopiero wygląda demonicznie! Justyna: Dla mnie w tym spektaklu najważniejsze pytanie dotyczy tego, co człowiek jest w stanie poświęcić dla miłości. Jan: Odpowiedź: trzeba zabić dwie niewinne ofiary. Idę więc po siekierę (śmiech). Justyna: Tak właśnie wyglądają nasze rozmowy. Ja próbuję powiedzieć, że miłość to poświęcenie siebie dla drugiego człowieka, a on wyjeżdża z siekierą. Jan: Istnieje i to jest najgorsze. Justyna: Istnieje i to jest najpiękniejsze. Jan: Rozmawialiśmy o tym z aktorami po próbach generalnych. W spektaklu pojawia się hymn św. Pawła o miłości. Oficjel z personelu naziemnego Kościoła, wypizdrzony jak ikona watykańskiej mody kard. Raymond Burke, wygłasza tekst listu do Koryntian, który kończy się słowami: „Miłość nigdy nie ustaje”. I tu jest między nami dwugłos, bo ja uważam, że to jest właśnie przekleństwem. Justyna: Jest błogosławieństwem. To, że miłość nigdy nie ustaje, jest paliwem do życia. Jan: Słowo wykorzystywane w nadmiarze staje się swoim przeciwieństwem. Przestajemy je słyszeć. Przestajemy rozumieć. To także spektakl o nadużywaniu słów. Justyna: W rolę kardynała wygłaszającego hymn o miłości wciela się Wojciech Kalarus. To on 21 lat temu czytał list do Koryntian na naszym ślubie. Na szczęście w zupełnie innej interpretacji. Czytaj też: Jan Klata: Kaczyńskiego, Gowina i Glińskiego dawno już nie będzie, kiedy hodowane przez nich potwory się obudzą",,
"W polskim domu kobieta ciągle robi na drugim etacie. Chcesz pomóc? Zmyj naczynia, wyczyść kibel","- W podręczniku szkolnym mały chłopiec jeszcze pomaga w domu – pojawia się w kuchni, pomaga myć podłogę. Ale nagle następuje magiczne przejście w dorosłość i mężczyzna z domu znika. On tam tylko jada obiad – mówi Kamil Fejfer, autor właśnie wydanej książki „O kobiecie pracującej. Dlaczego mniej zarabia, chociaż więcej pracuje”.","Czy Kamil Fejfer w domu zmywa, pierze, myje kibel i gotuje obiad?",,
Walka Kidawy-Błońskiej w prawyborach była polityczną fikcją. Starcie z Dudą będzie brutalną realnością,"To nie były normalne prawybory. Kontrkandydat Małgorzaty Kidawy-Błońskiej pojawił się w ostatniej chwili, wyciągnięty jak królik z kapelusza przez szefa partii.","I nie chodziło nawet o to, żeby wystawiając Jacka Jaśkowiaka stworzyć pozory rywalizacji, która wyłoni najlepszego kandydata, bo na wiele dni przed głosowaniem wszyscy w PO mówili, że Kidawa-Błońska dostanie 70 proc. głosów. I tyle rzeczywiście dostała. Chodziło o stworzenie pozoru partii prowadzonej zgodnie z demokratycznymi standardami, w której głos każdego działacza jest ważny.",,
Brexit jest pewny. Przyszłość Wielkiej Brytanii nie,"Czwartkowe przekonujące zwycięstwo Partii Konserwatywnej w brytyjskich wyborach parlamentarnych praktycznie rozstrzyga kwestię wyjścia Wielkiej Brytanii z Unii Europejskiej. To nie oznacza jednak, że przed Borisem Johnsonem nie będzie poważnych wyzwań, w tym dotyczących stabilności innej bliskiej jego serca unii: Zjednoczonego Królestwa Wielkiej Brytanii i Irlandii Północnej.","Wysoka wygrana torysów, którzy w nowym parlamencie będą mieli aż 364 deputowanych i będą samodzielną większość blisko 80 głosów, powinna zagwarantować gładkie procedowanie umowy ws. opuszczenia Wspólnoty i realizację tego zobowiązania z końcem stycznia 2020 roku.",,
"OPINIA
Nie dajmy się zwieść pozorom. W PiS naprawdę nastąpił klimatyczny przełom","To co w Brukselskim porozumieniu jest przełomowe to fakt, że premier z ramienia PiS przyznał otwarcie, że globalne ocieplenie istnieje, człowiek ma w nim swój udział, i mimo potężnych kosztów Polska zamierza z nim walczyć. Tym samym Morawiecki przystał na nieporównanie bardziej ambitny plan niż ten, który rzad PiS krytykował jeszcze kilka lat temu. To jest jakościowa zmiana w retoryce rządu PiS.","- Jakość życia polskiej rodziny ma dla nas nadrzędne znaczenie – wspomniał na konferencji prasowej w Brukseli Mateusz Morawiecki. To komentarz do wyłomu w unijnym planie redukcji emisji gazów cieplarnianych. W 2050 roku unijna gospodarka ma emitować tyle samo CO2 i innych gazów ile będzie ich pochłaniać (głównie dzięki lasom). Uzależniona od węgla Polska dostanie na to 20 – 30 proc. wartego 100 mld euro unijnego funduszu transformacyjnego. Ale jeśli rzeczywiście dla polskiego rządu jakość życia polskiej rodziny ma nadrzędne znaczenie, Polska nie mogła zablokować nowej odsłony unijnej polityki klimatycznej. Koszty alternatywne, które trzeba byłoby ponieść, gdyby emisje nie spadły, mogłyby być znacznie większe niż mityczny bilion złotych, które wdrożenie planu zero emisyjnej gospodarki w najlepszym razie pochłonie.",,
Edukacja seksualna wyleciała z Sejmu. Lewica nie broniła podkomisji,"W nowym Sejmie nie będzie specjalnej podkomisji, która zajęłaby się edukacją seksualną. PiS tłumaczy, że taka podkomisja jest niepotrzebna. Poseł SLD Bogusław Wontor, który głosował przeciw – że tym tematem zajmuje się już inna komisja.","Pomysł powołania podkomisji, która zajęłaby się kształtem edukacji seksualnej w szkołach zgłosił Piotr Borys, poseł Platformy Obywatelskiej. – Część posłów lewicy, połowa dokładnie, zagłosowała przeciw powołaniu podkomisji ds. wychowania seksualnego. Moim zdaniem ta komisja jest niezbędna, żeby właściwie chronić dzieci przed pedofilią, aby uświadamiać, aby edukować. My od 30 lat nic z tym nie zrobiliśmy – tłumaczy poseł Borys. Wiadomo, że w PiS już samo słowo seks kojarzy się z potencjalnym niebezpieczeństwem. Zapytaliśmy dlaczego powstania komisji przeciwna była lewica?",,
"„Pan Morawiecki często zapewnia, że dba o polski naród, a potem kłamie. To dobijające”","Dziś w nocy nie spałem. Załamuję ręce, widząc, że premier mojego kraju ignoruje naszą wspólną przyszłość, grzebie nasze bezpieczeństwo i szansę na normalne życie. To mnie przeraża – mówi Michał Kiwerski z Młodzieżowego Strajku Klimatycznego.",Newsweek: Dlaczego Młodzieżowy Strajk Klimatyczny znowu wychodzi na ulice?,,
Były ksiądz Jacek Międlar zatrzymany przez ABW. Chodzi o „manifest nienawiści”,Funkcjonariusze ABW zatrzymali byłego księdza Jacka Międlara. Prawdopodobnie w sobotę zostaną mu postawione zarzuty wzywania do nienawiści wobec Żydów. Jednocześnie prokuratura we Wrocławiu wszczęła przeciwko Międlarowi dochodzenie w sprawie nazwania Tadeusza Mazowieckiego „komunistycznym parchem”.,"Międlar został zatrzymany nad ranem w domu pod Opolem. – Funkcjonariusze Agencji Bezpieczeństwa Wewnętrznego, długa broń, wyłamana furtka, a więc pokaz siły – relacjonował na konferencji prasowej w Sejmie poseł Konfederacji Grzegorz Braun.",,
Wybory w Wielkiej Brytanii. Zdecydowane zwycięstwo Borisa Johnsona,Partia Konserwatywna premiera Borisa Johnsona będzie mieć bezwzględną większość w nowej Izbie Gmin – wynika z ogłoszonych w piątek częściowych oficjalnych rezultatów czwartkowych wyborów parlamentarnych w Wielkiej Brytanii.,"Wprawdzie nie we wszystkich 650 okręgach liczenie głosów zakończyło się, ale torysi przekroczyli już próg 326 mandatów, oznaczający, że będą mogli samodzielnie rządzić.",,
Od przybytku boli głowa. Czy KO będzie mieć więcej niż jednego kandydata na prezydenta?,"Prawybory w Platformie Obywatelskiej dobiegają końca, ale to wcale nie oznacza, że Koalicja Obywatelska będzie miała jednego kandydata na prezydenta. Mniejsi partnerzy też chcieliby zaistnieć w tym wyścigu.","Na pytanie, co wydarzy się w sobotę w Platformie Obywatelskiej, pada tylko jedna odpowiedź.                         - Cały czas słyszę głosy, że powinnam startować. I to oczywiście buduje ego, ale też szczęśliwie mam jeszcze odrobinę przytomności i wolałabym, żebyśmy, jeśli nie uda się dogadać z Platformą, wspólnie negocjowali z Nowoczesną i Zielonymi - komentuje swoje plany Barbara Nowacka. - Ale pani kandydatura mogłaby zagospodarować część lewicowego centrum, która głosuje na Platformę, bo wybiera mniejsze zło. - Mam jednak nadzieję, że uda się wytłumaczyć Platformie, że warto być dużym dobrem, a nie najmniejszym złem - ucina liderka IP. Zobacz także: Oto co lewica ma do ugrania w wyborach prezydenckich Nieoficjalnie wiemy, że Barbara Nowacka miałaby szansę zostać nie tylko kandydatką Inicjatywy Polskiej. Jak słyszymy, przyszła do niej także delegacja z klubu Lewicy czy nie zdecydowałaby się wystąpić jako kandydatka całej lewej strony sceny politycznej. - Oczywiście chodziło o to, żeby upiec dwie pieczenie na jednym ogniu - opowiadają nam politycy Inicjatywy Polskiej. - Po pierwsze, żeby nas wyrwać z Koalicji Obywatelskiej, bo przecież nie moglibyśmy dalej być ze Schetyną i mieć kandydatkę Czarzastego, a po drugie lewica ma problem ze znalezieniem kogoś sensownego i mieliby to z głowy. Zieloni też na razie milczą tajemniczo. Oni swoją konwencję mają 18-19 stycznia i wtedy wybiorą nowe władze partii. - Nie zapadnie wówczas decyzja czy kogoś popieramy, czy wystawiamy swojego kandydata, ale te nowe władze dopiero zdecydują co dalej. Być może rozważymy wystawienie swojego kandydata - wyjaśnia posłanka Koalicji Małgorzata Tracz. Bardzo wyraźnie wszystkie mniejsze partie chcą też powiedzieć Platformie: nie poddamy się tak łatwo, nie jesteśmy przystawkami na jeden kęs. Z tego samego wynika to, że wszyscy koalicjanci odmówili Platformie udziału w sobotniej konwencji, na której PO pokaże swojego kandydata bądź kandydatkę na prezydenta. Wszyscy mówią to samo - to są wewnętrzne sprawy Platformy a my jesteśmy oddzielnym podmiotem. Nie ma powodu abyśmy brali udział w wewnętrznych procedurach naszych sojuszników. Czytaj więcej: Jacek Jaśkowiak będzie groźny w wyborach prezydenckich. Ale ma jeden poważny problem",,
"OPINIA
Jak antysemityzm stał się narzędziem walki w brytyjskiej Partii Pracy","Czy brytyjska Partia Pracy jest antysemicka, a jej przywódcy z Jeremym Corbynem na czele tolerują świadomie antysemickie zachowania? Takie zarzuty stały się jednym z tematów zakończonej właśnie kampanii wyborczej w Wielkiej Brytanii. I narzędziem wewnątrzpartyjnego konfliktu dzielącego Partię Pracy.","Dan Carden to radykalny młody zwolennik Corbyna, pełniący w jego gabinecie cieni funkcję Ministra d.s. Rozwoju Międzynarodowego (urząd nieco odmienny od MSZ, skupiający się na pomocy dla innych krajów oraz zagranicznych organizacji społecznych i politycznych). W marcu 2018 r. 33-letni polityk, wracając prywatnym busem z Cheltenham Festival (impreza jeździecka będąca także okazją do prowadzenia politycznych kampanii) śpiewał wraz z rozbawionymi partyjnymi towarzyszami „Hej Jude” Paula McCartneya przerobione na „Hey Jews” („Hej Żydzi”).",,
Wielka niepewność przed brytyjskimi wyborami. W tym głosowaniu rozstrzygnie się przyszłość brexitu,"Czwartkowe wybory parlamentarne w Wielkiej Brytanii przebiegają pod znakiem przyszłości członkostwa kraju w Unii Europejskiej. Rządząca Partia Konserwatywna jest faworytem, a jej zwycięstwo otworzyłoby drogę do opuszczenia UE z końcem stycznia 2020 roku. Ale o wyniku mogą zdecydować trudne do przewidzenia zachowania wyborców w ledwie kilkudziesięciu kluczowych okręgach wyborczych.","Według najnowszego modelu YouGov, opartego na ponad 100 tys. wywiadów terenowych, torysi mogą liczyć na niewielką samodzielną większość 28 głosów w nowym parlamencie, wprowadzając 339 posłów. Opozycyjna Partia Pracy powinna spodziewać się 231 mandatów, a na kolejnych miejscach uplasują się niepodległościowa Szkocka Partia Narodowa (41) i pro-europejscy Liberalni Demokraci (15). Autorzy badania wskazywali jednak, że niespotykana zmienność preferencji wyborczych i rekordowo duża liczba niezdecydowanych wyborców sprawia, że nie da się wykluczyć scenariusza, w którym żadne ugrupowanie nie uzyska większości w przyszłej Izbie Gmin.",,
"OPINIA
Ksiądz Szydło zwraca Kościołowi sutannę. Co z tego wynika?","Bardziej był synem premier Beaty Szydło niż zwykłym księdzem. Bardziej pasował do obrazka tradycjonalistycznej rodziny katolickiej, którą lansowała prawica niż wikarym ciężko pracującym w parafii. Dziś ks. Tymoteusz Szydło oddaje Kościołowi sutannę, mówiąc, że minął się z powołaniem.","Nie jest łatwo być synem premier. A już z pewnością nie jest łatwo być synem premier, gdy jest się młodym księdzem. Szczególnie w takim kraju, jak Polska, gdzie wyznawany katolicyzm, pokazywanie się w Kościele w pierwszych ławach, to rodzaj przepustki do robienia kariery politycznej i publicznej. Gorzej, gdy życie spłata figla i z tego katolickiego piedestału się… spadnie.",,
Kolejny wypadek limuzyny SOP. W limuzynie był wicepremier Gowin,"Tym rzem limuzyna Służby Ochrony Państwa zderzyła się z tirem. Do zderzenia doszło w województwie warmińsko-mazurskim, niedaleko miejscowości Napierki. W aucie podróżował wicepremier Jarosław Gowin. W wypadku nikt nie ucierpiał.","Szczegóły zdarzenia nie są jeszcze znane, ale wiadomo już, że podczas wypadku w limuzynie znajdował się wicepremier Jarosław Gowin. „Potwierdzam informację, że w zdarzeniu drogowym na drodze krajowej nr 7 wziął udział samochód SOP przewożący wicepremiera Jarosław Gowin. Nikomu nic się stało"" – napisała na Twitterze Katarzyna Zawada, rzeczniczka Ministerstwa Nauki i Szkolnictwa Wyższego.",,
Ksiądz Tymoteusz Szydło odchodzi ze stanu duchownego,"Ksiądz Szydło poinformował o swojej decyzji w oficjalnym oświadczeniu. „Nie udało mi się pokonać kryzysu wiary i powołania"" - napisał.","Oświadczenie trafiło do Katolickiej Agencji Informacyjnej z rąk pełnomocnika księdza – adwokata Macieja Zaborowskiego. Tymoteusz Szydło wyjaśnia w nim, że powodem decyzji była m.in. presja, pod którą znalazł się w związku z plotkami pojawiającymi się w mediach po tym, jak udał się kilka miesięcy temu na dopuszczany przez prawo kanoniczne urlop.",,
"OPINIA
Pancerny Marian i PiS idą na zderzenie czołowe. Szef NIK nie jest tu bez szans","Jest pewnie za wcześnie, by ogłaszać początek końca „dobrej zmiany”. Ale sprawa Banasia to najpoważniejszy kryzys PiS od 2015 roku.","We wtorek na konferencji prasowej poznaliśmy wyniki kontroli NIK, wskazującej na nieprawidłowości w podległej ministerstwu sprawiedliwości Służbie Więziennej. Przy okazji inwestycji związanych z programem Praca dla Więźniów miało dojść do strat na poziomie 115 milionów złotych. NIK zapowiada wejście do resortu Ziobry, ma także złożyć do prokuratury aż 16 zawiadomień o popełnieniu przestępstwa.",,
