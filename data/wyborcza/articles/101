"https://wyborcza.pl/AkcjeSpecjalne/7,155762,24168806,ciezka-praca-na-wsi-to-bohaterstwo-dla-moich-rodzicow-ojczyzna.html",Ciężka praca na wsi to bohaterstwo. Dla moich rodziców ojczyzna była w każdej skibie poznańskiej ziemi,"Czy moi rodzice zasługują na miano jakichkolwiek bohaterów? Sami o sobie na pewno w ten sposób nie myśleli. Robili po prostu to, co dawało, a często wymuszało, życie. Pracując dla siebie, pracowali dla kraju. Jak miliony innych podobnych im rodaków.","Postacie, które przedstawię, poza kręgiem rodzinnym są zupełnie nieznane. A czy zasługują na miano jakichkolwiek bohaterów? Sami o sobie na pewno w ten sposób nie myśleli. Robili po prostu to, co dawało, a często wymuszało, życie. Jak miliony innych podobnych im rodaków.
Czytaj także:
Stanisław Fenrych pokazał Polakom keczup. Gdy kupował Pudliszki, ludzie pukali się w czoło [I MIEJSCE]
Katarzyna urodziła się w Niżniowie nad Dniestrem rok po odzyskaniu niepodległości, dokładnie w listopadzie 1919 r. Jak na tamte czasy była dość zamożna, w rodzinnym domu bowiem nie brakowało chleba i nie zawsze bywał on postny. Poza ziemią rozrzuconą w kilku spłachetkach po całej wsi i okolicy na ten materialny status wpłynęło to, że jej ojciec wrócił z frontu pierwszej wojny światowej jako inwalida, a wolna Polska także poszkodowanym w służbie zaborczych armii wypłacała rentę wojenną. Skromną, ale jednak. Kasia ukończyła sześć klas. Według wioskowych przekonań więcej dziewczynie nie trzeba było, niewiele koleżanek aż tyle lat poświęciło edukacji. Później przyszedł czas dziewczęcia i lata panieńskie, aż pewnego dnia zatańczyła z Michałem.
Michał, rocznik 1911, swojego ojca nie pamiętał. W 1914 r. wyszedł z domu, też na front. Starszym braciom przekazał: „Żebyście tylko Michasia nie bili. Jak wrócę z wojny, to coś dobrego wam przyniosę”. Nie przyniósł, bo nie wrócił. Został na zawsze w jakichś borach pod wiekowym dębem. Tyle wieści dotarło do rodziny. A mały Michał doświadczył skrajnej nędzy, przez nią nie podjął nauki, zimą rzadko wychodził z domu, no, chyba że wskoczył w buty zostawione przez starszych braci. Z czasem bieda skruszała, bo i mama Michała jako wojenna wdowa dostała wojenną rentę rodzinną. Przyszły lata sztubackie i kawalerskie, aż pewnego dnia zatańczył z Katarzyną.
***
Rodzice panny kręcili nosem, bo kawaler bez ziemi, bez majątku, a Kasia wnosiła do małżeńskiego związku kuszący posag: kilka mórg gruntu. Lecz prośby, łzy… W końcu młodzi dopięli swego! Swatowie wyszli ukontentowani, lecz konkurenci-zalotnicy mieli zupełnie inny osąd sytuacji. Michał musiał uciekać przez Dniestr, noc przesiedzieć pod mostem… Jednak i to nie zniechęciło do ożenku z wybraną panną, więc urządzono wesele. Huczne! Grała orkiestra, do jednej miski z mamałygą, gołąbkami i pierogami sadzano po cztery osoby (u biedniejszych po sześciu, czasem i więcej), upieczono okazały korowaj, piwo lało się strumieniami… I tak – zgodnie ze zwyczajem – przez trzy dni.
Był rok 1937. Młodzi zamieszkali z teściową, ale spalony garnek rozniecił rodzinny konflikt, w efekcie przenieśli się do drugich teściów. I podjęli decyzję o budowie domu. Niestety, przyszedł rok 1939 i plany spaliły na panewce.
Po wkroczeniu czerwonoarmistów wywózki na Sybir szczęśliwie ominęły obie rodziny. Ale po nich przyszli Niemcy, Michał trafił do transportu na zachód, najprawdopodobniej na obowiązkowe roboty. Uciekł z drogi, wrócił do domu. Katarzyna powiła pierwszą córkę. Wrócili czerwonoarmiści, Michała zmobilizowano…
Wcielony 22 czerwca 1944 r. szeregowiec pułku piechoty, strzelec ckm, celowniczy. Przeszkolenie, front. Ranny na przedpolach Warszawy 3 września. Obudził się m.in. bez dwóch palców. Trafił do lecznicy polowej, później do szpitala we Lwowie, zdemobilizowany 6 lutego 1945 r.
***
Gdy Michał poszedł na front, Katarzyna była na początku drugiej ciąży. Kiedy wrócił ze szpitala, już w ciąży zaawansowanej. Wieś znowu pod pieczą radziecką, wciąż w strachu przed banderowcami, którzy wcześniej wymordowali pół rodzinnej wsi, w tym wielu bliskich. Przyszedł nakaz podróży na zachód. Syna urodziła na dworcu w Stanisławowie podczas załadunku transportu. Prababcia (babcia Katarzyny) zdążyła go raz zobaczyć, a zostawała w naddniestrzańskiej wiosce, aby dopilnować majątku, wszak wszyscy mieli tutaj wrócić. Za kilka tygodni, może miesięcy. Koszmar podróży z noworodkiem, podkradane krowie mleko dla maluszka i uparowane kartofle dla matki, żeby choć trochę pokarmu z własnej piersi…
Czytaj także:
Kwiatki polskie [II MIEJSCE]
Repatriacyjny transport dojechał do Zbąszynia już w marcu 1945 r., kiedy front stał jeszcze na linii Odry. Dorobek podróżnych znalazł się na peronie. Ludzie też. Wśród nich Michał i Katarzyna z trzytygodniowym synem oraz pięcioletnią córką, ich obie matki, ojciec Katarzyny, rodzeństwo obojga. Repatriantów ulokowano we wsiach poznańskich (czyli skraju polskiej do 1939 r. Wielkopolski), też po wojnie opustoszałych, bo żyło tam gros Niemców, z których większość pierzchła przed frontem. Z przekazów miejscowych wiadomo, że tym ucieczkom towarzyszyły makabryczne sceny (zdarzały się nawet zbiorowe samobójstwa) i błyskawiczne tempo; na wieść o nadciągających czerwonoarmistach niektórzy zostawiali niedojedzone obiady i śmiertelnie spłoszeni gnali w głąb swego kraju. Tych, którzy postanowili jednak zostać – przeważnie dzieci i osoby starsze – wywieziono później, a wcześniej musieli przygarnąć w swoich domach przesiedleńców ze wschodu. Wymizerowani kilkutygodniową podróżą w bydlęcych wagonach przybysze, przez polityczno-historyczne zrządzenia zostawiwszy życiowy dobytek kilkaset kilometrów stąd, z ulgą, że już bezpieczni od banderowców, ale niepewni i przestraszeni tym, co im przyniesie nowe miejsce, zaglądali do okien czyichś domów, na oczach dotychczasowych właścicieli zajmowali ich pokoje, zaścielali łóżka ich pościelą, wyjmowali z szuflad łyżki stanowiące własność od pokoleń zasiedziałych tutaj ludzi i zamaczali je we własnej strawie. Niemcy bezsilnie patrzyli z kolei, jak obcy zawłaszczają ich dorobek życia. Ot, taka repatriancko-wysiedleniowa trudna i bolesna epopeja.
Chcąc nie chcąc, należało rozpocząć nowe życie, w nowym miejscu, w nowym ustroju. Już w Łęcznie obok Miedzichowa urodziło się dwoje kolejnych dzieci. Ciężko pracowali na chleb, kiepska ziemia nie odpłacała szczodrze, do tego obowiązkowe dostawy, oddawanie plonów na bezcen… Żadnej rekompensaty za wojenne rany, bo przecież – jako właściciele pięciu hektarów piaszczystej ziemi i hektara łąki – należeli do kasty nierozpieszczanej przez system.
***
Michał przeżył zaledwie 53 lata, pokonał go nowotwór. Od tamtego czasu każdego 1 listopada przy grobie staje wciąż powiększający się wianuszek ludzi: dzieci, wnuki, prawnuki, ich partnerzy… Katarzyna przeżyła 93 lata. Przy podwójnym grobie ciągle tak samo. I wydaje się, że długo, długo tak zostanie. Oboje wiedli pospolite życie ludzi urodzonych w drugiej dekadzie XX wieku. Żyli, jak im historia pozwoliła, kochali, drżeli o dzieci, radowali się drobnymi rzeczami. A pracując dla siebie, pracowali dla kraju, choć ojczyzna nie spływała im lukrowanym potokiem z ust.
Czytaj także:
Szkoła matek babci Flory [III MIEJSCE]
Zapamiętałem, że w domu wisiał jeden tylko niereligijny obrazek: reprodukcja „Lenino” Michała Byliny. Nie znali pewnie poezji Jana Kasprowicza, ale nieświadomie praktykowali słowa: „Rzadko na moich wargach/ - Niech dziś to warga ma wyzna,/ Jawi się krwią przepojony,/ Najdroższy wyraz: Ojczyzna”.
Kiedyś o domowym patriotyzmie też napisałem wiersz, a w nim: „W domu nie rozprawiało się o Ojczyźnie, ale ona była w każdej kromce chleba, w każdej skibie jałowej ziemi, w każdym wspólnym siedzeniu przy stole i była w każdym wspólnym milczeniu. Nie zdążyłem Ci powiedzieć, tato, że ja wtedy chciałem jak Ty - nawet rękę oddać. Nie zdążyłem powiedzieć innych rzeczy, nie zdążyłem o wiele zapytać. Szkoda”.
Moi bohaterowie nigdy nie widnieli na pierwszych stronach gazet, a i na ostatnich również nie. Pamiętam, że Katarzyna pod swoim imieniem i nazwiskiem pojawiła się tylko raz. Dziennikarz w lokalnym dzienniku wymienił w nim kilku gospodarzy, których łąki należały do wyjątkowo zadbanych. Michał za życia nie dostąpił takiego honoru, zresztą zupełnie o osobisty splendor nie dbał i nie chciał grać roli zasłużonego czy bohatera. Zignorował nawet uroczystość odebrania kolejnego medalu przyznanego za walkę na froncie. – Co mnie z medalu? Nie po to ja wojował – skwitował swym kresowym językiem i został w domu. Ale czy zbiorowy wysiłek takich ludzi nie składa się na narodowe zbiorowe bohaterstwo? Sądzę, że zasługują, aby ich do tego grona dopisać.","Fotografia rodzinna, rok 1946 lub 1947. Michał siedzi w pierwszym rzędzie (z czapką na kolanie), stojąca obok dziewczynka, to urodzona jeszcze na Wschodzie córka Marysia, a Katarzyna stoi w powyżej Michała (lekko po skosie) (Archiwum prywatne)",
"http://zielonagora.wyborcza.pl/zielonagora/1,35182,9855862,Debata_o_pograniczu__gdzie_jest_pociag_do_Berlina_.html",Debata o pograniczu: gdzie jest pociąg do Berlina?,"0
Brak połączeń komunikacyjnych, biurokracja, złe warunki korzystania z funduszy unijnych, scentralizowanych przez Poczdam i Warszawę - oto na co się skarżą działacze euroregionów. Debata europejska w Bibliotece Herberta rozpoczęła w poniedziałek obchody Dni Województwa Lubuskiego.","Marszałek Elżbieta Polak mówiła o tym, że po 20 latach od podpisania układu o dobrym sąsiedztwie i przyjaznej współpracy między Polską a Niemcami na pograniczu mamy wyraźne efekty. 170 podpisanych partnerstw między gminami, powiatami i organizacjami. Dziesiątki milionów euro wydanych w różnych programach, jak najpierw Phare CBC, Interreg czy obecnie do dyspozycji 120 mln euro dla Lubuszan i Brandenburczyków na wspólne projekty w ramach Europejskiej Współpracy Terytorialnej. Również zdaniem premiera Matthiasa Platzecka współpraca między naszymi regionami stała się wzorcowa. - Te 170 partnerstw miało moim zdaniem jeden ważny skutek: nastąpiły zmiany w mentalności. Do 1990 r. w większości byliśmy sobie obcy. Teraz nieufność została zastąpiona zaufaniem - stwierdził. Są natomiast dziedziny, w których powinniśmy jeszcze sporo nadrobić.",,
"https://warszawa.wyborcza.pl/warszawa/1,54420,10283306,Nastolatka_pozwala_ratusz__bo_trzeba_placic_za_parking.html",Nastolatka pozwała ratusz: bo trzeba płacić za parking,"0
Ratusz może żądać opłat za podjazd pod Pałac Kultury także od niepełnosprawnych. Taki jest finał precedensowego procesu, w którym niepełnosprawna nastolatka pozwała urząd miasta.","Sprawa jest niecodzienna: niepełnosprawna nastolatka (formalnie reprezentowana przed sądem przez rodziców) pozwała stołeczny ratusz o naruszenie dóbr osobistych. Tym naruszeniem miało być ograniczanie jej dostępu do dóbr kultury.

O co dokładnie chodzi? Klaudia ma bardzo duże problemy z poruszaniem się. Chociaż chodzi samodzielnie, przejście krótkiego odcinka zajmuje jej dziesięć razy więcej czasu niż osobie sprawnej. Jej rodzice starają się jednak, by prowadziła w miarę normalne życie. Chcą, by mogła np. korzystać z dóbr kultury. Dlatego wożą ją do Pałacu Kultury i Nauki na odbywające się tam zajęcia, do kina czy na występy teatralne młodszej siostry. By ograniczyć do minimum odległości, które musi pokonać Klaudia, ojciec podwozi ją pod same ""drzwi"". I płaci. Bo na uliczkach wokół PKiN funkcjonuje komercyjny parking.",,
"http://wyborcza.pl/7,75398,22785013,kaczynski-wsciekly-na-krrit-chcial-ich-odwolac.html","""Kaczyński wściekły na KRRiT. Chciał ich odwołać""","Po nałożeniu gigantycznej kary na TVN w Krajowej Radzie Radiofonii i Telewizji atmosfera bliska paniki. - Czuć przerażenie tym, co zrobili. Od poniedziałku nie milkną głosy, że to skandal - mówi ""Wyborczej"" pracownik Rady.","KRRiT to konstytucyjne ciało, które stoi na straży prawa do informacji. Jesienią zeszłego roku PiS przejął Radę w całości. Parlament powołał do Rady Witolda Kołodziejskiego, Teresę Bochwic i Elżbietę Więcławską-Sauk, prezydent Andrzej Duda Janusza Kaweckiego i Andrzeja Sabatowskiego.

Ekspert od ojca Rydzyka
W poniedziałek Rada ujawniła, że nałożyła na stację TVN 24 gigantyczną karę – 1 479 000 zł. Stacja została ukarana za relacjonowanie antypisowskich protestów w Sejmie i przed gmachem przy ul. Wiejskiej. KRRiT uznała, że protesty te były nielegalne (tak twierdzi Prawo i Sprawiedliwość), więc ich relacjonowanie było propagowaniem tychże nielegalnych działań.",Siedziba TVN (Fot. Dawid Żuchowicz / Agencja Gazeta),"Gamonie XD-@@@-typowy strzał w stopę, ale dla pisiorów to norma-@@@-Ludziom o poziomie intelektualnym obecnych członków rady trzeba było wytłumaczyć, że demokracja kończy się poza gabinetem prezesa. Wystarczy, że zostali demokratycznie namaszczeni i to koniec ich samodzielności.-@@@-a moze dobrze zrobili, ze ich ukarali, ja ich bym jeszcze ukaral, ze pokazuja przypadki bitych i zabitych dzieci i tym samym godza w wolne zwiazki i rodziny niewydolne spolecznie.. (chyba, ze to nie sa rodziny, wtedy wykroczenia medialnego nie ma) uff..-@@@-Pan Rydzyk jest tatą red.Kublik ? Coć dużo dzieci Rydzyka pracuje w Wyborczej , ciekawe ?-@@@-Kaczor chciał odwołać KRRiT tylko nie miał pod ręką większych tumanów Misiewiczów by nimi zastąpić debilów.-@@@-Przecież ich powołał. I nie dal instrukcji, aby nie dotykać gorącego kartofle z wolnym zagranicznym kapitałem? To nie mogą wziąć się za jakieś prywatne prowincjonalne telewizje kablowe? Czarno to widzę i dla przestrogi, żadnej odprawy. Wywalić dla przykładu, bo proces Rywina i klęska Millera niczego ich nie nauczyły.-@@@-Fajnie było by gdyby TVN nie odwołała się, i chciałbym widzieć miny pisiorów gdy Amerykanie powiedzą niestety nie możemy uznać za sojusznika i tym bardziej bronić kraju w którym demokracja jest na poziomie Korei Północnej.A najciekawsze było by to,kto Putinowi zameldowałby o wykonaniu zadania?"
"https://wyborcza.pl/1,75410,5212703,Meirelles_w_Cannes__wielkie_otwarcie.html",Meirelles w Cannes: wielkie otwarcie,"0
To był ryzykowny wybór - otwierać festiwal nie czwartym ""Indianą Jonesem"", jak planowano, ale filmem tak mocnym i poważnym jak ""Miasto ślepców"" Fernando Meirellesa według powieści noblisty José Saramago","""Miasto ślepców"" to ten rodzaj kina, które zanim powstanie, żyje w naszych najgorszych snach. Ułamki współczesnej apokalipsy można znaleźć w telewizyjnych newsach - przypominają się m.in. obrazy chaosu, jaki zapanował w Nowym Orleanie po przejściu huraganu ""Katrina"". Ale nie trzeba wizji wielkich katastrof, obrazów miast po tajfunie czy trzęsieniu ziemi, by uświadomić sobie kruchość cywilizacji pławiącej się w dostatku i kruchość demokracji. Kto z nas, krążąc po supermarkecie, nie wyobrażał sobie sytuacji, gdy zatnie się konsumpcyjny mechanizm i zaczarowany stoliczek, nieustannie zapełniający się towarami, odmówi kiedyś posłuszeństwa?",,
"https://bydgoszcz.wyborcza.pl/bydgoszcz/1,35591,1078070.html",Po aferze sędziowskiej na meczu siatkarek Banku Pocztowego/GCB/Gazety Pomorskiej,"0
Kontrowersyjne decyzje sędziego, który wypaczył wynik spotkania przyznając w tie breaku trzy punkty rywalkom z wrocławskiej Gwardii, zbada wydział sędziowski Polskiego Związku Siatkówki","- Wiem o sprawie, już nad nią pracujemy, ale trudno jest mi wydawać opinie, bo nie byłem na meczu - mówi ""Gazecie"" Andrzej Kiszczak, szef wydziału sędziowskiego PZPS. - Nie widziałem rzekomych kontrowersyjnych sytuacji. Jeśli obejrzymy zapis wideo i okaże się, że sędzia Jacek Broński popełnił błędy, to przekażemy sprawę wydziałowi dyscypliny. Do niego należą decyzje - dodaje.

Przypomnijmy: w sobotę, w piątym secie bydgoszczanki prowadziły 12:11 z Gwardią we Wrocławiu, będąc o trzy punkty od wygranej. Była zawodniczka Banku Pocztowego/GCB/GP Katarzyna Mroczkowska zaatakowała wówczas według oceny sędziów celnie i przyznali oni punkt Gwardii. - Decyzja w tak ważnym momencie była krzywdząca. Gdyby ta piłka nie spadła tuż koło naszej ławki rezerwowych i nie widzielibyśmy wszyscy, że była w aucie, nie byłoby takich reakcji - uważa menedżer bydgoskiego zespołu Waldemar Sagan. Protestował trener Leszek Piasecki i w jego stronę arbiter pokazał żółty kartonik - regulaminowy dodatkowy punkt dla Gwardii. Za chwilę to samo spotkało reprezentantkę kraju Ewę Kowalkowską: klaskała patrząc na sędziego, co ten uznał za obraźliwy gest - wyjął znowu żółtą kartkę, a wrocławianki prowadziły już 14:12. Potem wygrały tie-breaka 19:17 i mecz 3:2. - To precedens w historii siatkówki - mówią bydgoscy działacze. Dodatkowo po meczu okazało się, że kartkę zapisano w protokole Aleksandrze Liniarskiej (w spornym momencie schodziła z boiska i stała tyłem do sędziego, więc nie mogła wykonać obraźliwych gestów), a sędzia Jacek Broński z Poznania nie pozwolił kapitan zespołu Agnieszce Malinowskiej na wpisanie uwag do protokołu z meczu. - Kapitan drużyny zamiar taki musi zgłosić w trakcie spotkania - wyjaśnia Kiszczak. - Jeżeli Malinowska to zgłaszała, a sędzia faktycznie nie zgodził się na wpisanie, to popełnił błąd - stwierdza. - Sytuację na pewno trzeba wyjaśnić, ale zdarzało się już, że drużyna była ukarana dwoma żółtymi kartkami. Mogę jedynie dodać, że jako wydział sędziowski sami ubolewamy nad tym, ale niedawno zarząd związku zadecydował, że sędzia-kwalifikator ma być delegowany na mecze każdej z drużyn tylko na dwa spotkania tej drużyny w sezonie. To oznacza, że nie mamy specjalnej mocy w ręku i znacznie trudniej jest nam rozstrzygać sporne kwestie - mówi przewodniczący wydziału sędziowskiego. Bydgoski klub zrezygnował z pisania protestu. - Nie jesteśmy naiwni. Wyniku i tak się nie zmieni - uważa Sagan. Kapitan zespołu Agnieszka Malinowska napisała jedynie list otwarty do władz związku opisujący kontrowersyjne zdarzenie.",,
"https://warszawa.wyborcza.pl/warszawa/1,34862,17354581,Liderzy_wrogich_frakcji_z_warszawskiej_PO_w_kancelarii.html",Liderzy wrogich frakcji z warszawskiej PO w kancelarii premiera,"10
Wśród nowych współpracowników premier Ewy Kopacz znaleźli się m.in. Małgorzata Kidawa-Błońska (będzie rzeczniczką rządu) i Marcin Kierwiński (został szefem jej gabinetu). To kluczowi rozgrywający w warszawskiej Platformie. Od dwóch lat ostro ze sobą rywalizujący.","Przewodniczącym mazowieckiej PO jest poseł Andrzej Halicki. Kopacz, Kidawa-Błońska i Kierwiński zasiadają natomiast w zarządzie regionu. Oprócz nich zasiadają tam m.in. prezydent Warszawy i szefowa stołecznych struktur Hanna Gronkiewicz-Waltz oraz były burmistrz Śródmieścia Wojciech Bartelski. Między Kidawą-Błońską a Kierwińskim od dwóch lat trwa ostra walka o władzę w stolicy, w której wygrywa na razie Kierwiński.

Kidawa-Błońska, wieloletnia szefowa warszawskiej PO, była już rzeczniczką rządu za czasów Donalda Tuska. Gdy premierem została Kopacz, Kidawa-Błońska została przeniesiona na stanowisko sekretarza stanu w kancelarii premiera, gdzie miała odpowiadać za kontakty rządu z parlamentem.",Poseł Marcin Kierwiński (ADAM STĘPIEŃ),"""W swojej zawodowej karierze związany jest przede wszystkim z kontrolowanymi przez PO spółkami. Był m.in. wiceprezesem spółki z branży kinowej Max-Film, wiceprezesem Portu Lotniczego Warszawa-Modlin (spółki z udziałami mazowieckiego samorządu), zasiadał też w radzie nadzorczej zarządzającej nieruchomościami spółki wojewody o nazwie Kaskada. Oprócz tego pracował też w radzie programowej publicznego Radia dla Ciebie"". Pan płaci, społeczeństwo płaci...-@@@-Kidawa to ta która twierdziła, że od wzrostu składki na ZUS spadnie bezrobocie.-@@@-Jest okazja, aby pozbyć się HGW z kierownictwa PO. Pomożecie? Pomożemy. Wszelkimi dostępnymi środkami. Władza, która nie słucha mieszkańców i leje nawet na konsultacje z nimi MUSI ODEJŚĆ.-@@@-Nowe twarze.... Z gówna bata nie ukręcisz.-@@@-no to głupizna powróciła na stołek rzecznika-@@@-Czym kierowano się przy wyborze tych kandydatów? Przecież Kerwiński, który dzięki swojemu ojcu (notabene osobie zajmującej zawsze bardzo wysokie stanowiska , a to spółki miejskiej, a to banku, a to ZUS) robi karierę, bo to jest w/g HGW, Kopacz, Kidawy podstawa do jego awansów tak zaostrzył sobie apetyt, że przewróci swoimi żołnierzami, których obdarował dobrze płatnym stanowiskami w Warszawie (za przyzwoleniem HGW) rząd. Byłem wyborcą PO. Już nie jestem. Dramatycznie szukam ugrupowania, na które będę mógł głosować w najbliższych wyborach. Pomóżcie mi proszę. Mam niewielkie wymagania tylko tyle, by partii zależało najpierw na interesie kraju.-@@@-""Za tzw. wielkiej trójki, czyli Małgorzaty Kidawy-Błońskiej (Warszawa), Andrzeja Halickiego (Mazowsze) i Kierwińskiego (Warszawa i Mazowsze), PO pokazała, że posłuszeństwo ceni. Zaufani łączą tu posady w instytucjach kontrolowanych przez partię z mandatami radnych"" ================================ To, że ""zaufanym"" daje się ciepłe posadki, to małe Miki. Prawdziwe problemy są dwa. Pierwszy, że tych ""zaufanych"" jest aż tylu, że nawet bogatego społeczeństwa nie byłoby stać na utrzymanie dla nich tylu synekur, by dla nich wszystkich starczyło konfitur. Drugi jest taki, że ci ""zaufani"" są aż tak wybitnie ""kompetentni"", że czego się nie wezmą, to spieprzą - przykładów z ostatnich dni i tygodni (uruchomienie tramwaju na Powstańców Śląskich, uruchomienie II linii metra, bulwary nad Wisłą) mamy aż nadto. Osobiście wolałbym dla nich wszystkich utrzymywać cele i po trzech klawiszy na twarz, zamiast gabinetów i tuzinów ""asystentów"".-@@@-Coś mi to przypomina film ""Wściekłe psy"". Oby tak dalej."
"https://wroclaw.wyborcza.pl/wroclaw/1,35771,19569723,ogolnopolski-turniej-reportazu-im-wandy-dybalskiej.html",Ogólnopolski Turniej Reportażu im. Wandy Dybalskiej,"0
Znamy już finalistów turnieju reportażu im. Wandy Dybalskiej dla uczniów szkół ponad gimnazjalnych. Zwycięzców ogłosimy w marcu.","To jubileuszowa 15. edycja konkursu, jedynego takiego w kraju. Wymyśliła go i prowadzi Ewa Obara-Grączewska, nauczycielka języka polskiego z X LO we Wrocławiu. Jury złożone z wrocławskich dziennikarzy wybrało do finału dziesięć prac:

- Maria Majkowska, ""Trzy lata wieczności""; II Liceum Ogólnokształcące im. Króla Jana III Sobieskiego; Kraków, opieka - Katarzyna Kamizela

- Julian Frysztacki ""O opuszczeniu domu rodzinnego - nic specjalnego""; II Liceum Ogólnokształcące im. Króla Jana III Sobieskiego; Kraków, opieka - Katarzyna Kamizela",,
"https://wyborcza.pl/Jutronauci/7,165057,25187395,szalencza-pogon-za-wzrostem-gospodarczym-w-koncu-nas-zabije.html",Szaleńcza pogoń za wzrostem gospodarczym w końcu nas zabije,"Więcej sprzedawać, zarabiać i doświadczać. Utożsamiamy wzrost z rozwojem i sukcesem, a kto nie chciałby doświadczyć sukcesu? Jednak - jak twierdzi Jakub Kronenberg, profesor Uniwersytetu Łódzkiego - powinniśmy zrezygnować ze wzrostu, jeśli chcemy mieć przyszłość.
206","Hasło „degrowth” przenika do mainstreamu. Nowa Zelandia zrezygnowała z PKB jako wyznacznika rozwoju polityki społecznej.
Jesienią zeszłego roku grupa kilkuset naukowców skierowała do państw Unii apel.
Ich główne postulaty to:
- stworzenie specjalnej komisji ds. degrowth w PE,
- uwzględnianie alternatywnych wskaźników w analizach makroekonomicznych UE i krajów członkowskich,
- ustanowienie ministerstwa ds. przemian gospodarczych w każdym kraju.
Ponadto ekonomiści proponują ograniczenie produkcji, rezygnację z opodatkowywania napraw sprzętu, tak by mógł dłużej służyć, opodatkowanie lotów, podatek węglowy, wprowadzenie dochodu podstawowego czy ograniczenie czasu pracy. Jednym z propagatorów degrowth jest prof. Jakub Kronenberg.
Z PROF. JAKUBEM KRONENBERGIEM* ROZMAWIA MICHAŁ WILGOCKI
MICHAŁ WILGOCKI: Ile mamy jeszcze czasu?
PROF. JAKUB KRONENBERG: Nikt nie jest w stanie powiedzieć, granice są ciągle przesuwane. To, że zbliżamy się do katastrofy, nie podlega dyskusji. Ale – co optymistyczne – rośnie liczba osób zaniepokojonych tym, co się dzieje. Jest więc jakaś nadzieja, że podejmiemy działania. Ale cały czas nie wiemy, czy mamy 50, 100 czy 200 lat.
A czynników ryzyka jest mnóstwo. Pewien zespół naukowców ze Sztokholmu stworzył koncepcję granic planetarnych. Wymienia dziewięć wskaźników, m.in. zakwaszenie środowiska wodnego, zmiany w bioróżnorodności. W tych przypadkach granice zostały dawno przekroczone. Ale są i takie, gdzie granic w ogóle jeszcze nie rozpoznano.
prof. Jakub Kronenberg fot. archiwum prywatne
Uratuje nas Miley Cyrus, która ogłosiła „birth strike”? „Nie chcę się rozmnażać, bo Ziemia może sobie z tym nie poradzić”.
– To radykalna decyzja. Ale rozumiem zaniepokojenie, obawy rodziców, którzy nie chcą, żeby ich dzieci żyły w świecie rosnącej niepewności. Nie chcą od strony ludzkiej, rodzicielskiej, pakować ich w kłopoty. Z perspektywy globalnej znacznie większe znaczenie mają jednak działania na rzecz praw kobiet i dostępności antykoncepcji w krajach rozwijających się, w których przyrost naturalny jest wciąż bardzo wysoki.
Pavel Šplichal, redaktor czeskiego portalu A2larm, pisał w tekście opublikowanym w „Krytyce Politycznej”, że dla odpowiedzialnych za niszczenie planety korporacji nie ma nic prostszego niż zrzucenie winy na osoby o niewielkiej świadomości ekologicznej.
– Indywidualne decyzje mają duże znaczenie. Bez nich nie zadzieje się żadna większa zmiana. Ale nawet radykalne decyzje, o których mówimy, wciąż pozostają indywidualnymi decyzjami grupy osób. Mogą się nie przebić do mainstreamu. Potrzebne są zmiany systemowe.
Czasem kropla drąży skałę. Na niedawnym kongresie branży mięsnej polscy producenci narzekali, że przez modę na wegetarianizm spada popyt na wołowinę.
– To oczywiście możliwe, ale jestem sceptyczny: pytanie, czy to, co mówią, to coś więcej niż hasło. Czy to nie jest pozorna korelacja, a przyczyną spadku sprzedaży wołowiny jest np. wzrost spożycia drobiu.
To porozmawiajmy o zmianach systemowych. Co jest nie tak z mierzeniem wzrostu gospodarczego przez PKB?
– Od samego początku twórcy tego wskaźnika wiedzieli o jego niedociągnięciach. On nigdy nie był przeznaczony do mierzenia dobrobytu. Miał mierzyć skalę aktywności gospodarczej i to robi.
Dopiero z biegiem czasu zaczął być utożsamiany z dobrobytem. Z kolei sam dobrobyt zaczęto utożsamiać z materialnym spożyciem rzeczy. Stąd to powszechne przekonanie, że im wyższy wzrost PKB, tym lepiej się żyje. Bo PKB mierzy materialne spożycie wszystkiego w gospodarce. Również konsumpcję stali czy energii.
Prognozy NBP dotyczące wzrostu gospodarczego źródło: NBP
Tymczasem wiemy, że na dobrobyt – a precyzyjniej: na jakość życia – składa się nie tylko konsumpcja. W takiej sytuacji wskaźnik PKB staje się niezbyt wartościowy, bo o jakości życia nic nie mówi.
Dlaczego?
– Nie mierzy wielu rzeczy: pracy wykonywanej społecznie, nieodpłatnie czy pracy domowej. Przecież znakomita część aktywistów działających na rzecz środowiska nie pobiera za to pieniędzy. Tak samo jest w hospicjach. A to wysiłki, które przekładają się na wzrost jakości życia: zarówno tych, którym się pomaga, jak i tych, którzy pomagają.
Najważniejsze jest jednak to, że wzrost PKB nie mierzy kluczowego zagadnienia: degradacji środowiska. Wprost przeciwnie. Jeżeli stan środowiska ulega pogorszeniu, jakość życia się psuje, ale PKB rośnie. Wyobraźmy sobie katastrofę tankowca. Trzeba wydobyć nową ropę, zapłacić za nią. Usunąć efekt katastrofy. Posprzątać morze i brzeg. Stworzyć nowe technologie, nowy tankowiec.
Weźmy wydatki na ochronę zdrowia. To tzw. wydatki defensywne, które mają na celu odtworzenie stanu poprzedniego. Wiadomo, że lepiej zapobiegać, niż leczyć. Większa liczba chorych to konieczność wyższych wydatków na leczenie. Im więcej wydajemy, tym bardziej rośnie PKB. A przecież słabszy stan zdrowia to gorsza, a nie lepsza jakość życia.
Podobnie z obronnością. Jakakolwiek wojna generuje straty w jakości życia. Moralne, fizyczne. Ale PKB rośnie.
To jak inaczej mierzyć wzrost?
– Nie mierzyć. Zerwać z nim. Zamiast tego powinniśmy rozmawiać o idei postwzrostu, czy lepiej – degrowth.
Mówiąc „postwzrost” mamy na myśli organizację świata, w którym nie następuje już wzrost gospodarczy, jednak być może nie jest oczywiste, że trzeba przerwać ten wzrost już teraz.
Oczywiście, zwolennicy koncepcji degrowth uważają, że w niektórych krajach wzrost w pewnym selektywnym ujęciu powinien następować, bo materialny poziom życia jest wciąż niedostateczny. W krajach słabiej rozwiniętych pewien wzrost musi nastąpić, żeby pewne aspekty jakości życia mogły osiągnąć poziom, który nie koliduje z godnością.
A jak mierzyć jakość życia?
– Są różne wskaźniki. Subiektywna ocena mierzona już dziś w różnych rankingach. Ona wynika z odpowiedzi na proste pytanie: czy żyje ci się dobrze, czy nie?
Są też mniej deklaratywne czynniki: zdrowie, edukacja, satysfakcja, poczucie sprawczości, bezpieczeństwa, poczucie zadowolenia z funkcjonowania w społeczeństwie.
Albo od drugiej strony: brak poczucia wykluczenia. Bo najczęściej patrzymy z perspektywy tych, którym dobrze się wiedzie. A nie myślimy o tym, czy ludzie mają zapewnione elementarne składniki jakości życia. Czy nie są zagrożeni wykluczeniem materialnym, społecznym, bardziej szczegółowo – np. energetycznym. Oczywiście wszystkie te wskaźniki musimy rozpatrywać w połączeniu ze wskaźnikami degradacji środowiska.
Trzeba ograniczyć produkcję i konsumpcję?
– Pewnych dóbr – z pewnością. Niektórych mamy za dużo. Na przykład samochodów osobowych albo ciężarowych. Żeby było jasne: zamiast mówić wprost o ograniczaniu produkcji czy konsumpcji, lepiej mówić o zmianie organizacji społeczeństwa tak, by służyło to jakości życia.
Transport to świetny przykład. Jego koszty zewnętrzne są bardzo wysokie. Koszt związany z poruszaniem się pojedynczego kierowcy w samochodzie jest przerzucany na innych. Zarówno kierowców, którzy stoją w korkach, jak i wszystkich innych, którzy wdychają spaliny i ponoszą koszty związane z ochroną zdrowia.
Skoro samochody ciężarowe generują korki i degradują środowisko, dlaczego np. nie wozić tirów na platformach kolejowych? Takie rozwiązania funkcjonują w społeczeństwach zachodnich. To nie są pomysły z kosmosu, one zostały przetestowane.
Takie rozwiązanie też wymaga jakiejś produkcji. Ale zupełnie innego rodzaju. Przy czym wciąż można utrzymać miejsca pracy, ale inne niż dotychczas. To jest sedno postwzrostu. Inaczej myśleć o zaspokajaniu naszych potrzeb.
Doktor Michał Dębek, z którym rozmawialiśmy kilka lat temu o zakazie handlu w niedzielę, przywołał pojęcie „totalitaryzmu konsumpcyjnego”. Chodziło o sztuczne generowanie potrzeb, np. przez wypuszczanie co roku nowego modelu telefonu tej samej firmy. Ograniczenia wywołają opór, bo ludzie mieliby nie mieć nowych telefonów?
– Z elektroniką sprawa jest problematyczna. Każdy zdroworozsądkowo myślący człowiek przyzna, że może się ona przyczyniać do niższej jakości życia. Nie można jednak przeprowadzić zmian w taki sposób, że od jutra zabronimy sprzedaży. Raczej tworzyć alternatywy. Komórki może nie są szczególnie szczęśliwym przykładem. Ale jest wiele produktów, których nie musimy posiadać na własność.
Na przykład?
– Wiertarka. Czy w każdym gospodarstwie musi być? Statystycznie jest używana przez 15 minut w swoim cyklu życia. Niektórzy kupują i nie używają jej w ogóle. Odkładają na strych i wyrzucają po latach. To przykład produktu, który moglibyśmy mieć jeden na rodzinę, grupę sąsiadów albo po prostu wynajmować, kiedy jest potrzebna.
Mamy mnóstwo przykładów marnotrawstwa zasobów. Sklepowe półki uginają się pod tonami niepotrzebnych produktów, które są wyrzucane, na długo zanim technicznie się zużyją. Na szczęście o niektórych już się powszechnie mówi: jednorazowe torebki i butelki, marnowana żywność, tony niepotrzebnych zabawek od samego początku zaśmiecających życie małym ludziom...
Pozytywnym przykładem są płyty CD czy kasety. Kiedyś nie było innej formy słuchania muzyki i trzeba było produkować mnóstwo nośników. Dziś muzyka odtwarzana jest w postaci pliku ściąganego z internetu albo w platformie streamingowej. Oszczędzamy mnóstwo surowców.
Tylko czy tak da się uratować środowisko?
– Tak, przede wszystkim zmniejszając konsumpcję i produkcję. Dodatkowo zauważmy, że pozyskanie zasobów w krajach rozwijających się często odbywa się w niejasnych okolicznościach, również w strefach konfliktu, przy wykorzystaniu pracy niewolniczej.
Niektóre firmy próbują z tym walczyć. Holenderski Fairphone produkuje telefony komórkowe i sam wykreował segment tzw. odpowiedzialnej elektroniki, tworzonej z poszanowaniem środowiska i praw człowieka. Ten model – jeśli już elektronika musi być produkowana – jest modelem pożądanym.
Postwzrost sadza na ławie oskarżonych wielki biznes.
– Z pewnością. Chodzi jednak też o to, żeby pokazać szerszy kontekst konsumpcji. Uzasadnić, dlaczego konieczne są pewne
rozwiązania, przez które ktoś może się poczuć ograniczony.
We wrześniu ubiegłego roku w Brukseli odbyła się konferencja w sprawie postwzrostu. Jak się rozwija ten nurt myślenia?
– Są różne odsłony degrowth. Radykalna, która pozostaje marginesem, bo postuluje choćby rozwiązania sprzeciwiające się przemysłowej produkcji żywności. W zamian proponuje produkcję indywidualną albo kolektywną, w małych grupkach.
Jej przedstawiciele proponują też, aby produkować energię w gospodarstwach domowych, na małą skalę. Choć nie wiem, czy to radykalny postulat: bo to, że potrzebujemy rozproszonych źródeł energii, to nie jest utopia. Wprost przeciwnie: wraz z rozwojem energii odnawialnej to zjawisko rozpowszechniło się w Europie Zachodniej.
Przedstawicielami mainstreamowej odsłony degrowth są: Tim Jackson, autor popularnej książki „Dobrobyt bez wzrostu”, albo Peter Victor z Kanady. Obaj doradzają rządom i obaj wskazują, że nie wystarczy mówić o wzroście efektywności wykorzystania zasobów w przeliczeniu na jednostkę produkcji – trzeba ograniczać wykorzystanie zasobów w ujęciu absolutnym. Mówią o konieczności bardziej równego podziału bogactwa i wprowadzania stosownych mechanizmów redystrybucji.
Myślę, że wśród decydentów jest duża świadomość konieczności poszukiwania rozwiązań. Choćby świetnie zorganizowany transport miejski – to też wpisuje się w ruch postwzrostu. Są sprawdzone przykłady, które po prostu możemy rozszerzyć.
Nie potrafię sobie wyobrazić, że nagle przestawiamy się z zakupów na uprawę ziemi.
– Być może będzie to kiedyś nieuniknione. Mamy dwie drogi: pierwsza to kontynuowanie wzrostu i pozornych działań ratujących planetę. A następnie w sytuacji katastrofy wszyscy, kiedy będziemy cierpieć, zostaniemy zmuszeni do przejścia na te rozwiązania przez regres. Albo możemy już teraz dobrowolnie działać na rzecz lepszego świata, świadomie, przez organizowanie społeczeństw w tym kierunku.
Postulatów jest mnóstwo: opodatkowanie lotów, by zniechęcić do latania co weekend. Walka z nierównościami, skrócenie czasu pracy i wprowadzenie dochodu podstawowego.
– Dotykamy kluczowego zagadnienia: produkcji i konsumpcji. Jednym z argumentów konwencjonalnie myślących ekonomistów jest to, że wzrost jest potrzebny, bo utrzymuje miejsca pracy. Nikt nie kwestionuje znaczenia pracy, również dla jakości życia człowieka. Oczywiście, jest pewna grupa, która nie chce pracować i stąd, aby zapobiec ich wykluczeniu, wskazany byłby gwarantowany dochód podstawowy. Na marginesie – w kilku miastach w Holandii, w Barcelonie i w Finlandii prowadzono nawet pilotażowe programy związane z dochodem podstawowym. Tyle że znakomita większość ludzi chce pracować, potrzebuje pracy nie tylko, by zarabiać, ale także by osiągać cele społeczne, choćby kontakty z drugim człowiekiem.
Ale jeśli mielibyśmy ograniczyć produkcję dóbr, które wiążą się z degradacją środowiska, pracy będzie mniej. Dlatego jednym z rozwiązań jest skracanie czasu pracy. To byłby wyraz solidarności, „dzielenia się pracą”. Żeby dla wszystkich starczyło. We Francji czy Holandii już te rozwiązania funkcjonują.
Pracownikom się to spodoba. A pracodawcom?
– Pracodawcy, którym zależy na pracowniku, już od dawna stosują rozwiązania takie jak elastyczny czas pracy. Dają ludziom czas na swobodne myślenie i poświęcanie czasu na własne projekty. Skrajnym przykładem jest produkująca odzież i sprzęt sportowy Patagonia, którą analizowaliśmy jako przykład firmy zbliżonej do idei degrowth wspólnie z doktorantką Yaryną Khmarą. Idea zarządzania personelem w tej firmie to: „Niech moi pracownicy sobie posurfują” – w sensie dosłownym, ponieważ siedziba firmy mieści się w Kalifornii, a ubrania i akcesoria dla surferów stanowią ważną część jej asortymentu – oczywiście w czasie pracy. Może dzięki temu wymyślą coś, co przyczyni się do realizacji celów firmy, do których należy m.in. ochrona środowiska. Firma stara się chronić środowisko również po to, by wszyscy mogli z niego korzystać w celach rekreacyjnych – z produktami Patagonii lub bez nich.
Myślę, że rozwiązania dotyczące skrócenia czasu pracy ostatecznie spotkają się z uznaniem pracodawców – jeśli najpierw zostaną wymuszone przez system i pracodawcy będą się mogli przekonać o ich zaletach. Kończą się czasy, w których konkurowano tanią siłą roboczą.
Wyobrażam sobie komentarze niektórych redakcyjnych kolegów. „Oho, mieliśmy rację. Ekologom wcale nie chodzi o planetę, ale żeby pod tą przykrywką wprowadzić socjalizm”.
– Ale co to ma wspólnego z socjalizmem? Nie nazwałbym degrowth socjalistycznym. Lewicowym, socjaldemokratycznym – może tak. Ale nie umieszczałbym tego w kategoriach lewica-prawica. Ani nawet w tradycyjnych podziałach politycznych. Chodzi o przyszłość świata.
W niemal każdej „Wyborczej” możemy znaleźć nadzieje na dalszy wzrost PKB, wyrazy satysfakcji z rosnącego PKB lub ubolewania z powodu jego spadku, nawet nieznacznego. To dopiero jest utopia – na dodatek urzeczywistniona!
Jeśli uda się przestać tak bardzo kierować się zupełnie nieadekwatnym wskaźnikiem, a zamiast tego wybrać inne, znacznie bardziej różnorodne i odnoszące się do tak podstawowych kwestii jak niepodcinanie gałęzi, na której siedzimy, to zwiększymy szanse przetrwania świata, jaki znamy.
*Jakub Kronenberg profesor Uniwersytetu Łódzkiego, gdzie na Wydziale Ekonomiczno-Socjologicznym kieruje Zakładem Analiz Systemów Społeczno-Ekologicznych; członek zarządu Fundacji Sendzimira. Współredaktor pierwszego polskiego podręcznika do zrównoważonego rozwoju „Wyzwania zrównoważonego rozwoju w Polsce”. Kieruje projektem „Postwzrost (degrowth): operacjonalizacja w kontekście miasta – w poszukiwaniu alternatywnych strategii rozwoju” finansowanym przez Narodowe Centrum Nauki.",,"Tiry na platformach kolejowych? I ten facet ma tworzyc futurystyczne wizje? Te wszystkie idee sa bardzo ciekawe, gdyby nie ich strasznie silnie lewicowe nastawienie - zly kapitalizm, zly przemysl, zly transport. Zalatuje marksizmem.-@@@-Piękna droga do jeszcze piękniejszej katastrofy. Pkb to miernik, który trzeba analizować w odpowiednim kontekście. Termometry w okresie grupowym też powinniśmy wyrzucić ?-@@@-Ten człowiek nic nie rozumie. Istotą życia jest wymienianie samochodu na nowszy, domu na większy, ciuchów na bardziej modne. Ponieważ zarabianie więcej pieniędzy zajmuje więcej czasu, na zakupy zostaje niedziela. Dzięki temu jest większy wzrost gospodarczy i wszyscy są szczęśliwsi.-@@@-Do zapamiętania:
(1) ważne są indywidualne wybory (czyli to, co robi każdy z nas ma znaczenie);
(2) należy myśleć w kategoriach zmiany stylu życia (polecam spróbowanie wolontariatu - może polegać na pomocy sąsiadce z zakupami - aby przejrzeć na oczy, że nie wszystko jest wymierne finansowo).
Miłego weekendu!-@@@-Nominalny pkb na mieszkańca jest w Polsce 3-razy mniejszy niż w Niemczech, Francji, Danii, czy Holandii. Z rozważaniem więc wyrafinowanych kwestii stycznych nurtujących te bogate kraje, powinniśmy poczekać aż uzyskamy zbliżony poziom rozwoju gospodarczego.-@@@-Dla mnie - REWELACJA !!!!-@@@-Tematowi postwzrostu trzeba poświęcać więcej uwagi, a jego tezy dyskutować szeroko.
W Polsce zaczadzonej mitami będzie trudniej niż w rozumniejszych społęczeństwach, ale trzeba go popularyzować. Świat zrównoważony jest niezbędny następnym pokoleniom.-@@@-Wzrost gospodarczy odbywa się dzięki postępowi technicznemu. Rezygnując że wzrostu, rezygnujemy z postępu. PKB nie uwzględnia wielu czynników obniżających jakość życia i wielu ją podnoszących. Idea uregulowania ludziom życia na siłę zawsze jest szkodliwa."
"https://wyborcza.pl/AkcjeSpecjalne/1,157247,19273389,rozmawiamy-o-gdyni-w-gdynskim-centrum-filmowym-trwa-pracownia.html","Rozmawiamy o Gdyni. W Gdyńskim Centrum Filmowym trwa ""Pracownia Miast""","1
W Gdyni trwa burza mózgów na temat miasta - zagospodarowania centrum, planów inwestycyjnych i udziału mieszkańców w decydowaniu o mieście. W Gdyńskim Centrum Filmowym trwa ""Pracownia Miast"" - akcja społeczna ""Gazety Wyborczej"" i Gdyni.","Grażyna Borkowska, kierownik Działu Akcji Społecznych ""Gazety Wyborczej"": - To już nasze 11. spotkanie w ramach odbywającej się od dwóch lat ""Pracowni Miast"". Odwiedziliśmy m.in. Gdańsk, Łódź i Poznań. I dzięki uczestnikom warsztatów i paneli doszliśmy do wniosków, które zaowocowały konkretnymi rozwiązaniami. Np. w Łodzi mieszkańcy domagali się w magistracie urzędnika-pomocnika, który pomoże im załatwiać konkretne sprawy aż do finału. I miasto obiecało, że taki urzędnik zostanie w Łodzi zatrudniony. Z kolei w Poznaniu postulaty mieszkańców dotyczące inwestycji miasto wpisało do klasyfikacji w postępowaniu przetargowym. To wymierne efekty, na których najbardziej nam zależy.

W kinie Warszawa (największej sali Gdyńskiego Centrum Filmowego) zgromadziło się blisko 200 osób, którzy przyszli podyskutować o mieście.

- Wszystkim nam zależy na mieście i o tym będziemy rozmawiać. Mam nadzieję, że to nie ostatnie tego typu spotkanie w Gdyni - mówił witając gości Michał Guć, wiceprezydent Gdyni.
Zobacz, jak pracowaliśmy podczas ""Pracowni miast"" w Gdyni


Przyjazne Miasto

Wtorkowy panel dyskusyjny poprzedziły poniedziałkowe warsztaty. Wnioski z pierwszego z nich, poświęconego przestrzeni w Śródmieściu, przedstawił Maciej Drzewicki, zastępca redaktora naczelnego ""Gazety Wyborczej Trójmiasto"".

Przypomnijmy: w ramach warsztatu ""Miasto przyjazne: Jak rozwijać śródmiejską przestrzeń publiczną? Jakie są szanse i zagrożenia?"" blisko 20 uczestników (wśród nich wiceprezydent Gdyni Matek Stępa, Roman Witowski, dyrektor ZDiZ w Gdyni, architekt Jacek Droszcz, Zygmunt Zmuda-Trzebiatowski, przewodniczący RM Gdyni, dr hab. Marek Wysocki z Politechniki Gdańskiej, Anna Fibak, doradca zarządu Moderna Investment) zastanawialiśmy się, co wspólnego ma śródmieście Gdyni z innymi europejskimi miastami? Jak wypada na tle np. Gdańska, Łodzi, Kopenhagi czy Barcelony? Gdynia została wysoko lub bardzo wysoko (w porównaniu z tymi miastami) oceniona np. za miejską zieleń, komunikację i poczucie wspólnoty. Ale wciąż ma wiele do nadrobienia - w zestawieniu z innymi europejskimi ośrodkami - jeśli chodzi o naukę czy ofertę kulturalną.

Następnie uczestnicy warsztatów wybrali cztery najistotniejsze dla śródmieścia Gdyni kwestie (bezpieczeństwo, kultura, komunikacja i dostępność oraz turystyka i rekreacja), po czym opracowali katalog potrzeb dla każdej z nich i propozycje rozwiązania problemów. Np. w dziedzinie komunikacji za najpilniejsze uznaliśmy zrównoważony rozwój odwołujący się do tzw. piramidy transportowej, który za priorytet uznaje udogodnienia dla pieszych, rowerzystów, transportu zbiorowego, a na końcu dla samochodów osobowych. By do tego doprowadzić, należy nie tylko zadbać o finanse, ale przede wszystkim zmieniać świadomość mieszkańców poprzez np. akcje informacyjne. - Potrzebne są też zmiany organizacji ruchu w ramach istniejącej infrastruktury, ale także budowa centrów przesiadkowych przy dojazdach do Śródmieścia - mówił Roman Witowski.

Planowane Sea City i Międzytorze

Wnioski z drugiej poniedziałkowej debaty - poświęconej przyszłemu zagospodarowaniu Międzytorza i planowanej arterii - ulicy Nowej Węglowej, która przetnie Międzytorze, nową dzielnicę w gdyńskim Śródmieściu - zaprezentował Krzysztof Romański z ""Gazety Wyborczej"".

""Sea City - nowa część centrum Gdyni"" - to temat wystąpienia Marka Stępy, wiceprezydenta Gdyni. W ciągu najbliższych kilkudziesięciu lat śródmieście Gdyni rozrośnie się dwukrotnie. Nowa zabudowa powstanie na najbardziej atrakcyjnych nadwodnych terenach Dalmoru i Stoczni Nauta, zabudowany zostanie także teren tzw. Międzytorza.

- Nie chcemy zastąpić obecnego centrum Gdyni, chcemy rozwijać to centrum, które mamy - zaznacza Marek Stępa. - Powstanie taka otulina starego centrum, dzięki której stare centrum zepnie się bezpośrednio z morzem - Gdynia będzie najbardziej morskim polskim miastem. Ulica Świętojańska zachowa charakter centrum administracyjnego, handlowego i centrum wolnego czasu. Ulica ta zyska przedłużenie funkcji o jej część, która znajduje się poniżej ulicy 10 Lutego.

I dodawał: - Od innych miast odróżnia nas to, że wizualne ingerencje nowej w części miasta w starą, zabytkową nie wyglądają tak zgrzytliwie jak w Warszawie, Krakowie czy Toruniu. Gdyński modernizm jest na tyle nowoczesny, bliski współczesności, że tego zgrzytu nie mamy.

Wystąpienie Marka Stępy komentują: prof. Piotr Lorens z Politechniki Gdańskiej, prezes Towarzystwa Urbanistów Polskich oraz Katarzyna Sadowy ze Stowarzyszenia Architektów Polskich, Oddział Warszawski.

- To wyjątkowa sytuacja - Gdynia ma działające śródmieście o wartości zabytkowej (ale wciąż nowoczesne) i tereny na których można rozwijać je w naturalny sposób - mówi Katarzyna Sadowy. - Dodatkowym atutem jest bufor w postaci morza, to fantastyczna szansa. Wyzwaniem będzie kształtowanie tej przestrzeni - pogodzenie interesów różnych grup - mieszkańców, inwestorów i nowych użytkowników terenów, kształtowanie tej przestrzeni jako miasta dla wszystkich.

- Trzeba pamiętać, że nie na samym planowaniu sprawa się kończy - uważa Piotr Lorens. - Dalsze kroki to nie tylko ukształtowanie przyjaznych, atrakcyjnych form z wykorzystaniem nadwodnych atutów, ale odpowiedni program, by 600 tys. powierzchni użytkowej, która powstanie miało szansę się wypełnić. By ludzie przyszli tu mieszkać, chcieli tu przebywać.

I dodaje: - Nie znam żadnego innego miasta, które miałoby tak fantastyczne ukształtowanie nad wodą.

Na sali pada pierwsze pytanie od publiczności: ""co miasto zamierza zrobić, by nowa zabudowa nie była luksusowym, zamkniętym osiedlem? Wszyscy pamiętamy obietnice, że taras widokowy Sea Towers będzie dostępny dla wszystkich. Tak się nie stało"".

Piotr Lorens odpowiada: - Zazwyczaj jest takie zagrożenie, ale natura planowanej w Gdyni struktury niejako wyklucza takie rozwiązanie. Nikt nie będzie stawiał płotu przed wejściem do sklepu - na parterach powstaną lokale użytkowe. Myślę, że tego problemu tutaj nie będzie.

Marek Stępa: - Uczymy się na błędach, wyciągnęliśmy wnioski. W przypadku Sea Towers wspólnota mieszkaniowa zaprotestowała przeciwko przepuszczaniu przez budynek innych użytkowników. W planie zagospodarowania planowanej zabudowy, w miejscu gdzie przewidziana jest budowa 90- metrowego wieżowca, zapisaliśmy, że budynek musi posiadać ogólnodostępny taras z funkcją gastronomiczną i wydzieloną windę, która zagwarantuje wszystkim dostęp.",Pracownia Miast w Gdyni (RAFAŁ MALKO),"A modernizacja ulic w Gdyni leży. Dojazd do północnych części niasta to miliony godzin w korkach (Kwiatkowskiego, estakada, Hutnicza)"
