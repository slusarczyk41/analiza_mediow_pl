"https://wyborcza.pl/7,75398,22199552,andrzej-duda-przyjdzie-czas-gdy-wyciagniemy-wnioski-kto-dbal.html","Andrzej Duda: Przyjdzie czas, gdy wyciągniemy wnioski, kto dbał o porządek instytucjonalny i ład ustrojowy","- Z pewnością pewne nieprzemyślane zachowania, dzielące w szczególności środowisko PiS, szkodzą całemu projektowi dobrej zmiany. Myślę, że wszelkie tego typu przejawy zachowań, również te, nazwijmy je ambicjonalne, powinny być tłumione z zalążku - mówi w wywiadzie udzielonym serwisowi 300polityka Andrzej Duda.","W niedzielę mijają dwa lata od zaprzysiężenia Andrzeja Dudy na prezydenta. W opublikowanym z tej okazji przez portal 300polityka wywiadzie z prezydentem wiele uwagi poświęcono jego relacjom z obozem władzy. Po fali ogólnopolskich protestów Duda zawetował dwie z trzech PiS-owskich ustaw o sądach.
W kilku wywiadach udzielonych sprzyjającym PiS mediom minister sprawiedliwości Zbigniew Ziobro m.in. przypomniał Dudzie, komu zawdzięcza prezydenturę, przestrzegał, by nie był „hamulcowym dobrej zmiany”. Jego decyzję nazywa „podjętą w pośpiechu”. Opowiadał też o „wyborze między wielkością a groteską” czy o ryzyku ewentualnej utraty poparcia partii. – Co najwyżej będzie mógł w przyszłości cieszyć się rolą młodego komentatora z własną ochroną – mówił Ziobro.
Duda i Kaczyński. Brak okazji do spotkań
– Nie boję się i proszę się o mnie nie martwić – śmieje się prezydent w wywiadzie z 300polityka pytany, czy nie obawia się scenariusza nakreślonego przez ministra Ziobrę. Jak przekonuje, „podejmując decyzje w sprawach państwowych, kieruje się zawsze dbałością o jak najlepszą przyszłość Polski i Polaków, a nie kalkulacjami na temat swojej osobistej przyszłości”.
Pytany, czy uzależnia swój start w kolejnych wyborach od poparcia PiS, mówi: – Jeśli moi rodacy będą chcieli, żebym ponownie ubiegał się o urząd prezydenta, jeśli moja kandydatura będzie miała poparcie ludzi, to wystartuję.
Jak przyznaje Duda, „spotkanie i bezpośrednia rozmowa” z Jarosławem Kaczyńskim miały miejsce „już jakiś czas temu”, bo „ostatnio nie było okazji do bezpośrednich rozmów”. Jednocześnie mówi, że „pozostają w kontakcie”, i zapewnia, że „jeśli sprawy państwa będą tego wymagały, to z pewnością do spotkania i bezpośredniej rozmowy dojdzie”.
Duda o tym, co szkodzi dobrej zmianie
– Z pewnością pewne nieprzemyślane zachowania, dzielące w szczególności środowisko PiS, szkodzą całemu projektowi dobrej zmiany. Myślę, że wszelkie tego typu przejawy zachowań, również te, nazwijmy je ambicjonalne, powinny być tłumione w zalążku. Jeśli nie, będziemy mieć na polu dobrej zmiany więcej chwastów niż pszenicy – mówi prezydent, pytany o przyszłość obozu władzy i pojawiające się na tym monolicie liczne rysy. Jak dodaje, w tej sytuacji PiS grozić może albo utrata władzy (jak w 2007 r.), albo podział (jak w 2011 r.).
– Jestem głęboko przekonany, że gdy przyjdzie czas spokojnej refleksji nad tym, co się wydarzyło, będziemy potrafili wyciągnąć wnioski na temat tego, kto był w tej debacie stroną działającą na rzecz podziału i sporu, a kto dbał o porządek instytucjonalny w państwie i ład ustrojowy – podkreśla prezydent.
Duda: Konstytucja wymaga zmian
Pytany o cele na kolejne lata, Duda opowiada o „idei referendum konstytucyjnego co do nowej konstytucji” oraz obchodach 100-lecia odzyskania niepodległości. – Konstytucja wymaga zmian i jest to widoczne na każdym kroku. Musi ona być odbiciem opinii i poglądów Polaków, bo to dokument dla Polaków, a nie odwrotnie – przekonuje.
Prezydent mówi też o planach PiS dotyczących „repolonizacji” czy „dekoncentracji” mediów. Prace nad ustawą, która miałaby ustalić pułap zagranicznych inwestycji w mediach, mogłaby dotknąć m.in. TVN. – Po wakacjach weźmiemy się za was – zapowiedziała niedawno w rozmowie z dziennikarzem Onetu Krystyna Pawłowicz (później stwierdziła, że żartowała).
Prezydent chce, aby „standardy europejskie w tym zakresie obowiązywały również w Polsce”, i dodaje, że „z niecierpliwością” będzie wyczekiwał projektu ustawy, a następnie „obserwował” prace parlamentu.",Prezydent wetuje ustawy o SN i KRS (Fot. Sławomir Kamiński / Agencja Gazeta),"""..kto dbał o porządek instytucjonalny i ład ustrojowy..."" Proste, ten który oszukiwał na dietach sejmowych, organizował lot do Smoleńska, uniewinniał nieskazanych prawomocnie, nie podpisywał tego, co podpisać musiał, podpisywał to, co niezgodne z konstytucją, wymieniać dalej? A może miał wątpliwości? Dlaczego nie podzielił się nimi ze swoim promotorem z UJ?-@@@-bądź normalnym a nie kopią macierewicza bo wnioski wyciągną wyborcy-@@@-Poczekamy, zobaczymy, a jak trzeba to wrocimy, (bo Polacy - bez wzgledu na wiek - maja to do siebie, ze lubia wegierska salami, ale juz nie demokracje).-@@@-Takie referendum, jak w Wenezueli?-@@@-Nieokrzesana pisowska cholota.-@@@-Przecież już na samym początku prezydentury było wiadomo, że do jakichś wet na pewno dojdzie, bo nigdy nie jest tak, iż ktoś z kimś zgadza się w 100%. Jeżeli Andrzej Duda chce godnie sprawować swój urząd, musi pamiętać o tym, że nie wolno mu już ulegać tak zwanej dyscyplinie partyjnej. Majestat Rzeczypospolitej jest więcej znaczący od małych, koniunkturalnych zagrywek związanych na przykład z reelekcją. Przy podejmowaniu decyzji nie powinien kierować się uprzedzeniami, chwilową sympatią opozycji lub wyszydzaniem w ""Uchu prezesa"". Nie powinien się też kierować szyderstwami płynącymi z PiS-u. Wiem, że jeśli zawsze zachowa się zgodnie ze swoimi przekonaniami, to jakieś 80% jego decyzji będzie zgodne z moimi oczekiwaniami i z oczekiwaniami jego partii, która go wyniosła tak wysoko. A do PiS-u zwracam się z apelem: żadnej presji nie wywierajcie na prezydenta, gorzkich słów wypowiedziano zbyt wiele.-@@@-Ja juz wnioski wyciagnalem i z cala pewnoscia nie jest to pan, panie Du*a.-@@@-Na pewno nie Pan! Ale z Pana megaloman gada byle gadać zupełnie bez sensu. Lepiej zastanów się co zrobiłeś z Polską. Nie jesteś w stanie powiedzieć musimy przyjąć uchodźców jesteśmy coś winni światu!"
