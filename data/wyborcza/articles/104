"https://lublin.wyborcza.pl/lublin/1,48724,7734912,Opoznili_projekt__teraz_nadzoruja__Raz_w_tygodniu.html","Opóźnili projekt, teraz nadzorują. Raz w tygodniu","0
Ratusz powierzył nadzór nad przebudową Centrum Kultury krakowskiej firmie Czegeko. Tej samej, która kilka lat temu przed dwa lata opóźniała przygotowywanie projektu tej inwestycji. Władze miasta twierdzą, że o tym nie wiedziały.","Renowacja i przebudowa dawnego klasztoru powizytkowskiego przy ul. Peowiaków na potrzeby Centrum Kultury to jedna z najważniejszych inwestycji w Lublinie. Dofinansowuje ją Ministerstwo Kultury i Dziedzictwa Narodowego, które przeznaczyło na ten cel ponad 16,4 miliona złotych.

Nadzór raz na tydzień?

Prace w zabytkowym obiekcie muszą przebiegać pod ścisłym nadzorem. Każdy moment remontu może przynieść niespodzianki, odkrycia z przeszłości, gdy dawny klasztor wyglądał inaczej niż dziś. Jednak wojewódzki urząd ochrony zabytków alarmuje, że wybrana przez ratusz do nadzoru firma nie wykonuje swoich obowiązków.

- Nadzór polega na tym, by ktoś stale czuwał nad przebiegiem renowacji, bo pierwsze miesiące prac są kluczowe i ciągle dowiadujemy się czegoś nowego o dawnym klasztorze: np. pierwsze rozplanowanie kościoła, wątki murów, arkady, otwory okienne. To wszystko trzeba od razu dokumentować. A tu po prostu nie ma badacza, który powinien być na miejscu codziennie - tłumaczy Dariusz Kopciowski, zastępca wojewódzkiego konserwatora zabytków.

Nadzór powinna pełnić krakowska firma architektoniczna Czegeko. Jej szef Piotr Czech nie chce komentować zarzutów wojewódzkiego konserwatora zabytków, ale twierdzi, że wszystkie odkrycia są dokumentowane, a ktoś z Czegeko raz w tygodniu jest w Lublinie.

W WUOZ dowiedzieliśmy się, że wprawdzie w zeszłym tygodniu Czech osobiście złożył u konserwatora część dokumentacji prac remontowych, ale on lub ktoś z jego pracowników pojawia się w Lublinie dużo rzadziej niż co tydzień, zdecydowanie za rzadko.

Jak to było z tym przetargiem?

Wybór Czegeko do nadzorowania remontu CK może dziwić, bo to firma w Lublinie dobrze znana: sześć lat temu wygrała przetarg na przygotowanie projektu remontu i przebudowy CK, dokument miał być gotowy do końca listopada 2004 r., Czegeko poprosiło o przesunięcie terminu do końca lutego 2005 r., ale projekt dostarczyło dopiero w sierpniu 2005 r.

Sprawa zakończyła się skandalem, bo okazało się, że projekt autorstwa Czegeko to bubel, którego WUOZ nie mógł zaakceptować. W dodatku media odkryły, że część dokumentacji na zlecenie krakowskiej firmy przygotowywał Remigiusz Mazurek, pracownik ówczesnego wydziału strategii i rozwoju urzędu miasta. Lubelska Izba Architektów nie kryła oburzenia - udział miejskiego urzędnika w przygotowaniu projektu na zlecenie miasta sugerował, że Czegeko mogło wygrać przetarg nieuczciwie.

Kolejne fakty były dla Czegeko i ratusza miażdżące. Okazało się, że przy projektowaniu popełniono szereg zaniedbań. Magistrat nie zerwał jednak umowy z firmą, a Mazurek nie został ukarany za konflikt interesów. W efekcie projekt był gotowy dopiero w 2006 r. Nierzetelność Czegeko sprawiła, że przez dwa lata miasto nie mogło starać się o unijne pieniądze na przebudowę Centrum Kultury.

I znów zastrzeżenia

Teraz do pracy firmy znów są poważne zastrzeżenia, a skandal sprzed kilku lat, gdy rządziła ekipa Andrzeja Pruszkowskiego, został w ratuszu po prostu zapomniany. - Nie wiedziałem o tym. Przyznaję, że teraz są uwagi do ich pracy - mówi Stanisław Fic, zastępca prezydenta Lublina, który odpowiada za przebudowę dawnego klasztoru na Centrum Kultury. Na jego biurko trafiło już pismo Haliny Landeckiej, w którym wojewódzki konserwator zabytków prosi, by ratusz zmusił Czegeko do ścisłego nadzoru nad odkryciami w XVIII-wiecznym budynku.

- Dążymy do tego, aby ta krakowska firma, pełniąc nadzory autorskie, wsparła się lubelskimi badaczami do sprawowania codziennej, a nie jak dotychczas doraźnej opieki nad tym obiektem - odpowiada Marek Młynarczyk, zastępca dyrektora wydziału inwestycji urzędu miasta, który sprawuje nadzór inwestorski.",,
"https://kielce.wyborcza.pl/kielce/1,47262,19135549,polska-a-panstwa-nordyckie-konkursy-dla-wszystkich-konferencja.html","Polska a państwa nordyckie. Konkursy dla wszystkich, konferencja samorządów","0
Województwo świętokrzyskie jest gospodarzem czwartej edycji Stałej Ogólnopolskiej Konferencji Współpracy Międzynarodowej Samorządów, która odbędzie 17-18 listopada w Międzynarodowym Centrum Kultur (Filharmonii Świętokrzyskiej) w Kielcach.","Otwarcie konferencji planowane jest we wtorek 17 listopada o godz. 14.30, w środę 18 listopada obrady rozpoczną się od godz. 10. Tematem pierwszego dnia jest ""Samorządowy wymiar współpracy międzynarodowej"", a drugiego ""Polska - państwa nordyckie - przeszłość i przyszłość. Wśród prelegentów są m.in. prof. Włodzimierz Anioł z Uniwersytetu Warszawskiego, prezes Fundacji Norden Centrum, prof. Ryszard Czarny z Uniwersytetu Jana Kochanowskiego, były ambasador RP w Szwecji, Norwegii i Islandii, konsul honorowy Finlandii w Kielcach Tadeusz Pęczek, a także marszałek wielkopolski i wiceprzewodniczący Europejskiego Komitetu Regionów Marek Woźniak oraz marszałek świętokrzyski Adam Jarubas.

Aby wziąć udział w konferencji, trzeba się zarejestrować na stronie internetowej www.konferencja.e-swietokrzyskie.pl. Tam również znaleźć można formularz konkursu wiedzy ""Polska a państwa nordyckie"" oraz informacje o konkursie fotograficznym na ten sam temat. Na ich uczestników czekają nagrody, m.in. zaproszenie na uroczysty koncert w Filharmonii Świetokrzyskiej i gadżety przekazane przez Kancelarię Prezydenta RP.

Patronem prasowym konferencji jest ""Gazeta Wyborcza"". Jej organizację współfinansuje Ministerstwo Spraw Zagranicznych w ramach konkursu ""Wsparcie wymiaru samorządowego i obywatelskiego polskiej polityki zagranicznej 2015"".

Nasze artykuły, zdjęcia i filmy znajdziesz też na Twitterze

Jesteśmy również na Facebooku. Dołącz do nas, dyskutuj i dziel się opiniami.",Konferencja-baner (Materiały prasowe),
"https://kielce.wyborcza.pl/kielce/7,35259,21305196,nowy-trener-nowe-samochody-nie-pomagaja-gladka-porazka-effectora.html",Zmiana trenera i nowe samochody nie pomagają. Gładka porażka Effectora,Fatalna seria siatkarzy Effectora wciąż trwa. Kielczanie w sobotnie popołudnie ponieśli dziesiątą ligową porażkę z rzędu.,"– Mam nadzieję, że dodatkowe impulsy, które daliśmy zespołowi w postaci nowego trenera i sponsora zadziałają na niego motywująco – mówił przed meczem Jacek Sęk, prezes Effectora. Niestety tak się nie stało. Podopieczni Sinana Tanika znów zawiedli i zagrali słabe spotkanie. W starciu z siódmą drużyną w tabeli, nie potrafili nawet zdobyć seta.
To dla kieleckiej drużyny szósta z rzędu porażka w Hali Legionów. Mało tego, w czterech ostatnich starciach w swojej hali, nie wygrali choćby jednej partii!
Z Czarnymi Effector najlepiej prezentował się w otwierającym secie. Po asie serwisowym Jakuba Wachnika był remis 16:16. Potem jednak gospodarze stracili skuteczność, dwa razy w ataku pomylił się kapitan Maciej Pawliński i zrobiło się 20:23. W ekipie goście świetnie grali Bartłomiej Bołądź i Wojciech Żaliński. Obaj byli nie do zatrzymania w ataku, mając 89 procentową i 80 procentową skuteczność.
W dwóch kolejnych setach nie mieli już szans na wygraną. W drugim cały czas to Czarni dyktowali warunki gry – wygrywali 8:3 i aż... 12:4. W ostatniej odsłonie siatkarze Effectora wyrównaną walkę toczyli do stanu 12:14.
Kielczanie w tym meczu nie mieli ani jednego punktowego bloku. Radomianie - 12.
W następnej kolejce Effector podejmie GKS Katowice.
Effector Kielce – Cerrad Czarni Radom 0:3 (22:25, 17:25, 19:25)
Effector: Komenda, Andrić 13, Wohlfarhtstatter 6, Maćkowiak 2, Pawliński 5, Wachnik 6, Sobczak (libero) oraz Formela 1, Superlak 1, Bućko 1, Antosik, Biniek (libero)
Czarni: Kędzierski 5, Bołądź 11, Kohut 12, Smith 10, Fornal 8, Żaliński 9, Watten (libero) oraz Ziobrowski 3, Gonciarz, Wiese
MVP meczu: Wojciech Żaliński (Czarni)",MICHAŁ WALCZAK,"Chciałbym dostać taki wózek, za nic nie robienie. Jeden warunek:albo zdobywacie 6 miejsce, albo zostaje Wam MZK."
"https://wroclaw.wyborcza.pl/wroclaw/7,35771,23247510,podpisano-umowy-na-11-nowych-pociagow-kolei-dolnoslaskich-i.html",Podpisano umowy na 11 nowych pociągów Kolei Dolnośląskich i budowę obwodnicy Kłodzka,"- Obwodnica, która odciąży Kłodzko oraz przywrócenie przez Koleje Dolnośląskie połączenia z Wrocławia do Sobótki dzięki nowym pociągom, pozytywnie wpłyną na komfort życia mieszkańców regionu. Umożliwią sprawne prowadzenie biznesu, ułatwią poszukiwanie pracy - powiedział Witold Słowik, Wiceminister Inwestycji i Rozwoju.","W poniedziałek 9 kwietnia w Urzędzie Wojewódzkim podpisano dwie umowy na dofinansowanie inwestycji realizowanych przez Koleje Dolnośląskie i Generalną Dyrekcję Dróg Krajowych i Autostrad.
Łączna ich wartość wynosi blisko 454 mln zł, z czego ponad 271 mln zł pochodzi z dofinansowania Unii Europejskiej.
Obwodnica usprawni komunikację
Obwodnica Kłodzka ma ułatwić mieszkańcom Dolnego Śląska dojazd w kierunku Międzygórza czy Czech. Jest budowana od 2016 roku na terenie miasta i gminy Kłodzko. Projekt obejmuje budowę obwodnicy Kłodzka w ciągu DK 33 wraz z budową łącznika w ciągu DK 46. Łączna długość nowego odcinka to 9,19 km.
Czytaj także:
11 nowych pociągów dla Dolnego Śląska! Pojadą do Świdnicy, Trzebnicy, Jelcza
Koszt całej inwestycji to prawie 250 mln zł (wliczając w to remont 2,4 km istniejącej drogi), z czego dofinansowanie z UE wynosi ponad 186 mln zł.
Termin realizacji inwestycji to maj 2018 roku.
Obwodnica, która ma być częścią drogi krajowej nr 33 (Kłodzko – Boboszów), ma długość 6,6 km. Jest jednojezdniową drogą o jednym pasie ruchu w każdą stronę.
Czytaj także:
Ostatnie prace na budowie obwodnicy Kłodzka [DUŻO ZDJĘĆ LOTNICZYCH]
W ramach inwestycji powstała m.in. estakada o długości ponad pół kilometra. Obiekt wybudowano na trzynastu podporach i w najwyższym miejscu wznosi się na wysokość 9 m. Konstrukcja łącznie waży 13,2 tys. ton. Estakada biegnie nad linią kolejową Wrocław – Międzylesie i rzeką Bystrzycą Kłodzką.
Na skrzyżowaniu z drogą krajową nr 8 (Wrocław – Kudowa-Zdrój) wybudowano zaś bezkolizyjny węzeł drogowy z dziewięcioma zjazdami.
Drugą częścią inwestycji jest łącznik ul. Wyspiańskiego z drogą krajową nr 46 prowadzącą w kierunku Nysy i Opola (o długości 2,5 km). Ta część czynna jest od 21 grudnia 2017 roku. Dzięki temu samochody jadące z Czech do województwa opolskiego mogą ominąć centrum Kłodzka.
11 nowych pociągów
Dzięki unijnemu wsparciu do taboru kolejowego na Dolnym Śląsku dołączy także 11 nowych pociągów Kolei Dolnośląskich, które kupią pięć czteroczłonowych pociągów elektrycznych oraz sześć trójczłonowych pociągów spalinowych.
Czytaj także:
Samorządy Dolnego Śląska i Wrocławia przeciwko ustawie Lex Deweloper. ""Pogwałci ład przestrzenny""
Wszystkie będą mogły przewieźć jednorazowo nawet 4170 osób. Tabor elektryczny ma obsługiwać trasę: Jelcz – Laskowice – Wrocław Główny – Jelcz – Laskowice, a spalinowy: Trzebnica – Wrocław Główny – Kobierzyce – Sobótka Zachodnia.
Dla wielu pasażerów szczególne znaczenie może mieć to, że uruchomiony zostanie transport kolejowy na niefunkcjonującym dziś odcinku Wrocław Główny – Kobierzyce – Sobótka Zachodnia.
Wartość projektu to prawie 210 mln zł, z czego dofinansowanie z UE wynosi ponad 85 mln zł. Pociągi będą sukcesywnie dostarczane przez cały 2019 rok. Inwestycja ma zakończyć się do 2021 r.",Koleje Dolnośląskie (mat. prasowe),
"https://wyborcza.pl/1,155287,18941994,goracy-kartofel-z-wegla-ratowanie-kompanii-weglowej.html",Gorący kartofel z węgla. Ratowanie Kompanii Węglowej,"95
Państwowe Towarzystwo Finansowe ?Silesia? przejmie kopalnie Kompanii Węglowej i zapewni im finansową kroplówkę na wypłaty. Rząd uważa, że wywiązał się ze zobowiązań wobec górników, ale oni i tak szykują protesty przed wyborami.","Rząd rzutem na taśmę zdecydował o losie 11 kopalń należących do bankrutującej Kompanii Węglowej, która zatrudnia ok. 37 tys. pracowników. Porozumienie z górniczymi związkowcami ze stycznia mówiło, że do wczoraj miała powstać Nowa Kompania Węglowa, która miała przejąć większość majątku ""starej"" Kompanii Węglowej. Tak się jednak nie stało.

Minister skarbu Andrzej Czerwiński przedstawił całkiem nową koncepcję ratowania największej w Europie spółki górniczej. Dzięki zgodzie rządu wszystkie akcje Kompanii Węglowej zostaną wniesione w zamian za udziały do również państwowego TF Silesia, czyli faktycznie ""stara"" Kompania przestanie istnieć. Na krótką metę TF Silesia będzie finansowym ""parasolem ochronnym"" dla kopalń, aby utrzymały wypłacalność. W pierwszej kolejności chodzi o pensje dla górników, bo w kasie brakuje ok. połowy z 300 mln zł na październikowe wypłaty. Dziura ma zostać załatana dzięki pożyczce z Silesii.

Kto wyłoży kasę na kopalnie

TF Silesia, w której 100 proc. udziałów ma rząd, to działająca od 14 lat spółka wyspecjalizowana w naprawianiu przedsiębiorstw, takich jak kiedyś np. Huta Katowice. Dysponuje ok. 800 mln zł kapitału i jest zaangażowana w firmy z branży kolejowej, lotniczej czy budowlanej. Jednak wydatki na górnictwo będą tak duże, że nie udźwignęłaby ciężaru, dlatego rząd dokapitalizował już Silesię kwotą ok. 1,4 mld zł, przez wniesienie akcji giełdowych spółek: 2 proc. PGNiG i po 1 proc. PKO i PZU. Akcji nie może sprzedać bez zgody skarbu państwa, ale mogą być zabezpieczeniem pod kredyty lub obligacje.



Plan rządowy zakłada, że Silesię wspomogą finansowo w restrukturyzacji górnictwa także spółki energetyczne i gazowe. Wstępne zainteresowanie ofertą wyraziła już Polska Grupa Energetyczna - największy w Polsce producent prądu.

- PGE jest zainteresowana zaangażowaniem w TF Silesia na warunkach rynkowych, analizuje ten projekt - mówi Maciej Szczepaniuk, rzecznik PGE. Według niego zagwarantowałoby to stabilne dostawy węgla dla elektrowni PGE. Wejście w kopalnie rozważa także koncern Energa i spółka zależna PGNiG.

Szczegóły finansowe ich inwestycji w TF Silesia nie są znane, ale wiadomo, że intencją rządu jest, aby finałem było powstanie koncernu energetyczno-paliwowego, który będzie konkurencyjny na rynku europejskim.

W sumie zdaniem ministra Czerwińskiego rząd wywiązał się ze zobowiązań wobec górników.

Przyjadą do Warszawy

Zupełnie inaczej widzą to związkowcy. Szef Śląsko-Dąbrowskiej ""Solidarności"" Dominik Kolorz zaznaczył, że rząd nie zrealizował porozumienia. - Działania rządu nic nie zmienią, bo górnictwo to gorący kartofel, który zostanie podrzucony nowej władzy, niezależnie od tego, kto będzie ją formował. A my będziemy musieli się z nią zmierzyć - uważa Kolorz.

Dlatego nowy rządowy pomysł na górnictwo nie wpłynie na zmianę planów związkowców. Od dziś reaktywowane zostaje pogotowie strajkowe, a w piątek związkowcy spotykają się w trybie pilnym, by zadecydować o dalszych działaniach.

- Pewna jest poniedziałkowa demonstracja przed kopalnią Brzeszcze i górnicza pikieta w Warszawie w ostatnim tygodniu przed wyborami - mówi Bogusław Ziętek, przewodniczący Sierpnia '80. Wiceprzewodniczący Związku Zawodowego Górników Wacław Czerkawski powiedział nam, że związkowcy nie zgodzą się na zamykanie kopalń i cięcie pensji.

Co zrobi Bruksela?

Nie wiadomo, jak do wchłonięcia Kompanii przez TF Silesia ustosunkuje się Komisja Europejska, która przy poprzednim planie dla KW (zakładającym udział w finansowaniu górnictwa TF Silesia, Banku Gospodarstwa Krajowego i Polskich Instytucji Rozwojowych) dała ostrzeżenie, że może to zostać uznane za niedozwoloną pomoc publiczną.

Według Roberta Harasimiuka, radcy prawnego z kancelarii Broniszewski & Granecki, ryzyko uznania obecnych działań rządu za niedozwoloną pomoc publiczną nadal jest spore. - Jeżeli ma miejsce dofinansowanie określonych przedsiębiorstw ze środków państwowych, wybór tych przedsiębiorstw jest selektywny, a wsparcie może zakłócić konkurencję na rynku europejskim, należy się liczyć z ryzykiem uznania takiej pomocy państwa za niedozwoloną pomoc publiczną - mówi.

Jednak ze źródeł zbliżonych do KE wynika, że Bruksela może spojrzeć na plan przychylnym okiem, jeśli przejęcie KW przez TF Silesia miałoby być tylko krótkim etapem do opracowania nowej formy właścicielskiej dla kopalń.",,"A ja jestem za węglem z chin. Może jak zamkną nasze kopalnie to górnicy się opamiętają i będą jak inni rzetelnie pracować a nie rządać ciąglę dopłat, emerytur i innych dodatków za które żyją całe rodziny. Hańba, żeby emerytury górnicze dostawali ludzie pracujący w administracji i którzy nie byli nigdy pod ziemiaą.-@@@-A jk\a nie chcę płacić podatku na górników. Oni mnie obchodzą tyle, co ja ich. M.-@@@-kiedy ta ciemnota górniczo-związkowa pojmie,że węgiel to przeszłość i kopalnie TRZEBA zamykać?-@@@-Dlaczego poraz kolejny musimy dopłacać do górnistwa, firmy kt?re nie potrafią utrzymać si? muszą zbankrutować , nikt się nie martwi gdy wokół upadają kolejne firmy. A tu ciągle trzeba tylko dopłacać do górnistwa ,żądam zostawcie nasze podadki niech sami sobie wypracują zyski na utrzymanie swojch miejsc pracy. Dlaczego dostają 13 oraz na barbórkę premie skoro jest widmo bankrustwa .Stop wyci?gania naszych podadków-@@@-dali rozwalić fso , a w górników pompują pieniądze jak unia w grecje-@@@-Cwane gapy z ""S"" wiedzą, co robią! Gdy wygra PiS, wymieni prezesów spółek skarbu państwa i zmusi firmy energetyczne do wzięcia na garnuszek nierentownych kopalń. Płacąc wyższe rachunki za prąd, będziemy pokrywać ich straty i fundować górnikom trzynastki, czternastki, barburki, deputaty, ołówkowe i resztę przywilejów z PRL.-@@@-Możliwe, że ten strajk to niezłe rozwiązanie. Może mniej dopłacimy do nich.....-@@@-Oddajcie te gruby górnikom. Niech się sami rządzą."
"https://bydgoszcz.wyborcza.pl/bydgoszcz/1,48722,5066328.html",Posłuchajcie opowieści o Bydgoszczy,"0
Uczniowie z Zespołu Szkół Ekonomiczno-Administracyjnych napisali własny przewodnik po najciekawszych miejscach Bydgoszczy. Spacer zaczyna się przy ul. Bernardyńskiej, a kończy na Cmentarzu Starofarnym.","Oto fragmenty książki ""Spotkania z Bydgoszczą"", wydanej przez Urząd Miasta Bydgoszczy. Materiały do publikacji zbierała młodzież z Zespołu Szkół Ekonomiczno-Administracyjnych pod kierunkiem Marty Idzik-Ropa i Aleksandry Szydłowskiej



Był sobie Byd i Gost

Ulica Bernardyńska. Wyobraźmy sobie jak to miejsce wyglądało przed kilkoma wiekami. Wówczas teren był inaczej ukształtowany, a rzeka Brda płynęła swobodnie, sama szukając najdogodniejszych dróg między zalesionymi wzgórzami.

Legenda głosi, że w XI wieku pojawili się na widocznych po lewej stronie wzgórzach dwaj bracia Byd i Gost. Zachwyciła ich rzeka, ukształtowane terenu. Znaleźli bród i stwierdzili, że łatwo będzie przeprawić się na drugą stronę wody. Postanowili na wzgórzu w okolicy dzisiejszego Górzyskowa zbudować siedzibę i nazwali ją Bydgost.

Mamy też własną, równie prawdopodobną, legendę. Bracia początkowo nie byli jednomyślni. Byd chciał tu zostać, Gost upierał się, żeby wędrować dalej. Byd rozpalił ognisko, wyciągnął się wygodnie i powiedział z entuzjazmem: ""A właśnie, że tu się rozgoszczę."" Gost marudził, w końcu krzyknął do brata: ""A goszcz się, Byd, goszcz! I tak powstała nazwa naszego miasta.



Biała dama z bydgoskiego zamku

Między obecnym kościołem jezuitów, placem Kościeleckich i Brdą stał zamek bydgoski. Łączą się z nim legendy. Jedna z nich głosi, że mieszkał w nim okrutny rycerz, który miał piękną córkę Angelikę. Pokochała ona młodego szlachetnego Jarosława, ale ojciec ani myślał wydawać jedynaczkę za ubogiego rycerza. Wtrącił go do lochu. Zakochana w młodzieńcu Angelika uwolniła go, a wówczas chłopiec zebrał załogę i postanowił wykraść dziewczynę od srogiego ojca. Rozpętała się bitwa, którą z komnaty obserwowała przerażona młódka. Nagle zobaczyła, że jej najdroższy został śmiertelnie ugodzony przez rycerza w czarnej zbroi. Z okrzykiem wypadła z zamku. Dobiegła do miejsca, gdzie w kałuży krwi leżał jej ukochany. Podniosła miecz i z całej siły wbiła w pierś czarnego rycerza. Kiedy odsłoniła przyłbicę jego hełmu, zobaczyła twarz swojego ojca. Dziewczyna pobiegła do zamku i znikła. Nikt już nie zobaczył jej żywej. Ale odtąd w księżycowe noce ukazywała się w oknach dama w białej szacie ze skrwawionym mieczem w dłoni. Dopiero w 1895 roku, kiedy rozebrano budowlę do fundamentów, zjawa opuściła przeklęte miejsce.



Kto płacił brukowe

Stary Rynek dzisiaj jest dość dużym, wybrukowanym placem, osłoniętym z trzech stron domami, a z jednej otwartym na Brdę. W średniowieczu rynek był najważniejszym miejscem, ponieważ tu odbywały się targi i jarmarki. Prawo do organizowania jarmarków nadawał król. Bydgoszcz otrzymała je po raz pierwszy od Kazimierza Jagiellończyka. Można je było organizować trzy razy w roku: 21 stycznia, 1 września i 11 listopada. W te dni przyjeżdżali kupcy. Mieszkańcy miasta i okolicznych miejscowości licznie gromadzili się na rynku, oglądali wyroby rzemieślnicze oraz artykuły spożywcze. Wybierali starannie i kupowali. Miasto zyskiwało na opłatach placowych, które zasilały miejską kasę. Kiedy na środku wybudowano ratusz, wkrótce obok niego pojawiło się mnóstwo małych sklepików piekarskich, mięsnych, szewskich itp. Ich właściciele musieli płacić nie tylko placowe, ale i brukowe, ponieważ wozy dowożące towary czasem czyniły szkody, a i kupujący ścierali bruk podeszwami. Brukowe płacili wszyscy, którzy przybywali na jarmarki ze stadem owiec, krów, końmi na sprzedaż czy wozami pełnymi towarów. Nawet flisacy spławiający drewno wodami Brdy musieli zostawiać jedną belkę, która miała być przeznaczana na naprawę mostu łączącego rynek z drogą na Gdańsk.



Jan Kościelecki klęczy na dole

Katedra pierwotnie była kościółkiem drewnianym, który prawdopodobnie spłonął, a na jego miejscu wzniesiono gotycki kościół z czerwonej cegły. Wejdźmy do środka - jest to kościół trójnawowy i trójprzęsłowy. Popatrzmy do góry na sklepienia sieciowe, gwiaździste i kolebkowe, na wysokie okna, w których witraże wzorowane na francuskim gotyku z kaplicy Sainte Chapelle w Paryżu są wyjątkowo piękną oprawą dla ołtarza. Każde z nich zostało podzielone na części, w których umieszczono symboliczne obrazy. Te z lewej strony ołtarza przedstawiają etapy życia Matki Boskiej i Chrystusa - dominuje w nich kolor błękitu. Uwieczniono na nich sceny Zwiastowania, Nawiedzenia, Narodzenia, Ofiarowania w świątyni, Nauczania w świątyni, Zaśnięcia Najświętszej Marii Panny, Wniebowzięcia i Koronacji. Po prawej stronie umieszczono obrazy z życia Chrystusa - tu dominującym kolorem jest czerwień, która symbolizuje Mękę Pańską. Sceny przedstawiają Modlitwę w Ogrójcu, Biczowanie, Ukrzyżowanie, Zmartwychwstanie, Wniebowstąpienie Zesłanie Ducha Świętego.W centralnej części ołtarza znajduje się obraz ""Matka Boska z różą"" - Bydgoska Pani. Został ufundowany w XV wieku przez bydgoskiego starostę Jana Kościeleckiego . Z obrazem wiąże się legenda. Starosta bydgoski, szlachcic popierający króla Kazimierza Jagiellończyka w walce z Krzyżakami, w czasie wojny trzynastoletniej wzbogacił się na wystawianiu konnych, pożyczkach dla króla, doradztwach w sprawach wojennych, finansowych i gospodarczych. W dniu Matki Boskiej Zielnej starosta złożył ślubowanie: ""Jak wojnę przeżyję i utrzymam swoje bogactwo, to w kościele w Bydgoszczy Matce przenajświętszej ołtarz wystawię, a w nim Jej wizerunek umieszczę"". Jan Kościelecki wojnę przeżył, ołtarz z pięknym obrazem namalowanym przez poznańskiego mistrza Sztulera ufundował. Na obrazie z lewej strony na dole klęczy fundator obrazu.



Łaźnia dla żaków za darmo

Wyspa Młyńska była zamieszkana na długo przed uzyskaniem przez Bydgoszcz praw miejskich. W najstarszych wzmiankach o grodzie była ona wymieniana obok Wyspy Zamkowej.

W średniowieczu znajdowały się tu łaźnie miejskie, które zlokalizowane były po obu stronach Młynówki. Zlikwidowane zostały dopiero na początku XX wieku. Ciekawostką jest to, że od początku zwolnieni z opłat za korzystanie z łaźni byli żacy. Mogli się jednak kąpać za darmo tylko raz na dwa tygodnie. We wspomnieniach bydgoszczan zachowała się pamięć łaźni usytuowanej nad Młynówką, nieopodal obecnej ul. Czartoryskiego. Był to stojący nad wodą na palach drewniany dom z łazienkami, czyli osobnymi kabinami, z garderobą, stołem i ławką. Z kabin tych wychodziło się prosto do wody. Było ich pięć. Trzecia, środkowa, przeznaczona była dla dzieci.",,
"https://czestochowa.wyborcza.pl/czestochowa/1,48725,4613148.html",,"0
Tak uważa 18 proc. pytanych przez TNS OBOP","Drugie miejsce (11 proc.) zajął także związany z Częstochową Zdzisław Beksiński. O niekwestionowanej pozycji Dudy-Gracza są przekonani przede wszystkim absolwenci wyższych uczelni. Cenią go za obnażanie ludzkich wad - głupoty, nietolerancji, zakłamania, chamstwa, lenistwa, fascynacji pieniądzem. Sondaż na zlecenie fundacji Conspero przeprowadzono na grupie reprezentatywnej 1500 osób w wieku powyżej 15 lat.",,
"https://wyborcza.pl/1,135424,17878998,Przed_wyborami_prezydenckimi__Sylwetki_wszystkich.html","Przed wyborami prezydenckimi. Sylwetki wszystkich kandydatów, ocena programów wyborczych. Czytaj jutro w ""Wyborczej""",***,"Andrzej Duda - prawy radykał

Kiedy 11 listopada 2014 r. Jarosław Kaczyński przedstawiał młodego prawnika z Krakowa jako kandydata partii na najwyższy urząd w państwie, zdziwieni byli nawet działacze PiS. Tego samego dnia rozpoczęła się kampania rozpoznawalności europosła 42-letniego Andrzeja Dudy, któremu sondaże dawały 12 proc. poparcia.

Były ministrant, harcerz, absolwent i doktorant Uniwersytetu Jagiellońskiego. Swoją wcześniejszą działalność w Unii Wolności bagatelizuje na tyle, że nie wspomniał o tym w oficjalnym życiorysie. Określa się spadkobiercą spuścizny prezydenta Lecha Kaczyńskiego jako jego były minister. Był też wiceministrem sprawiedliwości u Zbigniewa Ziobry.

W kampanii dużo naobiecywał. Każdej rodzinie comiesięczny dodatek 500 zł na drugie, trzecie i kolejne dziecko do 18. roku życia. Koszt - co najmniej 20 mld zł rocznie. Kwotę wolną od podatku podniósłby do 8 tys. zł, a to według wyliczeń ""Wyborczej"" kolejne 21 mld zł rocznie. Sztandarowym hasłem w jego kampanii jest odwrócenie reformy emerytalnej. Duda chce, żeby kobiety mogły przechodzić na emeryturę w wieku 60 lat, ale z 20-letnim stażem ubezpieczeniowym, a mężczyźni w wieku 65 lat i po 25 latach płacenia składek.

Andrzej Duda ani jego sztab nie wskazali źródeł finansowania tych obietnic.

Bronisław Komorowski - konserwatysta oświecony

Gdy w 2010 r. Donald Tusk zdecydował, że nie będzie startował w wyborach prezydenckich, dla większości polityków PO było jasne, że w partii są tylko dwaj kandydaci do tego urzędu - Bronisław Komorowski i Radosław Sikorski. W partyjnych prawyborach wygrał Komorowski, wówczas marszałek Sejmu, jako bardziej przewidywalny i dążący do kompromisu.

Taki też jest konstytucyjny garnitur prezydenta - zbyt duży polityczny temperament, jak u Lecha Wałęsy czy Lecha Kaczyńskiego, skutkuje spięciami w relacjach z rządem. Prezydentura była marzeniem Komorowskiego, ukoronowaniem politycznej kariery, chociaż przyszło mu przejmować urząd w dramatycznych okolicznościach. Po katastrofie smoleńskiej, w której zginął prezydent Lech Kaczyński wraz z małżonką i 94 osobami, Komorowski jako marszałek Sejmu był p.o. prezydenta. W wyborach wygrał dopiero w drugiej turze, pokonując Jarosława Kaczyńskiego (53,01 proc. głosów do 46,99 proc).

Urodzony w 1952 r. w Obornikach Śląskich, w PRL-u działał w opozycji demokratycznej, był internowany, w wolnej Polsce poseł, wiceminister obrony, a później minister obrony w rządzie Jerzego Buzka.

Paweł Tanajno - kontrolować władzę, oddać głos obywatelom

Tanajno mówi o sobie, że udało mu się w życiu być ""sportowcem, muzykiem, poetą, przedsiębiorcą, bezrobotnym"", a udało mu się nigdy nie zostać politykiem. ""I mam zamiar nigdy nim nie zostać, bo jako prezydent dalej zostanę zwykłym obywatelem"" - zapowiedział w swojej kampanii. Choć to prawda, że nie był jeszcze zawodowym politykiem - na co dzień zajmuje się marketingiem internetowym - to jednak wszedł do polityki już w 2010 r. A właściwie został do niej wciągnięty.

Gdy w 2010 r. Palikot odchodził z Platoformy, zlecił asystentowi Karolowi Jene wyłowienie z Facebooka swoich najaktywniejszych zwolenników. Ten wybrał ok. 70 osób, którym zaproponował stworzenie struktur nowej partii i wskazał wśród nich liderów grup roboczych. Szefem grupy marketingowej został Paweł Tanajno. Miał wtedy 35 lat.
Więcej jutro w ""Wyborczej""
Znajdziesz nas na Twitterze, Google+ i Instagramie
Jesteśmy też na Facebooku. Dołącz do nas i dziel się opiniami.
Czekamy na Wasze listy: listy@wyborcza.pl",Wybory prezydenckie 2015. Debata prezydencka w TVP (Fot. TVP),
"https://wyborcza.pl/AkcjeSpecjalne/7,155762,23859538,gertruda-siedziala-w-wiezieniu-z-powodu-niemieckich-korzeni.html",Gertruda siedziała w więzieniu z powodu niemieckich korzeni. Ale Konin pozostał jej domem,"Na początku roku 1941 r. Gertruda pochowała synka obok grobu teścia Edmunda, który w 1939 r. podobno popełnił samobójstwo. Przeczuwał, co w Europie nawyprawia Hitler, i nie chciał tego oglądać.","KONKURS AKADEMIA OPOWIEŚCI
Kolejna odsłona Akademii Opowieści. O co chodzi w naszym konkursie?
Zapoznaj się z REGULAMINEM
Weź udział w konkursie, przyślij opowieść, wygraj nagrody! [FORMULARZ]
Gertruda umarła. Śmierć była naturalna. Gertrudę umyto, uczesano, ubrano ładnie i włożono do trumny razem z jej ulubionymi przedmiotami. Ładnie w tej trumnie wyglądała Gertruda. W swoją ostatnią podróż wybierała się dosłownie i w przenośni całkiem spory kawałek. Miała przemierzyć jeszcze kilkaset kilometrów dzielące Berlin, w którym zmarła, od Konina. Gertruda była ewangeliczką, luteranką. Przemierzyła tak, leżąc w swej metalowej trumnie, tych kilkaset kilometrów. Gertruda była już całkiem spokojna. Jechała do domu. Jedne z jej ostatnich słów brzmiały: nach Hause. Do domu. Po niemiecku, bo Gertruda miała niemieckie korzenie. Właściwie to można powiedzieć, że była Niemką, choć rodzina od ponad 200 lat mieszkała w Polsce. Dlatego też znała Gertruda i język polski. Płynnie mówiła w obu językach i nie sprawiało jej trudności płynne przejście z jednego na drugi. Można powiedzieć, że wyruszyła do domu, gdzie się urodziła, wyszła za mąż, urodziła dzieci, owdowiała.
Kiedy dotarła do Konina, to jeszcze na tydzień wsadzono ją do lodówki, gdzie miała poleżeć do dnia, w którym ją zakopią. Zatem siedem dni leżała Gertruda w lodówce. Nadszedł dzień ostatni Gertrudy na powierzchni ziemi. Ustawiono jej trumnę na katafalku w kościele ewangelickim. Dokoła ustawiono wieńce i wiązanki kwiatów, a na niklowanym stojaku zamieszczono jej fotografię, aby swymi jasnoniebieskimi oczami zza okularów mogła Gertruda spoglądać na żałobników zebranych w kościele. Gertrudę zakopano w grobie, w którym spoczywali już jej mąż i siostra. Na grobie ustawiono krzyż, obłożono go kwiatami i uczestnicy pogrzebu udali się do restauracji na poczęstunek, na którym wspominali Gertrudę przez kilka godzin. Tylko sama Gertruda została na cmentarzu i już nigdzie się stamtąd nie ruszy. Tak zakończyło się ziemskie istnienie Gertrudy.
***
Zanim się jednak to istnienie zakończyło, Gertruda wypełniła je po brzegi. Ostatnie dni swego życia spędziła w domu spokojnej starości w Berlinie, gdzie jeszcze do 98. urodzin mieszkała we własnym mieszkaniu. Właśnie wtedy, kiedy kończyła te lata, upadła i złamała kość udową. Zoperowano ją, ale nie mogła już Gertruda żyć w swoim małym mieszkanku samodzielnie. Córka znalazła jej miejsce w domu spokojnej starości, gdzie Gertruda wiodła aktywne towarzysko życie. Kiedy żyła, była pogodnie usposobioną osobą, zawsze uśmiechniętą, choć życie nie rozpieszczało Gertrudy. Niesamowity hart ducha i pozytywne nastawienie do świata i życia sprawiały, że zawsze wokół siebie miała wielu życzliwych ludzi.
Było też tak w 1992 r., kiedy Gertruda, w wieku 74 lat, zdecydowała się przeprowadzić do Berlina do córek. Mimo że w Polsce mieszkali synowie, to jednak gdzie matce będzie lepiej, jeśli nie przy córce. Płakały sąsiadki ze Skulska, gdzie wówczas mieszkała Gertruda, i z żalem żegnały się z panią Schwemmerową. Ale ona była uśmiechnięta i radosna, pełna życia i ciekawa świata. W 1986 r. po długiej chorobie zmarł mąż Gertrudy. Bardzo to przeżyła, bo bardzo się kochali i wiele przeszli. Pielęgnowała Gertruda męża i starała się za wszelką cenę utrzymać go przy życiu. Pochowała Gertruda męża na cmentarzu ewangelickim w Koninie. W czasie żałoby Gertruda miała wokół siebie gromadkę dzieci i wnuków. Całe życie utrzymywała Gertruda przyjazne stosunki z ludźmi, którzy po wojnie przyjechali ze Wschodu i jako „mienie poniemieckie” otrzymali młyn i folwark w Zarzewku, który należał do Gertrudy i Reinharda.
Gertruda szyła, zajmowała się domem i dziećmi. Całe dorosłe życie poświęciła rodzinie i temu, by dzieci wyrosły na przyzwoitych i porządnych ludzi. W 1945 r. musieli opuścić wspomniany młyn i folwark. Przenieśli się wtedy z Zarzewka do Konina, gdzie mieszkali kątem u ludzi. Nowe władze aresztowały Gertrudę i Reinharda jako Niemców, choć ich rodziny od pokoleń żyły w Polsce. Siedziała Gertruda dwa miesiące w konińskim więzieniu i świat o niej niewiele wtedy wiedział. O pobycie w więzieniu nie chciała Gertruda opowiadać, mawiała tylko, że był to straszny czas. Zwolniono ich dzięki wstawiennictwu sąsiadów, Polaków. Sąsiedzi na rozprawie – w której jedyną zbrodnią były niemieckie korzenie – zeznali, że od Gertrudy i jej męża nigdy krzywdy żadnej nie doświadczyli, a wręcz przeciwnie, Gertruda nosiła im z młyna mąkę, czym życie im uratowała. Tym noszeniem mąki narażała też siebie, ale Gertruda co raz postanowiła, to realizowała.
***
Po więzieniu nie było już powrotu do domu, z którego ich wygnano. Nie miała do nikogo o to żalu. Reinhardowi zakazano wyjazdu z Polski. Po wojnie kolejno przychodziły na świat dzieci. W PRL w szkole inne dzieci wołały za nimi „niemry” i „szwaby”. Reinhard był fachowcem, którego Polska Ludowa potrzebowała. Był młynarzem i musiał odpracować swoją niemieckość. Przenieśli się do Skulska, gdzie kupili piękny domek z czerwonej cegły nad samym jeziorem. Pięknie jest w tym domku. Dobrze było tam Gertrudzie. Tam mogła leczyć rany zadane przez życie.
Zanim zamknięto ją w więzieniu, Gertruda cudem uniknęła gwałtu, którego dopuścić się chciało dwóch czerwonoarmistów. Reinharda już zabrano, a ona z sąsiadką siedziały w domu. Weszło dwóch żołnierzy i chciało gwałcić albo mordować. Wyciągnęli pistolety. Sąsiadka znała trochę rosyjski, chcąc chronić siebie i Gertrudę, zaczęła z nimi rozmawiać. Na to wszedł radziecki oficer. Gertrudy nie zgwałcono i nie zabito. Tak twierdziła, ale opowiadać dokładnie o tym zdarzeniu nie chciała.
Na początku roku 1941 r. Gertruda stała w głębokim śniegu nad grobem swojego pierwszego dziecka. Richard urodził się ledwo rok wcześniej, w odpowiednim czasie po ślubie. Do dziecka jeździł z Zagórowa doktor Hugo Breede. Podczas ostatniej wizyty doktor został na noc przy malcu, a rano stwierdził zgon. Pochowała synka obok grobu teścia Edmunda, który w 1939 r. podobno popełnił samobójstwo. Przeczuwał, co w Europie nawyprawia Hitler, i nie chciał tego oglądać. Tylko te dwa groby są nadal imienne, czytelne.
Reinharda powołano do niemieckiej armii i wysłano go na front. Pod koniec wojny zbiegł z armii i wrócił do domu. Ukrywał się Reinhard u sąsiadów, Polaków, którzy go nie wydali, bo przecież był swój. Do więzienia wsadzili go potem też swoi, tylko trochę inni. Zanim wyszła za mąż, Gertruda mieszkała z rodzicami, Emilie i Adolfem, zajmowali się uprawą ziemi i hodowlą koni na nadwarciańskich łąkach. Warta zalewała często te łąki i trzeba było zwierzęta wprowadzać na długie łodzie i ewakuować je na wyżej położone tereny. Gertruda brała w tym udział, a zwierzęta rżały, jak wspominała.
***
Pracowała w rodzinnym gospodarstwie. Jako jedna z najstarszych dzieci Adolfa i Emilie pomagała matce w opiece nad młodszym rodzeństwem. Uczyła się Gertruda szycia od matki, Emilie bardzo dobrze szyła. Szyła bardzo dobrze każdemu, kto przyszedł i poprosił. Uczyła tego szycia i Gertrudę, która kiedyś miała z tego szycia utrzymywać też siebie i swoje dzieci. Z fotografii, na której stoi razem z siostrą, Gertruda spogląda z zaciekawieniem na fotografa, tymi samymi oczami, które patrzeć będą 100 lat później z fotografii ustawionej przy jej trumnie w konińskim kościele. Ciekawa wszystkiego, co nowe, okołopięcioletnia, patrzy odważnie i delikatnie się uśmiecha. Uśmiech zostanie jej na zawsze.
Wigilię 1918 r. przygotowywały u Beutlerów dwie starsze córki i Adolf. Emilie spodziewała się rozwiązania. Ten moment nastąpił drugiego dnia świąt. Sto dwadzieścia lat wcześniej Andreas Beutler spakował swój skromny dobytek i ruszył z Niemiec w nieznane, do Polski, o której nic nie wiedział, a w której miał znaleźć dom i wychować swoje dzieci, które będą wychowywały swoje dzieci, aż do momentu, kiedy 26 grudnia 1918 r. na świat przyszła Gertruda. Niby zwyczajna, a jednak jak każdy z nas bardzo niezwykła. Żyła niemal sto lat, zmarła w marcu 2018 r., nie doczekawszy swego okrągłego jubileuszu. Każdy z nas to trochę Polski, mały kawałeczek, tak jak Gertruda. Gertruda umarła, ale Polska żyje.
Konkurs dla Czytelników - napisz opowieść i wygraj 5 tys. zł!
Akademia Opowieści. „Nieznani bohaterowie naszej niepodległości”
Historia Polski to nie tylko bitwy i przelana krew. To również wielki codzienny wysiłek zwykłych ludzi. Mieli marzenia i energię, dzięki której zmieniali świat. Pod okupacją, zaborami, w czasach komunizmu, dzisiaj – zawsze byli wolni.
Każdy w polskiej rodzinie ma takiego bohatera: babcię, wujka, sąsiada. Uczyli, leczyli, budowali, projektowali. Dzięki nim mamy szkoły, bibliotekę na wsi, związki zawodowe, gazety, wiersze, fabryki. Dawali innym ludziom przykład wolności, odwagi i pracowitości.
Bez nieznanych bohaterów – kobiet i mężczyzn – nie byłoby niepodległej Polski. Dzięki nim przetrwaliśmy.
Napiszcie o nich. Tak stworzymy pierwszą wielką prywatną historię ostatnich stu lat Polski. Opowieści zamiast pomników.
Na wspomnienia o nieznanych bohaterach naszej niepodległości na nie więcej niż 8 tys. znaków (ze spacjami) czekamy do 30 września 2018 r. Można je przysyłać za pośrednictwem formatki dostępnej na stronie internetowej.

Najciekawsze teksty będą publikowane na łamach „Gazety Wyborczej” (w tym jej dodatków, np. „Ale Historia”; „Magazyn Świąteczny”, „Duży Format” oraz lokalnych) lub w serwisach z grupy Wyborcza.pl.
Nadesłane wspomnienia wezmą udział w konkursie, w którym jury wyłoni trzech zwycięzców oraz 80 wyróżnień.
Zwycięzcom przyznane zostaną nagrody pieniężne:
za I miejsce – 5556 zł brutto;
za II miejsce – 3333 zł brutto;
za III miejsce – 2000 zł brutto.
Osoby wyróżnione dostaną roczne prenumeraty Wyborcza.pl.
Laureatów ogłosimy 5 listopada 2018 r.","Gertruda przy grobie syna Richarda, 1941 r. (Archiwum rodzinne)","Bardzo dobre.
Pozdrawiam-@@@-Fajny cykl. Lubię czytać te historie.-@@@-***Bez nieznanych bohaterów ? kobiet i mężczyzn ? nie byłoby niepodległej Polski.
Dzięki nim przetrwaliśmy.***

A Potem Nadszedł PIS.-@@@-Piękne wspomnienie; w tym kraju żyli rózni ludzie, różnej narodowości i często Niemiec był lepszym Polakiem niż tzw prawdziwy Polak.-@@@-Ciezko zliczyc ile razy w tekscie pojawilo sie i zostalo naduzycie imie Gertrudy, ale az razi w oczy-@@@-przesadna stylistyka"
"https://krakow.wyborcza.pl/krakow/1,35825,5247734.html",Nowa Huta: Będzie spacer jak z Hitchcocka,"0
Cztery godziny wędrówki przez 60 lat historii - w najbliższą niedzielę zapraszamy na spacer po Nowej Hucie (zbiórka o godz. 11 pod Teatrem Ludowym). Maciej Miezian zapowiada, że obali każdy mit na temat dzielnicy. Na tę wędrówkę warto zabrać ze sobą ""Spacerownik"", który w tę środę znajdziecie w ""Gazecie""","Renata Radłowska: Spaceruje się po Lasku Wolskim, po Plantach, ale spacer po Nowej Hucie?

Maciej Miezian: A czemu nie? Nowa Huta jest największą, najpiękniejszą i najstarszą dzielnicą Krakowa.

Najstarszą? Kto w to uwierzy?

- To fakty. Tereny, na których 60 lat temu zbudowano Nową Hutę, to ziemie zasiedlane nieprzerwanie od pięciu tysięcy lat przed naszą erą. A Wawel to historia z VI, VII wieku naszej ery.

Pokaże Pan te pięć tysięcy lat Nowej Huty?

- Nie tym razem. W niedzielne południe i popołudnie będziemy spacerować po tej młodziutkiej Nowej Hucie. Na inną historię zabraknie już czasu, a i tak spacer potrwa jakieś cztery godziny. Zaprowadzę spacerowiczów do idealnego miasta, bo takie przecież było założenie urbanistów i projektantów. Pokażę miasto ogród, zielone płuca Krakowa.",,
"https://rzeszow.wyborcza.pl/rzeszow/7,34962,24449333,dyrektor-szpitala-w-mielcu-zwolniony-ze-stanowiska-szpital.html",Dyrektor szpitala w Mielcu zwolniony ze stanowiska. Szpital ma stratę w wysokości 15 mln zł,"W poniedziałek Starostwo Powiatowe w Mielcu poinformowało, że w ubiegły piątek został zwolniony Leszek Kwaśniewski, dyrektor Szpitala Specjalistycznego im. Edmunda Biernackiego w Mielcu. Powód: zła sytuacja finansowa szpitala.","Dyrektor Kwaśniewski otrzymał wypowiedzenie w ubiegły piątek, ale jego umowa o pracę wygaśnie 31 marca br. Zarząd powiatu uznał, że to on odpowiada za złą sytuację finansową szpitala. Kwaśniewski niewłaściwie zarządzał szpitalem, doprowadził do narastającego konfliktu z organizacjami związkowymi. Ale ostatecznym powodem zwolnienia dyrektora był przedstawiony przez niego plan finansowo-rzeczowy, w tym plan inwestycyjny na rok 2019. Założono w nim stratę finansową w wysokości blisko 15 mln zł. „Wystąpienie straty w tak dużej wysokości oznaczałoby konieczność jej pokrycia przez podmiot tworzący, czyli powiat mielecki” – czytamy w komunikacie starostwa.",Szpital Szpital Powiatowy w Mielcu (arch. Szpital Powiatowy w Mielcu),"Od jak dawna odwołany dyrektor pełnił swoją funkcję? Od roku? A wcześniej szpital był na zysku? W jaki sposób do zysku dołożyły się wtedy związki zawodowe, po których odsunięciu sytuacja ekonomiczna szpitala raptownie się pogorszyła?"
"https://opole.wyborcza.pl/opole/1,35086,18810692,opole-przestanie-zarabiac-na-mieszkaniach.html","Opole sprzedało 80 mieszkań za ponad 2,7 mln zł. ""Czas z tym skończyć""","2
Sprzedaż majątku to ważny element corocznego miejskiego budżetu. W tym roku założono, że Opole uzyska z tego tytułu przychody na poziomie 18 mln zł. Do tej kwoty wliczają się przychody ze sprzedaży mieszkań komunalnych. W kolejnych latach może tak nie być.","Na wrześniowej sesji rady miasta przedstawione ma być sprawozdanie prezydenta w sprawie sprzedanych i zakupionych nieruchomości oraz dochodów i wydatków z tego tytułu za pierwsze półrocze 2015 r. Z treści dokumentu wynika, że w tym czasie udało się sprzedać nieruchomości o łącznej wartości niemal 9,3 mln zł.

Ponad połowa tej kwoty - dokładnie 5,4 mln zł - pochodzi ze sprzedaży dwóch terenów pod budownictwo mieszkaniowe: za 1,2 mln zł miasto sprzedało działkę przy al. Solidarności, a za 4,2 mln zł grunt przy ul. Tarnopolskiej.",,"80 mieszkań za 2,75 mln zł daje średnio ok. 35 tys. za mieszkanie. Sam bym jedno takie przygarnął. Do pełni artykułu brakuje jeszcze listy osób (rodzin) oczekujących na lokal komunalny."
"http://wyborcza.pl/1,75410,11676920,Dom_Usherow_na_Stawisku.html",Dom Usherów na Stawisku,"0
Ludwika Włodek mogłaby rozpocząć ""Pra"" tak jak Tołstoj ""Annę Kareninę"" - ""Wszystkie rodziny szczęśliwe są do siebie podobne, każda nieszczęśliwa rodzina jest nieszczęśliwa na swój sposób"" - bo właśnie ów Iwaszkiewiczowski ""sposób"" próbuje zgłębić i zrozumieć","""Pra. Opowieść o rodzinie Iwaszkiewiczów""
Ludwika Włodek
Wydawnictwo Literackie, Kraków

Jest w ""Muzyce wieczorem"", pośmiertnym, wspaniałym tomie Jarosława Iwaszkiewicza, wiersz ""Do prawnuczki"": ""Ten kwiat, co leci w górze i wieje skrzydłami,/ To motyl. Słowo obce, nie wiesz, co to znaczy,/ Teraz nie ma motyli. Ten jest jedynakiem./ Za chwilę może i jego nie będzie.// Nie myśl o tym. Patrz, niebo jest takie niebieskie,/ Po niebie chmurki lecą, to jasne, to ciemne./ Słońce co rano wstaje, co wieczór zapada./ Świat będzie zawsze piękny, Ludko. I beze mnie"".",,
"https://wyborcza.pl/1,75248,1237511.html",Bez szans na kompromis w negocjacjach WTO w kwestii rolnictwa,"0
Unijna propozycja redukcji subsydiów eksportowych i dotacji rolniczych zgłoszona na forum Światowej Organizacji Handlu nie spotkała się z ciepłym przyjęciem. - To propaganda - oceniają przedstawiciele innych państw i organizacji pozarządowych","- Za mało i za późno - tak australijski minister handlu Mark Vaile ocenił propozycję zgłoszoną w ubiegłym tygodniu przez Komisję Europejską jako oficjalne unijne stanowisko w sprawie redukcji subsydiów dla rolnictwa. Unijna propozycja jest co prawda jedną z kilkudziesięciu zgłoszonych w ramach kolejnej rundy negocjacji WTO (znanej od miejsca rozpoczęcia, stolicy Kataru, jako ""runda Doha"") poświęconej uwolnieniu światowego handlu rolnego. Ponieważ jednak UE to drugi - obok Stanów Zjednoczonych - największy producent i importer rolny świata, jej propozycja czytana była z dalece większym zainteresowaniem niż np. propozycje brazylijskie.",,
"https://bialystok.wyborcza.pl/bialystok/1,35241,19476052,co-z-trzylatkami-w-przedszkolach-zabraknie-dla-nich-miejsc.html",Co z trzylatkami? W przedszkolach zabraknie dla nich miejsc,"0
- Ratujcie nasze dzieci! Przychodzą do nas rodzice i tak właśnie mówią, po tym jak zniesiono obowiązek posyłania do szkół sześciolatków. Od września w białostockich przedszkolach zabraknie 2 tysięcy miejsc, a to oznacza, że nie będzie ich w ogóle dla trzylatków - mówią białostoccy radni Platformy Obywatelskiej i zapowiadają, że na najbliższej sesji rady miejskiej zaproponują debatę społeczną na ten temat.","- My radni musimy się zastanowić się, w jaki sposób zwiększyć ilość miejsc w białostockich przedszkolach tak, aby 3-latki nie zostały na lodzie - mówi Tomasz Janczyło, radny PO. - To wszystko jest efektem zmian przeprowadzonych przez PiS. Ale liczę na to, że również radni z tego ugrupowania poważnie podejdą do tego. W ubiegłym roku dzięki działaniom prezydenta i miasta utworzono na tyle dużo miejsc w przedszkolach, że oprócz trzylatków przyjęto aż 172 2,5-latków. W tym roku rodzice najmłodszych mogą tylko pomarzyć. Jeżeli rodzice zdecydują się na pozostawienie wszystkich 6-latków w przedszkolach, to liczba miejsc dla trzylatków będzie bliska zeru, a liczba klas pierwszych w podstawówkach zmniejszy się o 90 procent.",,
"https://poznan.wyborcza.pl/poznan/7,36001,24066780,viva-seniorzy-czyli-dzien-dziecka-dla-nieco-starszych.html",Viva Seniorzy! Czyli dzień dziecka dla nieco starszych,"- Moje wnuki mają święto pierwszego czerwca, a ja mam dzisiaj i jutro - mówi mi pani Beata. Na MTP trwają targi ""Viva Seniorzy!"", dla osób starszych, które chcą aktywnie spędzać czas. Seniorzy tańczą, śpiewają, bawią się na koncertach, ale też sprawdzają swój stan zdrowia.","Trafiam na występ zespołu „Raj Seniora”. Scenę otaczają krzesła, na których po chwili nikt nie siedzi. Dziesięć identycznie ubranych pań z pomarańczowymi szarfami w ręce zachęca do wspólnej zabawy w rytmie „Majorki” zespołu Loft. Choreografia jest przećwiczona, nóżka sama chodzi. – Ćwiczymy dwa razy w tygodniu, a jak wprowadzamy nowy układ, to częściej. Niektóre dziewczyny trenują już dwanaście lat – mówi po występie Olga Kuźmińska, trenerka zespołu. Na scenie trzyma mikrofon i podpowiada swoim podopiecznym: „teraz dwa razy w prawo, raz w lewo i obrót!”.",Targi Viva! Seniorzy na MTP (PIOTR SKÓRNICKI),
"https://poznan.wyborcza.pl/Poznan2023/7,162777,23113447,stary-rynek-przejdzie-generalny-remont-zmieni-sie-nie-tylko.html",,,"Południe, z ratuszowej wieży powoli wyjeżdżają koziołki. Pora roku nie ma znaczenia, powolnemu poznańskiemu rytuałowi zawsze przygląda się sporo widzów. 
To tutaj pierwsze kroki po mieście stawiają turyści, żeby obejrzeć unikatowy renesansowy ratusz zbudowany według projektu Jana Baptysty Quadro, a także malownicze domki budnicze, należące w XVI w. do handlujących tam kupców. Pięknieją kamienice okalające rynek. Tutaj na weekendowe spacery schodzą się mieszkańcy ze wszystkich części miasta. W cieplejsze dni występują wszelkiej maści muzycy, połykacze ognia i prestidigitatorzy. Wieczorami ludzie zbierają się w ogródkach restauracji. Stary Rynek jest prawdziwym sercem Poznania.
Koncepcja rewitalizacji Starego Rynku. Widok od strony ul. Żydowskiej i Wielkiej Demiurg sp. z o.o.
Stary Rynek ma być salonem Poznania
Ale na ten piękny obrazem cieniem rzuca się kiepski stan rynku. Brakuje miejsc, aby spokojnie odpocząć. Zieleni na rynku nie ma. Ale przede wszystkim problem trapiącym poznańską starówkę jest fatalny stan bruku - rozlazły, nierówny, zapadnięty, pełen szpar i szczelin. Spacer po Starym Rynku to horror osób z niepełnosprawnościami i bieg przetrwania dla osób w szpilkach. Co ciekawe, kostka brukowa, która dziś wyścieła rynek pochodzi z początku XX wieku, m.in. ulicy Głogowskiej.
PRZECZYTAJ TAKŻE: Prezydent Jacek Jaśkowiak spacerował po Starym Rynku. Jak wyrównać nawierzchnię, żeby było wygodnie?
To jednak ma się zmienić. - Stary Rynek ma być salonem. Ale w dobrym tego słowa znaczeniu, jako estetycznie uporządkowana przestrzeń zapraszająca wszystkich mieszkańców, nikogo niewykluczająca - zapewniał w 2015 r.  Mariusz Wiśniewski, wiceprezydent odpowiedzialny za rewitalizację miasta.
Pod koniec listopada 2017 r. przetarg na opracowanie koncepcji rewitalizacji rynku wygrała pracownia Demiurg.
Co się zmieni na Starym Rynku?
Bruk zostanie przełożony i wyrównany (choć nie oszlifowany). Chodzi nie tylko o kostkę na głównej płycie rynku, ale też krawężniki i granitowe płyty chodnikowe. Renowacja nawierzchni obejmie też 10 dochodzących do rynku ulic (jednak tylko do pierwszego skrzyżowania z ulicą poprzeczną).
Koncepcja rewitalizacji Starego Rynku. Widok z ul. Wodnej i Świętosławskiej Demiurg sp. z o.o.
Szczeliny między brukiem mają być wypełnione fugą, która obecnie jest mocno wypłukana. Chodniki wykonane zostaną z istniejących płyt granitowych, a krawężniki obniżone do 2 cm. Posadzka ma być tak gładka, że nie będą już potrzebne podesty, by móc postawić krzesło czy stolik w ogródku gastronomicznym. Na ulicy Różany Targ (między studzienką Bamberki i pręgierzem) mają zostać stragany z pamiątkami, kwiatami, rzemiosłem.
Obok Ratusza przewidziano miejsce na okolicznościową scenę, wyposażone w odpowiednią infrastrukturę, np. trzy studnie elektryczne, które zapewnią energię.
Pod ziemią mają się też znaleźć śmieci, bo dziś kontenery stojące przy ul. Ratuszowej szpecą rynek. Pojawią się też trzy wyspy zieleni - po obu stronach Odwachu i przy budynku Wagi. Z kolei na ścianie Arsenału ma się pojawić rosnący po niej ogród.
Rozpoczęcie inwestycji jest planowane na koniec 2019 roku.
Co na Starym Rynku wykopali archeolodzy?
Pierwsze przymiarki do zapowiadanego od dawna remontu Starego Rynku miasto wykonało już wiosną 2014 r. W urzędzie powstał wówczas specjalny zespół projektowy ds. modernizacji płyty Starego Rynku W jego skład weszli m.in. Miejski Konserwator Zabytków, wicedyrektor Zarządu Dróg Miejskich, dyrektor Estrady Poznańskiej, która zarządza płytą rynku, Plastyk Miejski, krytyk architektury Jakub Głaz oraz przedstawiciele Biura Koordynacji Projektów i Rewitalizacji Miasta.
Koncepcja rewitalizacji Starego Rynku. Widok z ul. Szkolnej Demiurg sp. z o.o.
Wykonano niezbędne analizy ukształtowania powierzchni rynku oraz zbadano stan techniczny infrastruktury, także podziemnej. Kluczowym problemem okazała się kwestia odwodnienia Starego Rynku, tak by w przyszłości nic nie naruszało odnowionej konstrukcji.
Wiosną 2015 r. ruszyły półroczne prace archeologiczne poprzedzające późniejszy remont - pierwsze tak kompleksowe od lat 60. ub. wieku. Archeolodzy kopali pod Ratuszem, przy pomniku Bamberki i pałacu Działyńskich. Zeszli trzy metry pod ziemię. Co odkryli? M.in. numizmatyczne rewelacje w postaci denarów Władysława Łokietka czy szelągów krzyżackich (a nawet ich fałszywych wersji), relikty dawnych gier towarzyskich (kostki do gry, pionki i żetony), a także przedmioty związane z kultem, jak plakietka pielgrzymia (z drugiej połowy XIII - początku XIV wieku).
Stary Rynek w Poznaniu - wykopaliska archeologiczne ŁUKASZ CYNALEWSKI
Szczególnym zabytkiem jest unikatowy w skali europejskiej diadem turniejowy, pozostałość po elitarnej kulturze rycerskiej, pochodzący z końca XIII lub początku XIV wieku.
W trakcie prac w wykopie przed Ratuszem archeolodzy odkryli też m.in. pozostałości średniowiecznego warsztatu szewskiego. - Odkryliśmy też rurę wodociągową, drążoną, sosnową. Świetnie zachowaną. Wiemy, że na rynku stały niegdyś studnie publiczne, z których korzystali wszyscy, którzy przybywali do miasta. Wiadomo, że od XVI w. miasto korzystało m.in. z ujęć źródlanych położonych wyżej, na Wzgórzu Winiarskim. Rozwiązywało to techniczny problem rozprowadzania wody, nie trzeba było wieży ciśnień - opowiadała w lipcu 2015 r. na placu kierowniczka badań Kateriny Zisopulu-Bleja.
Równolegle z badaniami archeologicznymi, w 2015 i 2016 r. eksperci z Instytutu Inżynierii Lądowej Politechniki Poznańskiej przeprowadzili badania i analizy geośrodowiskowych uwarunkowań przebudowy nawierzchni Starego Rynku oraz zagospodarowania wód opadowych w jego rejonie.
Nad rynkiem długo debatowano
Również w 2015 r. miasto we współpracy z Wydziałem Architektury Politechniki Poznańskiej zorganizowało konkurs prac semestralnych studentów architektury na wizję zagospodarowania Starego Rynku. Efekt konkursu - ponad 20 najlepszych prac - był od połowy sierpnia do końca września 2015 prezentowany na wystawie plenerowej obok Odwachu.
Wystawa stanowiła wstęp i przyczynek do cyklu dyskusji publicznych i konsultacji społecznych na temat przyszłej funkcji, charakteru, sposobu użytkowania i zagospodarowania Starego Rynku.
Koncepcja rewitalizacji Starego Rynku. Widok z ul. Rynkowej Demiurg sp. z o.o.
Te, pod hasłem ""Nowy Stary Rynek"", odbywały się na parokrotnie w Galerii Miejskiej Arsenał. Brali w nich udział eksperci, jak krytyk architektury Jakub Głaz czy socjolog prof. Rafał Drozdowsk, a także mieszkańcy i przedsiębiorcy działający na rynku. 
Wnioski z tych dyskusji posłużyły jako materiał do sporządzenia wytycznych projektowych dla koncepcji rewitalizacji Starego Rynku. W 2017 r. przetarg na stworzenie tej koncepcji, łącznie z przemianą ul. Jana Baptysty Quadro w pasaż kultury, wygrała firma Demiurg.
Podczas dyskusji nad pomysłem podczas komisji rewitalizacji kontrowersji wzbudziła kwestia ""wyrównania"" kostki.
Miejska konserwator zabytków Joanna Bielawska-Pałczyńska sprzeciwia się jej szlifowaniu. Kluczowe jest dla niej zachowanie w maksymalnym stopniu obecnego kamiennego bruku. Takie rozwiązanie nie podoba się m.in. rowerzystom, krytykuje je także Jakub Głaz.
Jak dokładnie ma wyglądać odnawianie bruku? Selekcja materiału polegać ma na wyborze najbardziej płaskich i równych kostek. Odrzucone zostaną wtórne i nieoryginalne kostki ułożone podczas napraw, które miały miejsce w ciągu ostatnich kilkudziesięciu lat. Brakujące kostki zostaną uzupełnione z zapasów, którymi dysponuje Zarząd Dróg Miejskich.",,
"https://wyborcza.pl/Jutronauci/7,170851,23842793,zywica.html",Żywica [opowiadanie science fiction],1,"– Pokaż mu to!
– Nie chcę sprzedawać! To moje!
– No pokaż mu wreszcie, debilko!
Nadąsana, z buzią wygiętą w podkówkę, otworzyła wreszcie zaciśniętą pięść.
– No? – syknął Arek. – Ile to jest warte?
Handlarz wziął ciepły bursztynek z jej spoconej dłoni.
– Gówno.
– Co?
Podetknął im kamyk pod oczy.
– Czarne w środku, widzisz? Syfy. Skamieliny. Pani w szkole po wakacjach pokaż, ja na antybiotyki skupuję, tylko czystsze.
– Ale...
Oddał jej bursztyn i zamknął okienko, a Arek powiedział bardzo brzydkie słowo.
– Głupi dziad... Chodź, tu niedaleko jest jubiler, może on to kupi.
– Nieee chcęęę!
– Chodź, bo ojcu powiem, że... Iga!
Ale ona już biegła po wyprażonym słońcem rynku, wzdłuż kawiarnianych stolików, w cieniu pełnej ludzi z lodami uliczki, przez dźwięki „Despacito” i bzyczenie dronów, między drzewami, po piasku, w stronę niebieskoszarej bezkresności morza, ściskając w dłoni swój skarb, aż wbiegła w szumiącą wodę po kostki i cisnęła malutki bursztyn między fale.
***
Procedurę terminacyjną zaczął jeszcze w drodze, rozciągnięty wygodnie w samojezdnej tesli, ale na tym zadupiu komputer zaraz się pogubił, więc musiał przerwać cofanie dostępów, żeby jak jakiś biedak kręcić kierownicą. Im dalej na wschód, tym zboże na polach było niższe, a kombajny brudniejsze; odetchnął z ulgą, gdy GPS obwieścił koniec trasy, a wśród iglaków zamajaczyły wreszcie białe mury Oddziału Terenowego 19.
– Panie inspektorze, ona tu dla nas jak matka, ja zeznam przed sądem...
– Wałaszyński Adam, trzydzieści lat męczyłem się z gronkowcem, dopiero pani doktor...
– Pan nie może!
Zlany potem, ledwie wysiadł z auta, przeciskał się z trudem przez tłum, odpędzając natrętów laptopem. Dali mu w końcu spokój na schodach kliniki; drzwi sczytały ID z firmowego smartwatcha i znowu był w królestwie klimy, poprawiając złoty krawat z logo Amber Labs.
– Arek?
– Siema, Iga. Kopę lat.
Wpatrywała się w niego wielkimi oczami.
– Nie wiedziałam, że dla nich – Arek, posłuchaj mnie, te oskarżenia...
– Schudłaś. Znowu rzygasz?
Umilkła w pół słowa czerwona jak burak.
– Weź daj jakieś piwo czy coś.
Siadł z laptopem za miodowym kontuarem w holu, podpiął się zdalnie do hubu i wznowił cofanie dostępów. Po chwili wahania podeszła do niego.
– Co ty robisz?
– Zamykam placówkę do czasu wyjaśnienia sprawy.
– Nie możesz...
– Zobacz, mogę.
Ekrany na ścianach pogasły.
Patrzyła na niego, przygryzając usta.
– Mścisz się za pogrzeb? – zapytała w końcu.
Nawet nie podniósł wzroku znad ekranu.
– Iga, co ty tu próbujesz ugrać? Kraść też trzeba umieć. Chciałaś coś podprowadzić z kliniki, to trzeba było danymi pacjentów handlować, a nie brać się za Amberox.
Pobladła.
– Nie sprzedawałam leków, ja...
– Już daj spokój, co? Nie przede mną będziesz się tłumaczyć. Ja przyjechałem tylko zwinąć biznes, pozew dostarczą ci pocztą.
CZYTAJ TAKŻE:
Czy bursztyn z Bałtyku uratuje nas przed lekoopornymi bakteriami? Bada to 21-letni Igor Kaczmarczyk
– Dasz mi dojść do słowa? Nie handlowałam lekami. Leczyłam za darmo ludzi z okolicy.
Spojrzał na nią wreszcie.
– Wiesz co, ja już nawet nie wnikam, czy mnie wkręcasz, czy naprawdę jesteś taka głupia. Dobra rada, Iga: zeznaj, że sprzedałaś. Może pójdą na ugodę. W dobre serduszko nikt ci nie uwierzy.
Zmarszczyła brwi.
– Nie potrzebuję twoich rad.
– Beze mnie już byś sto razy zginęła.
Zatwierdził terminację, zatrzasnął laptopa i wstał.
– Biorę piwo z automatu i zaczynam obchód. Idziesz?
***
Szła za nim przez kolejne puste sale, przyglądając się w milczeniu, jak przykłada smartwatch do czujników, a w odpowiedzi nieruchomieją samobieżne wózki z lekarstwami i cichnie szum filtrów powietrza.
– Jak twój Kacper?
Zerknął na nią, wygaszając oddział dla chorych na superrzeżączkę.
– Skąd wiesz o moim synu?
– Masz go w profilowym na Revelio.
– Wywaliłem cię z Revelio.
– Profilowe zawsze widać.
Dopił pilznera i odstawił butelkę na okno.
– Kacper zdrowy. Ale jesteśmy z Olą rozwiedzeni.
– Co się stało?
Zacisnął pięść w kieszeni.
– Po prostu nie wyszło.
Wskazał głową iglaki za szybą.
– A te co takie pocięte?
– Zbieram żywicę do badań. Cieszę się, że Kacper ma się...
– Wiesz co, Iga? – Odwrócił się nagle od okna. – Jaki ten nasz ojciec był, taki był, ale jednego mnie nauczył: szacunku do pracy. Jak coś robisz, rób to, kurwa, dobrze. A ty... Już pomijając wszystko inne – serio? Firma pcha w te hermetyczne kliniki miliony, kontroluje dystrybucję leków, żeby bakterie się i na to nie uodporniły, a ty wypuszczasz bursztynowy antybiotyk w świat? Ty podobno przysięgę składałaś, no nie? Po pierwsze, kurwa mać, nie szkodzić...
Potrząsnęła głową.
– Arek, słu...
– Czy ty rozumiesz, że mój Kacper prawie umarł? Trzy miesiące w szpitalu z supersalmonellą, nie wiem, czy choć jedną całą noc przespałem! Już się tylko modliłem o cud, lekarze ręce rozkładali, żadne leki nie działały, powiedzieli, że już tylko bursztynowe – wiesz, ile się płaci za miejsce w klinice? Gdyby kumpel mi nie podpowiedział, żebym się zatrudnił, że dla pracowników Ambera są zniżki, tobym chyba... I to wszystko, kurwa, ludzi wina, bo żrą te antybiotyki jak cukierki, na byle, kurwa, kaszelek, katarek, aż na nic już nie pomagają! A ty teraz nowe leki wieśniakom rozdajesz? Jak Boga kocham, Iga, jeśli przez twoją głupotę Amberox też przestanie działać, to cię gołymi rękami...
– Zwariowałeś?! Co ty sobie wyobrażasz, że ja po domach ludziom tabletki roznoszę? – Zrobiła krok w jego stronę, zaciskając pięści. – W klinice ich przyjmowałam, idioto!
Roztrzaskał butelkę po piwie o ścianę.
– To gdzie byłaś, jak mój syn umierał?!
Cofnęła się gwałtownie, wytrzeszczając oczy.
– Arek, ja nie wiedziałam, przecież gdybym... Zerwałeś ze mną kontakt po pogrzebie ojca, o chorobie Kacpra dowiedziałam się po fakcie, z archiwum pacjentów. Gdybyś się odezwał – wiedziałeś w ogóle, że leczę w klinice?
Wpatrywał się w nią długo, dysząc, a potem odwrócił się i ruszył nagle dalej. Pobiegła za nim po chwili wahania.
– Właśnie dlatego leczyłam tych ludzi, rozumiesz? – zagaiła, gdy pchnął białe drzwi laboratorium i zaczął wyłączać maszyny. – Twoim zdaniem to jest sprawiedliwe, że twój syn umiera w publicznym szpitalu, a dzieci celebrytów zdrowieją w klinikach? Przecież tu nie chodzi o walkę z superchorobami, może na samym początku chodziło, a teraz... Ile procent obecnej ceny Amberoksu to koszty badań i produkcji, dwadzieścia? A reszta? Bakterie i tak uodpornią się w końcu na leki bursztynopochodne, to jest tylko kwestia czasu – trzeba finansować badania, szukać nowych metod, a nie odmawiać leczenia biedniejszym w nadziei, że problem jeszcze trochę się odwlecze. Ty znalazłeś sposób, by pomóc Kacprowi, ale większość ludzi...
Zatrzasnął z hukiem szafkę z bursztynami i zajrzał do lodówki z próbkami żywicy.
– Nie ma w życiu nic za darmo, Iga. O! A co ja tutaj widzę?
Uniósł do światła flaszkę złocistego płynu.
– Nalewka sosnowa. Prezent od pacjenta. Arek...
– Nalewka! Jak w domu. Chodź, skosztujemy. Za spotkanie.
– Nie piję.
– Ze mną się napijesz.
***
Siedzieli w cieniu szumiących iglaków na wewnętrznym dziedzińcu kliniki, patrząc na siebie w ciszy ponad stołem.
– A ty? – spytał w końcu. – Masz kogoś?
– Wiesz, że to nie dla mnie.
– Zawsze uważałem, że gdybyś trafiła na odpowiedniego...
– Gówno prawda, Arek.
Posmakował nalewki, oblizując usta.
– W końcu nauczyłaś się pyskować, brawo. No dawaj, chociaż łyka musisz za to chlapnąć.
Potrząsnęła głową. Wzruszył ramionami.
– Więcej dla mnie.
Przyglądała mu się, marszcząc brwi.
– Słuchaj, wiem, że wciąż masz do mnie żal o tamten pogrzeb – mruknęła w końcu. – Ale proszę, zostaw mi dostępy jeszcze chociaż do końca weekendu. Tobie to przecież nie zrobi różnicy, a ja właśnie kończyłam badania. Szukam sposobu na pozyskiwanie beta-kompleksu Kaczmarczyka z innych źródeł, bo ekstrakcja z bursztynu jest droga, zresztą sam bursztyn tak samo, na Pomorzu działają przecież całe mafie... Jestem już praktycznie pewna, że coś mam, potrzebuję tylko...
– Jak matka umrze, to też nie przyjedziesz?
Zniosła jego spojrzenie, choć z trudem.
– Nie musisz rozumieć mojej decyzji – powiedziała cicho. – Ale proszę cię po raz kolejny, żebyś mimo to ją uszanował.
Pociągnął łyk i stuknął nalewką o stół.
– Nigdy, Iga.
– Nie byłam w stanie, Arek. Po prostu nie mogłam. Po tym wszystkim, co zrobił mamie, i po piekle, które zafundował nam...
– Rodziny, kurwa, nie wybierasz!
Wstała.
– Ja wybrałam.
– Siadaj! Siadaj tu natychmiast i wytłumacz, jakim prawem...
Przewróciła flaszkę, rozlewając złoty alkohol na stół i bez słowa znikła w budynku.
***
Zanim skończył, słońce zdążyło się schować za lasem, prześwitując czerwono zza pni i igliwia. Wychodząc z laptopem pod pachą, znalazł siostrę na schodach kliniki; większość tłumu dawno się rozeszła, zostało tylko kilku starszych mężczyzn, którym tłumaczyła coś półgłosem, ale nim domknął procedury na smartwatchu, odeszli i oni.
– No i finisz – rzucił, mijając ją w drodze do auta. – Dzięki piękne za gościnę.
Przyglądała się w milczeniu, jak w klinice gasną światła.
– Zaczekaj – odezwała się w końcu, podchodząc, gdy wsiadł, wstukując w GPS-a trasę na Warszawę. – Te badania, o których mówiłam. Chciałam to jeszcze raz potwierdzić, ale... Widzisz te iglaki?
Zerknął.
– No? Co z nimi?
– Sośnica japońska. Żywa skamieniałość. Z żywicy jej przodków uformował się bursztyn bałtycki, więc pomyślałam, że z niej też może dać się uzyskiwać lek. I miałam rację.
Uniósł z wolna brwi.
– Chcesz mi powiedzieć...
– Można wytwarzać Amberox dziesięć razy taniej.
Zamyślił się na dłużej.
– Rozumiem. Dobra. To może zadziałać. – Zabębnił palcami w kierownicę. – Zagadam z Dominikiem, on ma chody w zarządzie. Jeśli faktycznie wymyśliłaś, jak obniżyć koszty... Szlag. Może pójdą na ugodę?
Uśmiechnęła się szeroko.
– Źle mnie zrozumiałeś. Wrzuciłam te wyniki badań na Revelio.
Wysiadł tak gwałtownie, że aż się cofnęła.
– Co? Czyś ty zwariowała? Kiedy?!
– Przed godziną. Gospodarzom z okolicy też opowiedziałam. Sadzonki sośnicy pójdą zaraz w górę, niech zaczną wysiewać młodniak, póki czas.
Szok w jego oczach przemienił się z wolna we wściekłość.
– Jesteś nienormalna.
– Być może.
– Kurwa. Jesteś skończoną idiotką. Oni cię zniszczą. Pójdziesz siedzieć. Ja pierdolę. Ty... Masz pojęcie, ile pieniędzy mogliśmy zarobić?!
Wzruszyła ramionami.
– Upij się na smutno.",,Sprawiedliwie!
"https://wyborcza.pl/7,95791,24048107,dieta-w-chorobach-stawow-specjalny-dodatek-w-czwartek-w.html","""Dieta w chorobach stawów"" - specjalny dodatek w czwartek w ""Wyborczej""","W czwartek 18 października do całego nakładu ""Gazety Wyborczej"" dołączony zostanie 24-stronicowy dodatek ""Dieta w chorobach stawów"".","Choroby stawów stanowią obecnie jedno z częściej występujących schorzeń. Reaktywne, reumatoidalne zapalenie stawów, spondyloartropatia i choroba zwyrodnieniowa stawów - to najczęściej występujące choroby stawów. Mogą się rozwinąć w okresie dziecięcym, ale najczęściej pojawiają się w średnim wieku.
W ich leczeniu ważną rolę odgrywa rehabilitacja i dieta. - Z mojej pracy z pacjentami wynika, że dieta zdecydowanie działa. Choć nie jest tak, że od razu jest lepiej. Są osoby, u których zwyrodnienia stawów i stany zapalne nie są aż tak poważne – wtedy taka diametralna zmiana sposobu żywienia daje spektakularny wręcz efekt - mówi, w rozmowie z dziennikarką ""Wyborczej"" Margit Kossobudzką, Hanna Stolińska - Fiedorowicz, dietetyczka.
Z dodatku dowiesz m.in.:
Jaka dieta jest najskuteczniejsza?
Dieta przeciwzapalna - ogólne zasady
Kurkuma na palący ból - poznaj jej zdrowotne właściwości
Jak jeść siemię lniane?
Ćwiczenia na bóle kolan
Specjalny dodatek ""Dieta w chorobach stawów"" w czwartek, 18 października w ""Wyborczej"".",mat. promocyjny (red.),
