"https://wyborcza.pl/7,75968,21852824,ekolog-gorszy-od-gender-goscinne-wystepy-w-srode-sroda.html",Ekologia gorsza od gender: zagrożenie dla władzy i ludzkości,"Postulat ochrony zwierząt przed cierpieniem, jak również przyrody przed dewastacją nie jest uznawany przez ten rząd. Przeciwnie, traktowany jest jako zagrożenie i dla władzy, i dla ludzkości.","Minęła rocznica podpisania przez polski Sejm ustawy o ochronie zwierząt. Organizacje pozarządowe walczyły latami o to, by politycy wreszcie uznali, że zwierzę nie jest rzeczą, że żyje, czuje, boi się, wymaga ochrony i opieki.
Ustawa ma dwadzieścia lat, a jej stosowanie, zwłaszcza zaś zrozumienie potrzeby ochrony zwierząt przed cierpieniem, jest ciągle nikłe. Bijemy, katujemy, znęcamy się, trzymamy na łańcuchach, głodzimy, pożeramy, organizujemy mięsne i kurze obozy zagłady, wreszcie zabijamy i ranimy dla czystej przyjemności (ot, małe polowanko w przerwie obrad Sejmu). I nie będzie lepiej.
Postulat ochrony zwierząt przed cierpieniem, jak również przyrody przed dewastacją nie jest uznawany przez ten rząd. Przeciwnie, traktowany jest jako zagrożenie i dla władzy, i dla… ludzkości. Można było usłyszeć o tym w Toruniu podczas konferencji „u Rydzyka” (za OKO.press). Piękny to był spektakl, który wejdzie na stałe do historii propagandy, tak jak Jacek Kurski do historii Opola.
Ta władza lubi splendor i tłumy, chętnie za to płaci, dlatego do Torunia zwieziono tysiące. „Słuchacze” toruńscy stawili się „z polecenia służbowego”; każde nadleśnictwo wytypowało osoby na wyjazd. Każde musiało je zawieźć, przytrzymać na miejscu, odwieźć. Koszty tej operacji zapłaciła dyrekcja Lasów Państwowych (no, bo przecież nie dyr. Rydzyk, on zarabia).
Porządek zamiast lasu. Jak wycinana jest Puszcza Białowieska?
Prelegentami byli akademicy, brać wiejska, leśna i duchowna. Treść wystąpień, ich wigor, hasłowość – jak za najlepszych czasów propagandy Gierka, tylko widownia nieco skonsternowana, bo leśnicy to wykształceni ludzie (i to nie u ks. prof. Guza z KUL-u, gwiazdy konferencji).
Całość była poświęcona „Polsce, która jeszcze nie zginęła”, i wsi, która razem z Kościołem, wycinką lasu i zabijaniem zwierząt jest Polski podporą. Wystąpienia były „naukowe” i konkretne.
Ale czego tam nie było! Przede wszystkim był jasno określony wróg. Po gejach, gender i uchodźcach pojawił się nowy, prawdziwy wróg Polski, wsi, Kościoła i „tradycji” – ekolog!
Kim on jest? Tu, podobnie jak w przypadku gender, panowała pewna rozbieżność opinii. Prelegenci nie mogli się zgodzić, czy jest on: (1) nazistą, (2) nihilistą, (3) komunistą, (4) ateistą, (5) materialistą czy jakąś ich kombinacją, na przykład „zielonym nazistą”, czy „przebranym z czerwonej na zieloną szatę komunistą”. Przeważyła opinia, że jest gorszy niż nazista, bo ten przynajmniej „uznawał za coś pozytywnego rasę”, a ekolodzy nie uznają nic (stąd „nihiliści”).
Co robią ekolodzy? „Animizują człowieka” i – w ogólności – „chcą doprowadzić ludzkość do… zagłady”.
Były też wątki patriotyczne. A jakże. I deklaracje, że to, co niektórzy nazywają zaściankiem, zacofaniem i barbarzyństwem, stanowi naszą narodową dumę i naszą przyszłość. Będziemy wycinać, zabijać i stosować pestycydy, będziemy odporni na ekologiczne nowinki i ekologicznych nazistów.
Niech żyje minister Szyszko! Co tam zwierzęta, co tam lasy! Byle Polska rosła w PiS, a ludzie żyli pobożniej. Czyli tak, jak im Rydzyk każe.","Wycinka Puszczy Białowieskiej. Okolice Teremisek i Białowieży, 03.2017 (Fot. Agnieszka Sadowska / Agencja Gazeta)","Taka prawda jest! Nie płaczmy i nie użalajmy się potem nad sobą. Gonimy za katastrofą. Czekamy na nią z utęsknieniem.-@@@-nienawidze PiS-u tak samo jak Trumpa, a pania Prof. uwielbiam i niezmiernie cenie, ale ten tekst jest slaby-@@@-Świetny artykuł. To Polska za rządów PISowskiej hołoty. Tak niestety wygląda duży kraj w środku Europy w XXI wieku. Aż strach się bać.-@@@-Z największą przyjemnością przyjmę tytuł ekologiczego nazisty nihilisty... Zawszeć to lepiej niż, za przeproszeniem, ksiądz...-@@@-najgorszy jest ćwok z Torunia, gorszej zarazy nie znam. wypowiedzi tego złodzieja nikogo nie interesują, ciekawszy będzie wywiad z szatniarzem c Czerskiej.-@@@-XXI wiek??? Nie, to najczarniejsze sredniowiecze, tylko stosów brak.-@@@-DZIĘKUJĘ Pani Profesor za artykuł !!!-@@@-nie moge sie doczekac kiedy te staruchy pisowskie opuszcza ten ziemski padol i wraz z rydzykiem wyladuja w piekle bo tam ich miejsce"
