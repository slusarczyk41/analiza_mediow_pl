"http://wiadomosci.gazeta.pl/wiadomosci/1,114871,19237223,policja-poszukuje-zaginionego-3-letniego-fabiana.html",To nie koniec sprawy 3-letniego Fabiana z Radomia. Policja wciąż go poszukuje,"Policja poszukuje 3-letniego Fabiana. We wtorek rano chłopiec został uprowadzony przez trzech zamaskowanych mężczyzn sprzed bloku w Radomiu przy ulicy Świętokrzyskiej. Jak donosi RMF FM, do stacji zadzwonił ojciec dziecka i przyznał, że syn jest z nim. Nie wiadomo jednak, gdzie dokładnie się znajduje.","""Matka doskonale wiedziała, że to ja wziąłem dziecko od niej dzisiaj rano"" - powiedział RMF FM ojciec dziecka, pan Sebastian, którego sprawa przewijała się w lokalnych mediach od dawna.

Mimo deklaracji ojca, policja nadal nie ustaliła miejsca pobytu poszukiwanego Fabiana. Niemniej, zgodnie z przepisami o ogłaszaniu Child Alert, alarm wygasa po 12 godzinach, a poszukiwania dziecka są dalej prowadzone w ramach procedury dotyczące zaginięć kategorii I.

3-letni Fabian

Chłopczyk ma ciemne blond włosy, niebieskie oczy. Ubrany był w pikowaną kurtkę koloru ceglastego, bluzę w paski z kapturem, szare spodnie dresowe i jasnobrązowe kozaki.

Wszystkich, którzy posiadają jakiekolwiek informacje o nim, policja prosi o kontakt z bezpłatnymi numerami telefonów 995 (Child Alert) lub 997 (dyżurny numer policji).

Jak działa Child Alert?

Child Alert jest systemem alarmowym, który w momencie uprowadzenia dziecka uruchamia zorganizowaną i natychmiastową akcję poszukiwawczą - przypomina Komenda Główna Policji. System angażuje w poszukiwanie zaginionych dzieci wszelkie dostępne kanały informacyjne, a wiadomość o zaginionym dziecku jest natychmiastowo rozpowszechniana. Wizerunek dziecka jest publikowany m.in. za pośrednictwem stacji telewizyjnych, radiowych, internetu. Tablice informacyjne znajdują się w miejscach publicznych m.in. na dworcach, lotniskach. System alarmowy Child Alert działa w 11 krajach Unii Europejskiej.",Child Alert,"czyli matka wprowadza policję w błąd, bo tylko ona widziała 3 zamaskowanych facetów. Czy poniesie jakieś konsekwencje?-@@@-Przeczytałam historie ojca (Sebastian Nadolski na fb) wzruszyłam się. Potem przeczytałam historię matki. (Nie można wkleić linka, ale wpiszcie sobie ""Nie dajcie sobą manipulować. Głośna akcja ojca na Facebooku o ""biciu dziecka"" ma drugie dno"") Nie ferujcie wyroków, nie wyzywajcie. Nie wiemy jak było i jest. Obie historie są wzruszające, ale prawdziwa może się okazać zarówno jedna jak i druga. Tylko dziecka bardzo, bardzo żal, dorośli zgotowali mu piekło na oczach wszystkich :(((-@@@-Mamusia narobiła szumu żeby zgnoić ojca. Typowe.-@@@-Skoro ojciec przyznał się do porwania to powinno się opublikować zdjęcie tatusia też, nie?-@@@-2/3 artykułu to ctrl+C i ctrl+V z poprzedniego artykułu - brawo!-@@@-To już jest chore jak by nie istniał język polski-@@@-no to został uprowadzony czy jest z opiekunem tj tatą?-@@@-Krajowy psychol wyrodny tatus znowu daje o sobie znac usilujac po raz kolejny robic z tej kobiety - matki Fabiana - wariatke.-@@@-Częściej ogłaszajcie takie childy to szybciej ludzie będą je zlewać. Typowy konflikt ""kochających się"" rodziców gdzie rozgrywki są prowadzone za pomocą dziecka. Moralnie naganne ale ch...uj nam do tego. Dziecko żyje i ma się dobrze. Zamiast z mamusią jest z tatusiem. Jaka była podstawa ogłoszenia alarmu, zjeby?"
