"http://next.gazeta.pl/next/7,151003,24644033,gornictwo-zatrudnienie-w-kopalniach-rosnie-choc-wydobycie.html","Górnictwo. Zatrudnienie w kopalniach rośnie, choć wydobycie węgla spada","Kopalnie węgla kamiennego zatrudniają w Polsce coraz więcej osób, jednak wydobywają coraz mniej węgla. W efekcie ich produktywność spada, a koszty rosną. Jednocześnie spółki górnicze walczą o pozyskanie pracowników, bo tak niskiego bezrobocia nie mieliśmy od 1990 roku.","W 2018 roku polskie kopalnie wydobyły 63,4 mln ton węgla kamiennego - najmniej od 1947 roku. Sam grudzień zamknęły najsłabszym miesięcznym wydobyciem od czasów drugiej wojny światowej. W przeciwieństwie do tamtego okresu zatrudniają już jednak nieco ponad 83 tys. pracowników, w stosunku do 210 tys. osób w 1947 roku.
REKLAMA
Zatrudnienie w górnictwie rośnie, choć wydobycie spada WysokieNapięcie.pl
Produktywność górnictwa ponownie spada
Słabe to jednak pocieszenie, bowiem produktywność branży ponownie się pogarsza, w efekcie dalszego spadku wydobycia, któremu towarzyszy wzrost zatrudnienia. Na koniec 2017 roku w kopalniach węgla kamiennego pracowało 82,7 tys. osób, na koniec 2018 roku liczba etatów wzrosła do 82,8 tys., a w lutym 2019 roku powiększyła się już do 83,2 tys. W tym samym czasie wydobycie węgla spadło z 65,5 mln ton w 2017 roku do 63,4 mln ton w ubiegłym roku - wynika z danych zbieranych przez Agencję Rozwoju Przemysłu. Także ten rok prawdopodobnie pogłębi spadek. Luty, z wydobyciem na poziomie zaledwie 4,8 mln ton, był drugim najsłabszym miesiącem od wojny.
Zatrudnienie w górnictwie rośnie, choć wydobycie spada WysokieNapięcie.pl
Zatrudnienie w górnictwie węglowym rośnie z trzech podstawowych powodów. Po pierwsze - długofalowo - wymuszają to coraz trudniejsze warunki geologiczne. Sięganie po coraz dalsze i głębsze pokłady wydłuża czas dojścia górników i zwiększa liczbę chodników do obsłużenia.
Po drugie, część spółek, korzystając z wysokich cen węgla, zainwestowała w zwiększenie wydobycia i uruchomienie nowych ścian. Na przykład Bogdanka, dzięki ostatnim inwestycjom, chce w tym roku zwiększyć wydobycie z 9 do 9,4 mln ton.
Po trzecie, część spółek kontrolowanych przez rząd (pośrednio lub bezpośrednio) ogranicza zakup usług obcych, a więc mniej prac zleca wyspecjalizowanym firmom zewnętrznym. W zamian potrzebują zatem więcej ludzi na własnym garnuszku. To wbrew światowym trendom, gdzie zlecanie usług na zewnątrz oznacza zwykle niższe koszty, a przede wszystkim większą elastyczność, ale państwowe spółki górnicze przekonują, że u nas tak jest taniej.
Kontrolowany pośrednio przez Skarb Państwa Tauron Wydobycie eliminuje spółki zewnętrzne z robót przygotowawczych i zastępuje je własnymi ludźmi. - Pracownicy są i będą w dalszym ciągu zatrudniani do Oddziałów Robót Przygotowawczych na stanowiska: górnik, ślusarz i elektromonter - tłumaczy w rozmowie z portalem WysokieNapiecie.pl Daniel Iwan z Tauronu. - Wdrożenie powyższej inicjatywy było poprzedzone analizą opłacalności kosztów drążenia chodników załogą własną w porównaniu z kosztami drążenia przez firmy zewnętrzne. Wynik analizy potwierdził, że niższy jest koszt drążenia chodników załogą własną - tłumaczy.
Ile do górnictwa dopłacą wszyscy podatnicy? O ile spadła rentowność polskich kopalń? Jak kopalnie walczą o pracowników i jakie warunki proponują? O tym w dalszej części artykułu na portalu WysokieNapiecie.pl",Fot. Grzegorz Celejewski / Agencja Gazeta / AGENCJA GAZETA,"1913 rok, Kopalnia Hrabia Renard: zatrudnienie 2095, wydobycie 662 tys t/rok (wydajność 315 ton/prac)
2018 rok. Polska Grupa Górnicza: zatrudnienie 42 tys, wydobycie 30 mln t (wydajność 714 t/prac)
w 1913 r pod ziemią pracowały konie....A gdyby uwzględnić sztuczne twory jak Spółka Restrukturyzacji Kopalń to wydajność była by podobna.
2015 rok. Ostatnia zamknięta kopalnia w Anglii, Kellingley Colliery , wydobycie na pracownika 1800 ton, średni wiek pracownika dołowego 55 lat, odprawa w wysokości 12 tygodniówek.

05.10.2018: Marian Kostempski."" Jak wiadomo wykorzystanie maszyn w kopalniach wynosi 27% a koszty pracy w gwk sięgają 60% A za te straty w gwk PŁACĄ GRUBE MILIARDY PODATNICY. ( w USA, Rosji i Australii wykorzystanie sprzętu wynosi 90%)

PiS wywrócił gospodarkę do góry nogami. Wszystko by trwać przy władzy i chapać co ""sie należy"". Po nich potop-@@@-Ekonomia PiS = ekonomia socjalizmu. Efekt końcowy będzie ten sam.-@@@-PIS bardzo sie stara by nie urazic wielkiego brata ze wschodu i by import wegla od Putina nie zmalal , wiec w dalszym ciagu popierajcie PIS by nie zaszkodzilo wam czyste powietrze-@@@-więcej ludzi w kopalni do więcej ludzi w związkach zawodowych czyli więcej kasy w kieszeni związkowych baronów-@@@-To połączenie energetyki i górnictwa to przypomnę - PiS zrobił. Sygnały że górnictwo jest w ""świetnej"" kondycji ze strony rządu - to woda na młyn kopalniom. Sponsor zawsze się znajdzie, tym razem jeśli nie w podatkach to w cenach prądu i inflacji. Aż do zarżnięcia gospodarki...-@@@-""Sięganie po coraz dalsze i głębsze pokłady wydłuża czas dojścia górników"" Trzeba wiedzieć, że zmiana czyli szychta górnika to 6 godzin, z tego 1 godzina na zjazd i dojechanie do przodka, 1 godz. wyjazd z kopalni, 1 godz. na przygotowanie do pracy itp. faktyczny czas pracy to 3 godziny podczas zmiany.-@@@-Najpierw zwalniają , dają milionowe odprawy , potem znów zatrudniają , by restrukturyzować - czyli zwalniać za odprawami i tak studnia bez dna. Dla górników przywileje, sanatoria , wczasy, ołówkowe, trzynastki , czternastki ... - bo jak nie to opony i śruby idą w ruch i rząd daje , nauczycielom nie , bo są kulturalni i ze spokojem wykonują swoją misję za psie pieniądze.-@@@-Czyli dopłacamy coraz więcej do każdej tony węgla.
Brawo PiSdecja!
To prawie taki sam dobry biznes jak ten prom co go budujemy w stoczni.
Czyli robimy coś z niczego! LOL-@@@-Ależ to nic dziwnego w socjalizmie nacjonalistycznym."
"http://wiadomosci.gazeta.pl/wiadomosci/1,114873,4432694.html",Błyskawiczna reforma budowlana a la Barszcz,"Zniesienie obowiązku uzyskania pozwolenia na budowę niewielkiego domu, przekwalifikowanie gruntów rolnych na budowlane w obrębie większych miast, szybsze wypłacanie premii gwarancyjnej posiadaczom książeczek mieszkaniowych na zakup mieszkania za kredyt - proponuje resort budownictwa","W nietypowej scenerii, bo obok placu budowy u zbiegu ulic Płaskowickiej i Braci Wagów na warszawskim Ursynowie, minister budownictwa Mirosław Barszcz przedstawił w piątek w towarzystwie premiera Jarosława Kaczyńskiego projekt specustawy mającej znieść niemal od ręki przynajmniej część barier w budownictwie mieszkaniowym.

Barszcz przyznał, że projekt powstał w ciągu dwóch tygodni, gdy okazało się, że może dojść do przedterminowych wyborów parlamentarnych. W tej sytuacji do zera spadły szanse na uchwalenie kluczowych dla budownictwa, ale skomplikowanych ustaw: o planowaniu i zagospodarowaniu przestrzennym oraz Prawa budowlanego.

Projekt tej pierwszej rząd skierował do Sejmu w czerwcu, drugiej - krąży w uzgodnieniach międzyresortowych. Jak już informowaliśmy we wczorajszej ""Gazecie"", resort zebrał najważniejsze rozwiązania do jednego projektu. Dzięki tej ustawie w krótkim czasie ma wzrosnąć podaż terenów budowlanych, bo grunty rolne w obrębie większych miast (w których są prezydenci) i grunty klasy od IV do VI poza miastami miałyby być przekwalifikowane na budowlane bez stosownej decyzji administracyjnej.

- Ziemia ta będzie bardziej przydatna, jeśli będą na niej mogły powstać nowe domy - mówił minister.

Obiecał też ułatwienie życia inwestorom, bo m.in. zniesiony miałby być obowiązek uzyskania pozwolenia na budowę budynków mieszkalnych o powierzchni użytkowej do 5 tys. m kw. i wysokości do 12 metrów. W tym przypadku wystarczyłoby samo zgłoszenie do starostwa powiatowego z dołączonym projektem domu.

Resort proponuje też przepisy, które umożliwiłyby posiadaczom książeczek mieszkaniowych wcześniejsze sięgnięcie po premię gwarancyjną, dzięki której wkłady na książeczkach zachowują w miarę realną wartość. Banki na ogół odprawiają z kwitkiem klientów o stosunkowo niskich dochodach, którzy nie są w stanie sfinansować części kosztów zakupu mieszkania. Takim wkładem własnym, który umożliwiłby zaciągnięcie kredytu, byłaby wypłacona wcześniej premia.

Ponadto - według Barszcza - rynek kredytów mieszkaniowych będzie się szybciej rozwijał, jeśli nie tylko specjalistyczne banki hipoteczne, ale także uniwersalne, np. PKO BP, będą emitowały papiery wartościowe zwane listami zastawnymi. Chodzi o to, że aby móc kredytować budownictwo na dużą skalę, banki muszą dysponować długoterminowym kapitałem. Jego dostarczycielem mogą być np. fundusze ubezpieczeniowe i emerytalne, które skupią od banków listy zastawne (ich zabezpieczeniem są wierzytelności hipoteczne). Dzięki systemowi gwarancji i oprocentowaniu listy zastawne są bezpieczną lokatą zapewniającą pewny zysk.

Potwierdziła się też nasza informacja, że projekt wniosła do Sejmu grupa posłów PiS. Ale czy miało to sens, gdy 7 września może dojść do samorozwiązania Sejmu? - Pierwsze czytanie odbędzie się w komisji infrastruktury. Drugie i trzecie czytanie mogłoby się odbyć 5września. Zmiany powinny poprzeć wszystkie siły polityczne - stwierdził Barszcz. - Będą o to zabiegał. Jeśli będzie trzeba, przypnę się łańcuchem do kaloryfera w ministerstwie.

Kaczyński nie wykluczył przyspieszonych wyborów w ramach tzw. trzech kroków konstytucyjnych. Gdyby premier podał się do dymisji i nie udałoby się powołać nowego rządu, prezydent mógłby skrócić kadencję Sejmu. Obecny Sejm mógłby wtedy pracować jeszcze przez co najmniej trzy miesiące.",,
"http://wiadomosci.gazeta.pl/wiadomosci/1,114873,2587545.html",Ekspert o wyborach w Mołdawii: gra z Rosją i Europą,,"Oceniam, że komuniści zbiorą około 35-40 proc. głosów. Podobny wynik będzie miała główna partia opozycji - Demokratyczna Mołdawia. Komunistów poprą emeryci i generalnie ludzie starsi - w tych grupach ciągle silna jest nostalgia za dawnymi radzieckimi czasami, kiedy było im lepiej. Ponieważ są teraz proeuropejscy i antyrosyjscy, to stracą sporo głosów rosyjskojęzycznej mniejszości.

Komunistom pomaga jeszcze to, że mają w swoich rękach publiczne media. Gdy opozycja miała codziennie kilka minut czasu antenowego, oni występowali godzinami. Zmieniło się to dopiero w ostatnich dwóch tygodniach kampanii, pod naciskiem zachodnich obserwatorów.

Co do antyrosyjskości Woronina, myślę, że jest to zagrywka polityczna, która ma pokazać wyborcom, że jest niezależny jak Juszczenko. Po wyborach antyrosyjskość się skończy, co zresztą jest całkiem naturalne - Mołdawia jest i będzie zależna od Rosji. Musimy integrować się z Europą, ale nie oznacza to odwracania się od naszego głównego partnera handlowego i dostawcy surowców naturalnych.",,
"http://wiadomosci.gazeta.pl/wiadomosci/1,114873,6811375,Plonal_samochod_Macierewicza.html",Płonął samochód Macierewicza,"Samochód, którym Antoni Macierewicz wracał z Ukrainy, nagle zapalił się podczas jazdy - twierdzi prawicowy portal Niezalezna.pl. - Dopóki nie będę miał szczegółowego opisu stanu technicznego samochodu nie będę formułował żadnych opinii - powiedział portalowi polityk PiS.","Według niezaleznej.pl w czwartek około 16.00 poseł Antoni Macierewicz (PiS) jechał chryslerem voyagerem, którym kierował przyjaciel polityka Paweł Piekarczyk. Wracali z Ukrainy. W okolicach Szczyrku samochód nagle zaczął się palić.

- Zatrzymaliśmy się na poboczu próbując ugasić ogień. Pomagało nam wielu kierowców, którzy udostępnili swoje gaśnice. Chciałbym im bardzo podziękować - opowiada portalowi Niezalezna.pl Paweł Piekarczyk.

Nieznane są na razie przyczyny pożaru, ale podczas wstępnych oględzin znaleziono sporej wielkości dziurę w przewodzie paliwowym. Piekarczyk twierdzi, że samochód był pod stałą opieką mechanika.

Więcej o wypadku w portalu niezalezna.pl",,
