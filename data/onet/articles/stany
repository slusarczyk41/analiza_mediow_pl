Hołownia komentuje sytuację na Bliskim Wschodzie: prezydent powinien zwołać Radę Bezpieczeństwa Narodowego,"Szymon Hołownia był gościem Bartosza Węglarczyka w programie ""Onet Rano."". Kandydat na prezydenta Polski wypowiedział się m.in. na temat sytuacji na Bliskim Wschodzie, po ataku rakietowym na bazy USA w Iraku. Do ataku przyznał się irański Korpus Strażników Rewolucji, który odpowiedział w ten sposób na zabicie przez Amerykanów gen. Kasema Sulejmaniego. - Jesteśmy za małym graczem, żeby próbować rozgrywać globalną politykę w pojedynkę. W tym momencie powinniśmy razem z Unią Europejską zająć jasne stanowisko – skomentował Hołownia. Chcesz dowiedzieć się więcej? Kliknij tutaj: vod.pl.","- Trzeba się zastanowić, co zrobić w sytuacji, kiedy nasz sojusznik zdecydował się zaatakować Iran w tak bezpośredni i dotkliwy dla Iranu sposób – mówił Hołownia, komentując sytuację na Bliskim Wschodzie. - Prezydent powinien zwołać Radę Bezpieczeństwa Narodowego – stwierdził gość Bartosza Węglarczyka w programie ""Onet Rano."". - Radę Bezpieczeństwa Narodowego jest narzędziem, które nie zawiera w sobie wyłącznie polityków opcji, która jest bliska prezydentowi i nie robi z Rady Gabinetowej czegoś, co zostało zrobione teraz, czyli wewnętrzne forum dyskusji PiS – dodał Hołownia.",,
Premier Iraku: to uruchomi niszczycielską wojnę,"Premier Iraku Adil Abd al-Mahdi nazwał zabicie irańskiego generała Kasema Sulejmaniego i jednego z dowódców irackiej milicji Abu Mahdi al-Muhandisa ""kolosalnym pogwałceniem suwerenności Iraku"", które ""uruchomi niszczycielską wojnę w Iraku, regionie i na świecie"".","Mahdi nazwał też zabicie Sulejmaniego i Muhandisa aktem ""amerykańskiej agresji"" i złamaniem zasad, na jakich amerykańskie siły goszczone są w Iraku. ""Ci dwaj męczennicy byli wielkimi symbolami zwycięstwa w walce z Państwem Islamskim"" - głosi oświadczenie premiera. Mahdi poinformował też, że zwołuje nadzwyczajną sesję irackiego parlamentu i ostrzegł, że incydent, za którym stoją Amerykanie, był ""podpaleniem lontu, który uruchomi niszczycielską wojnę w Iraku, regionie i na świecie"". Wpływowy szyicki duchowny Muktada as-Sadr wezwał Irakijczyków, by ""byli gotowi do obrony"" po śmierci Sulejmaniego i Muhandisa; ogłosił też, że reaktywuje oddziały swojej antyamerykańskiej milicji, która walczyła z siłami USA po obaleniu reżimu Saddama Husajna. - Jako patron patriotycznego irackiego ruchu oporu wydałem rozkaz, aby wszyscy mudżahedini, a zwłaszcza Armia Mahdiego (...) i wszystkie patriotyczne i zdyscyplinowane grupy, były w pełnym pogotowiu - powiedział as-Sadr. Dawny dowódca szyickich milicji, a obecnie polityk Kalis al-Chazali, wezwał swych bojowników do zachowania pełnej gotowości przed ""nadchodzącą bitwą i wielkim zwycięstwem"". Ogłosił też, że ceną za zabicie Muhandisa będzie zakończenie obecności wojsk USA w Iraku. Rosyjski resort spraw zagranicznych poinformował, że zabicie Sulejmaniego zwiększy napięcia na Bliskim Wschodzie, a chiński resort dyplomacji wezwał strony do zachowania powściągliwości i spokoju. Stany Zjednoczone wezwały wszystkich Amerykanów, by bezzwłocznie opuścili Irak. Notowania akcji na giełdach azjatyckich i europejskich spadły po informacjach o amerykańskim ataku, wzrosły jednak ceny ropy. Kasem Sulejmani, dowódca elitarnych sił Al-Kuds i al-Muhandis zostali w czwartek późnym wieczorem zabici w Bagdadzie w ostrzale rakietowym sił USA. Ataku dokonano z użyciem śmigłowców bojowych lub dronów. Zginęło łącznie osiem osób, a dziewięć zostało rannych. Al-Kuds, której dowódcą był Sulejmani, jest specjalną jednostką irańskiej Gwardii Rewolucyjnej stworzoną do walki i prowadzenia działań wywiadowczych oraz dywersji poza granicami Iranu oraz propagowania islamskiej rewolucji. Abu Mahdi al-Muhandis był założycielem i byłym przywódcą milicji Kataib Hezbollah. Właśnie bazy Kataibu bombardowali z powietrza Amerykanie w odwecie za śmierć w ataku rakietowym jednego ze swoich kontraktorów. W odpowiedzi proirańskie milicje zaatakowały ambasadę USA w Bagdadzie. ""New York Times"" przypomina, że generał Sulejmani był niezwykle wpływową osobą w Iranie oraz poza granicami tego państwa. ""Nie tylko stał na czele irańskiego wywiadu oraz tajnych operacji wojskowych, ale był uznawany za jedną z najbardziej zręcznych i niezależnych wojskowych"". Spekulowano nawet, iż Sulejmani mógłby zostać nowym najwyższym przywódcą duchowo-religijnym w Iranie.",Adil Abd al-Mahdi,
Celebrytka i była modelka Ilona F. aresztowana w Stanach Zjednoczonych,Była modelka Ilona F. została zatrzymana razem z mężem w ostatnią środę na Florydzie. Oboje mają zarzuty naruszenia nietykalności cielesnej.,"Zdjęcia Ilony F. i jej męża pojawiły się na stronie internetowej szeryfa z hrabstwa Monroe w stanie Floryda. Tamtejszy stróż prawa publikuje zgodnie z lokalnym prawem w sieci zdjęcia i dane osobowe aresztowanych. Według informacji na stronie szeryfa Ilona F. i jej mąż zostali zatrzymani 18 grudnia o godz. 22.47. Oboje mają ten sam zarzut naruszenia nietykalności cielesnej poprzez ""dotknięcie lub uderzenie"". Grozi im za to do roku więzienia lub grzywna do 1 tys. dol. Oboje spędzą w areszcie Sylwestra. Według informacji na stronie szeryfa, dopiero 9 stycznia o godz. 9 staną przed sądem, który zadecyduje o ich dalszym losie. O sprawie jako pierwszy poinformował portal pudelek.pl. Jak wynika z informacji w mediach społecznościowych przekazywanych przez byłą modelkę przed zatrzymaniem, pojechała ona do Stanów Zjednoczonych z mężem na urlop.",ilona f,
O świecie w Onecie. Nie ma szans na impeachment prezydenta Trumpa – na razie [Podcast],"Niezależnie od sensacyjnych zeznań w Kongresie, coraz bardziej pogrążających Donalda Trumpa w procesie o jego impeachment, nie udało się przekonać choćby jednego z przedstawicieli Partii Republikańskiej, by zagłosował przeciwko prezydentowi, stwierdzili w podcaście ""O świecie w Onecie"" Michał Broniatowski i jego gość Witold Jurasz.","Naszych podcastów możesz posłuchać na aplikacji Audioteki - Lecton, a także na Soundcloud, Spotify, iTunes oraz na audio.onet.pl. – Republikańscy członkowie Kongresu USA nie mają wyjścia, jak tylko popierać Trumpa – powiedział Jurasz. – Gdyby którykolwiek zwrócił się przeciwko niemu, naraziłby się na kilkanaście napastliwych tweetów dziennie ze strony prezydenta, co znacznie osłabiłoby szanse na reelekcję w przyszłorocznych wyborach. – Boją się także wyborców Trumpa, bo nawet jak już go nie będzie, to ci wyborcy zwrócą się przeciwko ""zdrajcom"" – dodał Broniatowski. Trump tymczasem przylatuje do Europy, by 4 grudnia wziąć udział w dorocznym szczycie przywódców krajów NATO, który odbędzie się w Londynie. – Wszyscy już drżą, co on tam nowego nawygaduje – powiedział Broniatowski. – Tak, pewnie znów uda mu się powiedzieć coś niemiłego Niemcom, na przykład w kwestii ich zakupów gazu ziemnego w Rosji czym wspierają finansowanie rosyjskiej broni – powiedział Jurasz. – Ale pewnie zetrze się również publicznie z prezydentem Francji w sprawie jego niedawnego wywiadu, w którym stwierdził, że NATO jest w stanie ""śmierci mózgowej"".",Donald Trump,
"Trump na ""szybkich badaniach"". Przeciwnicy spekulują o kłopotach","Donald Trump, który poddał się szybkim badaniom medycznym w szpitalu wojskowym Walter Reed w pobliżu Waszyngtonu, napisał w niedzielę na Twitterze, że stan jego zdrowia jest ""bardzo dobry"".","""Odwiedziłem wspaniałą rodzinę młodego mężczyzny przechodzącego poważną operację we wspaniałym Centrum Medycznym Waltera Reeda. Tamtejsi lekarze naprawdę są jednymi z najlepszych na świecie. Zacząłem też pierwszą część swoich dorocznych badań. Wszystko bardzo dobrze (doskonale!). Zakończę w przyszłym roku"" - napisał prezydent USA. W sobotę Biały Dom informował, że Trump poddał się szybkim badaniom medycznym. - Jest zdrowy, jak tylko może być.(…) Ma więcej energii niż ktokolwiek w Białym Domu. Ten człowiek pracuje od 6 rano do bardzo, bardzo późnej nocy - oświadczyła rzeczniczka Białego Domu Stephanie Grisham w rozmowie ze stacją Fox News. Niezapowiedziana wizyta prezydenta w szpitalu spowodowała pojawienie się w mediach społecznościowych pytań o stan zdrowia prezydenta. Reuters zaznacza, że dotąd doroczne badania były wykonywane kilka miesięcy później. Grisham na Twitterze uznała pojawiające się spekulacje za ""nieodpowiedzialne"". ""Wygląda na to, że dla wielu osób, niektórych reporterów, spekulacje i rozpowszechnianie nieodpowiedzialnych czy niebezpiecznych plotek jest lepszą zabawą"" - napisała.",Donald Trump,
Po rozmowie z nim ponad 200 osób odeszło z Ku Klux Klanu. Grał z Chuckiem Berrym i B.B. Kingiem,"Mam w domu 54 stroje Ku Klux Klanu. Dostałem je od ludzi, którzy na skutek naszych rozmów porzucili organizację - mówi Daryl Davis, muzyk i autor książek, który rozmawiał z członkami Ku Klux Klanu pytając o powody ich nienawiści do niego. Na skutek tych rozmów ponad 200 osób odeszło z KKK. - Nikt nie rodzi się z uprzedzeniami rasowymi, z nienawiścią. Skądś się ona bierze. Jakieś 30 lat temu przyszło mi do głowy: kto może odpowiedzieć mi lepiej na takie pytanie niż ktoś, kto dołączył do organizacji z ponad 100-letnią historią nienawiści? - tłumaczy.","Ile kapturów Ku Klux Klanu trzyma pan w domu? Daryl Davis: Chyba 54. Dostałem je od ludzi, którzy na skutek naszych rozmów zdecydowali się porzucić KKK. Mam stroje, kaptury, flagi, naszywki. Gdyby ktoś pana nie znał i odwiedził pański dom, mógłby odnieść dziwne wrażenie. Tak też bywało. Kiedy pierwszy raz dostałem w prezencie ten strój, nie wiedziałem, co z nim zrobić. Nigdy takiego nie miałem. Słyszałem, że ma moc, podobno ludzie czują się bardzo potężni, gdy go nakładają. Wróciłem do domu i przyglądałem mu się. Postanowiłem go założyć. Patrzyłem na siebie w lustrze w tym białym stroju i w kapturze. Nic. Żadnych supermocy. Po prostu wyglądałem jak debil i tyle. Zdjąłem szatę i zaniosłem do piwnicy, powiesiłem na wieszaku. Widziałem ją każdego dnia, aż w końcu przestałem ją zauważać. Stała się elementem wystroju.  Co trzy miesiące przyjeżdżał facet, odczytać liczniki wody. Wchodzi więc, wita się, schodzi do piwnicy i po chwili wraca, dziwnie mi się przyglądając i wychodzi bez słowa. Dziwne, pomyślałem. Dopiero później uświadomiłem sobie, że ten cholerny kaptur Klanu wciąż tam wisi! Wytłumaczyłem mu wszystko, ale dopiero te kilka miesięcy później, gdy wrócił. Przez ten czas musiał mnie uważać za bardzo dziwny przypadek Klansmana. Kiedy dowiedział się pan, że - dla wielu - kolor pańskiej skóry nie jest właściwy? Kiedy byłem dzieckiem, jeździłem z rodzicami po całym świecie, mieszkaliśmy w różnych krajach. Mój ojciec był dyplomatą. Pewnego razu w Ghanie zobaczyłem dziwną rzecz, której wówczas nie pojmowałem nawet jako rasistowskiej. Byliśmy na jakimś przyjęciu, na którym był też Amerykanin. Zobaczyłem jak wita się z jakimś Afrykaninem, a później wytarł dłoń o spodnie. Jako dziecko mieliśmy taką zabawę w ""zarazki"". Trzeba było uciekać przed ""zarażonym"", żeby nie dotknął. Dziewczyny miały ""zarazki"" i chłopcy przed nimi wiali. A jeśli zostało się dotkniętym, wycierało się szybko rękę o ubranie. Tak to zrozumiałem. Byłem dzieckiem. Dla mnie ten facet po prostu bawił się w ""zarazki"". Kiedy byłem w szkołach w innych krajach, miałem w klasie dzieci z Nigerii, Włoch, Polski, Jugosławii, Francji czy Niemiec. Jeśli w kraju były ambasady, dzieci ambasadorów chodziły razem do szkoły. Klasy wyglądały jak z reklamy Narodów Zjednoczonych. Tak dorastałem. Kiedy wracałem do Stanów, chodziłem albo do całkowicie czarnej szkoły, albo biało-czarnej, w zależności od tego czy panowała w nich segregacja czy też placówka została niedawno zintegrowana.  Mówi pan o drugiej połowie lat 60., a przecież Sąd Najwyższy w Stanach uznał segregację rasową w szkołach publicznych za niezgodną z konstytucją już w 1954, a kryzys w Little Rock to rok 57. Ale nie wydarzyło się to z dnia na dzień. Potrzebne były całe lata. Ja byłem na to już gotowy. Moi krajanie nie. Kiedy byłem zagranicą, żyłem ""w przyszłości"". Byłem dokładnie 12 lat przed Ameryką. Nie wiedziałem nic o rasizmie bo dogadywałem się z każdym bez problemu. Nawet jeśli nie mówiliśmy tym samym językiem. Dzieci znajdują sposób, by nawiązać porozumienie. Nie mówiłem przecież mówić po czesku czy japońsku. Gdy wróciłem do Stanów, wszyscy moi koledzy ze szkoły byli biali. Nie widziałem w tym nic nadzwyczajnego. Namówili mnie żebym dołączył do skautów. Tak zrobiłem. Któregoś dnia szliśmy w wielkiej paradzie, idziemy główną ulicą, machamy flagami, śmiejemy się. W pewnym momencie zorientowałem się, że ktoś rzuca we mnie butelkami, śmieciami, nawet kamieniami. Kompletnie zdębiałem. Nigdy wcześniej nie spotkało mnie coś takiego. Więc moją pierwszą myślą było to, że ci ludzie cholernie nie lubią skautów. Nie mieli przecież żadnego powodu żeby mnie atakować.  Nasi opiekunowie przybiegli, otoczyli mnie i odprowadzili w bezpieczne miejsce. Ale spostrzegłem, że nikt inny nie otrzymuje podobnej wyjątkowej ochrony. Chodziło więc o mnie, to ja byłem powodem ataku. A przecież nic nie zrobiłem! Wszyscy wokół mnie powtarzali - spokojnie Daryl, wszystko będzie w porządku. A ja niczego nie rozumiałem. Kompletny surrealizm. W domu rodzice opatrywali moje zadrapania i skaleczenia, pytali jak upadłem i się potłukłem. Przecież nie upadłem! Nie potłukłem się! Ludzie mnie obrzucili butelkami. Usiedliśmy z rodzicami, odbyć ""rozmowę"". Wtedy po raz pierwszy - miałem 10 lat - usłyszałem słowo ""rasizm"". Bladego pojęcia nie miałem, o czym mówią. Nie miało to dla mnie sensu. Moi biali koledzy z Niemiec czy z Francji nigdy mnie niczym nie obrzucili. Rodzice coś przede mną ukrywali. Ludzie się tak nie zachowują. Tylko z powodu skóry? Nie ma takiej opcji.  Uwierzył im pan wtedy? Nie. Uznałem, że kłamią. A na pewno nie mówią mi prawdy. Nie wiedziałem tylko dlaczego. Jakiś miesiąc później 4 kwietnia 1968 r. w Memphis zastrzelono Martina Luthera Kinga. Pamiętam to, jakby to było wczoraj. Zniszczenie, pożary... każde z wielkich amerykańskich miast po prostu wybuchło przemocą. Wszystko w imię tej dziwnej rzeczy zwanej ""rasizmem"". Wtedy pojąłem, że rodzice mnie nie okłamali. Mówili prawdę. Ale w mojej głowie pojawiło się inne pytanie: OK, rasizm istnieje. Ale dlaczego? Od 50 lat szukam odpowiedzi. I już pan wie? Nikt nie potrafi mi tego wytłumaczyć. Ludzie mówią, że ""tak już po prostu jest"". Nie zgadzam się na takie wytłumaczenie. Nikt nie rodzi się z przesądami rasowymi, z nienawiścią. Skądś się ona bierze. Skąd? Jakieś 30 lat temu przyszło mi do głowy, że kto może odpowiedzieć mi lepiej na takie pytanie niż ktoś, kto dołączył do organizacji, chwalącej się ponad 100-letnią historią nienawiści do ludzi. Postanowiłem spotkać się z członkami Ku Klux Klanu. Jak nawiązuje się taki kontakt? Przez telefon? Ja też na początku nie zdradzałem, że jestem czarny. Podawałem tylko nazwisko, mówiłem, że przygotowuję książkę i chciałem zobaczyć, co się stanie. Przeczytałem wszystkie książki o Klanie. Wszystkie napisali biali. Tylko dwóch czarnych napisało o bractwie, ale z perspektywy ludzi, którzy uciekli przed linczem. Nie było ani jednej, pisanej z perspektywy czarnego, który pyta ich wprost: jaki możesz mieć dobry powód by mnie nienawidzić? Chciałem napisać taką właśnie rzecz. Nie chciałem nigdy nikogo ""nawracać"". Chciałem tylko znaleźć odpowiedź na to pytanie, które nurtuje mnie odkąd skończyłem 10 lat. Czemu mnie nienawidzisz skoro nawet mnie nie znasz? W trakcie wyciągania z nich odpowiedzi na to pytanie okazywało się, że zachodziło w nich coś, jakaś zmiana. Już mnie nie nienawidzili, choć nie potrafili wyjaśnić dlaczego. Tak jak wcześniej nie wiedzieli dlaczego mnie nienawidzą. Te sytuacje zaczęły się powtarzać. Uznałem, że skoro tak się dzieje, to chyba muszę robić coś dobrze. Czy bycie muzykiem było pomocne w nawiązywaniu jakiegoś porozumienia? O tak. Wszyscy lubią muzykę. To znakomite narzędzie do zaprowadzania społecznej zmiany. W latach 40. były osobne autobusy, szkoły czy toalety dla czarnych i dla białych. Koncerty też. Na niektóre w ogóle nie wpuszczali czarnych. Chuck Berry, z którym grałem, przyjeżdżał na koncert i dowiadywał się, że nie może zagrać bo jest czarny. Organizatorzy o tym wcześniej nie wiedzieli, był dla nich po prostu gwiazdą rock and rolla. Ale nie wolno mu było wystąpić na własnym koncercie.  Salę przedzielał sznur, dzielący widownię na czarną strefę i białą strefę. Wisiała też tabliczka informacyjna. Gdybyśmy poszli na koncert, nie moglibyśmy siedzieć obok siebie. Aresztowaliby nas. Wielu artystów łamało to prawo. Ray Charles, Little Richard, Chuck Berry, nawet Elvis. Jeśli szło się na występ Franka Sinatry czy Glenna Millera, ludzie siedzieli grzecznie w swoich miejscach, w swoich sekcjach. W latach 50. to prawo było wciąż aktualne, ale w międzyczasie wydarzyła się ważna rzecz - wynaleziono rock and rolla. Nie dało się już spokojnie siedzieć, kiedy Chuck Berry szalał na scenie i grał tę nową, energetyczną muzykę. Czarne dzieciaki i białe dzieciaki wstały, zaczęły tańczyć i zerwali ten sznur, dzielący salę. Biały establishment był przerażony. Policjanci wpadali na salę, wyłączali wzmacniacze, zamykali koncert. Władze niektórych miast zakazywały wykonawcom rock and rollowym w ogóle przyjeżdżać i burzyć spokój bogobojnych Amerykanów. Rock and roll był winny i trzeba go było zatrzymać. Gdy politycy i przywódcy maszerowali ulicami amerykańskich miast, urządzali protesty i wiece, by połączyć białych i czarnych we wspólnej sprawie, lepiej udawało się to gościom od rocka - Elvisowi, Chuckowi, Jerry'emu Lee Lewisowi, Bo Diddleyowi, Buddy'emu Holly'emu. Ale nie pamięta się o tym jak ważni byli dla ruchu na rzecz obrony praw obywatelskich. James Brown nawet uratował całe miasto, gdy po zabójstwie Kinga przyjechał do Bostonu zagrać darmowy koncert. Byłem tam! Niestety nie w Garden, ale mieszkaliśmy wtedy w Bostonie i oglądałem wszystko w telewizji. Miastem rządził wtedy burmistrz Kevin White. To właśnie w Bostonie był ten marsz skautów, o którym mówiłem. W szkołach było tak źle, że w czwartej klasie dzieciaki wciąż uczyły się alfabetu. Pisać i czytać. Wtedy wydawało mi się to strasznie zabawne. Ale gdy opowiedziałem o tym rodzicom, w ogóle się nie zaśmiali tylko od razu podjęli decyzję o przeprowadzce na przedmieścia. Zamieszkaliśmy w Belmont, jakieś 20 minut od miasta. Ale wciąż miałem kolegów w mieście. Po śmierci Kinga, Boston spłonął. Burmistrz wpadł na genialny pomysł zaproszenia Jamesa Browna do miasta, by zagrał darmowy koncert. Brown był dla czarnych tym, czym Elvis był dla białych - królem. Plan był taki, że koncert będzie transmitowany w telewizji, więc czarni albo pójdą na występ, albo zostaną w domach, oglądać go w TV. Nie będą w tym czasie dewastować miasta. Rozdamy im darmowe bilety. Wszystko znakomicie zadziałało. W trakcie koncertu Brown tańczył po scenie, podchodząc na jej krawędź. Dzieciaki z pierwszych rzędów rzucały się do na estradę, chcieli złapać go za kostki, dotknąć. Wokół sceny było mnóstwo policjantów. Jeden chłopak, pewnie w moim wieku, stracił nad sobą panowanie. Zanurkował przed siebie, starając się dotknąć butów Browna. Upadł na deski. Bezmyślny biały policjant złapał go za nogi i pociągnął gwałtownie do tyłu, a chłopak uderzył głową o podłogę. Było po koncercie. Krzesła zaczęły latać w powietrzu. Ludzie wylewali się na ulicę, wściekli. Gdyby to był czarny policjant, nikt by tego nawet nie zauważył. Ale przecież przed chwilą biały zastrzelił Martina Luthera Kinga, a teraz biały policjant bije czarnego chłopca. Taka była percepcja w tamtej chwili. James Brown uspokoił ludzi w Boston Garden, przemówił im do rozsądku.  Co pan takiego mówi swoim rozmówcom, że zmieniają zdanie na temat tego, jak świat jest ułożony i kto jest ich wrogiem, a kto przyjacielem? Jak rozmawiać z fanatykiem? Klansman czy rasista nie jest odlany z jednakiej formy. Każdy może mieć swoje powody - na przykład ich dziadek czy ojciec należał do Klanu i teraz on też należy. Cykl pokoleniowy, rodzinna tradycja. Jego dzieci też będą Klansmanami. Inni dołączyli do bractwa bo nie mają pracy. Ludzie w Pensylwanii całe życie pracowali w kopalniach, nie znają niczego innego. Gdy na ich miejsce zatrudniano imigrantów za znacznie niższe pensje, zaczęła w nich rosnąć frustracja. Do tej pory nie byli rasistami. Byli szczęśliwi, wiedli swoje życia, dbali o swoje rodziny. Teraz nie mają pracy, a mają kredyt. Zaraz stracą dom, a nie mają szans na zdobycie innej pracy.  Klan to widzi. Klan przyjedzie do ich miasta. Klan znajdzie winnych tej sytuacji. Klan wskaże odpowiedzialnych - imigrantów, obcych. ""Nikt nie wstawia się za białymi robotnikami poza KKK! Dołącz do nas! Odzyskasz pracę, którą zabrali ci czarni i Żydzi!"". Albo - ktoś przeprowadza się do małego miasteczka, w którym większość należy do Klanu. Jeśli chcesz żyć, pracować w tym miejscu, lepiej dołącz do KKK. Dołączasz do klubu golfowego, otwierasz kredyt w lokalnym sklepie, dołączasz do lokalnego oddziału Ku Klux Klanu. Nie każdy, kto nakłada biały kaptur to groźny fanatyk, gotowy zginąć za sprawę? Cóż, przysięgają wierność na własne życie. Ale oczywiście niektórzy nie są szczególnie agresywni, raczej usiłują znaleźć sobie miejsce w świecie. Nie chcą koniecznie palić krzyży przed domami. Są separacjoniści i są supremacjoniści.  Czy jest coś, co mówi pan swoim rozmówcom co szczególnie rezonuje, działa na nich?  Odbywam rocznie około 60 spotkań na uniwersytetach, w szkołach, korporacjach, kościołach, synagogach itd. Zazwyczaj, gdy kończymy z pytaniami z sali i tak czeka grupa ludzi, mających jeszcze jedno, ostatnie pytanie do zadania albo chcą dotknąć kaptura. W oddali stoi często jakaś osoba. Od razu wiem, co się stanie. Ludzie się rozchodzą, pakuję swoje rzeczy i wtedy on lub ona podchodzą. Jesteśmy sami. Wiem, co powie - dzień dobry, bardzo podobał mi się pański wykład... wie pan, mnie wychowano w taki właśnie sposób. Moja mama była w KKK, albo ojciec był w KKK. A teraz ja jestem na uniwersytecie, mam chłopaka który jest Żydem (albo jest czarny) i nie mogę przyprowadzić go do domu, przedstawić rodzicom. Nie mogę im nawet o nim powiedzieć bo się mnie wyrzekną, wyklną.  Żyją tak z takim ciężarem bo pochodzą z okolic, w których wszyscy myślą dokładnie w ten sam sposób. Nagle ta osoba opuszcza sąsiedztwo i trafia na uniwersytet, gdzie spotyka najróżniejszych ludzi z najróżniejszymi pomysłami na życie. Nagle orientujesz się, że Żydzi nie mają rogów, a czarni nie mają diabelskiego ogona. Wszystko opiera się na doświadczeniu. Być może jeśli powie matce, że była w błędzie i tak będzie awantura. Rodzice chcieli żeby dziecko poszło na studia i zdobyło wykształcenie... ale pewnie nie o taką naukę im chodziło. Argument z ""pracy, która trafia do obcych"" o której mówił pan w kontekście ub. wieku wciąż działa. Dziś słyszymy dokładnie to samo.",Daryl Davis i Klansman,
"Bruce Springsteen o Trumpie: nie ma pojęcia, co to znaczy być Amerykaninem","Nie ma bladego pojęcia, co to znaczy być Amerykaninem - powiedział legendarny amerykański pieśniarz Bruce Springsteen o Donaldzie Trumpie. To odpowiedź ""Bossa"" na słowa prezydenta USA, który na wiecu mówił, że nie potrzebuje wsparcia celebrytów. Trump nazwał go wówczas ""malutkim Bruce'em Springsteen'em"".","""Nie potrzebowałem Beyonce, Jay'a-Z czy malutkiego Bruce'a Springsteena żeby wygrać"" - pokrzykiwał dwa tygodnie temu prezydent Stanów Zjednoczonych Donald Trump podczas wiecu w Target Center w Minneapolis w stanie Minnesota. Podkreślał, że nie potrzebuje wsparcia celebrytów, by zwyciężać i przyciągać ludzi na spotkania. O ""malutkim"" Springsteenie mówił, że ""wychodzi na scenę, śpiewa swoje dwie piosenki i wychodzi. I wszyscy wychodzą za nim. A Hillary Clinton dalej przemiawia. Zupełne wariactwo"".  Amerykański gitarzysta i wokalista - jeden z najpopularniejszych pieśniarzy w Stanach - skomentował słowa Trumpa w programie ""This Morning"" w CBS. ""Boss"" przyznał, że żyjemy w ""przerażających czasach"". ""Prowadzenie kraju powierzono komuś, kto moim zdaniem nie ma bladego pojęcia, co to znaczy być Amerykaninem"" - ocenił Springsteen. To nie pierwszy raz gdy autor ""Born to Run"" krytykował prezydenta Trumpa. W 2017 r. odnosząc się do agresywnej polityki Białego Domu wobec imigrantów Springsteen przypominał, że Amerykanie są ""narodem imigrantów"". Piosenkarz ostrzegał, że Trump jest ""niebezpieczny"" i ""toksyczny"" gdy jeszcze był tylko republikańskim kandydatem na urząd. Muzyk wspierał wcześniej senatora Johna Kerry'ego w 2004 r., prezydenta Baracka Obamę podczas kampanii w 2008 i 2012 r. i wystąpił na jego inauguracji. ""Nie widzę obecnie nikogo, kto mógłby pokonać Trumpa"" - ocenił Springsteen pytany przez ""Sunday Times"" o szanse kadydata demokratów w grudniu 2018 r. ""Potrzeba kogoś, kto potrafi przemawiać tym samym językiem, co Trump. Demokraci nie mają oczywistego kandydata"" - dodał.",Bruce Springsteen,
Piotr Kraśko o impeachmencie Trumpa: to wspaniała opowieść o amerykańskiej demokracji,"Piotr Kraśko był gościem Bartosza Węglarczyka w ""Onet Rano."". Dziennikarz wypowiedział się na temat postępowania ws. impeachmentu prezydenta Donalda Trumpa, które zostało wszczęte, gdy wypłynęły szczegóły rozmowy prezydenta USA z Wołodymyrem Zełenskim. - Moim zdaniem, to jest wspaniała opowieść o amerykańskiej demokracji – stwierdził Kraśko. Chcesz dowiedzieć się więcej? Kliknij tutaj: vod.pl.",,,
USA: ośmiolatek stoczył z pumą walkę o życie,"Ośmioletni Pike Carlson z miejscowości Bailey w Kolorado został zaatakowany przez pumę, nazywaną też lwem górskim. Chłopiec walczył z nią do czasu, aż z pomocą przyszedł mu ojciec.","Chłopiec opowiedział o swojej historii lokalnej telewizji KUSA z Denver (filia NBC). Wyjaśnił, że bawił się na podwórku z bratem Gage'em, a kiedy postanowił odwiedzić sąsiada i wyszedł na zalesione zbocze, znienacka zaatakował go lew górski. Pike nie wpadł w panikę, tylko zaczął się zastanawiać, co zrobić. - Po prostu okładałem go pięściami, próbując złapać wszystko, co mogłem. (…) Znalazłem patyk i starałem się wsadzić mu go do oka, ale patyk pękł – opowiadał przed kamerami ośmiolatek. Tymczasem Gage ruszył na ratunek po ojca, Rona Carlsona. Kiedy mężczyzna przybiegł uzbrojony w nóż, zobaczył syna przypartego przez zwierzę do drzewa. Jego głowa była już w paszczy drapieżnika. Ron zdołał ostatecznie odstraszyć napastnika. - Był cały we krwi – mówił o poranionym synu mężczyzna. Pike przeszedł już dwie operacje. Ma wciąż uszkodzoną powiekę, którą pokazywał podczas programu telewizyjnego. Czeka go prawdopodobnie jeszcze trzeci zabieg. Opowiadając o swej niezwykłej przygodzie, która mogła się zakończyć tragicznie, chłopiec nie zdradzał oznak przerażenia. - Niech nikt nie próbuje walczyć z górskim lwem. To oszust – ostrzegał. Lwy górskim żyją w Ameryce Północnej i Południowej. Nazywa się je też panterami, kuguarami albo pumami płowymi. Zaliczane są do drapieżników z rodziny kotowatych, mogą osiągać do dwóch metrów długości, 80 cm wysokości i ważyć ponad 100 kg. Żywią się głównie małymi ssakami, a większe zjadają na raty. Ludzi atakują rzadko, ale zdarza się, że ze skutkiem śmiertelnym. Według informacji Colorado Parks and Wildlife, agencji zarządzającej systemem parków stanowych i dziką przyrodą, napastnik z Bailey był rocznym samcem. Został pochwycony z drugim samcem przy zabitej przez nich kozie. Obydwa drapieżniki uśmiercono. - Ten lew górski był nie tylko zagrożeniem dla bezpieczeństwa ludzi, ale także dla zwierząt gospodarskich i domowych - mówił szef lokalnego oddziału agencji Mark Lamb w rozmowie z telewizją KUSA.",Lew górski - podobny zaatakował ośmioletniego chłopca w Kolorado,
"Wyciekła rozmowa Ronalda Reagana, w której nazwał delegatów ONZ z Afryki małpami","Ronald Reagan, kiedy jeszcze pełnił funkcję gubernatora Kalifornii, nazwał delegatów ONZ z Afryki małpami. Obraźliwe słowa padły podczas rozmowy telefonicznej z Richardem Nixonem w 1971 roku - informuje CNN.","Swoją rozmowę z Ronaldem Reaganem kazał rejestrować ówczesny prezydent USA Richard Nixon. Taśmę następnie umieszczono w Bibliotece Prezydenckiej. Teraz ujawnił ją Tim Naftali, który odpowiadał za zbiory zgromadzone w bibliotece i Muzeum Richarda Nixona. Na nagraniu można usłyszeć obraźliwe zwroty wypowiedziane przez Ronalda Reagana, dotyczące delegatów ONZ z Tanzanii. - Mówiłem ci, żebyś wczoraj wieczorem oglądał telewizję, tak jak ja. Żeby zobaczyć te małpy z tych afrykańskich krajów – niech ich cholera, oni przecież wciąż mają problemy z noszeniem butów - powiedział Reagan w rozmowie z Nixonem. Skąd takie mocne słowa? Delegaci ONZ z Afryki zagłosowali w 1971 roku przeciwko USA i uznali Chińską Republikę Ludową za w pełni legalną. Po głosowaniu delegaci z Tanzanii zaczęli tańczyć w sali Zgromadzenia Ogólnego.",Ronald Reagan,
"""Rz"": Georgette Mosbacher o procesie warszawskim","Jak informuje Georgette Mosbacher, ambasador USA w Polsce, obydwa kraje wkrótce przedstawią szczegóły procesu warszawskiego, który będzie ramą dla inicjatyw na Bliskim Wschodzie - podaje ""Rzeczpospolita"".","- Proces warszawski będzie się koncentrował na zwalczaniu terroryzmu i nielegalnego finansowania, rozprzestrzenianiu rakiet, bezpieczeństwem morskim i lotniczym, a także kwestiach humanitarnych, uchodźcach oraz prawach człowieka - pisze Mosbacher. Jak przypomina, proces warszawski jest efektem konferencji ministerialnej w Warszawie w lutym 2019 roku, której współgospodarzami były Polska i Stany Zjednoczone. Konferencja zgromadziła 62 kraje z Azji, Afryki, Europy, Ameryki Północnej i Południowej. Co warte podkreślenia, uczestniczyli w niej ministrowie z Izraela i dziesięciu krajów arabskich. - Niektórzy obserwatorzy skrytykowali Polskę za to, że nie kontrolowała w większym stopniu przebiegu konferencji ministerialnej i pozwoliła Stanom Zjednoczonym przewodzić debatom. A przecież Polska odegrała kluczową rolę jako organizator, który zaprosił przedstawicieli ponad 60 krajów na ten bezprecedensowy szczyt - podkreśla w swoim tekście Mosbacher.  Ambasador USA chwali Polskę jako jeden z nielicznych państw członkowskich NATO, które wywiązują się z zobowiązania, by przeznaczać 2 proc. PKB na obronność. Dowodzi też, że ""Polska jest liderem w kwestii zapewnienia w Europie bezpieczeństwa energetycznego, inwestując miliardy w infrastrukturę gazową i dywersyfikację dostaw tego surowca w celu uniezależnienia się od wpływów rosyjskich"". Mosbacher powołuje się także na opinię krytyków wskazujących na to, że Polska przez organizację konferencji ministerialnej umożliwiła USA izolowanie Iranu. - Prawdą jest, że Iranu nie zaproszono – a to dlatego, że wydaje corocznie blisko miliard dolarów na sponsorowanie terroryzmu i podsycanie konfliktu na Bliskim Wschodzie z wykorzystaniem Hezbollahu w Libanie, Hamasu w Gazie, Huti w Jemenie oraz oddziałów milicji w Syrii i Iraku. (...) Wszyscy uczestnicy konferencji mieli możliwość reprezentowania swoich interesów i przedstawiania własnych, często różnych, poglądów - podkreślała ambasador.  - Konferencja nie była jednostronnym wykładem, lecz otwartą dyskusją z udziałem wielu uczestników. Problemy Bliskiego Wschodu nie mają charakteru lokalnego. Uchodźcy z tego regionu są poważnym problemem dla Europy. Groźba zakłócenia dostaw ropy naftowej urasta do rangi problemu globalnego, o czym przypominają nam niedawne ataki na tankowce w Zatoce Omańskiej. Polska jako gospodarz konferencji wykazała się przywództwem tak w działaniu, jak i w słowach. Partnerując Stanom Zjednoczonym w procesie warszawskim, Polska sama daje przykład inicjowania bezprecedensowego globalnego podejścia do wyznaczania realistycznych rozwiązań dla regionu - stwierdziła Georgette Mosbacher. Źródło: ""Rzeczpospolita""",Ambasador USA w Polsce Georgette Mosbacher,
USA: prezydent Trump zmienia Narodowego Dyrektora Wywiadu,Dotychczasowego szefa Wspólnoty Wywiadów USA Dana Coatsa 15 sierpnia zastąpi na stanowisku republikański senator z Teksasu John Ratcliffe - zdecydował prezydent Stanów Zjednoczonych Donald Trump.,"- Mam przyjemność poinformować, że wysoko ceniony kongresmen John Ratcliffe z Teksasu zostanie nominowany przeze mnie na stanowisko Narodowego Dyrektora Wywiadu. John da nową jakość krajowi, który kocha - powiedział Trump, który jednocześnie podziękował Coatsowi za służbę Stanom Zjednoczonym. Zmiana na stanowisku szefa Wspólnoty Wywiadów jest efektem sporu Coatsa z Trumpem w kwestii zagrożeń ze strony Rosji, Iranu i Korei Północnej. Trump kilka miesięcy temu otwarcie skrytykował swojego adwersarza, który wraz z dyrektorami innych służb wywiadowczych przedstawił senackiej komisji wywiadu doroczne sprawozdanie na temat globalnych zagrożeń dla bezpieczeństwa USA. W sporządzonym przez nich raporcie napisano m.in., że Iran nie podejmuje działań w kierunku budowy bomby atomowej, natomiast według wywiadu Korea Północna zapewne nie zrezygnuje całkowicie z broni jądrowej. W odpowiedzi Trump określił ich wówczas ""wyjątkowo biernymi i naiwnymi"" w kwestii zagrożenia ze strony Iranu i zasugerował im, że ""może powinni wrócić do szkoły"". Trump w przeszłości już nieraz podważał kompetencje amerykańskich służb wywiadowczych, szczególnie w kwestii domniemanych rosyjskich prób wpływania na przebieg wyborów prezydenckich. W lipcu zeszłego roku po szczycie z Władimirem Putinem w Helsinkach publicznie podważył raporty amerykańskich służb, mówiąc, iż wierzy w zapewnienia prezydenta Rosji, że żadnych takich prób nie było.","Dan Coats, dotychczasowy szef Narodowego Wywiadu USA",
USA: Trump znów atakuje Demokratę na Twitterze,"Prezydent USA Donald Trump w serii wpisów na Twitterze zaatakował Demokratę Eliję Cummingsa, w obraźliwy sposób odnosząc się do jego okręgu wyborczego, zamieszkanego głównie przez osoby czarnoskóre.","Demokrata Elijah Cummings jest członkiem Izby Reprezentantów i przewodniczącym wpływowej komisji nadzoru. Cummings to także Afroamerykanin. W jednym z wpisów prezydent Trump zastanawiał się, ""dlaczego tak dużo pieniędzy kieruje się do okręgu Cummingsa, który jest uważany za najgorszy i najniebezpieczniejszy w całych Stanach Zjednoczonych"". ""Nie ma istoty ludzkiej, która chciałaby tam mieszkać. Na co idą te wszystkie pieniądze? Ile jest rozkradane?"" - pytał Trump, apelując o natychmiastowe ""śledztwo w sprawie tego korupcyjnego bajzlu"". W kolejnym tweecie odniósł się do wystąpienia Cummingsa, w którym kongresmen ostro skrytykował przedstawicieli ministerstwa bezpieczeństwa narodowego za warunki panujące w ośrodkach dla imigrantów zatrzymanych na południowej granicy USA. ""(...) Cummings jest brutalnym łobuzem, krzyczącym na wspaniałych mężczyzn i kobiety ze Straży Granicznej w sprawie warunków na Południowej Granicy, podczas gdy jego okręg w Baltimore jest O WIELE GORSZY i bardziej niebezpieczny (...)"" - napisał Trump. Przekonywał, że ""granica jest czysta, dobrze i skutecznie zarządzana, tylko że bardzo przeludniona"", po czym po raz kolejny odniósł się do okręgu reprezentowanego przez Cummingsa, pisząc o tym miejscu, że jest ""obrzydliwe i pełne szczurów oraz (innych) gryzoni"". ""Może gdyby (Cummings) spędzał w Baltimore więcej czasu, byłby w stanie zaprowadzić porządek w tym bardzo niebezpiecznym i brudnym miejscu"" - dodał Trump. W odpowiedzi kongresmen, który w Kongresie jest zaangażowany w kilka dochodzeń obejmujących osoby z rodziny Trumpa, zapewnił, że codziennie odwiedza swój okręg, a także że jego ""konstytucyjnym obowiązkiem jest nadzór nad władzą wykonawczą, a moralnym obowiązkiem - walka o (reprezentowanych przez niego) wyborców"". W okręgu Demokraty, obejmującym dużą część Baltimore, 55 proc. mieszkańców to czarnoskórzy. Miasto zmaga się z falą przestępczości; od czterech lat co roku odnotowuje się tam ponad 300 zabójstw. Poza tym tamtejsza infrastruktura wymaga pilnych napraw, a lokalną policję objęto federalnym nadzorem. Agencja AP ocenia, że ostatni atak Trumpa na Cummingsa to kolejna próba uczynienia z kwestii rasowych rdzenia jego kampanii przed kolejnymi wyborami prezydenckimi w 2020 roku. Trump liczy na to, że jego wypowiedzi zwiększą poparcie dla niego wśród białej ludności pracującej oraz przyciągną grupę wyborców obawiających się zmian kulturowych w USA. Wcześniej amerykański prezydent był krytykowany za tweety na temat czterech kongresmenek o imigranckim pochodzeniu, ze skrajnie lewicowego skrzydła Partii Demokratycznej - Alexandrii Ocasio-Cortez, Ilhany Omar, Ayanny Pressley i Rashidy Tlaib - znanych m.in. z krytykowania polityki migracyjnej prezydenta. We wpisach Trump radził tym kobietom, by wróciły do ""tych całkowicie zepsutych, dotkniętych przestępczą zarazą miejsc, z których pochodzą"", oraz sugerował, że im prędzej wyjadą, tym lepiej. Tweety te zostały potępione jako rasistowskie przez Kongres, w tym głosami czterech Republikanów, oraz spotkały się z krytyką zagranicznych przywódców, m.in. kanclerz Niemiec Angeli Merkel czy ówczesnej premier Wielkiej Brytanii Theresy May.",Prezydent USA Donald Trump,
USA,"Stany Zjednoczone Ameryki (USA) położone są w Ameryce Północnej, tworzy je 50 stanów. Kraj od północy graniczy z Kanadą, a po stronie południowej z Meksykiem. Na wschodzie oblewa go Ocean Atlantycki, od zachodu Ocean Spokojny (Pacyfik), natomiast od północnego zachodu Ocean Arktyczny.","USA to jedno z najpotężniejszych państw świata, opierające się na doskonale rozwiniętej gospodarce. Jest trzecim największym krajem pod względem ludności, po Chinach i Indiach (ponad 325 mln obywateli) oraz czwartym największym pod względem powierzchni, po Rosji, Kanadzie i Chinach (9 373 967 km²).  Stany Zjednoczone stały się pierwszym krajem, który zyskał niezależność od potęgi europejskiej, pod koniec XVIII wieku. 4 marca 1789 roku ratyfikowana została konstytucja USA, która obok konstytucji Korsyki, uważana jest za pionierski dokument w dziejach świata. Istnieją również zapisy świadczące o tym, iż wspomniana konstytucja mogła wejść w życie już 26 lipca 1788 roku.  USA na przestrzeni wielu dziesięcioleci zyskało najsilniejszy głos na forum światowych mocarstw. Stany Zjednoczone są bowiem założycielem ONZ i stałym członkiem Rady Bezpieczeństwa, posiadającym prawo weta. Utworzyły ponadto Pakt Północnoatlantycki – NATO, a ich armia uznawana jest za najpotężniejszą na świecie. USA należą również do G7 – grupy zrzeszającej najbogatsze i najbardziej uprzemysłowione państwa na świecie.   Mapa USA swoim zasięgiem obejmuje powierzchnię 9 373 967 km², będąc trzecim największym państwem świata pod względem terytorium. Obszar lądowy obejmuje 9,2 mln km², natomiast wodny - 470 tys. km². Całkowita długość granic lądowych USA wynosi zaś 12248 km, z czego granica z Kanadą obejmuje: 8893 km (w tym 2477 km z Alaską) a z Meksykiem: 3326 km. Linia brzegowa Stanów Zjednoczonych ma długość: 19924 km (bez wysp na Pacyfiku i Atlantyku).  Powierzchnia USA ukształtowana jest przez równiny w centrum kraju, góry na zachodzie, wzgórza i niskie góry na wschodzie oraz krajobraz wulkaniczny na Hawajach. Najniższy punkt na terenie Stanów Zjednoczonych to Death Valley (Dolina Śmierci), położona 86 m poniżej poziomu morza. Najwyższy zaś to szczyt Denali znajdujący się na Alasce, wznoszący się na wysokość 6194 m n.p.m. Jego dawna, najbardziej popularna, nazwa to McKinley. Stany Zjednoczone to państwo związkowe składające się z 50 stanów, z czego 48 tzw. stanów kontynentalnych oraz stanu Alaska, który rozdziela od reszty obszar Kanady. Drugim stanem znajdującym się poza głównym obszarem USA są Hawaje, położone na archipelagu o tej samej nazwie. Już pod koniec XVIII wieku (1791) z obszaru kraju wydzielony został dodatkowo okręg stołeczny (Dystrykt Kolumbii) zwany Waszyngtonem, który został oficjalną stolicą państwa. Wszystkie stany w USA (oprócz Alaski i Luizjany) dzielą się na hrabstwa.  Największym stanem USA jest Alaska, której powierzchnia stanowi 1 717 854 km2. Drugie miejsce w tym zestawieniu zajmuje Teksas, który jest blisko dwa razy mniejszy (695 621 km2). Największą liczbą mieszkańców może natomiast pochwalić się stan Kalifornia, który zamieszkuje ponad 37 mln obywateli.  Jak dotąd 45 osób sprawowało urząd prezydenta USA. Obecnie to stanowisko piastuje republikanin – Donald Trump, który objął urząd 20 stycznia 2017 roku. Zastąpił on demokratę – Baracka Obamę, który pełnił funkcję prezydenta przez dwie kadencje (2009-2017). Oprócz Baracka Obamy dwie kadencje w Białym Domu spędzili między innymi: Thomas Jefferson, Woodrow Wilson, Dwight Eisenhower, Ronald Reagan, Bill Clinton czy też George W. Bush.  Najdłużej sprawującym funkcję prezydenta USA był Franklin Delano Roosevelt, który jako jedyny został wybrany na więcej niż 2 kadencje (cztery). Rozpoczął urzędowanie 4 marca 1933 roku, a zakończył, w wyniku śmierci, 12 kwietnia 1945 roku. Jedynym prezydentem w historii USA, który ustąpił ze swojego stanowiska był republikanin, 37. prezydent Stanów Zjednoczonych Richard Nixon, którego pogrążyła afera Watergate, wykryta przez dziennikarzy gazety „Washington Post”.  W historii USA ośmiu prezydentów zmarło w czasie swojej kadencji, w tym czterech przywódców USA zginęło w zamachach. Najgłośniejszym z nich było zabójstwo Johna F. Kennedy’ego. Flaga USA jest jednym z najważniejszych symboli państwowych Stanów Zjednoczonych. Składa się z trzynastu jednakowych poziomych pasów w kolorze białym i czerwonym, ułożonych na przemian (czerwony na początku i końcu). W lewym górnym rogu flagi USA ulokowany został duży prostokąt (kanton) z pięćdziesięcioma pięcioramiennymi białymi gwiazdami, które symbolizują 50 amerykańskich stanów. Rozmieszczone są w dziewięciu poziomych rzędach po 6 i 5 gwiazd przemiennie. 13 pasów na fladze USA symbolizuje 13 pierwotnych kolonii. Flaga Stanów Zjednoczonych potocznie zwana jest „Stars and Stripes” (Gwiazdy i pasy). USA to najważniejszy sojusznik Rzeczpospolitej Polskiej, gwarantujący nasze bezpieczeństwo narodowe. W latach 90. USA wspierały Polskę w przystąpieniu do NATO, tworząc program Partnerstwa dla Pokoju. Ostatecznie Polska przystąpiła do Paktu Północnoatlantyckiego w 1999 roku.  Po zamachach terrorystycznych z 11 września 2001 roku, Polska razem z USA wzięła udział w wojnie w Afganistanie oraz Iraku, natomiast od 2017 roku wojska amerykańskie stacjonują w Polsce, wzmacniając nasze bezpieczeństwo terytorialne. Stany Zjednoczone od wielu lat, w ramach kontraktów z Polską, dostarczają swoje maszyny (myśliwce F-16, samochody Hammer, helikoptery BlackHawk itd.) oraz uzbrojenie na terytorium Rzeczpospolitej. W 2019 roku świętowaliśmy 100-lecie nawiązania stosunków dyplomatycznych Polski z USA.  Polscy obywatele chcący odwiedzić Stany Zjednoczone muszą najpierw rozpocząć starania o uzyskanie amerykańskiej wizy. Mogą ją otrzymać w Ambasadzie USA w Warszawie lub w Konsulacie Generalnym w Krakowie. Wizy są płatne, należy liczyć się również z odmową, choć to niewielki odsetek.  Ambasada Stanów Zjednoczonych (US Embassy) w Polsce mieści się w Warszawie przy Alejach Ujazdowskich 29-31. Pracownicy tej placówki dyplomatycznej zajmują się ochroną i promocją interesów USA w Polsce poprzez stosunki dyplomatyczne z rządem Polski, jak również poprzez kontakty handlowe i dyplomację publiczną. Stany Zjednoczone prowadzą również Konsulat w Krakowie oraz Agencję Konsularną w Poznaniu. Od 2018 roku ambasadorem USA w Polsce jest Georgette Mosbacher, która w czerwcu 2019 roku zapowiedziała rychłe zniesienie wiz do USA dla Polaków.  Stany Zjednoczone słyną ze świetnie rozwiniętej branży motoryzacyjnej. To właśnie w USA po raz pierwszy (w 1903 roku) w fabryce Forda rozpoczęto masową produkcję aut, która przyczyniła się do znaczącego rozwoju rynku motoryzacyjnego.  Amerykanie na co dzień jeżdżą swoimi ogromnymi, wygodnymi i wyposażonymi w potężne, benzynowe silniki i automatyczną skrzynię biegów SUV-ami, które zna cały świat. Oprócz Forda, niezwykle cenionym koncernem, który posiada ogromne zasługi w rozwoju motoryzacji jest firma General Motors.  Do najbardziej znanych amerykańskich marek należą m.in. Cadillac, Chevrolet, Chrysler, Dodge, Hummer, Jeep, Tesla oraz wspomniany Ford, który produkuje słynne Mustangi.",Amerykańska flaga. W tle pomnik upamiętniający poległych na wojnie w Wietnamie,
Iran: aresztowano szpiegów siatki CIA; niektórych skazano na śmierć,"Iran rozbił siatkę szpiegów pracujących dla amerykańskiej Centralnej Agencji Wywiadowczej (CIA); aresztowano 17 osób, niektórzy zostali skazani na karę śmierci - poinformowały dziś irańskie władze cytowane przez półoficjalną agencję Fars.","""Zidentyfikowani szpiedzy byli zatrudnieni we wrażliwych i ważnych ośrodkach prywatnych w sektorze gospodarczym, nuklearnym, infrastrukturalnym, wojskowym i cybernetycznym (...), gdzie gromadzili tajne informacje"" - podało ministerstwo ds. wywiadu cytowane przez irańską telewizję. ""Niektórzy zostali skazani na śmierć, a inni na długie kary więzienia"" - dodano. Zgodnie z oświadczeniem aresztowań dokonano ""w ciągu irańskiego roku kalendarzowego, który zakończył się w marcu 2019 r."". Według agencji AFP zatrzymania mają związek ze sprawą dużej amerykańskiej sieci szpiegostwa cybernetycznego, o której wykryciu i rozbiciu informowały władze Iranu już w czerwcu. Teheran mówił wówczas o aresztowaniu w różnych krajach kilku amerykańskich szpiegów. Z kolei agencja Reutera pisze, że nie jest jasne, czy chodzi o tę samą siatkę szpiegowską. Irańskie media opublikowały w poniedziałek zdjęcia rzekomych ""agentów CIA"", którzy mieli kontaktować się z grupą szpiegów aresztowanych później w Iranie. Państwowa telewizja wyemitowała natomiast film dokumentalny, w którym agent CIA rekrutuje Irańczyka w Zjednoczonych Emiratach Arabskich.",CIA,
USA: Mark Esper desygnowany przez Trumpa na szefa Pentagonu,Mark Esper od czerwca pełnił funkcję szefa Pentagonu. Dziś prezydent Donald Trump desygnował jego kandydaturę na szefa resortu obrony. Teraz kandydata musi jeszcze zatwierdzić Senat.,"Mark Esper pełnił wcześniej, od 2017 roku, funkcję sekretarza ds. sił lądowych w Pentagonie. Wcześniej był m.in. lobbystą wielkiego koncernu zbrojeniowego Raytheon Company. Oczekuje się, że Senat zatwierdzi jego kandydaturę już w czwartek. W czerwcu poprzedni p.o. ministra obrony Patrick Shanahan oznajmił, że nie chce być brany pod uwagę jako szef tego resortu. Na czele Pentagonu Shanahan zastąpił Jamesa Mattisa, który w grudniu 2018 roku nieoczekiwanie podał się do dymisji. Mattis, emerytowany generał piechoty morskiej, odznaczony za męstwo weteran walk w wojnie w Zatoce Perskiej (1990-1991), w Afganistanie i Iraku, często spierał się z Trumpem w fundamentalnych kwestiach związanych z polityką bezpieczeństwa USA. Swą rezygnację ogłosił, gdy Trump, bez konsultacji z innymi najbliższymi doradcami w dziedzinie bezpieczeństwa narodowego, z Kongresem i z sojusznikami Stanów Zjednoczonych, zapowiedział natychmiastowe wycofanie sił amerykańskich w liczbie około 2 tys. i amerykańskiego personelu z północno-wschodniej Syrii. Trump swoją pośpiesznie podjętą decyzję, o której po raz pierwszy poinformował na Twitterze, uzasadniał tym, że siły koalicji walczącej z Państwem Islamskim ""całkowicie pokonały Państwo Islamskie"". Takiej opinii Trumpa nie podzielali nawet przedstawiciele jego własnej administracji.",Mark Esper,
"Trump nie przeprosi za słowa o ""Piątce z Central Parku"". ""Są dwie strony tej historii""","""Są dwie strony tej historii. Przyznali się do winy"" - tak prezydent Stanów Zjednoczonych Donald Trump odpowiedział na pytania dziennikarzy o to, czy przeprosi za to, jak w 1989 r. wzywał do kary śmierci dla piątki nastolatków, niesłusznie oskarżonych o gwałt. O ich historii opowiada serial ""Jak nas widzą"" w reżyserii Avy DuVernay. W 1989 r. obecny prezydent wykupił ogłoszenia w gazetach, nawołując do przywrócenia kary śmierci.","W 1989 r. Donald Trump - wówczas tylko magnat rynku nieruchomości i celebryta - wykupił w czterech nowojorskich gazetach miejsce na swoje oświadczenie: domagał się kary śmierci dla pięciu nastolatków, oskarżonych o gwałt i niesłusznie skazanych. ""Przywrócić karę śmierci!"" - pisał obecny prezydent Stanów Zjednoczonych. Zaznaczał, że nie interesuje go zrozumienie domniemanych przestępców, tylko ukaranie ich. Ponoć zapłacił za swoje ogłoszenie 85 tys. dolarów.  Historię Koreya Wise'a, Raymonda Santany, Kevina Richardsona, Antrona McCraya i Yusefa Salaama - czterech Afroamerykanów i Latynosa, skazanych za gwałt, napaść i pobicie - opowiada ""Jak nas widzą"", czteroodcinkowy serial produkcji Netflix w reżyserii Avy DuVernay. Wywołał burzę w Stanach. Po jego premierze na platformie streamingowej 31 maja, temat niesłusznego skazania i sposobu ich przesłuchania przez nowojorską policję wrócił na czołówki gazet i portali informacyjnych. ""Trump podłożył ogień"" - skomentował Salaam, 15-letni w chwili skazania za przestępstwo, którego nie popełnił. ""Przekonywał ludzi i manipulował tak, by uwierzyli, że jesteśmy winni"" - komentował w 2016 r. Opowiadał także o tym, jak był zastraszany podczas przesłuchania: ""Słyszałem, jak biją Koreya Wise'a i mówili, że ja jestem następny w kolejce"". Jak przyznał w rozmowie z ""Guardianem"", nie wiedział kim jest Donald Trump, który domagał się jego egzekucji. Oskarżeni mieli od 14 do 16 lat; zostali przesłuchani przez policję bez zgody i wiedzy rodziców czy prawników. Choć wycofali się z podpisanych zeznań i podtrzymywali swoją niewinność, zostali skazani. W 2002 r. badania DNA dowiodły, że niesłusznie; do winy przyznał się prawdziwy sprawca. W 2014 r. otrzymali odszkodowanie w wysokości 41 milionów dolarów od miasta Nowy Jork.   Podczas konferencji prasowej w Białym Domu, Trump odmówił przeprosin za swoje ogłoszenie z 1989 r. ""Są dwie strony tej historii. Przyznali się do winy"" - w ten sposób prezydent Stanów Zjednoczonych odpowiedział na pytania dziennikarzy. Powołał się na opinię Lindy Fairstein, która przekonywała, że miasto niesłusznie zgodziło się na wypłacenie rekompensaty.  Była prokurator, pracująca przy sprawie ""Piątki z Central Parku"", a także autorka bestsellerów o tematyce kryminalnej straciła umowę z wydawcą Penguin Random House na skutek kampanii w mediach społecznościowych wymierzonej przeciwko niej, za jej - jak oceniają jej krytycy - niewłaściwe prowadzenie sprawy i dążenie do skazania nastolatków. Po premierze serialu z pracy na uniwersytecie Columbia Law School zrezygnowała adwokat Elizabeth Lederer - decyzję tłumaczyła złą prasą i kontrowersjami, związanymi z ""Jak nas widzą"". Sprawa ""Piątki z Central Parku"" to ""haniebny moment w historii naszego miata"" - ocenił Bill de Blasio, burmistrz Nowego Jorku - ""do którego przyłożył się Donald Trump"". ",Konferencja prasowa prezydenta USA Donalda Trumpa,
Ambasady Rosji i USA dyskutują na Twitterze o obecności amerykańskich wojsk w Polsce,"Na Twitterze Ambasady Rosji w Polsce pojawił się wpis stwierdzający, że umieszczenie w Polsce wzmocnionego kontyngentu wojskowego USA to cios dla aktu Rosja-NATO. Ambasada USA odpowiedziała przy użyciu tego samego medium, że obecność dodatkowych wojsk w Polsce jest zgodna z zapisami wspomnianego aktu.","Ambasada Rosji przekazała na Twitterze reakcję rosyjskiego Ministerstwa Spraw Zagranicznych: ""Z żalem odebraliśmy decyzję Waszyngtonu i Warszawy o rozmieszczeniu w Polsce wzmocnionego kontyngentu wojskowego USA. Uważamy, że w ten sposób zadano potężny cios jednemu z kluczowych postanowień Aktu stanowiącego Rosja-NATO z 1997 r."". W treści komunikatu, dostępnej na stronie rosyjskiego MSZ, możemy doczytać, że według Rosjan decyzja o zwiększeniu liczby amerykańskich wojsk w Polsce powoduje powstanie nowych napięć w Europie, zarówno w sferze militarnej, jak i politycznej. Co więcej, Rosja zarzuca Amerykanom niezważanie na obowiązujące na kontynencie akty i porozumienia militarne. Rosjanie podejrzewają, że obecne wzmocnienie kontyngentu jest jedynie początkiem dla dalszego przerzutu amerykańskich wojsk do Europy. MSZ podkreśla też, że te działania mogą zaburzyć panujący na kontynencie porządek. Na zarzuty - także na Twitterze - odpowiedziała Ambasada USA. Przedstawiciele instytucji przekazali, że ""rozmieszczenie amerykańskich sił wojskowych w Polsce jest całkowicie zgodne z naszymi zobowiązaniami wobec NATO i ma charakter obronny"". Dodali przy tym, że rosyjskie prowokacje wymagały reakcji NATO. Chcesz być na bieżąco z najważniejszymi informacjami dnia? Polub Onet Wiadomości na Facebooku!",Andrzej Duda i Donald Trump w Białym Domu,
Incydent w Zatoce Omańskiej. USA podejrzewają Iran,"Dziś na wodach Zatoki Omańskiej zostały zaatakowane dwa tankowce. Ewakuowano z nich łącznie 44 członków załóg. Trwają spekulacje na temat, kto odpowiada za atak. USA oskarża Iran, mimo że Irańczycy przekonują, że to oni przeprowadzili akcję ratunkową załóg tankowców.","Wiadomo, że tankowce zostały zaatakowane dziś na wodach Zatoki Omańskiej. Na jednym ze statków doszło do eksplozji i pożaru, w drugim do nieokreślonego na razie incydentu i uszkodzenia kadłuba. Z obydwu jednostek ewakuowano 44 osoby. To drugi raz w ciągu miesiąca, gdy zaatakowano tankowce w tym regionie. Przedstawiciele rządu USA szybko uznali, że za atakami stoi Iran. Swoje oskarżenia poparli relacją części załogi - marynarze twierdzili, że wybuch spowodowała torpeda lub mina. Irańczycy sugerują inną wersję wydarzeń. Podkreślają, że to oni przeprowadzili akcję ratunkową załogi obydwu jednostek. Łączą natomiast wybuch z wizytą w Iranie japońskiego premiera, Shinzo Abe. Minister spraw zagranicznych Iranu Mohammad Dżawad Zarif napisał na Twitterze, że incydent z dwoma tankowcami ""jest bardzo podejrzany"" i w celu uniknięcia dalszych napięć wezwał kraje regionu do rozmów. Zarif zaznaczył, że ""domniemane ataki na związane z Japonią"" tankowce w Zatoce Omańskiej miały miejsce akurat w sytuacji, gdy japoński premier Shinzo Abe spotkał się z najwyższym przywódcą duchowo-politycznym Iranu, ajatollahem Alim Chameneiem ""na obszernych i przyjaznych rozmowach"". Szef irańskiego MSZ podkreślił, że ""koniecznie trzeba"" zorganizować proponowane przez Iran Regionalne Forum Dialogu. Zarif przedstawił propozycję takiego forum już w 2015 roku na łamach amerykańskiego dziennika ""New York Times""; miałoby ono być sposobem zjednoczenia Iranu i jego sąsiadów, by wspólnie pracowali na rzecz pokoju. Rzecznik irańskiego rządu Ali Rabei wyraził zaniepokojenie domniemanymi atakami na tankowce w Zatoce Omańskiej i oświadczył, że Teheran jest gotów na współpracę w regionie w zakresie bezpieczeństwa w celu ochrony strategicznych wód terytorialnych. - Wszystkie kraje w regionie powinny uważać, aby nie wpaść w pułapkę tych, którzy czerpią korzyści z braku bezpieczeństwa w regionie - powiedział rzecznik, cytowany przez irańską agencję Fars. Na temat incydentu wypowiedziała się też szefowa unijnej dyplomacji Federica Mogherini. Zaapelowała o unikanie ""wszelkich prowokacji"". - Region nie potrzebuje nowych powodów do destabilizacji i napięć, dlatego wysoka przedstawiciel do spraw zagranicznych i polityki bezpieczeństwa Federica Mogherini ponawia wezwanie do maksymalnej powściągliwości i unikania prowokacji - przekazała rzeczniczka Mogherini Maja Kocijanczicz. Źródła: PAP, CBS News Chcesz być na bieżąco z najważniejszymi informacjami dnia? Polub Onet Wiadomości na Facebooku!",,
Rosja odrzuca oskarżenia USA o dokonywanie prób jądrowych,"Szef wywiadu wojskowego USA (DIA) uważa, że Rosja ""prawdopodobnie"" nie przestrzega układu o całkowitym zakazie prób jądrowych. Rosyjski MSZ uznało te słowa za""ordynarną prowokację"".","Wygłaszając w środę odczyt w konserwatywnym think-tanku Hudson Institute w Waszyngtonie dyrektor DIA gen. Robert P. Ashley stwierdził, iż Rosja wydaje się zwiększać swą zdolność opracowywania nowych niestrategicznych nuklearnych środków walki i testowania ich istniejących zasobów. - Stany Zjednoczone uważają, że Rosja prawdopodobnie nie przestrzega moratorium na próby jądrowe, także te o minimalnej mocy - zaznaczył. Odpowiadając potem na pytania Ashley zaprezentował nieco łagodniejsze stanowisko, poprzestając na sformułowaniu, iż Rosja ""jest w stanie"" przeprowadzić próbę jądrową o małej mocy. - Twierdzenia USA o faktycznym przeprowadzaniu przez Rosję prób nuklearnych o bardzo małej mocy uważamy za ordynarna prowokację. Oskarżenia takie są całkowicie bezpodstawne i oznaczają ponowną próbę oczernienia naszego państwa - oświadczyło rosyjskie MSZ. Jego zdaniem, Waszyngtonowi chodzi o odwrócenie uwagi od tego, że sam odmawia ratyfikowania układu o całkowitym zakazie prób z bronią jądrową (Comprehensive Nuclear Test Ban Treaty - CTBT) i być może rozważa ich wznowienie. MSZ zaznaczyło, że w 2000 roku Rosja jako jedno z pierwszych państw ratyfikowała CTBT i ""ściśle przestrzega jego ducha oraz litery"", a ogłoszone przez nią w 1991 r. moratorium na próby jądrowe jest w pełni zgodne z postanowieniami tego układu. By CTBT nabrał mocy prawnej, muszą go ratyfikować wszystkie 44 państwa, którym aneks do układu przypisuje potencjał atomowy. Osiem z nich, w tym USA, dotąd tego nie uczyniły, a Indie, Pakistan i Korea Północna nawet go nie podpisały. Chcesz być na bieżąco z najważniejszymi informacjami dnia? Polub Onet Wiadomości na Facebooku!",Kreml,
