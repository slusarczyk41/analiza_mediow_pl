https://wiadomosci.onet.pl/kraj/spotkanie-szydlo-i-macierewicza-z-przestepcami-w-rytlu-olgierd-l-zaprzecza/zjj0609,Olgierd L. o spotkaniu w Rytlu z Szydło i Macierewiczem: mnie tam w ogóle nie było!,"To jest największa, perfidna manipulacja, bo mnie w Rytlu w ogóle nie było! - mówi w wywiadzie dla o2.pl były gangster Olgierd L., bohater reportażu Superwizjera TVN ""Naziol, kibol, bandyta"". W materiale pokazano m.in. spotkanie ówczesnej premier Beaty Szydło i ówczesnego szefa MON Antoniego Macierewicza z członkami klubu motocyklowego Bad Company. Jednym z jego przywódców miał być Olgierd L.","- To jest największa, perfidna manipulacja, bo mnie w Rytlu w ogóle nie było! Ta informacja celowo jednak nie jest poruszana, wszyscy myślą, że premier Beata Szydło wita się z Olgierdem i jego domniemaną grupą! - mówi Olgierd L. w wywiadzie dla o2.pl, cytowanym przez Fakt. - Wystąpiłem z Bad Company MC półtora roku wcześniej, co można ustalić - powiedział. - Tymczasem słyszymy, że ""członkowie gangu”, ""niby-wolontariusze” Olgierda robią sobie zdjęcia z czołowymi politykami. Nikt już nie zadaje sobie trudu, by wyjaśnić, że Olgierda tam w ogóle nie ma - stwierdził. - Wróciłem do Bad Company MC rok temu, rzekomym, jak to ujęto ""gangiem motocyklowym” nie mógłbym raczej kierować, będąc poza nim. Co do nazywania Bad Company MC gangiem właśnie: gdzie są przestępstwa z ostatnich pięciu lat, które ten ""gang” ma popełniać? Ja sam od pięciu lat nie mam żadnych zarzutów - mówił. W listopadzie Superwizjer TVN przedstawił reportaż ""Naziol, kibol, bandyta"". Jak twierdzą reporterzy ""Superwizjera"", dokumentując działalność Olgierda L.(który wiele lat spędził w areszcie i więzieniu, między innymi za pobicia, sutenerstwo oraz kierowanie zorganizowaną grupą przestępczą), dotarli do pochodzącego z 2017 r. ""nagrania ze spotkania przestępców z urzędującą wtedy premier Beatą Szydło, ówczesnym ministrem obrony Antonim Macierewiczem i ówczesnym ministrem środowiska Janem Szyszką"".","Beata Szydło i Antoni Macierewicz podczas posiedzenia rządu, 28.11.2017",
https://wiadomosci.onet.pl/kraj/wybory-prezydenckie-2020-szydlo-moze-zostac-szefowa-sztabu-dudy/tb6qsfx,Sobolewski: Szydło możliwą szefową sztabu wyborczego Dudy,"Szef Komitetu Wykonawczego PiS Krzysztof Sobolewski powiedział w wywiadzie dla ""Dziennika Gazety Prawnej"", że nie wyklucza, że b. premier, europosłanka Beata Szydło znów będzie szefową sztabu wyborczego Andrzeja Dudy w kampanii do wyborów prezydenckich.","Pytany, czy Szymon Hołownia nie zagra roli Pawła Kukiza z poprzednich wyborów - trybuny rozczarowanych wobec obecnych ugrupowań, który nie wchodząc do II tury, może próbować przechylić szalę, wskazując, na kogo nie głosować, Sobolewski powiedział: - Z jednej strony jest Andrzej Duda, z drugiej cała lista: Małgorzata Kidawa-Błońska, Władysław Kosiniak-Kamysz, Szymon Hołownia, ktoś z lewicy, jeszcze kandydatka kolejnej lewicy, która namieszała w wyborach w Lewicy plus kandydat Konfederacji - wylicza Sobolewski. - To już się robi szóstka może siódemka kontrkandydatów prezydenta. Nie jestem hurraoptymistą, ale otwarte zostaje pytanie, czy przy takim rozbiciu głosów będzie druga tura. Gdy to liczymy, wychodzą ciekawe wyniki, które sugerują, że wybory mogą skończyć się na pierwszej - powiedział DGP polityk. Pytany, kiedy ruszy kampania wyborcza odpowiedział, że właściwa rozpocznie się w styczniu. - I powrót Beaty Szydło jako szefowej sztabu? - zapytał dziennik. - Nie wykluczam - odparł. Gazeta zasugerowała, że w razie przegranej Andrzeja Dudy i po utracie Senatu ""czekają nas zapewne wcześniejsze wybory"". - Dlatego te wybory są ważne, ale nie zakładamy takiego scenariusza. Mamy swojego kandydata, będziemy go wspierać z całych sił i liczymy na jego reelekcję - mówił Sobolewski. Nie chciał jednak jeszcze powiedzieć, jaką strategię przyjmie PiS w tych wyborach - czy prezydent bezie mógł liczyć na aktywne poparcie ze premiera i prezesa PiS. Jak zapatruje się na Senat w rękach opozycji? - Widzę tego dobre strony. Część ludzi w naszych szeregach myślało, że będziemy rządzić wiecznie i można robić wszystko bez konsekwencji. Może teraz zobaczą, że trzeba zachować umiar i ciągle pracować, a nie spoczywać na laurach - ocenił Sobolewski. Dodał, że ""jest nad czym pracować. - Mamy kolejny punkt do odbicia - dodał. Czytaj więcej w dzisiejszym wydaniu ""Dziennika Gazety Prawnej"".",Beata Szydło,
https://wiadomosci.onet.pl/kraj/ks-tymoteusz-szydlo-chce-odejsc-z-kaplanstwa-oswiadczenie-ksiedza/bzyv2b7,Ks. Tymoteusz Szydło chce odejść ze stanu duchownego,"Ksiądz Tymoteusz Szydło chce odejść ze stanu duchownego. Powody swojej decyzji tłumaczy w oświadczeniu. ""Obecnie moja reputacja jako księdza jest zdruzgotana przez plotki i domysły. Z bólem stwierdzam też, że nie udało mi się pokonać kryzysu wiary i powołania"" - napisał ks. Tymoteusz Szydło. ""W tej sytuacji nie pozostało mi nic innego, jak złożyć w kurii diecezji bielsko-żywieckiej prośbę skierowaną do Ojca Świętego o przeniesienie mnie do stanu świeckiego (...)"" - dodał.","Syn b. premier, ks. Tymoteusz Szydło, w oświadczeniu przekazanym Katolickiej Agencji Informacyjnej przez jego pełnomocnika, adwokata Macieja Zaborowskiego, napisał, że do publikacji czuje się zmuszony przez krzywdzące spekulacje, towarzyszące dopuszczalnej przez prawo kanoniczne zgodzie biskupa bielsko-żywieckiego na to, by udał się na urlop. Ksiądz Tymoteusz Szydło wyjaśnia powody swojej decyzji. ""W ostatnich miesiącach przeżywałem głęboki kryzys wiary i powołania. Z bólem przyznaję, że z czasem zacząłem tracić sens mojej posługi i coraz częściej nachodziły mnie myśli o odejściu ze stanu duchownego. Po głębszym namyśle postanowiłem jednak dać sobie jeszcze jedną szansę i poprosiłem o kilka miesięcy urlopu, by poukładać swoje życie duchowe. Uznałem, że będzie to uczciwe w stosunku do Wiernych, wobec których zawsze starałem się sprawować posługę szczerze i z przekonaniem"" - wyjaśnia Szydło. ""W tamtym okresie nie uważałem, że powinienem informować opinię publiczną o moich rozterkach duchowych. Uznałem, że nie jestem osobą publiczną i że mam prawo do prywatności. Wydawało mi się, że najlepszym wyjściem będzie odsunięcie się od posługi i przemyślenie wszystkiego w spokoju. Niestety ten czas przyniósł jeszcze więcej zamętu. Plotki, na mój temat podsycane przez media goniące za sensacją, właściwie uniemożliwiły mi refleksję"". ""Co bardzo dla mnie bolesne, zainteresowanie tematem podsycały również osoby blisko związane z Kościołem, poprzez wielokrotne wracanie do domysłów na mój temat. Mam świadomość, że rozpoznawalność, której nigdy nie chciałem, jest związana z funkcjami, które pełni moja Mama"" - napisał w oświadczeniu. Przyznaje, że w kontaktach z mediami popełniał błędy, zwłaszcza nie sprzeciwiając się próbom kojarzenia go z konkretną opcją polityczną i dając się uwikłać w wydarzenia sprzyjające takim opiniom. ""Obecnie moja reputacja jako księdza jest zdruzgotana przez plotki i domysły. Z bólem stwierdzam też, że nie udało mi się pokonać kryzysu wiary i powołania. W tej sytuacji nie pozostało mi nic innego, jak złożyć w kurii diecezji bielsko-żywieckiej prośbę skierowaną do Ojca Świętego o przeniesienie mnie do stanu świeckiego, by uregulować moją pozycję kanoniczną i nie pozostawać w konflikcie sumienia. Jednocześnie oświadczam, że to moja ostatnia wypowiedź w tej sprawie. Nie zamierzam więcej zabierać głosu i bardzo proszę o uszanowanie tej decyzji"" - wyjaśnia ks. Tymoteusz Szydło, prosząc media o uszanowanie prywatności i zaprzestanie publikacji na jego temat. Przeprosił także osoby, które czują się zawiedzione jego decyzją, ""zwłaszcza moją rodzinę, przyjaciół, znajomych, przełożonych, współpracowników, parafian z Przecieszyna, Osieka, Buczkowic i Oświęcimia, a także wszystkich, którzy w jakikolwiek sposób czują się dotknięci lub zgorszeni"". – Mam nadzieję, że to oświadczenie ostatecznie przetnie wszelkie spekulacje oraz plotki na temat mojego klienta i pozwoli mu dalej normalnie żyć - powiedział w rozmowie z KAI adwokat Maciej Zaborowski, pełnomocnik Tymoteusza Szydło. Tymoteusz Szydło, urodzony w 1992 r. Syn Beaty Szydło (w latach 2015-2017 prezes Rady Ministrów, aktualnie posłanka do Parlamentu Europejskiego IX kadencji) i Edwarda Szydło (dyrektor Społecznej Szkoły Zarządzania i Handlu w Oświęcimiu). Ma brata Błażeja. Do Wyższego Seminarium Duchownego w Krakowie wstąpił w 2011 roku. 27 maja 2017 roku przyjął święcenia kapłańskie w katedrze diecezji bielsko-żywieckiej. Na obrazku prymicyjnym zamieścił słowa ""Ku wolności wyswobodził nas Chrystus"" (Ga 5,1). W jego mszy prymicyjnej na Jasnej Górze udział wzięli premier Beata Szydło, żona prezydenta RP Agata Kornhauser-Duda oraz prezes PiS Jarosław Kaczyński i inni przedstawiciele rządu oraz Prawa i Sprawiedliwości. W Mmszy wziął udział również abp Wacław Depo, metropolita częstochowski, generał zakonu paulinów o. Arnold Chrapkowski i przeor Jasnej Góry o. Marian Waligóra, a koncelebrował m.in. o. Tadeusz Rydzyk CSsR. Jeszcze w seminarium duchownym interesował się dawną liturgią, co po święceniach zaowocowało celebracjami w nadzwyczajnej formie rytu rzymskiego. Był wikarym w Buczkowicach. Latem 2019 r. bp Roman Pindel wyraził zgodę, by ks. Tymoteusz Szydło nie rozpoczynał posługi w kolejnej parafii (w Oświęcimiu) i udał się na urlop. Wydarzeniu towarzyszyły zniesławiające go plotki i komentarze uderzające także w jego rodzinę. Wtedy pierwszy raz pełnomocnik Tymoteusza Szydło, adwokat Maciej Zaborowski, wydał oświadczenie informujące o sytuacji klienta oraz o prawnych konsekwencjach grożących za rozpowszechnianie plotek i kłamstw takich jak np. to, że został ojcem.",Ks. Tymoteusz Szydło,
https://wiadomosci.onet.pl/kraj/beata-szydlo-poprowadzi-kampanie-prezydencka-andrzeja-dudy/319qzzr,Beata Szydło wraca do politycznej gry. Poprowadzi kampanię prezydencką Andrzeja Dudy?,"Prezydentura Andrzeja Dudy to być albo nie być dla PiS, dlatego prezes PiS Jarosław Kaczyński zrobi wiele, żeby utrzymać ten urząd, nawet ściągnie z Brukseli Beatę Szydło - donosi tygodnik ""Wprost"" w artykule ""Kulisy kampanii prezydenta"".","Według informacji tygodnika, w centrali PiS pojawił się pomysł, żeby szefową sztabu kampanii Andrzeja Dudy została Beata Szydło. - Można by to ładnie ograć. Andrzej i Beata, zwycięski duet z 2015 roku, drużyna pierścienia, znowu razem - usłyszeli autorzy publikacji w centrali PiS. Jak twierdzi inny z informatorów, Beata Szydło podobno sama chce znów wrócić do politycznej gry w Polsce. - Nie odnalazła się w europarlamencie. Czuje się tam osamotniona i bez politycznego znaczenia. Dlatego myśli na czas kampanii wrócić do kraju i znów rozmawiać z Jarosławem Kaczyńskim, żeby ludzie ją poznawali i pozdrawiali - przekonywał rozmówca ""Wprost"". Tygodnik zauważa jednak, że z powrotem byłej premier na czas kampanii jest pewien problem, a mianowicie obowiązki w Brukseli. - Szydło jako europosłanka za każdy dzień posiedzenia plenarnego dostaje dietę w wysokości ok. 1500 zł. Ale musi podpisać codziennie listę obecności. Jeżeli w tygodniu opuści trzy dni posiedzeń w Brukseli, straci ponad 4 tys. A to jest słaba motywacja do pracy - powiedział rozmówca tygodnika. ""Wprost"" zastanawia się, kto będzie pracował przy kampanii prezydenta. ""Zapewne Paweł Szefernaker. Obecny wiceszef MSWiA będzie odpowiadał za internet, tak jak w 2015 roku. Krzysztof Sobolewski, szef Komitetu Wykonawczego PiS, ma odpowiadać za pracę struktur. Do sztabu może też trafić Sylwester Tułajew, 38-letni działacz PiS z Lubelszczyzny, który w ubiegły czwartek stracił stanowisko wiceministra spraw wewnętrznych i administracji. Pewne jest natomiast, że do sztabu nie wróci Marcin Mastalerek, były rzecznik i jeden z autorów sukcesu Dudy i PiS, który jednak tak naraził się prezesowi, że musiał odejść z polityki"" - czytamy w tygodniku.",Beata Szydło,
https://wiadomosci.onet.pl/kraj/beata-szydlo-dziwi-sie-niektorym-bylym-czlonkom-rzadu-chodzi-o-wiek-emerytalny/j79nnxj,Beata Szydło: dziwię się sugestiom niektórych byłych członków mojego rządu,"W debacie publicznej zaczynają się pojawiać głosy nt. słuszności obniżenia wieku emerytalnego. Dziwię się sugestiom niektórych byłych członków mojego rządu, którzy przecież uczestniczyli we wprowadzeniu tej zmiany - napisała na Twitterze była premier Beata Szydło.","Była premier Beata Szydło zamieściła dziś na Twitterze wpis, w którym porusza temat wieku emerytalnego. ""Chciałabym przypomnieć, że była to decyzja wynikająca z woli większości Polaków. Była to zarazem jedna z głównych deklaracji programowych PiS"" - pisze była premier, nawiązując do faktu obniżenia wieku emerytalnego przez jej rząd. ""Obniżenie wieku emerytalnego było jednym z głównych punktów programu wyborczego Andrzeja Dudy oraz PiS w 2015 roku. Szybka realizacja tej obietnicy po objęciu władzy, z inicjatywy prezydenta Andrzeja Dudy, spotkała się z entuzjastycznym przyjęciem wśród Polaków. Nie ma żadnych powodów, by teraz negować słuszność decyzji o obniżeniu wieku emerytalnego. Jestem dumna, że jako premier mogłam pomóc w spełnieniu oczekiwań Polaków"" - czytamy dalej. Bartosz Marczuk, wiceprezes Polskiego Funduszu Rozwoju i były wiceminister pracy w rządzie PiS przedstawił alarmujące dane z ZUS ws. przyszłych emerytur. ""Pasy zapięte? Kto ma słabe nerwy niech nie czyta"" - zaczął swój wpis na Twitterze. W resorcie pracy Marczuk odpowiadał za program 500 plus, jednak w 2018 r. przeszedł do PFR, gdzie odpowiada za Pracownicze Plany Kapitałowe (PPK). Rząd od miesięcy przekonuje Polaków do zaufania tej formie oszczędzania i wpis zapewne miał ku temu skłaniać. Wywołał jednak kontrowersje.",Beata Szydło,
https://wiadomosci.onet.pl/kraj/beata-szydlo-krytykuje-pis-za-oddanie-komisji/lwns7yt,Beata Szydło jak partia Ziobry. Krytykuje PiS za oddanie Lewicy komisji ds. rodziny,"- W Sejmie znalazło się ugrupowanie Lewicy, która lansuje model destrukcji rodziny. Poważnym błędem było oddanie im komisji ds. rodziny. Oddajemy im najważniejszy dla nas symbol - stwierdziła Beata Szydło, krytycznie odnosząc się do decyzji własnej partii. Podobne stanowisko prezentuje Solidarna Polska Zbigniewa Ziobry, która chce odwołania przewodniczącej Magdaleny Biejat z SLD.","Była premier, a obecnie europoseł PiS, zabrała głos podczas konferencji ""Od tolerancji do despotyzmu. Lewicowy marsz na Polskę"", organizowanej przez europosła PiS Ryszarda Legutkę w siedzibie Zgromadzenia Księży Misjonarzy w Krakowie. W jej ocenie błędem było oddanie Lewicy przewodnictwa Komisji Polityki Społecznej i Rodziny w Sejmie. Przewodniczącą tej komisji została wiceszefowa Klubu Lewicy Magdalena Biejat. Szydło stwierdziła, że ugrupowania lewicowe prezentują ""model destrukcji rodziny"". Była premier przypomniała, że w Parlamencie Europejskim nie została wybrana na przewodniczącą Komisji ds. Zatrudnienia i Spraw Społecznych ze względu na swoje poglądy. - W Polsce, gdzie głosami Polaków rządzi Prawo i Sprawiedliwość, komisją rodziny może kierować Lewica. A w europarlamencie – dla konserwatywnego polityka miejsca nie ma. Tak wygląda tolerancja - stwierdziła. We wtorek Solidarna Polska zawnioskowała do klubu parlamentarnego PiS o odwołanie Magdaleny Biejat z funkcji przewodniczącej komisji. Jak uzasadnił rzecznik tej partii Jan Kanthak, pełnienie przez poseł tej funkcji to kpina z państwa i obywateli. Solidarna Polska nie zgadza się, by ""ideologie, eksperymenty społecznej inżynierii, uderzały w podstawy naszej cywilizacji, tradycji i tożsamości"". Rzecznik PiS Radosław Fogiel w rozmowie z portalem Gazeta.pl zapewniał, że partia nie zmieni swojej decyzji w tej sprawie. - Nasze stanowisko jest niezmienne: szanujemy zwyczaje parlamentarne, w których część komisji przypada opozycji - przekazał. - Rozumiem apel Solidarnej Polski, ale myślę, że takie sprawy powinniśmy najpierw omawiać wewnętrznie - dodał. Źródło: PAP, Gazeta.pl",Beata Szydło,
https://wiadomosci.onet.pl/kraj/mateusz-morawiecki-o-materiale-tvn-o-beacie-szydlo-szczyt-manipulacji/0n4yrp5,Morawiecki komentuje materiał TVN o Beacie Szydło: szczyt manipulacji,"- Może zajmie się tym Rada Etyki Mediów? - zapytał na Twitterze premier Mateusz Morawiecki, odnosząc się do programu ""Superwizjer"" wyemitowanego w sobotę w TVN. Program nawiązywał do spotkania byłej premier Szydło z recydywistą.","W sobotę telewizja TVN w programie ""Superwizjer"" wyemitowała reportaż ""Naziol, kibol, bandyta"" o Olgierdzie L., jednym z przywódców klubu motocyklowego o nazwie Bad Company. Autorzy reportażu informują, że do grypy należą między innymi recydywiści i neonaziści. Reporterzy ""Superwizjera"" podejrzewają, że organizacja zajmuje się sutenerstwem, handlem narkotykami i wymuszaniem haraczy. - Dokumentując działalność Olgierda L. i jego żołnierzy, reporterzy ""Superwizjera"" dotarli do pochodzącego z 2017 roku nagrania ze spotkania przestępców z urzędującą wtedy premier Beatą Szydło, ówczesnym ministrem obrony Antonim Macierewiczem i ówczesnym ministrem środowiska Janem Szyszką. W 2017 roku członkowie Bad Company pojechali do zniszczonej przez wichurę pomorskiej miejscowości Rytel. Na zdjęciach z tej miejscowości można zobaczyć między innymi Sławomira K. i Bartosza L., którzy brali udział w bójce zakończonej śmiercią ""Zachara"". W tym samym czasie miejsce katastrofy wizytowała ówczesna premier Beata Szydło. Film z tego przypadkowego spotkania nagrał Sławomir K ps. ""Sero"" - podaje TVN. Premier Morawiecki odniósł się do tych doniesień na Twitterze. Napisał: ""Po obejrzeniu »Faktów« TVN, w których zaatakowano Premier Beatę Szydło, zastanawiam się, w którą stronę idzie dziennikarstwo. Czy można w tak podły sposób zestawiać ludzi o nieposzlakowanej opinii z przestępcami? Szczyt manipulacji. Może zajmie się tym Rada Etyki Mediów?"" Była premier i obecna europosłanka Beata Szydło w niedzielę na Twitterze zapowiedziała kroki prawne. ""Sugerowanie, że przypadkowe spotkanie z ludźmi, podającymi się w Rytlu za wolontariuszy, było »kontaktami polityków PiS z gangsterami« jest szczególnie obrzydliwym kłamstwem. Wobec osób, rozpowszechniających tego typu pomówienia będą zastosowane kroki prawne"" - napisała Szydło. ""Od dwóch lat nie jestem premierem. Nie zabiegam o żadne stanowisko. Staram się jak najlepiej wykonywać mandat, który powierzyło mi ponad pół miliona wyborców. Z dnia na dzień jestem coraz bardziej, bezpardonowo atakowana z różnych stron. Czyżbym była zagrożeniem dla tak wielu"" - dodała była premier.",Mateusz Morawiecki,
https://wiadomosci.onet.pl/kraj/beata-szydlo-odpowiada-na-reportaz-superwizjera-jestem-atakowana-z-roznych-stron/1wlpd60,"Beata Szydło o ""bezpadronowych atakach"". ""Jestem zagrożeniem dla tak wielu?""","""Staram się jak najlepiej wykonywać mandat, który powierzyło mi ponad pół miliona wyborców.Z dnia na dzień jestem coraz bardziej, bezpardonowo atakowana z różnych stron"" - napisała Beata Szydło na Twitterze. To kolejna już reakcja na reportaż ""Superwizjera"" TVN, w którym pokazano nagranie ze spotkania przestępców z urzędującą wtedy premier Szydło.","""Od dwóch lat nie jestem premierem. Nie zabiegam o żadne stanowisko. Staram się jak najlepiej wykonywać mandat, który powierzyło mi ponad pół miliona wyborców. Z dnia na dzień jestem coraz bardziej, bezpardonowo atakowana z różnych stron. Czyżbym była zagrożeniem dla tak wielu?"" - brzmi najnowszy wpis Beaty Szydło na Twitterze. W obronie byłej premier stanął były szef MSZ Witold Waszczykowski, przywołujący poparcie dla rządu PiS i samej premier Szydło. ""Wielu się zastanawia komu ten rząd wtedy przeszkadzał i widać nadal przeszkadza"" - napisał. Głos w sprawie zabrał też były szef Biura Bezpieczeństwa Narodowego, gen. Stanisław Koziej, który stwierdził, że była premier jest ""klasycznym dla swojej partii przykładem rozbieżności między słowami a czynami najwyższego funkcjonariusza partyjnego i jednocześnie urzędnika państwowego"". O byłej premier zrobiło się głośno po reportażu ""Superwizjera"" TVN. Pojawiają się w nim politycy PiS, w tym właśnie Beata Szydło, choć materiał poświęcony jest Olgierdowi L. - brutalnemu przestępcy, który wiele lat spędził w areszcie i więzieniu, między innymi za pobicia, sutenerstwo oraz kierowanie zorganizowaną grupą przestępczą. Jak twierdzą reporterzy ""Superwizjera"", dokumentując działalność wspomnianego Olgierda L., dotarli do pochodzącego z 2017 r. ""nagrania ze spotkania przestępców z urzędującą wtedy premier Beatą Szydło, ówczesnym ministrem obrony Antonim Macierewiczem i ówczesnym ministrem środowiska Janem Szyszką"". Beata Szydło już wcześniej bezpośrednio odniosła się do materiału ""Superwizjera"". ""Sugerowanie, że przypadkowe spotkanie z ludźmi, podającymi się w Rytlu za wolontariuszy, było >kontaktami polityków PiS z gangsterami< jest szczególnie obrzydliwym kłamstwem"" - napisała na Twitterze. W ostatnim czasie media pisały też o synach Beaty Szydło, co politycy PiS oceniali jako wykorzystywanie rodziny do walki politycznej. Ksiądz Tymoteusz Szydło, Błażej Szydło oraz jego małżonka za pośrednictwem prawnika wystosowali do dziennikarzy specjalne pismo, w którym poprosili o uszanowanie ich prawa do prywatności i zaprzestanie publikowania informacji dotyczących ich życia prywatnego. ""Nasze działania stanowią przedmiot komentarzy i ocen dedykowanych m.in. przez internautów, w tym niejednokrotnie w bardzo obraźliwej formie. To wszystko odbija się negatywnie na naszym życiu prywatnym” – czytamy w piśmie datowanym na 11 września. Zwracali uwagę na ""doniosłą rolę mediów"", ale sprzeciwili się ""instrumentalnemu wykorzystywaniu ich prywatnego życia"", w szczególności chodzi o wizerunek i dane osobowe. ""Chcemy po prostu spokojnie pracować, żyć i nie stanowić zainteresowania dla świata mediów oraz opinii publicznej"" – napisano.",Beata Szydło,
https://wiadomosci.onet.pl/kraj/superwizjer-tvn-beata-szydlo-odpowiada-na-nagranie-z-olgierdem-l/8rdc079,"Beata Szydło po reportażu TVN pisze o ""obrzydliwym kłamstwie"". Dziennikarze i politycy komentują sprawę z ""Superwizjera""","W reportażu ""Superwizjera"" TVN pojawili się politycy PiS, choć materiał poświęcony jest Olgierdowi L. - brutalnemu przestępcy, jednej z kluczowych postaci gdańskiego półświatka. Reportaż pokazuje nagranie z 2017 r., na którym podczas publicznego spotkania, Szydło wita się z obecnymi na sali osobami. Wśród nich mają być gangsterzy.","Jak twierdzą reporterzy ""Superwizjera"", dokumentując działalność Olgierda L.(który wiele lat spędził w areszcie i więzieniu, między innymi za pobicia, sutenerstwo oraz kierowanie zorganizowaną grupą przestępczą), dotarli do pochodzącego z 2017 r. ""nagrania ze spotkania przestępców z urzędującą wtedy premier Beatą Szydło, ówczesnym ministrem obrony Antonim Macierewiczem i ówczesnym ministrem środowiska Janem Szyszką"". ""W 2017 r. członkowie Bad Company (klubu motocyklowego, do którego należą między innymi recydywiści i neonaziści, Olgierd L. jest jednym z jego przywódców) pojechali do zniszczonej przez wichurę pomorskiej miejscowości Rytel"" - relacjonują dalej w dokumencie dziennikarze TVN. ""Na zdjęciach z tej miejscowości można zobaczyć między innymi Sławomira K. i Bartosza L., którzy brali udział w bójce zakończonej śmiercią ""Zachara"" (przestępcy Daniela Z.). W tym samym czasie miejsce katastrofy wizytowała ówczesna premier Beata Szydło. Film z tego przypadkowego spotkania nagrał Sławomir K. ps. ""Sero"". Jak oceniają autorzy materiału, ""udział w podobnych wydarzeniach pomaga członkom Bad Company w budowaniu pozytywnego wizerunku Olgierda L. i jego ludzi"". ""Sugerowanie, że przypadkowe spotkanie z ludźmi, podającymi się w Rytlu za wolontariuszy, było >kontaktami polityków PiS z gangsterami< jest szczególnie obrzydliwym kłamstwem. Wobec osób, rozpowszechniających tego typu pomówienia będą zastosowane kroki prawne"" - brzmi pełna odpowiedź Szydło zamieszczona na Twitterze. ""Jak byście się nagle znaleźli w tłumie łysych karków, na maksa przypakowanych, wytatuowanych i obwieszonych złotem - nie bójcie się! To normalni wolontariusze chcący pomagać PiS"" - stwierdził w swoim komentarzu były minister rządu PO, Bartłomiej Sienkiewicz. Sienkiewiczowi odpisał z kolei Jakub Szymczuk, fotograf prezydenta RP: ""Pomaganie po nawałnicy to pomaganie PiS ? Gratuluje"". Zareagowała na wpis również dziennikarka ""Gazety Wyborczej"", pisząc ironicznie do Sienkiewicza, ""po prostu politycy PiS, w tym także Marian Banaś, nie ulegają powszechnym kliszom i nie sądzą ludzi po ubiorze"". Zdaniem Roberta Biedronia, obecnie europosła, premier Szydło, ministrowie Macierewicz i Szyszko: ""jowialnie witają się z neonazistami i gangsterami. W tym kontekście Banaś, wynajmując swoją kamienicę krakowskiej mafii na burdel, jest faktycznie ""kryształowy"". Głos ponownie zabrała dziennikarka ""Gazety Wyborczej"". Dominika Wielowieyska oceniła we wpisie na Twitterze, że: ""służby i policja powinny jednak uchronić premier Szydło przed taką sytuacją"". Ten komentarz spotkał się z odpowiedzią Romualda Szeremietiewa, który zwracając się do dziennikarki, napisał: ""Czyli radzi Pani opracować listę osób podejrzanych (określić co będzie podejrzane) na podstawie informacji agenturalnych i takie osoby izolować - to dopiero byłby hałas jakie państwo policyjne budują w Polsce"". Ta wiadomość jest aktualizowana.",Beata Szydło,
https://wiadomosci.onet.pl/kraj/beata-szydlo-po-reportazu-superwizjera-tvn-szczegolnie-obrzydliwe-klamstwo/g01skc6,"Beata Szydło po reportażu ""Superwizjera"" TVN: szczególnie obrzydliwe kłamstwo","""Sugerowanie, że przypadkowe spotkanie z ludźmi, podającymi się w Rytlu za wolontariuszy, było >kontaktami polityków PiS z gangsterami< jest szczególnie obrzydliwym kłamstwem"" - oświadczyła była premier, odnosząc się do reportażu ""Naziol, kibol, bandyta"" Bertolda Kittela i Anny Sobolewskiej.","Reportaż został wyemitowany w ""Superwizjerze"" TVN. Pojawiają się w nim politycy PiS, w tym właśnie Beata Szydło, choć materiał poświęcony jest Olgierdowi L. - brutalnemu przestępcy, który wiele lat spędził w areszcie i więzieniu, między innymi za pobicia, sutenerstwo oraz kierowanie zorganizowaną grupą przestępczą. Jak twierdzą reporterzy ""Superwizjera"", dokumentując działalność wspomnianego Olgierda L., dotarli do pochodzącego z 2017 r. ""nagrania ze spotkania przestępców z urzędującą wtedy premier Beatą Szydło, ówczesnym ministrem obrony Antonim Macierewiczem i ówczesnym ministrem środowiska Janem Szyszką"". ""W 2017 r. członkowie Bad Company (klubu motocyklowego, do którego należą między innymi recydywiści i neonaziści, Olgierd L. jest jednym z jego przywódców) pojechali do zniszczonej przez wichurę pomorskiej miejscowości Rytel"" - relacjonują dalej w dokumencie dziennikarze TVN. ""Na zdjęciach z tej miejscowości można zobaczyć między innymi Sławomira K. i Bartosza L., którzy brali udział w bójce zakończonej śmiercią ""Zachara"". W tym samym czasie miejsce katastrofy wizytowała ówczesna premier Beata Szydło. Film z tego przypadkowego spotkania nagrał Sławomir K. ps. ""Sero"". Jak oceniają autorzy materiału, ""udział w podobnych wydarzeniach pomaga członkom Bad Company w budowaniu pozytywnego wizerunku Olgierda L. i jego ludzi"". ""Sugerowanie, że przypadkowe spotkanie z ludźmi, podającymi się w Rytlu za wolontariuszy, było >kontaktami polityków PiS z gangsterami< jest szczególnie obrzydliwym kłamstwem. Wobec osób, rozpowszechniających tego typu pomówienia będą zastosowane kroki prawne"" - brzmi pełna odpowiedź Szydło zamieszczona na Twitterze.",Beata Szydło odpowiedziała na reportaż Kittela i Sobolewskiej,
https://wiadomosci.onet.pl/kraj/goraca-dyskusja-pod-zdjeciem-beaty-szydlo-w-autobusie/2fn7w8m,Gorąca dyskusja pod zdjęciem Beaty Szydło w autobusie,"W mediach społecznościowych ukazało się zdjęcie Beaty Szydło, która jedzie autobusem. Wpis rozgrzał internautów. Fotografię skomentował również zastępca rzecznika prasowego Prawa i Sprawiedliwości Radosław Fogiel.","Na zdjęciu była szefowa polskiego rządu stoi przy oknie i spogląda przez szybę. Były eurodeputowany, a obecnie poseł Koalicji Obywatelskiej Bogusław Sonik stwierdził, że fotografia została zrobiona w autobusie lotniskowym. Dowozi on podróżujących do terminala lub samolotu. Pod fotografią pojawiło się mnóstwo komentarzy. Internauci zastanawiali się, dlaczego europosłanka jedzie odwrócona plecami do współpasażerów. Inni zwracali uwagę, że Szydło nie jechała limuzyną, a wokół niej nie znajdowali się ochroniarze. Komentarz zamieścił również zastępca rzecznika prasowego PiS, Radosław Fogiel. ""Faktycznie dziwne, że pani premier nie pozuje jakiemuś typowi, który postanowił jej robić fotki z przyczajki, jak nastolatka na widok Justina Biebera..."" - napisał Fogiel.",Beata Szydło,
https://wiadomosci.onet.pl/kraj/pomowienia-o-rodzinie-beaty-szydlo-stanislaw-karczewski-komentuje-na-twitterze/xf2w0wf,Stanisław Karczewski broni rodziny Szydło: każde uderzenie w naszych bliskich to cios poniżej pasa,"""Ataki na rodzinę pani premier Beaty Szydło to podłość i nikczemność w najgorszym wydaniu"" - komentuje na Twitterze Stanisław Karczewski, odnosząc się do nieprawdziwej informacji, że syn Szydło, ks. Tymoteusz, ma dziecko. Rodzina zdecydowanie zaprzeczyła tym pomówieniom.","""Ataki na rodzinę pani premier Beaty Szydło to podłość i nikczemność w najgorszym wydaniu. Każde uderzenie w naszych bliskich to cios poniżej pasa. Rodzina to nie polityczny worek do bicia! Wszyscy, bez względu na polityczne poglądy, takie ataki powinniśmy mocno piętnować!"" - pisze Karczewski na Twitterze, komentując sprawę. Co rodzina napisała w oświadczeniu nt. pomówienia? ""Całkowicie nieprawdziwe oraz zniesławiające, są pojawiające się ostatnio w przestrzeni publicznej plotki dotyczące rzekomej przyczyny urlopu księdza Tymoteusza Szydło. W szczególności całkowicie nieprawdziwa jest informacja, że ksiądz Tymoteusz został ojcem. Dodać należy, że powód urlopu ma charakter prywatny i nie będzie komentowany publicznie. Wyrażamy głęboką nadzieję, że zostanie to uszanowane"" - czytamy. ""Jednocześnie oświadczam, że w stosunku do osób oraz podmiotów rozpowszechniających dalej powyższe kłamstwa niezwłocznie kierowane będą do sądów prywatne akty oskarżenia oraz powództwa cywilne o ochronę dóbr osobistych"" - podkreślono w krótkim oświadczeniu.",Stanisław Karczewski,
https://wiadomosci.onet.pl/kraj/mateusz-morawiecki-ataki-na-beate-szydlo-i-jej-najblizszych-haniebne-i/d4nx0s2,Mateusz Morawiecki: ataki na Beatę Szydło i jej najbliższych - haniebne i niedopuszczalne,"Rodzina jest i pozostanie w Polsce świętością, dlatego wykorzystywanie jej do walki politycznej budzi odrazę - podkreślił premier Mateusz Morawiecki.","""Ataki na Beatę Szydło i jej najbliższych są haniebne i absolutnie niedopuszczalne. Rodzina jest i pozostanie w Polsce świętością. Dlatego wykorzystywanie jej do walki politycznej budzi odrazę. Wierzę, że autorzy tych fake-newsów i manipulacji poniosą konsekwencje"" - napisał premier na Twitterze premier. Dziś pełnomocnik księdza Tymoteusza Szydło, mec. Maciej Zaborowski przekazał, że ""całkowicie nieprawdziwe oraz zniesławiające są pojawiające się ostatnio w przestrzeni publicznej plotki dotyczące rzekomej przyczyny urlopu księdza Tymoteusza Szydło"". Zapowiedział też skierowanie do sądu prywatnych aktów oskarżenia i pozwów o ochronę dóbr osobistych wobec wszystkich podmiotów dalej rozpowszechniających nieprawdziwe informacje na temat przyczyn urlopu księdza Szydło. W oświadczeniu mec. Zaborowski odniósł się też do doniesień medialnych, z których wynika, że ks. Tymoteusz Szydło, syn byłej premier Beaty Szydło, od sierpnia ma przebywać na bezterminowym urlopie w związku z sytuacją osobistą. ""W szczególności całkowicie nieprawdziwa jest informacja, że ksiądz Tymoteusz został ojcem"" - czytamy w oświadczeniu. Zaborowski dodał, że ""powód urlopu ma charakter prywatny i nie będzie komentowany publicznie"". Wyraził nadzieję, że zostanie to uszanowane. W sprawie plotek dot. rodziny Beaty Szydło głos zabrała też Beata Kempa i Patryk Jaki.",Mateusz Morawiecki,
https://wiadomosci.onet.pl/kraj/sondaz-kto-powinien-zostac-premierem-rzadu-pis/l397gym,Sondaż: kto powinien zostać premierem rządu PiS?,"Najwięcej respondentów wskazuje, że Mateusz Morawiecki powinien pozostać szefem rządu po wygranych przez Prawo i Sprawiedliwość wyborach. Na drugim miejscu do teki premiera jest Jarosław Kaczyński - wynika z sondażu IBRiS dla ""Dziennika Gazety Prawnej"" i RMF FM.","Na Morawieckiego wskazało 39 proc. ankietowanych. Z kolei prezesa PiS w roli premiera widziałoby 22 proc. badanych. Za tą dwójką długo nie ma żadnego innego polityka obozu rządzącego. Trzecie miejsce zajmuje Beata Szydło - ale z zaledwie 1,2 proc. wskazań. Dalej jest Mariusz Błaszczak z 0,5 proc. Zbigniewa Ziobry jako premiera nie chciałby nikt spośród badanych w sondażu osób. Jednocześnie 18 proc. odpowiedziało, że do roli premiera nie nadaje się żadna z wymienionych powyżej osób. 20 proc. zdecydowało się na odpowiedź ""nie wiem/trudno powiedzieć"". Sondaż został przeprowadzony przez IBRiS w dniach 18-19 października metodą CATI na próbie 1100 osób. Źródła: ""Dziennik Gazeta Prawna"", RMF FM",Mateusz Morawiecki i Jarosław Kaczyński,
https://wiadomosci.onet.pl/kraj/synowie-beaty-szydlo-wydali-oswiadczenie-to-wszystko-odbija-sie-negatywnie-na-naszym/fzlhx6c,"Synowie Beaty Szydło wydali oświadczenie. ""To wszystko odbija się negatywnie na naszym życiu prywatnym""","Ksiądz Tymoteusz Szydło, Błażej Szydło oraz jego małżonka za pośrednictwem prawnika wystosowali do dziennikarzy specjalne pismo, w którym proszą o uszanowanie ich prawa do prywatności i zaprzestanie publikowania informacji dotyczących ich życia prywatnego.","„Nasze działania stanowią przedmiot komentarzy i ocen dedykowanych m.in. przez internautów, w tym niejednokrotnie w bardzo obraźliwej formie. To wszystko odbija się negatywnie na naszym życiu prywatnym” – czytamy w piśmie datowanym na 11 września. ""Informacje te, a niejednokrotnie także plotki, dotyczą szczegółów m.in. tak doniosłych dla nas wydarzeń jak ślub czy inne ważne uroczystości rodzinne. Powyższym artykułom prasowym niejednokrotnie towarzyszy także publikacja zdjęć z naszym wizerunkiem, na którą nigdy nie wyrażaliśmy zgody"" – piszą Błażej, Tymoteusz i Beata Szydło (żona Błażeja Szydło). Zwracają uwagę na ""doniosłą rolę mediów"", ale sprzeciwiają się ""instrumentalnemu wykorzystywaniu ich prywatnego życia"", w szczególności chodzi o wizerunek i dane osobowe. „Chcemy po prostu spokojnie pracować, żyć i nie stanowić zainteresowania dla świata mediów oraz opinii publicznej” – napisano. Przypomnijmy, że ks. Tymoteusz Szydło miał z początkiem września kontynuować swoją posługę kapłańską w kościele św. Maksymiliana Męczennika w Oświęcimiu. Tak się jednak nie stało. Obecnie młody duchowny jest na bezterminowym urlopie, o który sam poprosił oraz nie pracuje w żadnej parafii. Nie podano żadnych informacji o przyczynach urlopu ks. Szydło.",ks. Tymoteusz Szydło (z przodu) oraz Beata Szydło z mężem (z tyłu),
https://wiadomosci.onet.pl/tylko-w-onecie/newsletter-onetu-andrzej-stankiewicz-o-nienawisci-wewnatrz-pis/eg1lpdc,Newsletter Onetu. Andrzej Stankiewicz: o nienawiści wewnątrz PiS,"No to po wyborach maski opadły. W kampanii PiS prezentowało się jako ugrupowanie solidne, wiarygodne, a nadto zwarte i zdyscyplinowane. Wystarczyło jednak, by wynik wyborczy był gorszy od oczekiwanego i pierwszą rzeczą, którą zajęli się politycy obozu władzy, stało się pranie brudów - pisze Andrzej Stankiewicz w dzisiejszym newsletterze Onetu.","Do dziennikarzy na przemian wydzwaniają emisariusze wszystkich obozów PiS, opluwając pozostałych i starając się inspirować publikacje — by plwocina niosła się hen, hen. Opluwacze opowiadają, że Ziobro domaga się wyrzucenia premiera, choć to raczej spektakl, by ugrać więcej w innych obszarach. Bo Ziobro po prostu chce więcej władzy i pieniędzy dla swoich ludzi, a także zaostrzenia linii politycznej. Ziobrę wspierać ma sfrustrowana Beata Szydło, odsunięta na boczny tor, zaledwie szeregowa europosłanka. Jarosław Gowin też chce więcej stanowisk dla swoich, ale przypomniał sobie po czterech latach, że jest jednak gospodarczym liberałem i zapowiedział sprzeciw wobec planowanych przez PiS podwyżek składek ZUS, przez co ten projekt upadnie, bo samo PiS nie jest w stanie nic uchwalić. Jak więc widać, nowy rząd powstanie nieprędko. Na otarcie łez dostaniemy za to serial o czystej nienawiści między głównymi graczami Zjednoczonej Prawicy. Na pewno, gdy już wreszcie się dogadają, ustaną swary i ruszy harmoniczna praca. Dla Polski, rzecz jasna. Andrzej Stankiewicz jest autorem Informacyjnego Newslettera Onetu – zapisz się już dziś! Tu znajdziesz formularz. … ale raczej nie będzie kandydował na prezydenta. Donald Tusk został zgłoszony na szefa Europejskiej Partii Ludowej, czyli największej międzynarodówki partyjnej w Europie. Choć deklaruje, że będzie bardziej niż dotąd angażował się w sprawy polskie, to jednak raczej z tylnego fotela. Sąd już raz odrzucił wniosek państwowego banku PKO BP o zakaz dystrybucji książki „Delfin. Mateusz Morawiecki”, ale prawnicy państwowego giganta nie składają broni. I podtrzymują zarzut, że książka godzi w dobre imię PKO BP. Bankiem kieruje kolega Morawieckiego. Mają Państwo wrażenie, że kłopoty z brakiem leków w aptekach minęły? Gdzieżby znowu. Wielu pacjentów nadal boryka się z tym problemem. Z najświeższych danych wynika, że dotyczy on kolejnej grupy pacjentów. Brytyjski Premier Boris Johnson użyje dzisiaj całego swojego uroku, żeby przepchnąć umowę w sprawie brexitu przez brytyjski parlament, ale całkiem prawdopodobna jest porażka, po której nieuchronnie nastąpią przyspieszone wybory. Jeśli nie mieli Państwo czasu, żeby zainteresować się zaostrzeniem konfliktu w Syrii, proszę przeczytać tekst Kamila Tureckiego. Dowiedzą się Państwo, że nad głowami ginących codziennie Kurdów rozgrywa się brudna gra interesów globalnych graczy. Amerykanie, Rosjanie, Turcy. A w tle pojawia się amerykańska baza z bombami atomowymi. Oddziały szturmowe hiszpańskiej policji przeprowadziły akcję wyparcia protestujących zwolenników niepodległości Katalonii z centrum Barcelony. Rannych zostało 25 osób. Część świadków wieczornej interwencji twierdzi, że policjanci nadużywali siły oraz działali w sposób nieuzasadniony.",Autorem dzisiejszego newslettera jest Andrzej Stankiewicz,
https://wiadomosci.onet.pl/kraj/wybory-parlamentarne-2019-pis-apeluje/fpskhz1,PiS apeluje o głos. Podczas konferencji pojawiła się też Beata Szydło,"Ostatnie dni kampanii wyborczej. Prawo i Sprawiedliwość postanowiło zaapelować o głosy także ustami byłej premier Beaty Szydło, która zaapelowała o dołączanie do biało-czerwonej drużyny. Obecny premier z kolei zaproponował nową ""piątkę"".","Wystąpienie oczywiście otworzył szef PiS Jarosław Kaczyński. Postawił prosty wybór - albo opowiemy się za Polską plus, albo Polską minus. Polska minus to rządy opozycji, Polska plus to kraj rozwijający się i liczący w świecie, a podstawą demokracji jest wiarygodność. PiS - według szefa PiS - jest wiarygodny, bo spełnia swoje obietnice wyborcze. - To będzie decyzja, którą najkrócej można określić tak: Polska plus czy Polska minus. Polska wielkich programów społecznych, zaplanowanego rozwoju, akcji, które prowadzą do radykalnego podniesienia poziomu bezpieczeństwa Polski w sferze międzynarodowej, a także w sferze ekonomicznej, odbudowa dobrego imienia Polaków w świecie, odbudowa tego wszystkiego, co buduje polską jedność narodową, polską godność narodową - powiedział. Mateusz Morawiecki przedstawił kolejną piątkę, tym razem piątkę dla Polski. To plan, co zrobić, aby wygrało PiS. Po pierwsze premier apeluje o takie zorganizowanie niedzieli, by móc głosować z rodziną. Apelował także o obdzwonienie znajomych i zadanie im pytania - kiedy żyło się lepiej. Zwolennicy PiS powinni skorzystać także ze wszelkich kanałów komunikacji i zadbać o to, by osobę mające problem z dotarciem do lokali wyborczych mogły liczyć na wsparcie i pomoc. - Nie zapomnijmy też dowodu osobistego - zakończył. - Dziś jest taki moment, że zapraszamy do biało-czerwonej drużyny wszystkich Polaków - mówiła z kolei Szydło. - Chcemy, by Polska dalej była krajem stawianym za wzór rozwoju i bezpieczeństwa, ale przede wszystkim, by Polakom dalej żyło się dobrze - zakończyła. - Biało-czerwona drużyna niech rusza w Polskę i niech zwycięża. Jest w niej miejsce dla każdego - i tych z państwa, którzy nas wspieracie, którzy obdarzyliście nas zaufaniem cztery lata, za co serdecznie wam dziękujemy - mówiła. - Byliście z nami przez cały ten czas, wtedy, kiedy były dobre i złe momenty i wtedy, kiedy cieszyliśmy się sukcesami. To wspólnie razem zmieniliśmy Polskę, to wspólnie razem wypracowaliśmy ten dobry czas dla Polski - zaznaczyła.",Beata Szydło,
https://wiadomosci.onet.pl/kraj/sprawa-zbiorki-na-seicento-dla-sebastiana-koscielnika/0hxfykh,Wypadek z udziałem Beaty Szydło w Oświęcimiu. Wraca sprawa zbiórki dla kierowcy seicento,"Prokuratura umorzyła sprawę Rafała B., który zorganizował zbiórkę na nowe seicento dla Sebastiana Kościelnika, który uczestniczył w wypadku z kolumną Beaty Szydło w Oświęcimiu w lutym 2017 roku. Obrońca Kościelnika złożył zażalenie na decyzję prokuratury - podaje Wirtualna Polska.","Prokuratura nie doszukała się przestępstwa karnego, bo regulamin serwisu Pomagam.pl, na którym zorganizowano zbiórkę, zakłada, że zebrane pieniądze są własnością osoby, która wpadła na ten pomysł. Zdaniem mec. Władysława Pocieja do przestępstwa doszło, bo organizator zbiórki wielokrotnie informował, że pieniądze zostaną rozliczone. - Zniknięcie tych środków oznacza, że osiem tysięcy osób, które dokonało wpłat, zostało okłamanych – mówi mecenas w rozmowie z WP. Organizatorem zbiórki był Rafał B., który sam złożył zawiadomienie, że pieniądze zniknęły. Mężczyzna przelał zebrane środki na prywatne konto swojej żony i jak twierdzi - kobieta to na nim wymusiła. Nie stawił się do prokuratury na pierwszy wyznaczony termin przesłuchania. Rafał B. na stałe mieszka w Wielkiej Brytanii. Jak pisała Wirtualna Polska, ma tam kłopoty z prawem. Został skazany za obrażanie i grożenie swojej żonie. Wcześniej kobieta kilkukrotnie zgłaszała, że jest ofiarą przemocy domowej, mężczyzna był kilka razy aresztowany.",Rozbity samochód rządowy w nocy z 10 na 11 lutego 2017,
https://wiadomosci.onet.pl/kraj/wybory-parlamentarne-2019-beata-szydlo-pomaga-w-mobilizacji-wyborcow/46j45ns,PiS mobilizuje swoich wyborców. Pomóc ma Beata Szydło,"Beata Szydło od wczoraj wspiera w PiS w mobilizacji elektoratu - informuje ""Rzeczpospolita"". – Wiemy, że są w tej chwili sondaże, które pokazują pewne zwycięstwo. Ale sondaże nie wygrywają wyborów. Aby zwyciężyć, musimy pracować do ostatniej godziny – mówiła była premier.","Beata Szydło wprost przyznała to, o czym od dawna nieoficjalnie mówią sztabowcy PiS. –Sondaże mogą być też elementem, który może zniechęcać do pójścia do wyborów. Bo ktoś je czyta i może uznać, że są już rozstrzygnięte – dodała była premier. Jak informuje ""Rzeczpospolita"" na Nowogrodzkiej uruchomiono call center, dzięki któremu partia na ostatnim etapie kampanii ma skuteczniej dotrzeć do struktur, działaczy i aktywistów oraz zwykłych wyborców. Beata Szydło do tej pory nie była aż tak aktywna w kampanii. Politycy PiS liczą też na to, że główne przesłanie opozycji – że można będzie przejąć władzę jako koalicja, gdy PiS zabraknie głosów do samodzielnej większości – posłuży do mobilizacji na ostatniej prostej kampanii, w której brakowało dużych emocji i tematów mogących wzbudzić emocje na tle światopoglądowym. W PiS liczą, że jednym z tematów, który sprawi, że wyborcy PiS ruszą do urn będą kontrowersyjne wystąpienia Klaudii Jachiry. – Nasi wyborcy na to reagują – twierdzi jeden z rozmówców ""Rzeczpospolitej"".",Beata Szydło,
https://wiadomosci.onet.pl/kraj/wybory-parlamentarne-2019-pis-uruchamia-call-center/9978zjg,PiS uruchomiło call center. Będą nakłaniać do udziału w wyborach,"PiS uruchomiło call center, by telefonicznie zachęcać do udziału w wyborach - podała Beata Szydło na konferencji prasowej w Warszawie.","- Żeby zwyciężyć trzeba ciężko do końca pracować - powiedziała b. premier. Podkreśliła, że PiS jest zdeterminowane, by wykorzystać każdy moment kampanii wyborczej. Dlatego, jak poinformowała, wraz Rafalską ruszają ""na szlak"" po Polsce, by spotykać się z wyborcami. - Będziemy spotykać się z państwem. Rozmawiać i przypominać o tych wielu projektach, które zostały zrealizowane. O tej ogromnej rewolucji społecznej, która została przeprowadzona. Do zrobienia jest wiele, mamy nowe propozycje, mamy nowe pomysły - zapewniła Szydło. Podkreślała, że wybory są wielkim świętem demokracji, a uczestniczący w nich zdecydują jak przez następne lata będzie wyglądała i rozwijała się Polska. Szydło zachęcała do głosowania na PiS. - Zrobiliśmy bardzo dużo dobrego, bardzo dużo dobrego się wydarzyło, ale do zrobienia jest jeszcze ogrom wielu zadań, które przed nami stoją, o których państwo cały czas nam przypominacie i mówicie - powiedziała zwracając się do wyborców. ",Beata Szydło,
