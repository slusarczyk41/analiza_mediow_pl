"Sondaż IBRiS dla Onetu. Spadają notowania Andrzeja Dudy, rośnie zaufanie do Tomasza Grodzkiego","Prezydent Andrzej Duda cieszy się najwyższym zaufaniem społeczeństwa, ale osiąga najsłabszy wynik od blisko roku. Na kolejnych miejscach rankingu znaleźli się premier Mateusz Morawiecki i wicemarszałek Sejmu Małgorzata Kidawa-Błońska. Duży wzrost zaufania notuje marszałek Senatu Tomasz Grodzki, a nieufności Szymon Hołownia – wynika z sondażu przeprowadzonego przez IBRiS dla Onetu.","Andrzej Duda od wielu miesięcy cieszy się największym zaufaniem Polaków spośród polityków. Ufa mu 41,6 proc. badanych, ale prezydent notuje spadek o 5,1 pkt proc. w porównaniu do ostatniego pomiaru. To najsłabszy wynik głowy państwa od lutego ub.r. (42,1 proc.). Oprócz tego pierwszy raz od tego czasu przeważają o nim opinie negatywne. Brak zaufania wobec Dudy deklaruje 43,6 proc. respondentów (wzrost o 6 pkt proc.). Premierowi Mateuszowi Morawieckiemu ufa 40 proc. badanych. W grudniowym sondażu zaufanie dla szefa rządu deklarowało więcej osób, bo 43,3 proc. W jego przypadku liczba negatywnych ocen pozostała niemal bez zmian (39,8 proc.). Trzecie miejsce w rankingu zaufania zajęła Małgorzata Kidawa-Błońska. Kandydatka Platformy Obywatelskiej na prezydenta cieszy się zaufaniem 34,7 proc. Polaków. Poprzedni sondaż dawał jej zaufanie na poziomie 35,9 proc. Kidawa-Błońska notuje więc spadek o 1,2 pkt proc. Nadal ""nie zna"" jej 8,6 proc. ankietowanych. Tuż za podium znalazł się Donald Tusk. Byłemu premierowi ufa obecnie 33,6 proc. badanych. Nowy ranking IBRiS przynosi wzrost zaufania do polityka o 2,2 pkt proc. Zauważalny jest też spadek negatywnych opinii o nim, w porównaniu do grudnia o 5,3 pkt proc. Na piątym miejscu w tym miesiącu uplasował się Jarosław Kaczyński. Prezes Prawa i Sprawiedliwości od czerwca wyprzedzał w rankingu dawnego szefa PO. Liderowi Zjednoczonej Prawicy ufa 33 proc. W porównaniu do poprzedniego badania oznacza to spadek o 1,2 pkt proc. Na szóstym miejscu w rankingu zaufania znalazł się Władysław Kosiniak-Kamysz. Kandydatowi Polskiego Stronnictwa Ludowego w wyborach prezydenckich ufa 31,9 proc. badanych. W porównaniu z grudniowym pomiarem to spadek o 0,3 pkt proc. Zaufanie do Jarosława Gowina deklaruje 26,2 proc. Dalej znalazł się Zbigniew Ziobro z zaufaniem 25,1 proc. oraz Robert Biedroń (25 proc.) i Adrian Zandberg (23,4 proc.). Największy wzrost zaufania w styczniowym rankingu IBRiS notuje Tomasz Grodzki. Marszałkowi Senatu ufa 23,3 proc. respondentów. W poprzednim badaniu polityk miał dużo niższy wynik, bo 13,2 proc. Wzrost wynosi więc 10,1 pkt proc. Nadal jest nierozpoznawalny dla 34 proc., ale jeszcze miesiąc temu jego nazwisko było nieznane dla 48,7 proc. pytanych. Najwyższy wzrost nieufności w tym miesiącu dotyczy Szymona Hołowni. Dziennikarz, który chce wystartować w wyborach prezydenckich, ma zaufanie 21,4 proc. (wzrost o 1,2 pkt proc.), ale coraz więcej osób wypowiada się o nim negatywnie. W tej chwili to 27 proc., co nadal stanowi jeden z najniższych wskaźników nieufności w rankingu, jednak w poprzednim badaniu było to 13,4 proc. Na kolejnych miejscach w rankingu zaufania znaleźli się: Włodzimierz Czarzasty (18,9 proc.), Paweł Kukiz (17,5 proc.), Grzegorz Schetyna (12,7 proc.) i Janusz Korwin-Mikke (9 proc.). Najsłabiej w rankingu zaufania IBRiS wypada debiutujący w nim Krzysztof Bosak. Liderowi prezydenckich prawyborów w Konfederacji ufa zaledwie 7,2 proc., ale ""nie zna"" go aż 50,2 proc. Polaków. Jeżeli spojrzymy na ranking pod kątem najwyższego braku zaufania do polityków, to jego niechlubnym liderem jest Janusz Korwin-Mikke z wynikiem 71,1 proc. Na kolejnych miejscach podium znajduje się Grzegorz Schetyna - 61,9 proc. oraz Jarosław Kaczyński - 54,7 proc. nieufności. Najmniej negatywnych wskazań notują Adrian Zandberg (23,2 proc.), Szymon Hołownia (27 proc.) oraz Władysław Kosiniak-Kamysz (27,4 proc.). Sondaż zrealizowano metodą telefonicznych, standaryzowanych wywiadów kwestionariuszowych, wspomaganych komputerowo (metoda CATI), na reprezentatywnej grupie 1100 respondentów w dniach 10-11 stycznia 2020 r.","Andrzej Duda, Tomasz Grodzki, Szymon Hołownia",
Posiedzenie Rady Gabinetowej. Prezydent: trzy kwestie o szczególnym znaczeniu,"O godz. 14 rozpoczęła się Rada Gabinetowa. Biorą w niej udział prezydent Andrzej Duda i członkowie rządu na czele z premierem. Prezydent zaznaczył, że tematyka spotkania będzie dotyczyła ""trzech kwestii o szczególnym znaczeniu"". Duda odniósł się także do ostatnich wypowiedzi prezydenta Władimira Putina dot. Polski. - To zakłamuje prawdę historyczną. Jest neostalinowskim rewizjonizmem - mówił.","Prezydent, otwierając posiedzenie Rady oświadczył, że zdecydował się ją zwołać, kierując się artykułem 141 i ""następnymi konstytucji"". Rada, jak zauważył Duda, zajmie się trzema kwestiami. - Polityki Polski wobec sytuacji na Bliskim Wschodzie, obchodów 75. rocznicy wyzwolenia byłego niemieckiego nazistowskiego obozu koncentracyjnego i zagłady Auschwitz-Birkenau oraz zadań polityki historycznej w kontekście relacji polsko-rosyjskich - wyliczał Duda. Prezydent podkreślił, że jednym z powodów zwołania Rady Gabinetowej jest sytuacja na Bliskim Wschodzie po akcji zbrojnej USA, w wyniku której zginęli irański generał Kasem Sulejmani dowodzący wchodzącymi w skład Strażników Rewolucji brygadami Al-Kuds i dowódca proirańskiej milicji w Iraku Abu Mahdi al-Muhandis. Duda zaznaczył, że sytuacja na Bliskim Wschodzie w sposób oczywisty dotyczy także Polski ze względu na nasze członkostwo w NATO. - W samym Iraku mamy ponad 200 żołnierzy, którzy tam wykonują swoją służbę i w związku z tym w tej sytuacji, która zaistniała, nie mamy żadnych wątpliwości, że znaleźli się w warunkach, które śmiało określić mianem warunków szczególnych - powiedział. Prezydent poinformował, że jednym z tematów obrad Rady Gabinetowej będą obchody 75. rocznicy wyzwolenia obozu zagłady Auschwitz-Birkenau. Duda wskazywał, że dzień tych obchodów - 27 stycznia - jest ustanowionym przez ONZ Światowym Dniem Pamięci Ofiar Holocaustu. - W tej dacie spotykają się tradycyjnie w tym tragicznym, dramatycznym miejscu, jakim jest obóz koncentracyjny Auschwitz-Birkenau, delegacje z całego świata po to, żeby upamiętnić i oddać hołd ofiarom Holocaustu i ofiarom niemieckich, nazistowskich zbrodni. Ale przede wszystkim po to, żeby świat pamiętał i żeby oddać także hołd tym, którzy są jeszcze cały czas między nami, tym którzy przeżyli, tym którzy przetrwali tragedię Holocaustu, którzy przeżyli tragedię obozów zagłady, obozów koncentracyjnych - mówił prezydent. Jak wskazywał Andrzej Duda, w uroczystościach 27 stycznia spodziewany jest udział delegacji z całego świata - prezydentów, premierów i koronowanych głów; przede wszystkim zaś w uroczystościach wezmą udział ocaleni i ocalali. - Oni z całą pewnością będą z jednej strony współgospodarzami, ale z drugiej strony także i najważniejszymi gośćmi tego niezwykłego wydarzenia - dodał. Duda zwracał uwagę, że w tym roku Światowe Forum Holocaustu - fundacja, która ma charakter prywatny - wraz z Yad Vashem zaprasza do Jerozolimy przywódców z całego świta, by oddać pamięć ofiarom Holocaustu. Duda przekazał, że również on dostał zaproszenie na te uroczystości, ale - jak mówił - wynika z zaproszenia, że wystąpienie prezydenta Polski nie jest przewidywane. - Zwróciliśmy się już dawno temu do strony izraelskiej na najróżniejsze sposoby, aby ten głos prezydentowi Rzeczypospolitej jako najważniejszemu przedstawicielowi naszego państwa mógł być tam udzielony - mówił prezydent, dodając, że planowane są tam wystąpienia prezydentów Niemiec, Izraela, Francji, Wielkiej Brytanii oraz Rosji. Duda ocenił, że zabranie głosu przez prezydenta Polski - kraju, którego najwięcej obywateli zostało zamordowanych w Holocauście - jest czymś całkowicie naturalnym i z punktu widzenia prawdy historycznej - czymś koniecznym. - Na to wszystko nałożyły się wypowiedzi prezydenta Federacji Rosyjskiej pana Władimira Putina formułowane w ostatnim czasie przede wszystkim przez niego, ale oczywiście także przez cały szereg polityków rosyjskich i komentatorów mniejszej wagi, które zakłamują w sposób ewidentny prawdę historyczną. Które są niczym innym, tylko jakimś swoistym rewizjonizmem poststalinowskim, bo nie sposób tego inaczej nazwać, które m.in. próbują przerzucić na Polskę odpowiedzialność za wywołanie II wojny światowej, sugerowana jest odpowiedzialność Polaków także za zagładę Żydów, wskazywany jest rzekomy polski antysemityzm z uogólnieniami, które w sposób rażący naruszają nie tylko interes Rzeczypospolitej, ale przede wszystkim ranią i w niesprawiedliwy sposób traktują Polaków, zwłaszcza tych, którzy są Sprawiedliwi Wśród Narodów Świata - oświadczył prezydent. Premier Mateusz Morawiecki wyraził opinię, że dobrze się stało, iż prezydent Andrzej Duda zdecydował się zwołać Radę, gdyż dzisiaj mamy ""splot pewnych okoliczności i sytuację szczególną"". - Zaostrzenie sytuacji na Bliskim Wschodzie, której apogeum mieliśmy kilka dni temu związane z wykonaniem pewnej specjalnej operacji służb amerykańskich, która odbiła się szerokim echem na Bliskim Wschodzie, to tworzy nową sytuację, nowe punkty odniesienia - mówił premier. Jak dodał, na Polsce jako jednym z głównych partnerów NATO, ""który zawsze stara się działać na rzecz uspójnienia stanowiska Paktu Północnoatlantyckiego, a jednocześnie poszukiwania mechanizmów deeskalacji i mechanizmów pokojowego rozwiązania napięć"", ciąży szczególna odpowiedzialność, aby we współpracy z naszymi głównymi partnerami - USA, państwami zachodniej Europy, ""wypracować jak najlepsze podejście do tego konfliktu, który - nie ma co ukrywać - wszedł w kolejną fazę"". Morawiecki dodał, że Polska może odegrać tutaj ogromnie pozytywną rolę, ponieważ jesteśmy bardzo proeuropejscy, cieszymy się z naszego sojuszu z NATO i USA, a jednocześnie mamy również dobre kontakty dyplomatyczne na Bliskim Wschodzie. Morawiecki podkreślił, że Polska absolutnie nie może zgodzić się z ostatnimi wypowiedziami prezydenta Rosji i urzędników wysokiej rangi. - Wypowiedzi, które można nazwać rzeczywiście neostalinowskim rewizjonizmem, coś co w sposób fundamentalny ma zmienić postrzeganie jednego z kluczowych momentów historii świata, czyli momentu wybuchu II wojny światowej - powiedział premier. Jak dodał, właśnie dlatego razem z prezydentem przed kilkoma dniami przygotowane zostało oświadczenie w tej sprawie. - Przedstawiliśmy je opinii publicznej świata, bo rezonans tego oświadczenia sprzed kilku był bardzo pozytywny dla nas, dla naszej wizji historycznej, dla prawdy historycznej, której bronimy - podkreślił szef rządu. - My jesteśmy gotowi, żeby stawić czoła temu neostalinowskiemu rewizjonizmowi, bo jest to w interesie nie tylko dzisiejszej Polski, ale również oczywiście musimy bronić godności Polaków, godności obywateli RP, którzy bronili wtedy wolności Europy - dodał Morawiecki. - Polska będzie broniła nie tylko polityki historycznej w jej kształcie rzeczywistym, prawdziwym, (...) ale chcemy z całą mocą podkreślić, że we współpracy z prezydentem będziemy na całym świecie szerzyć prawdę historyczną - zapewnił premier. Zaznaczył, że prezydent Putin ""próbuje zafałszować historię w taki sposób, żeby świat nie dostrzegał, pomijał zbrodnie sowieckie, zbrodnie sowieckiego komunizmu"". - Na szczęście Polski głos w Europie, polski głos na świecie jest bardzo silny, jest słyszany - powiedział Morawiecki.",Posiedzenie Rady Gabinetowej,
"Premier Morawiecki zdradził, gdzie zabrał dzieci w czasie weekendu","Mateusz Morawiecki zabrał swoje dzieci do warszawskiego teatru, gdzie jak pisze, świetnie się bawili. ""Co prawda wolelibyśmy iść na sanki, ale sami Państwo widzą - zimę oglądamy na razie tylko w konkursie 4 skoczni"" - żartuje Morawiecki.","We wpisie na Facebooku premier umieścił kilka zdjęć z wizyty w teatrze. ""Dziś razem z dziećmi wybraliśmy się do Teatru Lalek Guliwer na ""Czerwonego kapturka"" aby sprawdzić, czy babcia miała wielkie kły. Bawiliśmy się świetnie! Co prawda wolelibyśmy iść na sanki, ale sami Państwo widzą - zimę oglądamy na razie tylko w konkursie 4 skoczni"" - dodał w komentarzu Morawiecki. Teatr Lalek Guliwer powstał w 1945 r., znajduje się w Warszawie przy ul. Różanej. Wystawia starannie wybraną literaturę dla dzieci, klasyczne sztuki lalkowe, adaptacje poczytnych powieści, wielką literaturę dla młodzieży.",Morawiecki z córką i synem w warszawski teatrze,
Pięć ważnych spraw w 2020 roku [OPINIA],"Oto pięć niekoniecznie oczywistych kwestii, które w 2020 roku odegrają rolę w polskim życiu publicznym.","Gdyby wygrał je kandydat opozycji, PiS w praktyce nie byłoby w stanie rządzić państwem, mogłoby nim jedynie administrować. W październiku partia Jarosława Kaczyńskiego nie zdobyła – na co miała nadzieję – większości trzech piątych niezbędnej do odrzucania weta prezydenta. Ba, jest od niej bardzo daleko, mając większość opartą na zaledwie pięciorgu posłach. Przejęcie przez opozycję urzędu prezydenckiego znaczyłoby, że do zera spadłyby szanse PiS na odbicie Senatu drogą politycznych układów, bo powszechne i narastające odczucie byłoby takie, że fala polityczna się odwraca, mogłaby się zatem zacząć pojawiać tendencja odwrotna – do uciekania z obozu władzy. Z dużym prawdopodobieństwem można przewidywać, że opozycyjny prezydent oznaczałby przyspieszone wybory parlamentarne, najdalej w 2021 roku. Z jakim rezultatem – tego nie sposób dzisiaj powiedzieć. Trudno też oceniać teraz szanse opozycji na zwycięstwo z Andrzejem Dudą. Pomijając pierwszą turę – której wyniki będą skądinąd niezwykle interesujące, być może najciekawsze w historii polskich wyborów prezydenckich – w drugiej będziemy mieli głosowanie niemal całkowicie w typie referendalnym. Znaczenie będzie mieć i to, ilu nieswoich wyborców zachęci do zagłosowania na siebie każdy z kandydatów, i to, ilu ze strony przeciwnej uśpi. Z tego punktu widzenia niedawne badanie, przeprowadzone dla „Rzeczpospolitej”, pokazujące, że wyraźna większość (ponad 56 proc.) uważa, że wybory wygra Andrzej Duda, niekoniecznie jest dla urzędującej głowy państwa korzystne. Może bowiem sugerować, że część jego własnych wyborców jest tak mocno przekonana o jego wygranej, że mogą uznać, iż ich udział w głosowaniu nie jest konieczny. W grę mogą też wchodzić mało dzisiaj oczywiste sympatie lub antypatie wyborców. Na przykład znaczna część wyborców lewicy, tych bardziej wyczulonych na sprawy socjalne niż kulturowe, w drugiej turze zagłosuje na Andrzeja Dudę, zaś wielu wyborców Konfederacji, nawet gdyby ta partia poparła w drugiej turze obecnego prezydenta, zostanie w domach, bo niechęć do politycznej linii PiS jest u nich silniejsza. Ktokolwiek wygra w maju, będzie to zapewne zwycięstwo nie większe niż to, które dało prezydenturę kandydatowi PiS (51,55 do 48,45) w 2015 roku. A wówczas był to pojedynek, którego wynik wisiał na włosku do późnego popołudnia w dniu głosowania. Zaplanowano je na wtorek 3 listopada. Dlaczego są ważne dla naszej polityki? Od początku swoich rządów PiS postawił przede wszystkim na sojusz z USA. Nie wnikając w przyczyny takiej decyzji – moim zdaniem niecałkowicie racjonalnej – faktem jest, że to porozumienie, które i tak momentami z powodu posunięć polskiego rządu miewało swoje słabsze momenty, jest oparte na przychylności Donalda Trumpa i jego ludzi. Stany Zjednoczone są poważnym państwem i nie zmieniają zasadniczo swoich planów w wymiarze strategicznym z powodu zmiany administracji – choć nie zawsze, bo to przecież właśnie uczynił Barack Obama w sprawie tarczy antyrakietowej, ogłaszając zresztą rezygnację z tego planu 17 września 2009 roku, niecały rok po objęciu urzędu. Mimo to można założyć, że Polska nie zniknęłaby nagle z planów wysuniętej amerykańskiej obecności militarnej w Europie i wzmocnionej współpracy. Ale z całą pewnością zmieniłaby się atmosfera wokół naszego kraju, bo demokratyczna administracja spoglądałaby na poczynania PiS bez porównania krytyczniej niż obecna. To z kolei mogłoby mieć wpływ na postrzeganie naszej sojuszniczej siły, a więc i gwarancji bezpieczeństwa, przez naszych wrogów. Wpływałoby to również na naszą „miękką” siłę w kwestiach takich jak relacje z Izraelem. Bo to przecież amerykańska interwencja sprzyjała załagodzeniu polsko-izraelskiego sporu w jego najostrzejszej fazie, po fatalnej i niemądrej nowelizacji ustawy o IPN, z której trzeba się było rakiem wycofywać. To, jak ocenia się zwykle postawę rządu PiS wobec tych zagadnień, zależy od sympatii lub antypatii do tej władzy. Jeśli odłożyć je na bok, okaże się, że PiS – co pisałem już wielokrotnie – płynie w głównym nurcie, nawet jeśli lewicowe ruchy ekologiczne będą twierdzić, że jest inaczej. PiS robi tylko jeden wyjątek, ze względu na elektorat na Śląsku – dla węgla, samemu zresztą doprowadziwszy do sytuacji bezalternatywności dla tego paliwa w przewidywalnym czasie. PiS – dokładnie tak jak wcześniej Platforma Obywatelska – nie zrobił literalnie nic, aby rozpocząć budowę choćby pierwszego bloku jądrowego w Polsce. Na etapie projektu jest ciekawa koncepcja rozwoju farm wiatrowych na Bałtyku. Plan neutralności klimatycznej będzie potężnym uderzeniem w nasze interesy, nawet jeżeli na osłodę dostaniemy miliardy euro na modernizację polskiej energetyki. Nie łudźmy się – w niezbyt nawet długiej perspektywie oznacza to radykalny wzrost kosztów życia każdego Europejczyka, które my odczujemy szczególnie mocno jako ubożsi. Polski rząd nie umiał i nie chciał temu zapobiec, bo – jako się rzekło – wcale nie zamierzał się temu planowi przeciwstawiać. Premiera interesuje jedynie, aby uzyskana dla nas kwota była wystarczająco wysoka, by zrobić wrażenie na wyborcach. Co zresztą i tak nie ma kapitalnego znaczenia, jako że będzie już po wyborach prezydenckich. Możliwe jednak, że w ich trakcie sprawy związane z ofensywą klimatystyczną, coraz silniej odbijającą się na naszym codziennym życiu, zaczną mieć znaczenie. Rząd zapowiada ruchy takie jak choćby kaucje od plastikowych butelek, co – nikt nie powinien mieć wątpliwości – oznacza po prostu kolejny wzrost cen tak sprzedawanych produktów. Odruch protestu przeciwko kluczeniu w sprawach polityki klimatycznej, by na koniec poddać się presji, może narastać, a jedyną dzisiaj polityczną siłą, która na tym skorzysta i która mogłaby przejąć część buntującego się elektoratu, jest Konfederacja. Co ma również związek z polityką klimatyczną, bo z niej wynikną między innymi nieuchronne, mimo zapowiedzi rządu, podwyżki cen prądu. Ale to nie tylko to. Będzie podatek cukrowy, wprowadzony pod pretekstem dbania o nasze zdrowie, a faktycznie służący jedynie zasileniu NFZ. Za moment wejdą podwyżki akcyzy na tytoń i alkohol. Tematem coraz boleśniejszym są podwyżki cen wywozu śmieci. W tej sprawie rząd stara się zepchnąć winę na samorządy, ale prawda jest taka, że ich pole manewru jest niewielkie, bo horrendalne podwyżki – lecz także uciążliwość dla obywateli, zmuszonych do ustawiania w domach niezliczonych koszy na kolejne frakcje, potem i tak wywożone jedną śmieciarką – wynikają z kształtu ustawy i rozporządzeń do niej. Tę ustawę stworzyła jeszcze PO, lecz PiS nie tylko ją utrzymało, ale jeszcze pogorszyło. Na to może się nałożyć spowolnienie gospodarcze i skutki zapowiedzi wzrostu płacy minimalnej. Zarabiający coraz lepiej wyborcy PiS z czasem zaczną zauważać, że wzrost kosztów życia czy ogólnie inflacja zjada dużą część ich finansów. Sondaże pokazują zaś, że generalnie rośnie niepokój związany z namnożeniem przez rządzących sztywnych wydatków socjalnych i nie zapobiegnie temu naciągnięty za pomocą różnych tricków budżet tak, aby można go ogłosić zrównoważonym. (Budżet można zresztą nowelizować w ciągu roku, tak aby uwzględniał jednak deficyt.) To naturalny proces – ludzie, którzy coś mają, zaczynają się obawiać, że rozdający na prawo i lewo pieniądze rząd zacznie im w końcu zabierać. Jedną ręką będzie wciąż dawał, ale drugą odbierał. Żadna ze stron sporu nie wydaje się zainteresowana znalezieniem kompromisowego rozwiązania i załagodzeniem sporu. Wojujący sędziowie cieszą się, że PiS ma problem – a możliwe, że ten problem nabrzmieje jeszcze przed wyborami prezydenckimi, bo Ustawa o zmianie ustawy o ustroju sądów powszechnych, Sądu Najwyższego i niektórych innych ustaw (zwanej ustawą dyscyplinującą) z pewnością otworzy kolejny spór z Unią Europejską. Władza wydaje się zainteresowana jedynie dowaleniem sędziom. Wicepremier Jacek Sasin dopiero co oznajmił, że nie ma żadnej potrzeby, aby w sprawie sądownictwa organizować okrągły stół – podczas gdy gołym okiem widać, że stoimy u progu kryzysu o trudnych do przewidzenia konsekwencjach już nie dla funkcyjnych sędziów czy rządzących, ale dla zwykłych ludzi, którzy nie będą mogli być pewni otrzymywanych orzeczeń. Prezydent abdykował z roli rozjemcy, ochoczo ustawiając się po stronie atakującej sędziów. Żadna ze stron nie potrafi przedstawić pożądanego, docelowego, sensownego, pragmatycznego i realistycznego rozwiązania. Władza ignoruje fakt, że udało jej się nastawić wrogo wobec siebie nawet tych sędziów, którzy podzielali jej krytyczną diagnozę systemu sądownictwa. Skrępowani nową ustawą, sędziowie niechętni wobec władzy przecież nie odejdą. Będą nadal orzekać w stanie skrajnej frustracji. Tak nie da się zreformować wymiaru sprawiedliwości. Można go tylko bardziej zepsuć. Z kolei strona przeciwna nie mówi, co miałoby się stać z sędziami, których chciałaby uznać za mianowanych nielegalnie i przede wszystkim z wydawanymi przez nich wyrokami, idącymi już w tysiące. Mają zostać gremialnie uznane za nieważne? A przecież chodzi tutaj o pieniądze przedsiębiorców, własność obywateli spadki, sprawy rozwodowe, o karanych za przestępstwa pospolite. W 2020 roku może się okazać, że Polska stoi na skraju kompletnego prawnego chaosu. Obserwując nastawienie obu walczących stron, można spokojnie założyć, że jedynym „remedium”, o jakim są w stanie pomyśleć, jest spychanie winy na tych drugich. Prócz wymienionych spraw będzie się rozwijało wiele innych ważnych procesów, które nie znajdą się na czołówkach portali i pierwszych stronach gazet. Nadal podgryzana będzie nasza osobista wolność poprzez mnożenie zbędnych i głupich regulacji pod pretekstem dbania o nasze bezpieczeństwo, zdrowie albo środowisko. Już dzisiaj bilans tego procesu jest fatalny, a na koniec 2020 roku może być o wiele gorszy. Ciekawe rzeczy będą się działy w Kościele, gdzie Franciszkowe reformy – w tym przede wszystkim tak zwana droga synodalna, dająca poszczególnym episkopatom ogromną dowolność w interpretacji doktryny – budzą gigantyczne wątpliwości, napięcia, a nawet sprawiają, że w nieoficjalnych dyskusjach coraz częściej pada słowo „schizma”. Znak zapytania wisi nad polskimi mediami, gdyby PiS chciał jednak realizować swój karkołomny, ryzykowny i szkodliwy dla wolności słowa plan dekoncentracji mediów. Jedno mogę swoim P.T. Czytelnikom obiecać: tak jak dotąd, będę się starał pokazywać państwu nieoczywiste strony wydarzeń, skłaniać do zastanowienia się, a pewnie i irytować. Mimo wszystko – dobrego 2020 roku!",Andrzej Duda i Mateusz Morawiecki,
Szczerski: prezydent Duda rozczarowany reakcją Rosji na oświadczenie premiera,"- Prezydent Andrzej Duda z rozczarowaniem przyjmuje reakcje Rosji na przedstawione, w uzgodnieniu z nim, oświadczenie premiera Mateusza Morawieckiego; w najbliższym czasie nie będzie żadnych nowych oficjalnych wypowiedzi strony polskiej - przekazał szef gabinetu prezydenta RP Krzysztof Szczerski.","Szef gabinetu prezydenta RP podkreślił, że prezydent Duda z rozczarowaniem przyjmuje reakcje strony rosyjskiej na przedstawione, w uzgodnieniu z nim, oświadczenie szefa polskiego rządu Mateusza Morawieckiego. - Zarówno forma odpowiedzi na niskim poziomie dyplomatycznym, jak i jej treść, nie sprzyjają powadze dyskusji i nie pozwalają na jej rzeczową kontynuację - oświadczył prezydencki minister. - Także komentarze z ostatnich godzin do opinii wyrażonych przez ambasador USA w Warszawie Georgette Mosbacher, wskazują na rosnący poziom negatywnych emocji - dodał. - Prezydent RP uważa, że czas przerwać tę drogę wymiany opinii, która w jego przekonaniu, prowadzi donikąd. Dlatego też nie należy spodziewać się w najbliższym czasie żadnych nowych oficjalnych wypowiedzi strony polskiej - oświadczył Szczerski. Zapowiedział, że prezydent Duda ""w odpowiednim czasie i miejscu, to znaczy podczas styczniowych uroczystych obchodów 75. rocznicy wyzwolenia niemieckiego nazistowskiego obozu koncentracyjnego i zagłady Auschwitz-Birkenau odda hołd i przywoła właściwą pamięć o ludzkiej tragedii jaką przyniosła II wojna światowa"".",Krzysztof Szczerski,
Władimir Putin oskarża Polskę. Zagraniczne media o sporze na linii Moskwa - Warszawa,"Media na całym świecie odnotowały wypowiedzi prezydenta Rosji Władimira Putina dot. genezy wybuchu II wojny światowej. Zauważyły też oświadczenie Mateusza Morawieckiego. ""The Guardian"" pisze o ""wściekłości"" polskiego premiera na przepisywanie historii.","Brytyjski dziennik zakłada, że najnowsze wypowiedzi rosyjskiego prezydenta to kolejny epizod konfliktu o pamięć historyczną, który będzie się nasilał przed 75. rocznicą zwycięstwa Aliantów nad III Rzeszą. Gazeta zwraca uwagę na malejącą liczbę żyjących weteranów, co sprzyja upolitycznianiu dziedzictwa wojny. ""The Guardian"" przytacza wypowiedzi Władimira Putina oraz fragmenty oświadczenia premiera Morawieckiego. Podkreśla też, że jego stanowisko poprzedziła reakcja MSZ, obejmująca wezwanie rosyjskiego ambasadora. Cytowany w tekście prof. Siergiej Radczenko z Uniwersytetu w Cardiff przyznaje, że twierdzenia Putina są miejscami bardzo selektywne i wątpliwe historycznie. Ekspert ds. stosunków międzynarodowych krytykuje jednak rezolucję Parlamentu Europejskiego, od której rozpoczęły się oskarżenia rosyjskiego prezydenta, przez zrównanie winy nazistowskich Niemiec i ZSRR za wybuch wojny. W ubiegłym tygodniu o sporze na linii Moskwa - Warszawa informował brytyjski publiczny nadawca. Według BBC prezydent Rosji uważa atak na historię ZSRR jako atak na swoje własne rządy. Autor tekstu Witalij Szewczenko zauważa, że Dzień Zwycięstwa stanowi jeden z najbardziej czczonych ""filarów ideologii państwowej"". Dlatego przypominanie o wygranej w II wojnie światowej to ""ważny mechanizm dla Putina, by legitymować siebie i swoją ekspansjonistyczną politykę zagraniczną"". BBC pisze, że polityka historyczna stanowi w Polsce równie wrażliwą kwestię. W tym miejscu przypomina o nowelizacji ustawy o IPN z 2018 r., która w ocenie autora miała kryminalizować sugerowanie Polsce współudziału w nazistowskich zbrodniach wojennych. Prezydent Putin ma rację, gdy wskazuje na fiasko polityki Zachodu wobec Hitlera w 1939 r. Jednak robienie z Polski, ofiary wojny, ""perfidnego sprawcy"" jest ze strony Kremla cynizmem – pisze ""Neue Zuercher Zeitung"". Szwajcarski dziennik podkreśla, że w mocarstwowej ideologii Putina zwycięstwo nad Hitlerem zajmuje kluczowe miejsce i ""nic nie może pokalać tego tryumfu"". ""NZZ"" wyraża jednocześnie wątpliwość, że fałszowanie historii przez Putina prowadzi rzeczywiście do podziwu dla Związku Sowieckiego. ""Jeśli dzisiejsza Rosja zaprzecza, że ówcześni władcy Kremla zaliczali się w 1939 r. do agresorów, to jest to powodem do niepokoju” – czytamy w konkluzji. Depeszę agencji AP pt. ""Polski premier oskarża Putina o kłamstwo na temat wybuchu II wojny światowej"" opublikowały m.in. amerykańskie serwisy ""Washington Post"", ""New York Times"", portale ABC News i MSN, izraelski serwis ""The Times of Israel"" oraz serwis brytyjskiego dziennika ""Daily Mail"". Część mediów opublikowała depeszę AFP pt. ""Polski premier potępia Putina za »kłamstwa« o II wojnie światowej"". Źródło: ""The Guardian"", BBC, PAP, Deutsche Welle",Putin oskarża Polskę. Zagraniczne media o sporze,
"Janusz Korwin-Mikke: prezydent Rosji się ośmieszył, ale nie rozumiem dlaczego my tak ostro reagujemy","- Słowa jego ekscelencji Włodzimierza Putina są dość absurdalne (...) Trzeba się z tego powodu śmiać - stwierdził poseł Konfederacji, prezes partii KORWiN Janusz Korwin-Mikke, komentując słowa prezydenta Rosji, które w ostatnich dniach wywołały skandal na linii Kreml-Warszawa.","W ubiegłym tygodniu prezydent Rosji skrytykował wrześniową rezolucję Parlamentu Europejskiego dotyczącą wybuchu II wojny światowej. Putin wyraził m.in. ocenę, że przyczyną II wojny światowej był nie pakt Ribbentrop-Mołotow, a pakt monachijski z 1938 r. Podkreślił też wykorzystanie przez Polskę układu z Monachium do realizacji roszczeń terytorialnych dotyczących Zaolzia. Przekonywał m.in., że we wrześniu 1939 r. Armia Czerwona w Brześciu nie walczyła z Polakami i w tym kontekście ""niczego Polsce Związek Radziecki w istocie nie odbierał"". Putin sformułował też zarzuty wobec przedwojennego polskiego ambasadora w Niemczech Józefa Lipskiego, który - według rosyjskiego prezydenta - miał obiecywać postawienie w Warszawie pomnika Hitlerowi, jeśli wysłałby on polskich Żydów na zagładę do Afryki. - Łajdak, antysemicka świnia, inaczej powiedzieć się nie da. W pełni solidaryzował się on (Lipski - red.) z Hitlerem w jego antysemickim nastawieniu i, co więcej, obiecywał wystawić mu w Warszawie pomnik za niegodziwości wobec narodu żydowskiego - mówił Putin, uczestnicząc w posiedzeniu kolegium kierowniczego resortu obrony Rosji. W niedzielę do słów prezydenta Rosji odniósł się premier Mateusz Morawiecki. ""Prezydent Putin wielokrotnie kłamał na temat Polski. Zawsze robił to w pełni świadomie. Zwykle dzieje się to w sytuacji, gdy władza w Moskwie czuje międzynarodową presję związaną ze swoimi działaniami. I to presję nie na historycznej, a na jak najbardziej współczesnej scenie geopolitycznej"" - czytamy w oświadczeniu szefa polskiego rządu Korwin-Mikke uznał słowa Putina za absurdalne. - Słowa jego ekscelencji Włodzimierza Putina są dość absurdalne, bo przypominam, że jest to zasada ""przyganiał kocioł garnkowi"". On mówi, że II Rzeczpospolita, za którą ja nie ponoszę odpowiedzialności, zajęła Zaolzie i potem została zajęta przez Niemcy. A przypominam, że Związek Sowiecki zajął Zachodnią Ukrainę i Białoruś i też został napadnięty przez Niemcy. Natomiast w odróżnieniu od nas oni podpisali pakt Ribbentrop-Mołotow, więc z całą pewnością przyczynili się do wybuchu wojny 100 razy bardziej niż my - podkreślił Korwin-Mikke.",Korwin-Mikke skomentował słowa Putina o Polsce i reakcje polskich władz,
Michał Dworczyk o słowach Putina: stanowcza reakcja jest jedyną możliwą,"- Wydaje się, że w sytuacji, kiedy mieliśmy do czynienia z kolejnym kłamliwym i haniebnym atakiem na Polskę, stanowcza reakcja jest jedyną możliwą - podkreślił szef KPRM Michał Dworczyk odnosząc się do oświadczenia premiera ws. wypowiedzi prezydenta Rosji Władimira Putina.","W ubiegłym tygodniu prezydent Rosji skrytykował wrześniową rezolucję Parlamentu Europejskiego dotyczącą wybuchu II wojny światowej. Putin wyraził m.in. ocenę, że przyczyną II wojny światowej był nie pakt Ribbentrop-Mołotow, a pakt monachijski z 1938 r. Podkreślił też wykorzystanie przez Polskę układu z Monachium do realizacji roszczeń terytorialnych dotyczących Zaolzia. Przekonywał m.in., że we wrześniu 1939 r. Armia Czerwona w Brześciu nie walczyła z Polakami i w tym kontekście ""niczego Polsce Związek Radziecki w istocie nie odbierał"". Putin sformułował też zarzuty wobec przedwojennego polskiego ambasadora w Niemczech Józefa Lipskiego, który - według rosyjskiego prezydenta - miał obiecywać postawienie w Warszawie pomnika Hitlerowi, jeśli wysłałby on polskich Żydów na zagładę do Afryki. ""Łajdak, antysemicka świnia, inaczej powiedzieć się nie da. W pełni solidaryzował się on (Lipski - przyp. red.) z Hitlerem w jego antysemickim nastawieniu i, co więcej, obiecywał wystawić mu w Warszawie pomnik za niegodziwości wobec narodu żydowskiego"" - mówił Putin, uczestnicząc w posiedzeniu kolegium kierowniczego resortu obrony Rosji. W niedzielę ukazało się oświadczenie premiera Mateusza Morawieckiego związane z ostatnimi wypowiedziami prezydenta Rosji dot. genezy wybuchu II wojny światowej. ""Prezydent Putin wielokrotnie kłamał na temat Polski. Zawsze robił to w pełni świadomie. Zwykle dzieje się to w sytuacji, gdy władza w Moskwie czuje międzynarodową presję związaną ze swoimi działaniami. I to presję nie na historycznej, a na jak najbardziej współczesnej scenie geopolitycznej"" - czytamy w oświadczeniu szefa polskiego rządu. - Wydaje się, że w tej sytuacji, kiedy mieliśmy do czynienia z kolejnym kłamliwym i haniebnym atakiem na Polskę, taka stanowcza reakcja jest jedyną możliwą - mówił Michał Dworczyk, pytany w TVP1 o słowa Putina. - Zobaczymy, jak Władimir Putin i politycy rosyjscy będą chcieli tę fałszywą narrację kontynuować. Miejmy nadzieję, że po kilku dniach już ten temat wygaśnie, bo nie ma on nic wspólnego z rzeczywistością. Jest to kolejny przykład sytuacji, w której Federacja Rosyjska - mając kłopoty wewnętrzne, zewnętrzne - próbuje odwracać uwagę. Prezydent Putin celuje w tego typu działania, żeby przykrywać bieżące problemy tego rodzaju, mówiąc kolokwialnie, wrzutkami - zaznaczył minister. Według niego trzeba wykazać ""dużą dbałość i zaangażowanie"" o kształtowanie prawdziwego obrazu historii. - Rząd Zjednoczonej Prawicy podkreśla od lat, że jeśli sami nie będziemy dbali o właściwą narrację historyczną, o prawdę historyczną, to może się okazać któregoś dnia, że tę wersję historii napisze ktoś inny - zauważył Dworczyk. - Zrzucanie odpowiedzialności czy współodpowiedzialności za wybuch II wojny światowej na Polskę nie ma nic wspólnego z rzeczywistością - zaznaczył. Zdaniem szefa KPRM stanowisko premiera ws. słów Putina zyskało bardzo duży zasięg i można jeszcze spodziewać się kolejnych komentarzy. - Ja myślę, że tych komentarzy możemy się jeszcze spodziewać. Ten okres to był okres świąteczny i wszyscy byli raczej skupieni na celebrowaniu świąt, co jest naturalne, natomiast po tych dniach świątecznych ta reakcja myślę, że jeszcze przyjdzie - powiedział.",Michał Dworczyk,
Mateusz Morawiecki zdradza czego życzy sobie w nowym roku,"Chciałbym, aby 2020 rok przyniósł zwycięstwo Andrzeja Dudy w wyborach prezydenckich - mówi premier Mateusz Morawiecki w rozmowie dzisiejszym ""Faktem"". Jednocześnie podkreślił, że mijający rok przyniósł Polakom wiele powodów do dumy.","Premier pytany, co zapamiętał z mijającego roku, powiedział, że na pewno wybory parlamentarne, krajowe i europejskie. - Tysiące wiosek, miast i miasteczek, które odwiedziłem. Dzięki temu nie pierwszy raz zdałem sobie sprawę, że nie ma piękniejszego kraju od Polski - podkreślił szef rządu. Jego zdaniem, mijający rok dał Polakom wiele powodów do dumy. Skoczkowie narciarscy przywieźli złoty i srebrny medal z mistrzostw świata, koszykarze stawili czoło najlepszym na świecie Hiszpanom, siatkarze spisali się rewelacyjnie i wreszcie Nagroda Nobla dla Olgi Tokarczuk - wymienił Morawiecki w rozmowie z ""Faktem"".",Mateusz Morawiecki,
Komentarze po oświadczeniu Mateusza Morawieckiego ws. słów Putina,"""Prezydent Putin wielokrotnie kłamał na temat Polski. Zawsze robił to w pełni świadomie. Zwykle dzieje się to w sytuacji, gdy władza w Moskwie czuje międzynarodową presję związaną ze swoimi działaniami"" - napisał m.in. w oświadczeniu Mateusz Morawiecki. Odpowiedź polskiego premiera na słowa Władimira Putina jest żywo komentowana w sieci.","Mocne oświadczenie, przy czym powinno było się równolegle pojawić w wersji angielskiej i rosyjskiej - zauważa Michał Potocki. Słowa Putina wobec Polski są niegodne i fałszywe. Braku reakcji prezydenta nie można zaakceptować. Chaotyczne działania MSZ pokazują słabość polityki zagranicznej tej ekipy - twierdzi przewodniczący Platformy Obywatelskiej. Mocne. Nie przypominam sobie, żebym czytał coś mocniejszego z tak wysokiego szczebla w sprawach międzynarodowych - uważa Michał Majewski. A więc mówicie, że PiS w sprawie oskarżeń Putina podjęło pilnie potrzebne działania dopiero po kilku dniach.....? Dlaczego nie reagowano od razu? - pyta Przemysław Henzel z Holistic News. Bardzo dobre w treści jest to oświadczenie Morawieckiego w sprawie słów Putina. Teraz szykujmy się na retorsje, ale reagować trzeba - zauważa Krzysztof Berenda. Pretensje do opozycji, że wzywa władze RZ do interwencji w sprawie kłamstw Putina, są jak pretensje do ludzi, że wzywają strażaków do pożaru - uważa Tomasz Lis. To jest czytelny i zwarty językowo oraz merytorycznie tekst. Pytanie jak zostanie on ""sprzedany"" na świecie. Każdy obcy ambasador w Polsce powinien go otrzymać, a każdy polski ambasador za granicą wręczyć ministrowi SZ państwa, w którym pracuje - pisze Jacek Piekara. W ubiegłym tygodniu prezydent Rosji skrytykował wrześniową rezolucję Parlamentu Europejskiego dotyczącą wybuchu II wojny światowej. Putin wyraził m.in. ocenę, że przyczyną II wojny światowej był nie pakt Ribbentrop-Mołotow, a pakt monachijski z 1938 r. Podkreślił też wykorzystanie przez Polskę układu z Monachium do realizacji roszczeń terytorialnych dotyczących Zaolzia. Przekonywał m.in., że we wrześniu 1939 r. Armia Czerwona w Brześciu nie walczyła z Polakami i w tym kontekście ""niczego Polsce Związek Radziecki w istocie nie odbierał"". Putin sformułował też zarzuty wobec przedwojennego polskiego ambasadora w Niemczech Józefa Lipskiego, który - według rosyjskiego prezydenta - miał obiecywać postawienie w Warszawie pomnika Hitlerowi, jeśli wysłałby on polskich Żydów na zagładę do Afryki. ""Łajdak, antysemicka świnia, inaczej powiedzieć się nie da. W pełni solidaryzował się on (Lipski - PAP) z Hitlerem w jego antysemickim nastawieniu i, co więcej, obiecywał wystawić mu w Warszawie pomnik za niegodziwości wobec narodu żydowskiego"" - mówił Putin, uczestnicząc w posiedzeniu kolegium kierowniczego resortu obrony Rosji. Mateusz Morawiecki w oficjalnym oświadczeniu odniósł się do słów rosyjskiego prezydenta. Poniżej całe oświadczenie: XX wiek przyniósł światu niewyobrażalne cierpienie i śmierć setek milionów ludzi – zamordowanych w imię chorych, totalitarnych ideologii. Śmiertelne żniwo nazizmu, faszyzmu i komunizmu jest oczywistością dla ludzi naszego pokolenia. Oczywistością jest także to, kto za te zbrodnie odpowiada – i czyj sojusz rozpoczął II Wojnę Światową, najbardziej morderczy konflikt w dziejach ludzkości. Niestety, im więcej czasu upływa od tych tragicznych wydarzeń, tym mniej wiedzą o nich nasze dzieci i wnuki. Dlatego tak ważne jest, byśmy nadal głośno mówili prawdę o II Wojnie Światowej, o jej sprawcach i ofiarach – i sprzeciwiali się wszelkim próbom zakłamywania historii. Pamięć o tym złu jest szczególnie istotna dla Polski – pierwszej ofiary wojny. Nasz kraj najwcześniej doświadczył zbrojnej agresji hitlerowskich Niemiec i sowieckiej Rosji. To właśnie Polska była pierwszym państwem, które walczyło w obronie wolnej Europy. Opór wobec tych potęg zła nie stanowi jednak wyłącznie wspomnienia polskiego bohaterstwa – to coś znacznie ważniejszego. Ten opór to dziedzictwo całej wolnej i demokratycznej dziś Europy, która stanęła do walki przeciwko dwóm totalitaryzmom. Dzisiaj, gdy niektórzy dla swoich politycznych celów chcą podeptać pamięć o tych wydarzeniach, Polska musi stanąć w obronie prawdy. Nie w imię swojego interesu, lecz w imię tego, czym jest Europa. Podpisany 23 sierpnia 1939 r. Pakt Ribbentrop-Mołotow nie był „paktem o nieagresji”. Był sojuszem politycznym i wojskowym, dzielącym Europę na dwie strefy wpływów – na linii trzech polskich rzek: Narwi, Wisły i Sanu, przesuniętej miesiąc później na linię Bugu, w wyniku zawartego 28 września „Traktatu o granicach i przyjaźni między III Rzeszą a ZSRR”. Był prologiem do niewyobrażalnych zbrodni, jakie w ciągu następnych kilku lat miały zostać popełnione po obu stronach tej linii. Sojusz Hitlera i Stalina został błyskawicznie wcielony w życie: 1 września 1939 r. hitlerowskie Niemcy uderzyły na Polskę z zachodu, południa i północy, a 17 września ZSRR zrobił to samo, atakując ze wschodu. 22 września w Brześciu nad Bugiem odbyła się wielka defilada – świętowanie wspólnego zwycięstwa hitlerowskich Niemiec i sowieckiej Rosji nad niepodległą Polską. Takich defilad nie urządzają strony paktów o nieagresji – robią to sojusznicy i przyjaciele. Tak właśnie było z Hitlerem i Stalinem – długo byli nie tylko sojusznikami, ale wręcz przyjaciółmi. Ta przyjaźń kwitła do tego stopnia, że gdy grupa 150 niemieckich komunistów jeszcze przed wybuchem wojny uciekła z III Rzeszy do ZSRR, w listopadzie 1939 r. Stalin przekazał ich Hitlerowi niejako „w prezencie” – wydając ich na pewną śmierć. ZSRR i III Rzesza przez cały czas ściśle ze sobą współpracowały. Na konferencji w Brześciu 27 listopada 1939 r., przedstawiciele służb bezpieczeństwa obu państw omawiali metody i zasady współpracy przy zwalczaniu polskich organizacji niepodległościowych na okupowanych terenach. Następne konferencje pomiędzy funkcjonariuszami NKWD i SS na temat ich współpracy odbywały się m.in. w Zakopanem oraz w Krakowie (w marcu 1940). To nie były rozmowy o nieagresji – ale o likwidowaniu (czytaj: mordowaniu) ludzi, obywateli Rzeczpospolitej oraz o wspólnych, sojuszniczych działaniach w celu całkowitego zniszczenia Polski. Bez współudziału Stalina w rozbiorze Polski i bez surowców naturalnych, które Stalin dostarczał Hitlerowi, niemiecka machina zbrodni nie opanowałaby Europy. Ostatnie pociągi z dostawami jechały z ZSRR do Niemiec 21 czerwca 1941 r. – na dzień przed tym, gdy Niemcy hitlerowskie zaatakowały dotychczasowego sojusznika. Dzięki Stalinowi Hitler mógł bezkarnie podbijać kolejne kraje, zamykać Żydów z całego kontynentu w gettach i przygotowywać Holokaust – jedną z największych zbrodni w historii ludzkości. Stalin prowadził zbrodnicze działania na wschodzie, podporządkowując sobie jeden kraj po drugim i rozwijając strukturę obozów, które Rosjanin Aleksander Sołżenicyn nazwał „Archipelagiem Gułag”. Obozów, w których miliony ludzi, przeciwników władzy komunistycznej wyniszczane były niewolniczą, morderczą katorgą. Zbrodnie komunizmu zaczęły się jeszcze przed II wojną światową – od śmierci głodowej milionów Rosjan na początku lat dwudziestych, od Wielkiego Głodu, w wyniku którego śmierć poniosło wiele milionów mieszkańców Ukrainy i Kazachstanu, przez Wielką Czystkę, w ramach której zamordowano blisko 700 tysięcy przeciwników politycznych i zwykłych obywateli ZSRR, najczęściej Rosjan, także w tzw. „Operacji Polskiej” NKWD, w której rozstrzeliwano przede wszystkim obywateli ZSRR polskiego pochodzenia. Na śmierć przeznaczono dzieci, kobiety, mężczyzn. W samej tylko „Operacji Polskiej” według danych NKWD rozstrzelano ponad 111 tysięcy osób – zabitych z premedytacją przez sowieckich komunistów. Bycie Polakiem w Związku Radzieckim w tym czasie oznaczało wyrok śmierci lub wieloletnie zesłanie. Kontynuacją tej polityki były zbrodnie popełniane już po najeździe sowieckim na Polskę (17 września 1939) – jak wymordowanie ponad 22 tysięcy polskich oficerów i przedstawicieli elit m.in. w Katyniu, Charkowie, Twerze, Kijowie i Mińsku – a także w katowniach NKWD i łagrach w najdalszych zakątkach sowieckiego imperium. Największymi ofiarami komunizmu byli obywatele Rosji. Historycy szacują, że w samym tylko Związku Sowieckim zamordowano 20 do 30 milionów ludzi. Śmierć i łagry czekały nawet na tych, których każde cywilizowane państwo otacza opieką – na powracających z wojny jeńców. ZSRR nie traktował ich jak bohaterów wojennych, ale jak zdrajców. To była „wdzięczność” Rosji sowieckiej dla jeńców-żołnierzy Armii Czerwonej: śmierć, łagry, obozy koncentracyjne. Za wszystkie te zbrodnie odpowiadają komunistyczni przywódcy, na czele z Józefem Stalinem. Podejmowane po 80 latach od wybuchu II Wojny Światowej próby rehabilitowania tej postaci dla politycznych celów dzisiejszego prezydenta Rosji muszą budzić zdecydowany sprzeciw każdego, kto ma choć podstawową wiedzę o historii XX wieku. Prezydent Putin wielokrotnie kłamał na temat Polski. Zawsze robił to w pełni świadomie. Zwykle dzieje się to w sytuacji, gdy władza w Moskwie czuje międzynarodową presję związaną ze swoimi działaniami. I to presję nie na historycznej, a na jak najbardziej współczesnej scenie geopolitycznej. W ostatnich tygodniach Rosja poniosła kilka istotnych porażek: niepowodzeniem zakończyła się próba całkowitego podporządkowania sobie Białorusi, Unia Europejska po raz kolejny przedłużyła sankcje nałożone za bezprawną aneksję Krymu, a rozmowy w tzw. „formacie normandzkim” nie tylko nie przyniosły zniesienia tych sankcji, lecz w tym samym czasie doszło do kolejnych obostrzeń – tym razem amerykańskich – które znacznie utrudniają realizację projektu Nord Stream 2. Jednocześnie rosyjscy sportowcy zostali właśnie zawieszeni na cztery lata za stosowanie dopingu. Słowa Prezydenta Putina traktuję jako próbę ukrycia tych problemów. Rosyjski przywódca doskonale zdaje sobie sprawę, że jego zarzuty nie mają nic wspólnego z rzeczywistością – i że w Polsce nie ma pomników Hitlera ani Stalina. Takie pomniki były na naszej ziemi wyłącznie wtedy, gdy stawiali je agresorzy i zbrodniarze – III Rzesza hitlerowska i Rosja sowiecka. Naród rosyjski – największa ofiara Stalina, jednego z najokrutniejszych zbrodniarzy w historii świata – zasługuje na prawdę. Głęboko wierzę w to, że naród rosyjski jest narodem ludzi wolnych – i że odrzuca stalinizm, nawet gdy władza prezydenta Putina stara się go zrehabilitować. Nie ma zgody na zamianę katów z ofiarami, sprawców okrutnych zbrodni z niewinną ludnością i napadniętymi państwami. W imię pamięci o ofiarach i w imię wspólnej przyszłości musimy dbać o prawdę. Szef gabinetu prezydenta Krzysztof Szczerski podkreślał już wcześniej, że prezydent jest w stałym kontakcie z premierem Mateuszem Morawieckim i Ministerstwem Spraw Zagranicznych w kwestii polskiej reakcji na słowa prezydenta Rosji dotyczące genezy wybuchu II wojny światowej. - Można się spodziewać w najbliższym czasie oświadczenia w tej sprawie premiera Mateusza Morawieckiego, które jest uzgodnione z prezydentem Andrzejem Dudą - zapowiadał wcześniej prezydencki minister. Jak zaznaczył, na naradzie, która odbyła się piątek u prezydenta, zdecydowano bowiem, by nie nadawać najwyższej politycznej rangi temu sporowi, w związku z tym w pierwszej kolejności będzie reakcja szefa rządu. Szczerski podkreślił, że spodziewane oświadczenie premiera Morawieckiego było konsultowane z prezydentem i jego doradcami z Narodowej Rady Rozwoju. - Zobaczymy, jaka będzie reakcja Rosji na to oświadczenie. Na razie nie nadajemy temu kłamstwu rosyjskiemu najwyższej politycznej rangi - zaznaczył Szczerski. Podkreślił, że od tego, jak na słowa polskiego premiera zareaguje strona rosyjska, uzależnione są ewentualne dalsze kroki, w tym możliwa jest też reakcja prezydenta Dudy. - Jest możliwe, że w dalszym kroku prezydent, czyli głowa polskiego państwa, zabierze głos. Mamy jednak nadzieję, że sprawa ze strony rosyjskiej zostanie zreinterpretowana i nie będzie konieczności, by przeszła ona na poziom prezydenta Polski - powiedział Szczerski. Szef gabinetu prezydenta, podkreślił, że słowa prezydenta Rosji nie były skierowane tylko do Polski, ale ""podobne, fałszywe oskarżenia skierował on do Wielkiej Brytanii i Francji, jako uczestników Układu Monachijskiego"".",Mateusz Morawiecki,
"Oświadczenie Mateusza Morawieckiego ws. słów Władimira Putina. ""Nie ma zgody na zamianę katów z ofiarami""","""Prezydent Putin wielokrotnie kłamał na temat Polski. Zawsze robił to w pełni świadomie. Zwykle dzieje się to w sytuacji, gdy władza w Moskwie czuje międzynarodową presję związaną ze swoimi działaniami. I to presję nie na historycznej, a na jak najbardziej współczesnej scenie geopolitycznej. W ostatnich tygodniach Rosja poniosła kilka istotnych porażek"" - czytamy w oświadczeniu premiera Mateusza Morawieckiego.","W ubiegłym tygodniu prezydent Rosji skrytykował wrześniową rezolucję Parlamentu Europejskiego dotyczącą wybuchu II wojny światowej. Putin wyraził m.in. ocenę, że przyczyną II wojny światowej był nie pakt Ribbentrop-Mołotow, a pakt monachijski z 1938 r. Podkreślił też wykorzystanie przez Polskę układu z Monachium do realizacji roszczeń terytorialnych dotyczących Zaolzia. Przekonywał m.in., że we wrześniu 1939 r. Armia Czerwona w Brześciu nie walczyła z Polakami i w tym kontekście ""niczego Polsce Związek Radziecki w istocie nie odbierał"". Putin sformułował też zarzuty wobec przedwojennego polskiego ambasadora w Niemczech Józefa Lipskiego, który - według rosyjskiego prezydenta - miał obiecywać postawienie w Warszawie pomnika Hitlerowi, jeśli wysłałby on polskich Żydów na zagładę do Afryki. ""Łajdak, antysemicka świnia, inaczej powiedzieć się nie da. W pełni solidaryzował się on (Lipski - PAP) z Hitlerem w jego antysemickim nastawieniu i, co więcej, obiecywał wystawić mu w Warszawie pomnik za niegodziwości wobec narodu żydowskiego"" - mówił Putin, uczestnicząc w posiedzeniu kolegium kierowniczego resortu obrony Rosji. Mateusz Morawiecki w oficjalnym oświadczeniu odniósł się do słów rosyjskiego prezydenta. Poniżej całe oświadczenie: XX wiek przyniósł światu niewyobrażalne cierpienie i śmierć setek milionów ludzi – zamordowanych w imię chorych, totalitarnych ideologii. Śmiertelne żniwo nazizmu, faszyzmu i komunizmu jest oczywistością dla ludzi naszego pokolenia. Oczywistością jest także to, kto za te zbrodnie odpowiada – i czyj sojusz rozpoczął II Wojnę Światową, najbardziej morderczy konflikt w dziejach ludzkości. Niestety, im więcej czasu upływa od tych tragicznych wydarzeń, tym mniej wiedzą o nich nasze dzieci i wnuki. Dlatego tak ważne jest, byśmy nadal głośno mówili prawdę o II Wojnie Światowej, o jej sprawcach i ofiarach – i sprzeciwiali się wszelkim próbom zakłamywania historii. Pamięć o tym złu jest szczególnie istotna dla Polski – pierwszej ofiary wojny. Nasz kraj najwcześniej doświadczył zbrojnej agresji hitlerowskich Niemiec i sowieckiej Rosji. To właśnie Polska była pierwszym państwem, które walczyło w obronie wolnej Europy. Opór wobec tych potęg zła nie stanowi jednak wyłącznie wspomnienia polskiego bohaterstwa – to coś znacznie ważniejszego. Ten opór to dziedzictwo całej wolnej i demokratycznej dziś Europy, która stanęła do walki przeciwko dwóm totalitaryzmom. Dzisiaj, gdy niektórzy dla swoich politycznych celów chcą podeptać pamięć o tych wydarzeniach, Polska musi stanąć w obronie prawdy. Nie w imię swojego interesu, lecz w imię tego, czym jest Europa. Podpisany 23 sierpnia 1939 r. Pakt Ribbentrop-Mołotow nie był „paktem o nieagresji”. Był sojuszem politycznym i wojskowym, dzielącym Europę na dwie strefy wpływów – na linii trzech polskich rzek: Narwi, Wisły i Sanu, przesuniętej miesiąc później na linię Bugu, w wyniku zawartego 28 września „Traktatu o granicach i przyjaźni między III Rzeszą a ZSRR”. Był prologiem do niewyobrażalnych zbrodni, jakie w ciągu następnych kilku lat miały zostać popełnione po obu stronach tej linii. Sojusz Hitlera i Stalina został błyskawicznie wcielony w życie: 1 września 1939 r. hitlerowskie Niemcy uderzyły na Polskę z zachodu, południa i północy, a 17 września ZSRR zrobił to samo, atakując ze wschodu. 22 września w Brześciu nad Bugiem odbyła się wielka defilada – świętowanie wspólnego zwycięstwa hitlerowskich Niemiec i sowieckiej Rosji nad niepodległą Polską. Takich defilad nie urządzają strony paktów o nieagresji – robią to sojusznicy i przyjaciele. Tak właśnie było z Hitlerem i Stalinem – długo byli nie tylko sojusznikami, ale wręcz przyjaciółmi. Ta przyjaźń kwitła do tego stopnia, że gdy grupa 150 niemieckich komunistów jeszcze przed wybuchem wojny uciekła z III Rzeszy do ZSRR, w listopadzie 1939 r. Stalin przekazał ich Hitlerowi niejako „w prezencie” – wydając ich na pewną śmierć. ZSRR i III Rzesza przez cały czas ściśle ze sobą współpracowały. Na konferencji w Brześciu 27 listopada 1939 r., przedstawiciele służb bezpieczeństwa obu państw omawiali metody i zasady współpracy przy zwalczaniu polskich organizacji niepodległościowych na okupowanych terenach. Następne konferencje pomiędzy funkcjonariuszami NKWD i SS na temat ich współpracy odbywały się m.in. w Zakopanem oraz w Krakowie (w marcu 1940). To nie były rozmowy o nieagresji – ale o likwidowaniu (czytaj: mordowaniu) ludzi, obywateli Rzeczpospolitej oraz o wspólnych, sojuszniczych działaniach w celu całkowitego zniszczenia Polski. Bez współudziału Stalina w rozbiorze Polski i bez surowców naturalnych, które Stalin dostarczał Hitlerowi, niemiecka machina zbrodni nie opanowałaby Europy. Ostatnie pociągi z dostawami jechały z ZSRR do Niemiec 21 czerwca 1941 r. – na dzień przed tym, gdy Niemcy hitlerowskie zaatakowały dotychczasowego sojusznika. Dzięki Stalinowi Hitler mógł bezkarnie podbijać kolejne kraje, zamykać Żydów z całego kontynentu w gettach i przygotowywać Holokaust – jedną z największych zbrodni w historii ludzkości. Stalin prowadził zbrodnicze działania na wschodzie, podporządkowując sobie jeden kraj po drugim i rozwijając strukturę obozów, które Rosjanin Aleksander Sołżenicyn nazwał „Archipelagiem Gułag”. Obozów, w których miliony ludzi, przeciwników władzy komunistycznej wyniszczane były niewolniczą, morderczą katorgą. Zbrodnie komunizmu zaczęły się jeszcze przed II wojną światową – od śmierci głodowej milionów Rosjan na początku lat dwudziestych, od Wielkiego Głodu, w wyniku którego śmierć poniosło wiele milionów mieszkańców Ukrainy i Kazachstanu, przez Wielką Czystkę, w ramach której zamordowano blisko 700 tysięcy przeciwników politycznych i zwykłych obywateli ZSRR, najczęściej Rosjan, także w tzw. „Operacji Polskiej” NKWD, w której rozstrzeliwano przede wszystkim obywateli ZSRR polskiego pochodzenia. Na śmierć przeznaczono dzieci, kobiety, mężczyzn. W samej tylko „Operacji Polskiej” według danych NKWD rozstrzelano ponad 111 tysięcy osób – zabitych z premedytacją przez sowieckich komunistów. Bycie Polakiem w Związku Radzieckim w tym czasie oznaczało wyrok śmierci lub wieloletnie zesłanie. Kontynuacją tej polityki były zbrodnie popełniane już po najeździe sowieckim na Polskę (17 września 1939) – jak wymordowanie ponad 22 tysięcy polskich oficerów i przedstawicieli elit m.in. w Katyniu, Charkowie, Twerze, Kijowie i Mińsku – a także w katowniach NKWD i łagrach w najdalszych zakątkach sowieckiego imperium. Największymi ofiarami komunizmu byli obywatele Rosji. Historycy szacują, że w samym tylko Związku Sowieckim zamordowano 20 do 30 milionów ludzi. Śmierć i łagry czekały nawet na tych, których każde cywilizowane państwo otacza opieką – na powracających z wojny jeńców. ZSRR nie traktował ich jak bohaterów wojennych, ale jak zdrajców. To była „wdzięczność” Rosji sowieckiej dla jeńców-żołnierzy Armii Czerwonej: śmierć, łagry, obozy koncentracyjne. Za wszystkie te zbrodnie odpowiadają komunistyczni przywódcy, na czele z Józefem Stalinem. Podejmowane po 80 latach od wybuchu II Wojny Światowej próby rehabilitowania tej postaci dla politycznych celów dzisiejszego prezydenta Rosji muszą budzić zdecydowany sprzeciw każdego, kto ma choć podstawową wiedzę o historii XX wieku. Prezydent Putin wielokrotnie kłamał na temat Polski. Zawsze robił to w pełni świadomie. Zwykle dzieje się to w sytuacji, gdy władza w Moskwie czuje międzynarodową presję związaną ze swoimi działaniami. I to presję nie na historycznej, a na jak najbardziej współczesnej scenie geopolitycznej. W ostatnich tygodniach Rosja poniosła kilka istotnych porażek: niepowodzeniem zakończyła się próba całkowitego podporządkowania sobie Białorusi, Unia Europejska po raz kolejny przedłużyła sankcje nałożone za bezprawną aneksję Krymu, a rozmowy w tzw. „formacie normandzkim” nie tylko nie przyniosły zniesienia tych sankcji, lecz w tym samym czasie doszło do kolejnych obostrzeń – tym razem amerykańskich – które znacznie utrudniają realizację projektu Nord Stream 2. Jednocześnie rosyjscy sportowcy zostali właśnie zawieszeni na cztery lata za stosowanie dopingu. Słowa Prezydenta Putina traktuję jako próbę ukrycia tych problemów. Rosyjski przywódca doskonale zdaje sobie sprawę, że jego zarzuty nie mają nic wspólnego z rzeczywistością – i że w Polsce nie ma pomników Hitlera ani Stalina. Takie pomniki były na naszej ziemi wyłącznie wtedy, gdy stawiali je agresorzy i zbrodniarze – III Rzesza hitlerowska i Rosja sowiecka. Naród rosyjski – największa ofiara Stalina, jednego z najokrutniejszych zbrodniarzy w historii świata – zasługuje na prawdę. Głęboko wierzę w to, że naród rosyjski jest narodem ludzi wolnych – i że odrzuca stalinizm, nawet gdy władza prezydenta Putina stara się go zrehabilitować. Nie ma zgody na zamianę katów z ofiarami, sprawców okrutnych zbrodni z niewinną ludnością i napadniętymi państwami. W imię pamięci o ofiarach i w imię wspólnej przyszłości musimy dbać o prawdę. Szef gabinetu prezydenta Krzysztof Szczerski podkreślał już wcześniej, że prezydent jest w stałym kontakcie z premierem Mateuszem Morawieckim i Ministerstwem Spraw Zagranicznych w kwestii polskiej reakcji na słowa prezydenta Rosji dotyczące genezy wybuchu II wojny światowej. - Można się spodziewać w najbliższym czasie oświadczenia w tej sprawie premiera Mateusza Morawieckiego, które jest uzgodnione z prezydentem Andrzejem Dudą - zapowiadał wcześniej prezydencki minister. Jak zaznaczył, na naradzie, która odbyła się piątek u prezydenta, zdecydowano bowiem, by nie nadawać najwyższej politycznej rangi temu sporowi, w związku z tym w pierwszej kolejności będzie reakcja szefa rządu. Szczerski podkreślił, że spodziewane oświadczenie premiera Morawieckiego było konsultowane z prezydentem i jego doradcami z Narodowej Rady Rozwoju. - Zobaczymy, jaka będzie reakcja Rosji na to oświadczenie. Na razie nie nadajemy temu kłamstwu rosyjskiemu najwyższej politycznej rangi - zaznaczył Szczerski. Podkreślił, że od tego, jak na słowa polskiego premiera zareaguje strona rosyjska, uzależnione są ewentualne dalsze kroki, w tym możliwa jest też reakcja prezydenta Dudy. - Jest możliwe, że w dalszym kroku prezydent, czyli głowa polskiego państwa, zabierze głos. Mamy jednak nadzieję, że sprawa ze strony rosyjskiej zostanie zreinterpretowana i nie będzie konieczności, by przeszła ona na poziom prezydenta Polski - powiedział Szczerski. Szef gabinetu prezydenta, podkreślił, że słowa prezydenta Rosji nie były skierowane tylko do Polski, ale ""podobne, fałszywe oskarżenia skierował on do Wielkiej Brytanii i Francji, jako uczestników Układu Monachijskiego"".",Mateusz Morawiecki,
Krzysztof Szczerski: w najbliższym czasie uzgodnione z prezydentem oświadczenie premiera ws. słów Putina,W najbliższym czasie można się spodziewać oświadczenia premiera Mateusza Morawieckiego - uzgodnionego z prezydentem Andrzejem Dudą - w sprawie słów prezydenta Władimira Putina dotyczącymi genezy wybuchu II wojny światowej - powiedział Polskiej Agencji Prasowej szef gabinetu prezydenta RP Krzysztof Szczerski.,"Szef gabinetu prezydenta podkreślił, że prezydent jest w stałym kontakcie z premierem Mateuszem Morawieckim i Ministerstwem Spraw Zagranicznych w kwestii polskiej reakcji na słowa prezydenta Rosji dotyczące genezy wybuchu II wojny światowej. - Można się spodziewać w najbliższym czasie oświadczenia w tej sprawie premiera Mateusza Morawieckiego, które jest uzgodnione z prezydentem Andrzejem Dudą - powiedział prezydencki minister. Jak zaznaczył, na naradzie, która odbyła się piątek u prezydenta, zdecydowano bowiem, by nie nadawać najwyższej politycznej rangi temu sporowi, w związku z tym w pierwszej kolejności będzie reakcja szefa rządu. Szczerski podkreślił, że spodziewane oświadczenie premiera Morawieckiego było konsultowane z prezydentem i jego doradcami z Narodowej Rady Rozwoju. - Zobaczymy, jaka będzie reakcja Rosji na to oświadczenie. Na razie nie nadajemy temu kłamstwu rosyjskiemu najwyższej politycznej rangi - zaznaczył Szczerski. Podkreślił, że od tego, jak na słowa polskiego premiera zareaguje strona rosyjska, uzależnione są ewentualne dalsze kroki, w tym możliwa jest też reakcja prezydenta Dudy. - Jest możliwe, że w dalszym kroku prezydent, czyli głowa polskiego państwa, zabierze głos. Mamy jednak nadzieję, że sprawa ze strony rosyjskiej zostanie zreinterpretowana i nie będzie konieczności, by przeszła ona na poziom prezydenta Polski - powiedział Szczerski. Szef gabinetu prezydenta, podkreślił, że słowa prezydenta Rosji nie były skierowane tylko do Polski, ale ""podobne, fałszywe oskarżenia skierował on do Wielkiej Brytanii i Francji, jako uczestników Układu Monachijskiego"". - Ostrze fałszywych zarzutów jest skierowane przeciwko całemu Zachodowi; wraca retoryka konfrontacji i izolowania Rosji od Zachodu. To sprawia kłopot wszystkim tym, którzy w ostatnim czasie nawoływali, by wrócić do pełnowymiarowych relacji zaufania z Rosją - podkreśli prezydencki minister. Szczerski wyraził przekonanie, że słowa prezydenta Putina muszą wywołać reakcję ze strony organizatorów 5. Światowego Forum Holokaustu, które 23 stycznia rozpocznie się w Jerozolimie. Jak zaznaczył, prezydent Putin miał być jednym z głównych mówców na tym forum. - Teraz jest pytanie, czy organizatorzy rzeczywiście chcą, by Światowe Forum Holokaustu było areną dla takiej właśnie interpretacji historii? Czy stwarzając prezydentowi Rosji możliwość powielania tego kłamstwa, podpisują się pod tą koncepcją dziejów najnowszych - powiedział szef gabinetu prezydenta RP. Pytany, czy prezydent Duda będzie uczestniczył w Światowym Forum Holokaustu w Jerozolimie, zaznaczył, że Kancelaria Prezydenta oczekuje obecnie na szczegółowy program tego wydarzenia. - Decyzji w tej sprawie jeszcze nie ma. Wiele będzie zależało od tego, jaki jest planowany przebieg tych uroczystości - podkreślił. Jak zaznaczył, ""w kontekście najnowszych wydarzeń, jest bardzo istotne, jak organizatorzy podejdą do nowych warunków, które stworzyły słowa Putina skierowane nie tylko przeciwko Polsce, ale też Francji i Wielkiej Brytanii"". Szczerski zaznaczył, że ewentualna wizyta prezydenta Dudy w Jerozolimie na Światowym Forum Holokaustu będzie wymagało przetrwania jego obecności na Światowym Forum Ekonomicznym w Davos. W związku z ostatnimi wypowiedziami prezydenta Rosji Władimira Putina, dotyczącymi genezy wybuchu II wojny światowej, w piątek ambasador Rosji w Polsce Siergiej Andriejew został wezwany pilnie do Ministerstwa Spraw Zagranicznych. Wiceminister spraw zagranicznych Marcin Przydacz ocenił, że ""ostatnie twierdzenia najwyższych przedstawicieli władz rosyjskich pokazują, że do rosyjskiej wyobraźni historycznej świadomie i agresywnie próbuje wprowadzać się stalinowską narrację dziejową"". Jak mówił, Polska jest gotowa ""tłumaczyć rosyjskim dyplomatom prawdę historyczną tak długo, jak będzie trzeba"". W ubiegłym tygodniu prezydent Rosji skrytykował wrześniową rezolucję Parlamentu Europejskiego dotyczącą wybuchu II wojny światowej. Putin wyraził m.in. ocenę, że przyczyną II wojny światowej był nie pakt Ribbentrop-Mołotow, a pakt monachijski z 1938 r. Podkreślił też wykorzystanie przez Polskę układu z Monachium do realizacji roszczeń terytorialnych dotyczących Zaolzia. Przekonywał m.in., że we wrześniu 1939 r. Armia Czerwona w Brześciu nie walczyła z Polakami i w tym kontekście ""niczego Polsce Związek Radziecki w istocie nie odbierał"". Putin sformułował też zarzuty wobec przedwojennego polskiego ambasadora w Niemczech Józefa Lipskiego, który - według rosyjskiego prezydenta - miał obiecywać postawienie w Warszawie pomnika Hitlerowi, jeśli wysłałby on polskich Żydów na zagładę do Afryki. - Łajdak, antysemicka świnia, inaczej powiedzieć się nie da. W pełni solidaryzował się on (Lipski - red.) z Hitlerem w jego antysemickim nastawieniu i, co więcej, obiecywał wystawić mu w Warszawie pomnik za niegodziwości wobec narodu żydowskiego - mówił Putin, uczestnicząc w posiedzeniu kolegium kierowniczego resortu obrony Rosji.",Krzysztof Szczerski,
Morawiecki: to jeden z najgorętszych sporów ostatnich dni,"Nie polityka i nie sport - zdaniem premiera Polaków do czerwoności rozpala tuż przed świętami... bitwa o majonez. - I mnie próbowano wciągnąć w ten gorący spór, ale mam w tej sprawie stanowisko odrębne - wyznaje. Jakież to stanowisko?","Premier ujawnia, że od lat w jego domu majonez przyrządzany jest ręcznie. ""Przyznam, że w naszej rodzinie jest bardzo ceniony"" - pisze. I w sporze między zwolennikami Kieleckiego, a Winiar, Kętrzyńskiego i Świdnickiego, a także przy niedowierzaniu miłośników musztard premier stawia jasno na - cytujemy dosłownie - #MajonezMorawiecki.",Mateusz Morawiecki,
Rząd przyjął projekt budżetu na 2020 rok bez deficytu,"- Nasze finanse publiczne, trzeba powiedzieć szczerze, nigdy nie były w tak dobrym stanie - oświadczył premier, informując o przyjęciu projektu budżetu na nowy rok. - Chodzi nam też o to, by ludzie wracali do Polski. Chcemy, by to symboliczne puste miejsce przy wigilijnym stole, nie było puste - stwierdził premier.","Premier Mateusz Morawiecki poinformował, że Rada Ministrów przyjęła projekt ustawy budżetowej na 2020 rok bez deficytu. Projekt ustawy budżetowej rząd przyjął wcześniej we wrześniu. Zgodnie jednak z zasadą dyskontynuacji parlament kolejnej kadencji nie może pracować nad projektami, które zostały wniesione w czasie poprzedniego Sejmu i nie zostały uchwalone. Projekt budżetu na przyszły rok - tak jak ten wrześniowy - zakłada, że dochody i wydatki państwa będą takie same. Oznacza to, że budżet będzie zrównoważony. - Budżet na 2020 rok ma być zrównoważony; dochody i wydatki mają wynieść po ok. 435,3 mld zł - mówił Mateusz Morawiecki. Szef rządu tłumaczył, że w projekcie budżetu dokonano zmian m.in. zwiększono wydatki na służbę zdrowia. - Stabilny, zrównoważony budżet na 2020 r. daje nam komfort, bufor bezpieczeństwa - ocenił premier. - W obliczu zawirowań, które wokół nas mają miejsce, brexit, spowolnienie w strefie euro, czy spory handlowe pomiędzy Chinami a USA, które prowadzą do pewnych perturbacji gospodarczych na świecie, tworzą taką sytuację, że dzisiaj ten stabilny, zrównoważony budżet daje nam komfort, bufor bezpieczeństwa na rok 2020 - ocenił premier na konferencji prasowej. Morawiecki zapewnił, że projekt zakłada programy socjalne, jakie obiecywał rząd, m.in. 500 plus, trzynaste emerytury. - W tym budżecie znajdują się projekty dla młodych ludzi, czyli bez podatku PIT do 26. roku życia, obniżony PIT z 18 do 17 proc. dla 24 mln ludzi - dodał. Rząd przyjął też projekt ustawy w sprawie corocznej wypłaty 13. emerytury. Tzw. 13. emerytura będzie wypłacana w wysokości najniższej emerytury obowiązującej od 1 marca roku, w którym wypłacane jest dodatkowe świadczenie (w 2020 r. będzie to 1200 zł). Rozwiązanie będzie zastosowane do emerytur i rent w systemie powszechnym, do emerytur i rent rolników, służb mundurowych, emerytur pomostowych, świadczeń i zasiłków przedemerytalnych, rent socjalnych, nauczycielskich świadczeń kompensacyjnych, rodzicielskich świadczeń uzupełniających oraz rent inwalidów wojennych i wojskowych. Świadczenie wyjdzie naprzeciw oczekiwaniom większości emerytów i rencistów, stanowiąc wsparcie finansowe, szczególnie znaczące dla osób pobierających niskie świadczenia emerytalno-rentowe. Źródłem finansowania mają być pieniądze Funduszu Solidarnościowego i budżetu państwa. W 2020 r. świadczenie obejmie ok. 9,8 mln świadczeniobiorców. Koszt jego wypłaty w 2020 r. wyniesie ok. 11,75 mld zł. Inny przyjęty projekt to ustawa w sprawie zasad waloryzacji emerytur i rent w 2020 r. Projekt nowelizacji ustawy o emeryturach i rentach z Funduszu Ubezpieczeń Społecznych zakłada, że od marca emerytury i renty wzrosną o ustawowy wskaźnik waloryzacji (który według obecnych prognoz wynosi 103,24 proc.), jednak nie mniej niż o 70 zł. Najniższe emerytury, renty z tytułu całkowitej niezdolności do pracy, renty rodzinne i renty socjalne mają być podniesione do 1200 zł, a renty z tytułu częściowej niezdolności do pracy – do 900 zł. W ocenie skutków regulacji zapisano, że zastosowanie w 2020 r. zmodyfikowanych zasad waloryzacji procentowej, z gwarantowaną minimalną podwyżką, zapewni nie tylko ochronę realnej wartości wszystkich wypłacanych świadczeń emerytalno-rentowych, lecz wyjdzie naprzeciw oczekiwaniom wyższych podwyżek przez większość emerytów i rencistów.",Mateusz Morawiecki,
Prezydent Skarżyska-Kamiennej pisze list do premiera. Apeluje o dopłaty do śmieci,"Konrad Krönig, prezydent Skarżyska-Kamiennej w woj. świętokrzyskim wystosował apel do premiera Mateusza Morawieckiego. Chodzi o wprowadzenie rządowych dopłat dla mieszkańców do ponoszonych przez nich opłat za śmieci. Analogiczną uchwałę przyjęła też tamtejsza Rada Miasta. W Skarżysku trwa też zbiórka podpisów pod tą inicjatywą.","W piśmie do premiera prezydent Skarżyska-Kamiennej zwrócił się z prośbą o wdrożenie systemu 50-proc. dofinansowań do śmieci dla mieszkańców. Dołączył tym samym do grona samorządowców, które popierają takie rozwiązanie. - Nie jest to nowa inicjatywa. Z podobnymi apelami wystąpiły już Stupsk, Jabłonna, Nieporęta, Zakroczym, Sochocin. My jesteśmy pierwszą gminą w regionie świętokrzyskim, która wystąpiła z taką inicjatywą – mówił podczas konferencji Konrad Krönig. W ślad za apelem prezydenta, analogiczną uchwałę z apelem podjęła w czasie ostatniej sesji Rada Miasta Skarżyska-Kamiennej. - Uchwałę tę poparli też radni Prawa i Sprawiedliwości, za co bardzo im dziękuję. Tylko jeden radny PiS wstrzymał się od głosu. Za przyjęciem uchwały głosowali także inni radni opozycyjni, co dowodzi, że taka inicjatywa jest potrzebna. Dlatego idziemy za ciosem i rozpoczynamy w mieście zbiórkę podpisów, które przekażemy do premiera. Chcemy, aby swoje poparcie wyrazili również mieszkańcy. Wtedy taka akcja będzie miała większy wydźwięk i również te podpisy zostaną złożone do prezesa Rady Ministrów – podkreśla prezydent Skarżyska-Kamiennej. Konrad Krönig poprosił o współpracę w zbieraniu podpisów m.in. Rady Osiedli. Będzie je można składać również w Urzędzie Miasta, a akcję koordynuje Referat Gospodarki Odpadami i Ochrony środowiska. Przypomnijmy, że na jednej z ostatnich sesji skarżyscy radni zdecydowali, że od Nowego Roku mieszkańcy miasta o wiele drożej zapłacą za odpady. Osoby segregujące śmieci będą płacić miesięcznie 27 zł, a niesegregujące 54 zł. To już spotkało się ze sprzeciwem wielu mieszkańców. - Ja ten sprzeciw rozumiem. W mojej ocenie stawki również są zbyt wysokie, jednak trzeba pamiętać, że stawki są wysokie w całym kraju i będą rosły – przekonuje prezydent Konrad Krönig. – Tak wysokie opłaty wynikają z uregulowań wdrażanych przez rząd – dodaje. - Decyzje ustawowe wpływają na samorządy, które muszą brać na siebie konsekwencje tych decyzji. - Pragnę jednak uspokoić mieszkańców, którzy podpisali się pod tą petycją. Jeżeli po przetargu, który będziemy rozstrzygać w styczniu lub na początku lutego okaże się, że cena dla mieszkańców mogłaby być mniejsza, oczywiście wyjdę z taką propozycją i być może stawka będzie zmniejszona. Jednak tego dowiemy się dopiero po rozstrzygnięciu przetargu. Kwestia stawek nie jest jeszcze ostatecznie zamknięta. Póki co, proszę o odrobinę cierpliwości oraz o składanie podpisów pod listą poparcia dla akcji ""Tanie segregowanie"" – podkreśla Konrad Krönig.",Prezydent Skarżyska-Kamiennej napisał do premiera Morawieckiego,
Premier Morawiecki spotkał się z przyjaciółmi z Solidarności Walczącej. Pokazał również wspólne zdjęcie z rodzeństwem,"Premier Mateusz Morawiecki w Centrum Historii Zajezdnia we Wrocławiu spotkał się z działaczami Solidarności Walczącej. ""Dzisiaj, pomimo upływu lat, nadal jesteśmy Polsce potrzebni, by dawać świadectwo tamtych dni i uczestniczyć w budowaniu Ojczyzny naszych marzeń"" - podkreślił.","""W Centrum Historii Zajezdnia we Wrocławiu spotkałem się wczoraj z Przyjaciółmi z Solidarności Walczącej. Ponad trzydzieści lat temu, kiedy współtworzyliśmy historię, marzyliśmy o Polsce wolnej, demokratycznej, solidarnej. Dzisiaj, pomimo upływu lat, nadal jesteśmy Polsce potrzebni, by dawać świadectwo tamtych dni i uczestniczyć w budowaniu Ojczyzny naszych marzeń. Z Wami, drodzy Przyjaciele, uda się nam to zadanie zrealizować"" – napisał w niedzielę Mateusz Morawiecki na swoim profilu na Facebooku. Premier zamieścił też kilka zdjęć ze spotkania, które odbyło się w sobotę. ""Na zdjęciach poniżej Michał Gabryel - człowiek, z którym kiedyś spędziłem 48h w jednej celi, a pod spodem rodzeństwo Morawieckich, czyli ja z trzema siostrami"" - napisał szef rządu. Solidarność Walcząca była podziemną organizacją, założona przez ojca premiera, Kornela Morawieckiego, zmarłego we wrześniu br. Założona w 1982 r. we Wrocławiu Solidarność Walcząca stawiała sobie za cel przywrócenie Polsce niepodległości.",Mateusz Morawiecki,
"W rządzie przybywa wiceministrów. Czy grozi nam powrót kadrowego ""PiS-ancjum""?","Liczba wiceministrów w rządzie PiS ponownie zaczyna rosnąć. Obecnie gabinet Mateusza Morawieckiego tworzy 110 osób. Do rekordowego wyniku z 2018 r. jeszcze brakuje, ale proces rekonstrukcji gabinetu wcale się nie zakończył. Na politycznej giełdzie krążą kolejne nazwiska.","Tylko w tym tygodniu pracę w rządzie znalazły cztery osoby: nowy wiceminister nauki Grzegorz Wrochna, nowy stary wiceszef resortu sprawiedliwości Marcin Warchoł i Ryszard Kamiński na stanowisku wiceministra rolnictwa. Jan Dziedziczak jako sekretarz stanu w Kancelarii Premiera to 110. osoba w gabinecie Mateusza Morawieckiego. Rząd Prawa i Sprawiedliwości liczy obecnie 23 ministrów, ich 78 zastępców (sekretarzy i podsekretarzy stanu) oraz ośmiu sekretarzy stanu w KPRM. Duża część z nich rozpoczęła swoją pracę jeszcze przed wyborami, ale ponowne, formalne powołanie rządu było dobrą okazją do przeprowadzenia strukturalnych oraz personalnych roszad. Nowi członkowie rządu często mają za sobą kariery w państwowych spółkach lub parlamencie. Starzy też nie zostają bez nowych roli w państwowej administracji. O zmianach na poziomie ministerialnym informowano bardzo szeroko. Głośno było o pojawieniu się nowych resortów czy o perypetiach związanych z objęciem teki ministra sportu. Inaczej jest z personalnymi układankami na szczeblu wiceministrów, a te są równie ciekawe. Już w KPRM doszło do znaczącej zmiany na stanowisku szefa gabinetu politycznego premiera. Marka Suskiego zastąpił Krzysztof Kubów. Jak pisał ""Super Express"", Mateusz Morawiecki nie był w stanie znieść ""specyficznego sposobu bycia"" swojego współpracownika, który miał być łącznikiem pomiędzy partią a otoczeniem szefa rządu. Suski zamienił jedną funkcję na trzy inne. Polityk został wiceprzewodniczącym Klubu Parlamentarnego PiS, przewodniczącym sejmowej Komisji ds. Energii i Skarbu Państwa oraz wiceprzewodniczącym sejmowej Komisji ds. Kultury i Środków Przekazu. Kubów trafił do KPRM ze zlikwidowanego Ministerstwa Energii. Inni wiceministrowie z tego resortu - Adam Gawęda, Tomasz Skrobel i Tomasz Dąbrowski - przeszli z kolei do Ministerstwa Aktywów Państwowych pod rządami wicepremiera Jacka Sasina. Lukę po nowym szefie gabinetu politycznego Morawieckiego wypełnił bliski współpracownik ministra, Tomasz Szczegielniak. Ten pracował wcześniej jako sekretarz Rady Ministrów. Odtworzony resort skarbu pod nową nazwą, poza wymienioną czwórką, zatrudnił czterech kolejnych wiceministrów. To Artur Soboń, Maciej Małecki, Janusz Kowalski i Zbigniew Gryglas. Pierwszy z nich pracował wcześniej w Ministerstwie Inwestycji i Rozwoju. Drugi był już sekretarzem KPRM, ale w marcu 2018 r. stracił stanowisko w ramach ""odchudzania"" rządu z nadmiernej liczby członków. Ostatnia dwójka właśnie zaczyna kariery na tym szczeblu. W tym przypadku warto podkreślić ich przynależność partyjną. Kowalski - do niedawna członek zarządu Polskiej Wytwórni Papierów Wartościowych - to członek Solidarnej Polski Zbigniewa Ziobry. Gryglas jest z kolei wiceprezesem Porozumienia Jarosława Gowina i bez powodzenia ubiegał się o mandat posła, który w poprzedniej kadencji zdobył z listy Nowoczesnej. Nowych twarzy nie brakuje też w Ministerstwie Rozwoju Jadwigi Emilewicz. Kolejna wiceprezes Porozumienia przed wyborami sprawowała funkcję ministra przedsiębiorczości i technologii. Rozwój przypadł jej po likwidacji Ministerstwa Inwestycji i Rozwoju. Do tego zyskała nadzór nad budownictwem i turystyką. Z MPiT do resortu rozwoju przeszedł wiceminister Marek Niedużak. Pracę znalazła też trójka: Krzysztof Mazur, Robert Nowicki i Wojciech Murdzek. Pierwszy z nich jest byłym prezesem Klubu Jagiellońskiego i bez powodzenia ubiegał się w Krakowie o mandat senatora z poparciem PiS. Ostatnia dwójka to członkowie Porozumienia. Nowicki w przeszłości szefował gabinetowi politycznemu minister Emilewicz. Murdzek jako poseł był członkiem komisji ds. VAT. Licznym składem osobowym może też pochwalić się Ministerstwo Klimatu. W resorcie pod kierunkiem Michała Kurtyki pracuje piątka wiceministrów. To trójka z dawnego Ministerstwa Środowiska - Małgorzata Golińska, Piotr Dziadzio, Sławomir Mazurek - plus dwójka nowych w postaci Ireneusza Zyski i Adama Guibourgé-Czetwertyńskiego. Część wiceministrów zastąpiła tych, którzy odeszli lub musieli odejść z rządu. Najgłośniejszą zmianą była dymisja wiceszefa MSWiA Jarosława Zielińskiego, którego na tym stanowisku zastąpił Maciej Wąsik, bliski współpracownik ministra Mariusza Kamińskiego, do tej pory sekretarz stanu w KPRM. Polityk nie objął jednak nadzoru nad policją, który przejął sam minister. Nieoficjalnie informowano, że Zieliński może zostać nowym wiceszefem MON. Minister Mariusz Błaszczak przekazał, że na miejscu wiceministra Marka Łapińskiego - przymierzanego do roli szefa Służby Wywiadu Wojskowego - pojawi się Sebastian Chwałek. Za Tadeusza Kościńskiego, który został nowym ministrem finansów, pojawił się w resorcie wiceminister Jan Sarnowski. Tak jak swój poprzednik odpowiada za departamenty podatkowe. Za wiceszefa MSZ Konrada Szymańskiego - awansowanego do rangi ministra ds. europejskich - lukę wypełnił Paweł Jabłoński, były doradca premiera Morawieckiego. Mikołaj Wild, który do listopada był wiceministrem infrastruktury oraz pełnomocnikiem rządu ds. Centralnego Portu Komunikacyjnego, ubiega się teraz o stanowisko prezesa spółki CPK. Jego miejsce w rządzie zajął Marcin Horała. Dotychczasowy wiceminister rodziny Krzysztof Michałkiewicz został prezesem Państwowego Funduszu Rehabilitacji Osób Niepełnosprawnych (PFRON). Nowym wiceministrem została Barbara Socha. Są też wiceministrowie, jakich do tej pory nie zastąpił nikt nowy. To kojarzony z Beatą Szydło b. wiceszef MSWiA Sylwester Tułajew. Był nim zaledwie od czerwca br. Z Ministerstwem Cyfryzacji pożegnał się Karol Okoński. Niewykluczone, że pomimo upływu miesiąca od powołania drugiego rządu Mateusza Morawieckiego dojdzie do kolejnych przetasowań i jego skład zasilą kolejne osoby. Wciąż nie powstał resort środowiska/zasobów naturalnych dla ministra Michała Wosia. Do tego konieczna jest zmiana ustawy o działach administracji rządowej. Prawdopodobne jest przejście pod jego skrzydła części wiceministrów z resortu klimatu, który mogą następnie zasilić niektórzy wiceszefowie Ministerstwa Aktywów Państwowych. ""Polityka Insight"" informowała nieoficjalnie, że do rządu przymierzanych jest dwóch polityków Solidarnej Polski. To Jacek Ozdoba w roli wiceministra klimatu oraz Norbert Kaczmarczyk na stanowisku wiceministra rolnictwa. Rosnąca liczba członków rządu przywołuje na myśl sytuację z marca 2018 r., gdy PiS krytykowane m.in. za proceder wypłacania nagród zdecydowało się na redukcję liczby wiceministrów. Mateusz Morawiecki obiecał wtedy ""obcięcie"" składu osobowego swojego gabinetu. - Mamy dzisiaj łącznie 126 osób na stanowiskach ministrów i wiceministrów: sekretarzy i podsekretarzy stanu. W ciągu najbliższych dwóch, trzech miesięcy chcemy tę liczbę zredukować o 20–25 proc. - zapowiadał szef rządu, ogłaszając jednocześnie dymisję 17 osób. Ostateczna liczba nigdy nie spadła poniżej setki. W maju 2018 r. RMF FM doliczyło się w rządzie 103 osób. Na początku 2019 r. portal Konkret 24 pisał o 104 osobach. Pod koniec lipca br. rząd liczył 101 osób. Opozycja nie omieszkała krytykować rządzącej partii za bicie rekordów pod względem liczby członków gabinetu. We wrześniu 2018 r. poseł Krzysztof Brejza (obecnie senator) opublikował dane, z których wynikało, że najbardziej rozbudowane pod względem kadrowym były rządy PiS.",,
Premier Morawiecki: spotkało mnie dzisiaj coś naprawdę wyjątkowego,"Spotkało mnie dzisiaj coś naprawdę wyjątkowego. Zostałem zaproszony do Instytutu Matki i Dziecka, aby przeczytać przebywającym tam dzieciom fragmenty „Małego Księcia” i „Akademii Pana Kleksa” - napisał w czwartek wieczorem na Facebooku premier Mateusz Morawiecki.","""To nie było wcale łatwe zadanie przykuć uwagę dzieci, które oprócz dolegliwości zdrowotnych mają także perspektywę spędzenia okresu świątecznego poza domem. Ale chyba się udało przynieść Im trochę radości"" - zaznaczył we wpisie szef rządu. Dodał, że w zamian otrzymał choinkę, którą same zrobiły oraz tyle ciepła, że długo będzie je w sobie nosił.",Mateusz Morawiecki,
Polacy chcą wyższych mandatów za przekraczanie prędkości. Aktywiści ujawniają rządowe dane,"Aż 82 proc. Polaków popiera wprowadzenie wyższych mandatów za przekroczenie dozwolonej prędkości. Jeszcze więcej, bo 95 proc., uważa, że powinny być stosowane surowsze kary za jazdę pod wpływem alkoholu. Tak wynika z badań przeprowadzonych na zlecenie rządu. Niedostępne do tej pory dla opinii publicznej dane ujawnia Stowarzyszenie Miasto Jest Nasze.","Po prawie dwóch miesiącach oczekiwania Krajowa Rada Bezpieczeństwa Ruchu Drogowego odpowiedziała na zapytanie MJN dotyczące wyników badania postaw i opinii społeczeństwa względem bezpieczeństwa ruchu drogowego. Okazuje się, że w przeprowadzonym w 2018 r. badaniu aż 82 proc. badanych popiera wprowadzenie surowszych kar za przekraczanie dozwolonej prędkości. - To bardzo ważny sygnał dla klasy politycznej i dowód, że Polki i Polacy od dawna mają dość drogowego piractwa. Niezrozumiałeest, dlaczego te wyniki były tyle czasu ukrywane, dlatego wystąpiliśmy o pełne dane z tych badań - mówi Marcin Chlewicki ze Stowarzyszenia Miasto Jest Nasze. Z odpowiedzi na wniosek MJN Konrad Romik, dyrektor Sekretariatu Krajowej Rady Bezpieczeństwa Ruchu Drogowego, poinformował też, według wyników wspomnianego badania najczęstszym powodem łamania przez kierujących pojazdami przepisów (w tym przekraczania dozwolonej prędkości) jest chęć szybkiego dotarcia do celu. Taki powód wskazało 55 proc. badanych. Według 75 proc. respondentów, prędkość, z jaką się poruszają po drodze, uzależniona jest od warunków atmosferycznych. 14 proc. ankietowanych jest za przeglądem obowiązujących ograniczeń prędkości. Natomiast według 95 proc. badanych powinny być stosowane surowsze kary za jazdę pod wpływem alkoholu. Jak już pisaliśmy w Onecie, w niedzielę premier Mateusz Morawiecki zapowiedział wprowadzenie pierwszeństwa dla pieszych wchodzących na pasy oraz zlikwidowanie podwyższonego do 60 km/h nocnego limitu prędkości w obszarze zabudowanym. Aktywiści miejscy przypominają, że te dwie zapowiedzi zmian to jednocześnie dwa z czterech postulatów współorganizowanej przez MJN ogólnopolskiej kampanii #ChodziOżycie. - Cieszymy się, że nasze apele o wprowadzenie pierwszeństwa pieszych zostały wysłuchane. Ale na razie premier Morawiecki zatrzymał się w pół drogi do poprawy sytuacji na polskich drogach. Nie ma skutecznego radzenia sobie z piractwem drogowym bez wyższych kar za prędkość i lepszej egzekucji przepisów - komentuje Jan Mencwel, szef MJN. Przypomnijmy, w Polsce mandaty, w przeliczeniu do zarobków, są najniższe w całej Unii Europejskiej. Najwyższa stawka mandatu za wykroczenie drogowe wynosi u nas 500 zł. Stawka ta nie wzrosła od 1997 roku. Oprócz podwyższenia kar Miasto Jest Nasze postuluje lepszą ich egzekucję: zwiększenie liczby fotoradarów do dwóch tysięcy oraz 400 odcinków z automatycznym pomiarem prędkości w całej Polsce.",Większość Polaków chce zaostrzenia kar za przekraczanie prędkości,
Marian Banaś pisze do premiera: Bałtyk może zostać zatruty,"Zagrożeniem dla Bałtyku są toksyczne chemikalia, pozostające tam głównie z czasów II wojny światowej. Pismo, podpisane przez szefa NIK Mariana Banasia, trafiło właśnie do kancelarii premiera z ostrzeżeniem o grożącej nam katastrofie - podaje RMF FM.","Tzw. środków bojowych, czyli chemikaliów, a także wraków zatopionych statków, których zbiorniki są wciąż wypełnione paliwem, są setki na dnie morza. Zaledwie mała część tych zanieczyszczeń, jeśli w końcu się uwolni, może zabić Bałtyk na pięćdziesiąt lat - donosi RMF FM. Według kontrolerów NIK rząd nic nie robi, by zapobiec tej katastrofie. ""NIK zarzuca rządzącym całkowite umywanie rąk i ucieczkę przed realnymi problemami przez instytucje, które mają dbać o bezpieczeństwo ekologiczne."" - czytamy na stronie stacji. Mowa tutaj m.in. o ministerstwie środowiska czy gospodarki śródlądowej. Jak dowiedzieli się reporterzy RMF FM do kancelarii premiera Mateusza Morawieckiego wpłynęło w tej sprawie pismo podpisane przez Mariana Banasia. Zawiera ono ostrzeżenie o katastrofie, która może sprawić, że życie w morzu umrze nawet na sto lat. O bagatelizowaniu problemu wraku na dnie morza pisaliśmy już w Onecie. Kontrola NIK była zapowiadana już wcześniej. Na stronie NIK zamieszczono komentarz ówczesnego prezesa tej instytucji Krzysztofa Kwiatkowskiego, który kilka miesięcy temu w Gdańsku brał udział w spotkaniu z naukowcami. Tematem było właśnie zagrożenie dla Bałtyku wz. z zalegającymi na dnie morza wrakami. Kwiatkowski stwierdził, że w Krajowym Planie Zarządzania Kryzysowego szacuje się, że uwolnienie zaledwie jednej szóstej środków chemicznych ze zbiorników zalegających na dnie Bałtyku mogłoby całkowicie zniszczyć życie w Bałtyku na ok. 100 lat. Źródło: RMF FM",Marian Banaś pisze do premiera: Bałtyk może zostać zatruty,
