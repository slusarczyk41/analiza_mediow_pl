https://wiadomosci.onet.pl/kraj/sebastian-kaleta-zbigniew-ziobro-ma-swoje-cele-na-najblizsze-lata/01rm98d,Kaleta: Ziobro ma swoje cele na najbliższe lata,"Sebastian Kaleta był gościem Agnieszki Burzyńskiej w ""Onet Opinie"". W programie rozmawiano na temat decyzji Jarosława Kaczyńskiego, który oznajmił, że to Mateusz Morawiecki będzie kandydatem Zjednoczonej Prawicy na premiera. - Cieszymy się z tego, że nowy rząd będzie mógł kontynuować dobrze rzeczy, które zrobiliśmy i jednocześnie realizować nowe, które obiecaliśmy w tej kampanii - mówił Kaleta, który wypowiedział się również na temat współpracy Zbigniewa Ziobry z Mateuszem Morawieckim. - Minister Ziobro współpracuje z premierem Morawieckim od lat i to jest dobra współpraca, czego efekty widzimy np. w sprawach VAT-owskich - powiedział.",,,
https://wiadomosci.onet.pl/kraj/mir-artur-sobon-wiceministrem-odpowiadajacym-za-budownictwo/jpxjy84,MIR: Artur Soboń wiceministrem odpowiadającym za budownictwo,Artur Soboń będzie nowym wiceministrem inwestycji i rozwoju odpowiadającym za pion budownictwa - poinformowały służby prasowe resortu.,"W styczniu w wyniku rekonstrukcji rządu zostało zlikwidowane Ministerstwo Infrastruktury i Budownictwa, któremu podlegały sprawy związane m.in. z budownictwem. W jego miejsce powołano Ministerstwo Infrastruktury, a budownictwo, planowanie i zagospodarowanie przestrzenne oraz mieszkalnictwo zostało przeniesione do kompetencji nowo powołanego Ministerstwa Inwestycji i Rozwoju. Szef resortu inwestycji i rozwoju przejął także nadzór nad Głównym Geodetę Kraju oraz Głównym Inspektorem Nadzoru Budowlanego. Chcesz być na bieżąco z najważniejszymi informacjami dnia? Polub Onet Wiadomości na Facebooku!",Artur Soboń,
https://wiadomosci.onet.pl/kraj/warszawa-awantura-o-fundusze-na-schronisko-na-paluchu-glos-zabral-nawet-premier/e7ec3g9,"Awantura o fundusze na schronisko dla zwierząt ""Na Paluchu"". Głos zabrał nawet premier","- Trzaskowski chce zabrać 1,5 mln zł schronisku ""Na Paluchu"" - oburzyli się politycy PiS po przejrzeniu projektu budżetu stolicy na przyszły rok. Wg nich, miasto miałoby zmniejszyć fundusze dla placówki z 9,8 do 8,3 mln zł. Głos w tej sprawie zabrał nawet premier Morawiecki, który zaoferował pomoc. - To polityczna awantura. Budżet schroniska będzie taki sam, jak przed rokiem. Ktoś nie zauważył, że placówka dostaje pieniądze także z innych gmin – tłumaczy stołeczny Ratusz.","Wszystko zaczęło się od wpisu radnego PiS Oliwera Kubickiego na Twitterze. Na komisji ochrony środowiska zauważył, że w projekcie budżetu Warszawy na 2020 rok jest mniej pieniędzy na schronisko ""Na Paluchu"". Zgodnie z podanymi liczbami, środki na ten cel spadłyby z 9,8 mln zł w 2019 roku do 8,3 mln w przyszłym. ""Warszawska miłość do zwierząt w stolicy @trzaskowski_ w praktyce. Milion zł chcą zabrać schronisku ""Na Paluchu"". Wg dyrektora rozkłada to ich na łopatki. Budżetowe #draństwo"" – napisał Kubicki na Twitterze. Temat szybko podchwycił Patryk Jaki, obecnie europoseł PiS, wcześniej były kandydat na prezydenta Warszawy (Oliwer Kubicki to jego bliski współpracownik, był wcześniej rzecznikiem komisji weryfikacyjnej ds. reprywatyzacji). ""Trzaskowski, który w kampanii fotografował się z psami obcina 1.5 mln zł na schronisko dla zwierząt! Było na palety, tramwaje różnorodności, LGBT + a i tak już mocno niedofinansowanemu schronisku ""na Paluchu"" grozi teraz zamknięcie"" - napisał na Facebooku. Dziś Jaki wystosował nawet apel do Rady Warszawy, w którym pisze m.in. ""zmniejszenie budżetu schroniska o 1,5 mln zł (przypomnę, że do placówki trafiają również zwierzęta z kilku gmin podwarszawskich) spowoduje tragedię. Apeluję do państwa radnych o pilną zmianę budżetu i decyzji prezydenta Trzaskowskiego i ratowanie zwierząt. To bez barw politycznych, nasze wspólne zobowiązanie”. W sieci wybuchła burza, mimo że emocje próbował studzić jeszcze wczoraj Marek Szolc, radny KO, który zapewnił, że on i koledzy z jego ugrupowania nie akceptują tego rozwiązania i zgodnie z sugestią dyrektora będą wnioskować o dodatkowe 800 tys. zł. Z kolei Justyna Glusman, stołeczna koordynator ds. zrównoważonego rozwoju i zieleni, napisała: ""9.1 mln zł, czyli stan z 2019 + 200 tys. tytułem wzrostu kosztów pracy etc. Jutro stanie na zarządzie miasta, wniosek złożony już dawno"". Tymczasem głos w sprawie schroniska ""Na Paluchu"" zabrał dziś nawet premier Mateusz Morawiecki. „Ochrona naszych braci mniejszych jest dla nas bardzo ważna. Zapraszam przedstawicieli schroniska dla zwierząt ""Na Paluchu"" na spotkanie - chcemy wyciągnąć pomocną dłoń do tych, którzy poświęcają swoje życie na niesienie pomocy bezdomnym zwierzętom” - napisał na Twitterze. Poprosiliśmy Ratusz o szczegółowe wyjaśnienia w tej sprawie. - Zrobiono z tego jakąś polityczną awanturę. Zapewniam, że schronisko ""Na Paluchu"" wcale nie dostanie w przyszłym roku mniej pieniędzy niż w tym. Rzeczywiście początkowo, zgodnie z zapowiedziami prezydenta Trzaskowskiego - związanymi z ograniczeniem budżetu Warszawy spowodowanego z kolei decyzjami rządu - budżety wszystkich miejskich jednostek zostały ścięte i na schronisko wyszło o około pół miliona mniej pieniędzy. Jednak już tydzień temu złożyłam wniosek o poprawkę i dołożenie tej sumy. I wniosek został już zaakceptowany przez prezydenta – mówi Onetowi Justyna Glusman. - Z kolei ten rzekomo brakujący milion, który stwierdził radny PiS, to z kolei suma pochodząca od innych podmiotów, współpracujących ze schroniskiem. Tego najwidoczniej radny nie zauważył. Placówka ma podpisane umowy na przygarnięcie bezdomnych psów i kotów także z gminami Raszyn, Góra Kalwaria i Piaseczno. I tak samo będzie w tym roku, a może nawet dojdzie więcej podmiotów. Za każde zwierzę przywiezione z terenu tych gmin schronisko „Na Paluchu” dostaje od nich pieniądze. W bieżącym roku był to blisko milion zł, co znalazło się w podsumowaniu budżetu, który widział wspomniany radny PiS. Szacujemy, że w 2020 roku będzie podobnie, choć w tym momencie nie możemy tego dokładnie określić, bo, podkreślam jeszcze raz, to są pieniądze liczone od każdego zwierzęcia – tłumaczy Justyna Glusman.","Politycy PiS obawiają się, że schronisko ""Na Paluchu"" dostanie mniej pieniędzy. Ratusz zapewnia, że będzie ich tyle samo, co w tym roku",
https://wiadomosci.onet.pl/kraj/kolejni-zwiazkowcy-dolaczaja-do-protestu-mundurowych/y27c8xk,Kolejni związkowcy dołączają do protestu mundurowych. Wyślą kartki do premiera,"- Zarabiamy poniżej średniej krajowej, ludzie odchodzą z pracy, mamy tego dość - mówi Onetowi Małgorzata Lewicka, przewodnicząca NSZZ Pracowników Policji. Informatycy, księgowi, mechanicy, sprzątaczki i inni cywilni pracownicy tej formacji, postanowili dołączyć do protestu swych mundurowych kolegów. Zamierzają wysłać ponad pięć tys. kartek do premiera.","Niezależny Samorządny Związek Zawodowy Pracowników Policji to ogólnokrajowa organizacja skupiającą cywilne osoby zatrudnione w tej formacji. Obecnie zrzesza ponad 5,5 tys. członków w 21 jednostkach wojewódzkich i szkolnych policji. To m.in. mechanicy samochodowi, dbający o radiowozy, informatycy pilnujący systemów danych, księgowe, finansiści i inni pracownicy biurowi czy pracownicy serwisów sprzątających. W sumie cywilni pracownicy policji to w skali kraju ponad 24 tys. osób - Przede wszystkim żądamy podwyżek pensji. Jesteśmy grupą, która ma najniższe zarobki w policji, przeważnie poniżej średniej krajowej. I ciągle słyszymy obietnice, które potem nie są dotrzymywane. Ludzie tego nie wytrzymują, mają dość i masowo odchodzą z pracy. To musi się zmienić – mówi nam Małgorzata Lewicka. - Poza tym chcemy ujednolicenia naszego statusu zatrudnienia. Każda z grup pracuje bowiem na podstawie różnych rozporządzeń. To nasze dwa podstawowe postulaty. Aby zostały zrealizowane, podczas akcji referendalnej podjęliśmy decyzję o wsparciu protestu mundurowych i przyłączeniu się do ich komitetu strajkowego, pod warunkiem wpisania ich do listy żądań – tłumaczy przewodnicząca ogólnokrajowego zarządu NSZZ Pracowników Policji. Wcześniej związkowcy napisali apel do szefa MSWiA. - ""Przystępując do akcji zorganizowanej przez Niezależny Samorządny Związek Zawodowy Pracowników Policji, uprzejmie proszę Pana Ministra o udzielenie odpowiedzi, jakie są powody, dla których postulaty pracowników Policji są przez Pana Ministra od wielu miesięcy ignorowane, zaś zwiększenie wynagrodzeń dokonywane jest w ramach Policji tylko dla policjantów, z pominięciem pracowników Policji"" - czytamy w apelu (który został wysłany w liczbie blisko pięciu tysięcy). ""Powyższe działania niezbicie świadczą o lekceważeniu i marginalizacji wkładu naszej 24-tysięcznej grupy pracowniczej w poprawę bezpieczeństwa wewnętrznego państwa i obywateli. Nadal ignoruje się fakt, iż to pracownicy Policji stwarzają odpowiednie warunki do służby policjantom, zapewniając właściwe funkcjonowanie niezbędnego zaplecza do wykonywania zadań służbowych. Sytuacja pracowników Policji jest krytyczna – zarówno płacowa, jak i kadrowa"" - piszą związkowcy. ""Poziom wynagrodzeń pracowników Policji jest od lat najniższy wśród wszystkich pracowników resortu, zaś średnie wynagrodzenie pracowników Policji jest (mimo podwyżek o ok. 250 zł w 2017 r.) niemal o połowę niższe niż średnie uposażenie policjantów. Co więcej, z początkiem roku dokonano zwiększenia wynagrodzeń wyłącznie policjantom, a obecnie zapowiadana kolejna podwyżka w Policji, jest negocjowana z pominięciem reprezentantów naszego środowiska” - czytamy w apelu cywilnych pracowników policji do szefa MSWiA. W związku z tym, że do tej pory nie doczekali się odpowiedzi na ten apel, mimo że o nią poprosili, postanowili przyłączyć się do protestu mundurowych. - ""Strona rządowa jawnie lekceważy naszą 25-tysięczną rzeszę pracowników, zatrudnionych w jednostkach Policji na terenie całego kraju. Pracownicy Policji od 14 maja br. wysyłali Apele Pracownicze, informujące Pana Joachima Brudzińskiego, Ministra Spraw Wewnętrznych i Administracji, o swoich wynagrodzeniach i trudnej sytuacji finansowej, lecz niestety do chwili obecnej brak jest odzewu na nasze Apele. NSZZ Pracowników Policji jest zbulwersowane arogancją obecnie rządzącej władzy, gdyż takie sytuacje nigdy nie miały jak dotąd miejsca. NSZZ Pracowników Policji stoi na stanowisko, ze tylko połączenie sił naszej grupy i służb mundurowych może przynieść oczekiwane efekty"" - czytamy w podpisanej dziś deklaracji o przystąpieniu do strajku. W ramach poparcia protestu mundurowych, cywilni związkowcy już wywiesili swoje flagi na budynkach komend i komisariatów. Oprócz tego w najbliższych dniach zamierzają wysyłać kartki do premiera Morawieckiego. - Chodzi o to, żeby napisało je i wysłało jak najwięcej osób należących do naszego związku. Na kartce każdy poda, czym się zajmuje w policji i ile zarabia na tym stanowiski. To musi wywołać jakiś odzew. Liczymy, że ktoś zacznie rozmawiać także o naszej sytuacji – podkreśla Małgorzata Lewicka. Przypomnijmy, protest służb mundurowych trwa od 10 lipca. Tego dnia rozpoczęli go policjanci. Na początku wyglądał tak, że funkcjonariusze przy drobnych wykroczeniach, np. drogowych, odstępowali od mandatu, stosując tylko pouczenia. Tydzień później do protestu dołączyli strażacy, strażnicy graniczni i więzienni oraz funkcjonariusze służb celno-skarbowych. Związkowcy z tych służb początkowo domagali się m.in. podwyżek pensji i przywrócenia poprzednich zasad emerytalnych, w tym pierwszego progu emerytalnego po 15 latach służby. Później złagodzili nieco swoje stanowisko – zgadzają się m.in. na pozostawienie 25-letniego okresu służby, ale chcą, by zniknął zapis o wieku (55 lat), od którego mają przechodzić na emeryturę. Wciąż podkreślają też, że konieczne są podwyżki. Protestują też przeciwko tzw. ustawie o L4 – chcą, by za zwolnienia lekarskie wypłacane było 100 proc. wynagrodzenia. W związku z tym, że trwające przez kilka tygodni negocjacje nie przyniosły porozumienia, mundurowi, jak pisaliśmy w Onecie, postanowili zaostrzyć protest i włączyć do niego elementy strajku włoskiego. Bardziej skrupulatnie podchodzą do obowiązujących przepisów, co wydłuża wszystkie procedery. Wyjątkowo uciążliwe jest to m.in. na granicach i lotniskach, gdzie strażnicy graniczni i bardziej szczegółowo kontrolują pasażerów, co wydłuża czas oczekiwania. Jednocześnie mundurowi zaapelowali do premiera Mateusza Morawieckiego o spotkanie i pomoc w negocjacjach z MSWiA. Kiedy nie otrzymali odzewu, postanowili 28 sierpnia wybrać się osobiście do Kancelarii Prezesa Rady Ministrów. - Od początku negocjacji wciąż słyszymy od przedstawicieli MSWiA, że decyzje w sprawach, o których rozmawiamy, nie leżą w ich kompetencjach, tylko właśnie pana premiera Morawieckiego. Dlatego chcielibyśmy spotkać się z nim osobiście, żeby już nic nie przeszkadzało nam w dojściu do porozumienia – mówił nam Rafał Jankowski, szef NSZZ Policjantów i przewodniczący Federacji Związków Zawodowych Służb Mundurowych. Szef rządu ich jednak nie przyjął, wysyłając do nich swego pracownika niższego szczebla, który z kolei zaproponował spotkanie z Jarosławem Zielińskimi, wiceszefem MSWiA. Związkowcy się na to nie zgodzili i opuścili siedzibę KPRM w Al. Ujazdowskich w Warszawie. - Mateusz Morawiecki z niewiadomych dla nas przyczyn nie chciał się z nami spotkać. Jesteśmy poirytowani i czujemy się wręcz ""olani"", zwłaszcza, że w ostatnim czas pan premier jest bardzo aktywny, jeździ po całej Polsce i spotyka się z różnymi ludźmi, a dla nas nie znalazł czasu, mimo że nie musiał nigdzie jeździć, tylko to my przyszliśmy do niego - powiedział nam tuż po wyjściu z kancelarii premiera Rafał Jankowski. - Jesteśmy też zdziwieni nieobecnością pana premiera, bo przecież łatwiej byłoby mu porozmawiać z 10 przedstawicielami największych central związkowych niż z 10 tysiącami funkcjonariuszy, którzy mogą pojawić się na demonstracji, jaką w tej sytuacji wkrótce zorganizujemy. Bo wrócimy pod KPRM, tylko w dużo większej liczbie. Miarka się przebrała. Chcieliśmy na spokojnie dojść do porozumienia, jednak decyzje rządu wypychają nas na ulice. Myślę, że demonstracja służb mundurowych odbędzie się jeszcze we wrześniu, wkrótce dogramy termin - dodał Jankowski. Na razie związkowcy nie ustalili jeszcze, kiedy odbędzie się manifestacja. Jak zapewniają, decyzja zapadnie w najbliższych dniach. Tymczasem MSWiA, tuż po wizycie związkowców w siedzibie premiera, przysłało nam oświadczenie. Zapewnia w nim, że zarówno szef resortu Joachim Brudziński, jak i wiceminister Jarosław Zieliński, są otwarci na rozmowy ze stroną związkową. ""Trwa dialog, którego celem jest zapewnienie funkcjonariuszom jak najlepszych warunków służby. Minister Joachim Brudziński podkreślił, że jest głęboko przekonany, że stronie związkowej w takim samym stopniu jak MSWiA zależy na wypracowaniu jak najlepszych rozwiązań dla wszystkich funkcjonariuszy i pracowników służb. - Wszyscy w MSWiA jesteśmy gotowi do dalszych rozmów – zaznaczył"" - czytamy w komunikacie. MSWiA przypomina, że Jarosław Zieliński w ubiegłym tygodniu spotkał się z Rafałem Jankowskim, przewodniczącym NSZZ Policjantów i szefem Federacji Związków Zawodowych Służb Mundurowych. W jego trakcie omówili najważniejsze bieżące problemy w policji oraz oczekiwania związkowców. ""MSWiA robi wszystko, by postulaty funkcjonariuszy i możliwości budżetowe udało się pogodzić. Niestety w służbach mamy do czynienia z wieloletnimi zaniedbaniami m.in. w kwestii wynagrodzeń funkcjonariuszy i pracowników cywilnych. Dziś (28 sierpnia br.) przedstawiciele związków zawodowych służb podległych resortowi otrzymali z Kancelarii Prezesa Rady Ministrów zaproszenie na spotkanie z kierownictwem MSWiA. Miało się ono odbyć w Centrum Partnerstwa Społecznego Dialog w Warszawie. Jarosław Zieliński, sekretarz stanu w MSWiA, Edward Zaremba, pełnomocnik ministra ds. kontaktów ze związkami zawodowymi oraz inni przedstawiciele resortu oczekiwali na stronę związkową. Niestety przedstawiciele związków zawodowych nie skorzystali z tej możliwości. Mimo tego, zarówno szef MSWiA Joachim Brudziński, jak i wiceminister Jarosław Zieliński, są cały czas otwarci na rozmowy ze stroną związkową"" - czytamy w oświadczeniu MSWiA. Problem w tym, że, jak tłumaczą związkowcy, z tych rozmów nic nie wynika. Porozumienia wciąż nie ma. Chcesz być na bieżąco z najważniejszymi informacjami dnia? Polub Onet Wiadomości na Facebooku!",Do protestu mundurowych dołączą pracownicy cywilni policji,
http://wiadomosci.onet.pl/kraj/kornel-morawiecki-syn-prosil-mnie-o-blogoslawienstwo/pkxb9pr,Kornel Morawiecki: syn prosił mnie o błogosławieństwo,"- Rozmawiałem z synem w nocy, prosił mnie o błogosławieństwo na ten nowy czas, trudny czas, ważny dla Polski i dla niego - powiedział Kornel Morawiecki komentując to, że jego syn - Mateusz Morawiecki - ma stanąć na czele rządu.","Kornel Morawiecki pytany o to, czy fakt, że jego syn był doradcą Donalda Tuska w rządzie PO nie nie jest rysą na jego politycznym wizerunku odpowiedział: ""byłem dumny, że był doradcą pana premiera Tuska, bo uważam że każdy polski obywatel powinien tak jak umie najlepiej doradzać panu premierowi. Chciałbym, żeby (Mateusz Morawiecki - przyp. red.) miał takiego dobrego doradcę, jak on był dla pana Tuska"".",,
https://wiadomosci.onet.pl/swiat/sanna-marin-premierem-finlandii-najmlodsza-szef-rzadu-na-swiecie/nwd84er,Finlandia będzie miała najmłodszego premiera na świecie,"Wiceprzewodnicząca partii socjaldemokratycznej Sanna Marin, została oficjalnym kandydatem na szefa nowego centrolewicowego rządu Finlandii. Po zaprzysiężeniu 34-latka będzie najmłodszym urzędującym premierem świata.","Marin, dotychczas pełniąca obowiązki ministra transportu i komunikacji, ma zastąpić na stanowisku premiera 57-letniego Anttiego Rinnego, lidera Socjaldemokratycznej Partii Finlandii (SDP), który na początku tygodnia podał się do dymisji. Po oficjalnym zatwierdzeniu przez parlament i uzyskaniu nominacji od prezydenta Finlandii Sauliego Niinisto Marin zostanie najmłodszym premierem w historii kraju i najmłodszym obecnie urzędującym szefem rządu na świecie. Oczekuje się, że nowy gabinet zostanie powołany we wtorek. Jeszcze młodszego szefa rządu do niedawna miała Austria, gdzie w 2017 r. kanclerzem został 31-letni wówczas Sebastian Kurz. W maju br. został jednak odwołany z tej funkcji. Media informują, że nowa szefowa fińskiego rządu wychowywana była przez parę jednopłciową. Sama w jednym z wywiadów przyznała, że jej rodzina nie była tak traktowana przez prawo. Finlandia wprowadziła równość małżeńską w 2017 r. Wiadomo też, że jako pierwsza w swojej rodzinie ukończyła studia wyższe. Marin podkreślała w przemówieniu swoje doświadczenie i przywiązanie do wartości socjaldemokratów. Wspomniała też, jak ważną rolę w jej życiu odegrało państwo opiekuńcze. W wewnętrznych wyborach socjaldemokratów - największego ugrupowania w parlamencie, które wygrało przeprowadzone na wiosnę wybory - Marin pokonała 37-letniego Anttiego Lindtmana, szefa grupy parlamentarnej. Jak pisze fińska prasa, do rywalizacji o fotel premiera przystąpili politycy młodego pokolenia socjaldemokratów, którzy chcą skierować SDP na nowy drogę i odbudować spadające poparcie dla tej partii, a jest ono najniższe od 25 lat i według sondaży wynosi około 13 proc. Tymczasem od dłuższego czasu rośnie poparcie dla nacjonalistycznej partii Finowie, które wynosi ponad 24 proc. Istotne jest także - jak podkreślają komentatorzy - aby wewnątrz pięciopartyjnej koalicji rządzącej wróciło zaufanie, które zostało naruszone w ostatnich tygodniach i było powodem dymisji Rinnego. Bezpośrednim powodem jego rezygnacji była utrata poparcia największego koalicjanta SDP w rządzie - liberalnej partii Centrum Finlandii (KESK). Koalicję rządową w Finlandii tworzą SDP, KESK, Zielona Unia (VIHR), Związek Lewicowy (VAS) oraz Szwedzka Partia Ludowa w Finlandii (RKP). Łącznie dysponują 117 mandatami w 200-osobowym jednoizbowym parlamencie. Źródło: PAP, BBC",Sanna Marin,
https://wiadomosci.onet.pl/kraj/beata-szydlo-zostanie-prezesem-rady-ministrow/cd6p9l,Beata Szydło zostanie prezesem Rady Ministrów,"Pochodząca z Oświęcimia Beata Szydło ma zostać prezesem Rady Ministrów. Wiceprezeska Prawa i Sprawiedliwości w partii działa od 2005 r. Była szefem sztabu Andrzeja Dudy podczas kampanii przed wyborami prezydenckimi, które wygrał właśnie wystawiony przez PiS kandydat.","Ukończyła studia na uniwersytetach Jagiellońskim, SGH w Warszawie oraz Akademii Ekonomicznej w Krakowie. Pracowała m.in. w Muzeum Historycznym Miasta Krakowa czy Libiąskim Centrum Kultury. Od 1998 do 2005 r. była burmistrzem gminy Brzeszcze. Pełniła też funkcję radnej powiatu oświęcimskiego oraz wiceprezesa Ochotniczej Straży Pożarnej w Brzeszczach. W 2005 r. Beata Szydło wstąpiła do Prawa i Sprawiedliwości i dostała się do sejmu V, VI i VII kadencji. W 2010 r. została wiceprezesem PiS, a w 2014 skarbnikiem partii zastępując Stanisława Kostrzewskiego. W 2015 wyznaczono jej funkcję szefa sztabu Andrzeja Dudy, kandydata Prawa i Sprawiedliwości na prezydenta RP. Po udanej kampanii została ogłoszona przez Jarosława Kaczyńskiego kandydatką PiS na fotel prezesa Rady Ministrów.",Beata Szydło,
https://wiadomosci.onet.pl/swiat/pierwsze-zarzuty-dla-zatrzymanych-w-zwiazku-z-korupcyjna-afera-w-czechach/mjjnp,Pierwsze zarzuty dla zatrzymanych w związku z korupcyjną aferą w Czechach,"Dziś w nocy w Czechach policja postawiła pierwsze zarzuty pięciu z ośmiu zatrzymanym wczoraj osobom. Bohaterowie afery korupcyjnej to byli posłowie rządzącej partii konserwatywnej, szefowa gabinetu premiera, szef urzędu rady ministrów a także były oraz obecny szef wywiadu wojskowego.","Prokurator prowadzący sprawę, Ivo Isztvan, zarzuca zatrzymanym między innymi nielegalne działania przy zamówieniach publicznych, pranie brudnych pieniędzy, przyjmowanie i przekazywanie łapówek oraz nadużywanie służbowych stanowisk. Dziś prokuratura ma poinformować o szczegółach zatrzymań. Według czeskich komentatorów politycznych i politologów, w Czechach bez względu na wynik policyjnej operacji, już doszło do poważnego wstrząsu politycznego. Największą korzyść będą miały partie opozycyjne, które od blisko sześciu lat zwracały uwagę na kwitnącą powszechnie korupcję. Niemal codziennie media i komentatorzy polityczni przypominali, że rząd premiera Neczasa obejmował władzę pod hasłami ""prawa i sprawiedliwości oraz walki z korupcją"". Przywódca opozycyjnej Czeskiej Partii Socjaldemokratycznej Bohuslav Sobotka wezwał premiera Petra Neczasa do rezygnacji ze stanowiska. Powiedział dziennikarzom, że w kraju należy przeprowadzić przyspieszone wybory, a jego partia rozpocznie konsultacje z partnerami politycznymi oraz prezydentem, aby do tego doprowadzić. Wcześniej premier Neczas oświadczył, że nie ma zamiaru rezygnować ze stanowiska. Bliska współpracowniczka premiera aresztowana W ramach podjętej w nocy ze środy na czwartek rozległej akcji policyjnej Jednostki Zwalczania Przestępczości Zorganizowanej (UOOZ) została aresztowana między innymi szefowa gabinetu premiera Jana Nagyova. - Jestem osobiście przekonany, że nie dopuściłem się niczego niegodnego i że niczego niegodnego nie dopuścili się także moi współpracownicy, w tym pani dyrektor Jana Nagyova. Nie mam dlatego powodu do zastanawiania się nad rezygnacją i tym samym upadkiem rządu - powiedział Neczas na konferencji prasowej w Pradze. ""Zatrzymanie pani dyrektor Jany Nagyovej mogę skomentować tylko w ten sposób, że moje zaufanie od niej nie zmniejszyło się i nie mam powodów, by przypuszczać, by dopuściła się czegokolwiek sprzecznego z prawem"" - dodał premier. Nie wspomniał jednak w ogóle o szefie urzędu rady ministrów Lubomirze Poulu, również zatrzymanym w trakcie policyjnej akcji. Jak informowały wcześniej czeskie media, wśród aresztowanych są także: były szef wywiadu wojskowego Ondrej Palenik, były przewodniczący klubu poselskiego kierowanej przez Neczasa Obywatelskiej Partii Demokratycznej (ODS) Petr Tluchorz i były minister rolnictwa Ivan Fuksa.","Czeski premier Petr Neczas, fot. PAP/EPA",
https://wiadomosci.onet.pl/kraj/obronca-sebastiana-k-nie-bedzie-uczestniczyc-w-przesluchaniu-premier-szydlo/4qdq2e3,Obrońca Sebastiana K. nie będzie uczestniczyć w przesłuchaniu premier Szydło,"Prokuratura Okręgowa w Krakowie podjęła decyzję o niedopuszczeniu do udziału w przesłuchaniu premier Beaty Szydło obrońcy podejrzanego Sebastiana K., adwokata Władysława Pocieja. – Nie wolno mi mówić o tym, co się w tej sprawie w tym momencie dzieje. Przesłuchanie według mojej wiedzy jeszcze się nie zaczęło, a ja opuszczam budynek prokuratury – mówił mec. Pociej.","– Udział obrońcy na tak wczesnym etapie postępowania może spowodować ujawnienie zeznań świadka (pokrzywdzonego), co w konsekwencji powodować może na dalszym etapie śledztwa poważne trudności dowodowe – mówi prokurator Janusz Hnatko, rzecznik prasowy Prokuratury Okręgowej w Krakowie. – Niewykluczone jest bowiem, że w późniejszej fazie postępowania przygotowawczego może zachodzić konieczność prowadzenia konfrontacji pomiędzy przesłuchiwanym świadkiem a podejrzanym, reprezentowanym przez obrońcę w osobie adwokata Władysława Pocieja. Nie bez znaczenia jest również fakt, iż przesłuchanie będzie dotyczyło także procedur bezpieczeństwa transportu najważniejszych osób w państwie, które to procedury dotyczą informacji niejawnych – dodaje. – Nie wolno mi mówić o tym, co się w tej sprawie w tym momencie dzieje. Przesłuchanie według mojej wiedzy jeszcze się nie zaczęło, a ja opuszczam budynek prokuratury – mówił mec. Pociej przed Prokuraturą Okręgową w Krakowie. – Przyszedłem z zamiarem uczestnictwa, jak państwo widzicie – jednak nie uczestniczę. Zostałem formalnie zawiadomiony o przesłuchaniu, ale nie uczestniczę w nim – dodał obrońca Sebastiana K., podejrzanego o nieumyślne spowodowanie wypadku. – Wskazać należy, iż w razie ewentualnego skierowania w sprawie aktu oskarżenia, podejrzany i jego ustanowienia obrońcy na końcowym etapie śledztwa mają – zgodnie z art. 321 k.p.k. – prawo zapoznania się z całością zgromadzonego materiału dowodowego. Ponadto w toku ewentualnego postępowania przed sądem rozpoznającym sprawę, mają prawo zadawania pytań świadkom – odpowiada prokurator Hnatko. Zgodnie z planem od godziny 15 w Prokuraturze Okręgowej w Krakowie powinno trwać przesłuchanie premier Beaty Szydło w sprawie wypadku rządowej kolumny. Doszło do niego 10 lutego w Oświęcimiu. Policja podała, że rządowa kolumna trzech samochodów (pojazd premier Beaty Szydło jechał w środku) wyprzedzała fiata seicento. Jego 21-letni kierowca przepuścił pierwszy samochód, a następnie zaczął skręcać w lewo i uderzył w auto szefowej rządu, które następnie uderzyło w drzewo. W wyniku wypadku poważne obrażenia ciała, utrzymujące się dłużej niż 7 dni, odnieśli premier i jeden z funkcjonariuszy BOR – szef ochrony Beaty Szydło. U drugiego funkcjonariusza BOR – kierowcy pojazdu – stwierdzono lżejsze obrażenia (naruszenie czynności ciała przez mniej niż 7 dni). Beata Szydło do 17 lutego przebywała w Wojskowym Instytucie Medycznym w Warszawie. 14 lutego prokuratorski zarzut nieumyślnego spowodowania wypadku usłyszał kierowca fiata Sebastian K. Kierowca nie przyznał się do winy.",Premier Szydło wchodzi do budynku prokuratury,
https://wiadomosci.onet.pl/kraj/tusk-swiadczenia-dla-rodzicow-dzieci-niepelnosprawnych-wzrosly-znaczaco/1r54c,Tusk: świadczenia dla rodziców dzieci niepełnosprawnych wzrosły znacząco,"Wzrost świadczeń dla rodziców dzieci niepełnosprawnych w ostatnich latach był - bardzo duży, nieporównywalny z przeszłością - ocenił premier Donald Tusk. Podtrzymał zapowiedź, że najpóźniej w 2016 r. wartość tych świadczeń osiągnie pułap płacy minimalnej.","Od środy w gmachu Sejmu protestuje ok. 20 osób - rodzice wraz ze swymi niepełnosprawnymi dziećmi. Jak mówią, domagają się oni realizacji obietnic rządu dotyczących pomocy takim rodzinom. Chcą podwyższenia świadczeń oraz tego, by ich całodobowa opieka nad niepełnosprawnymi dziećmi traktowana była przez państwo jako zawód. Tusk był pytany na konferencji prasowej w Brukseli o reakcję rządu na te postulaty. Szef rządu zaznaczył, że wiele razy miał okazję spotykać się z przedstawicielami - tego bardzo poszkodowanego przez życie, przez tragedię osobistą środowiska. - Rozmawialiśmy bardzo uczciwie, bardzo otwarcie o tym, co jest możliwe, a do czego musimy dojść ze względu na ilość pieniędzy w budżecie. Absolutnie rozumiem dramat i emocje ludzi, którzy przez los zostali skazani na cierpienie, ale muszę sprostować tezę, że nie otrzymali tego, na co się umówiliśmy - powiedział Tusk. Zaznaczył, że w ostatnich latach wzrost świadczeń dla rodziców całodobowo opiekujących się niepełnosprawnymi dziećmi był ""naprawdę bardzo duży, nieporównywalny z przeszłością"". - Obietnica, jaką sformułowałem, jest nadal w mocy, jest aktualna. Mówiłem, że w roku 2015, najpóźniej 2016 powinniśmy dojść do pułapu płacy minimalnej dla jednego z rodziców opiekujących się całodobowo dzieckiem lub dziećmi niepełnosprawnymi - podkreślił Tusk. Jak dodał, byłby to krok w stronę uzawodowienia jednego z rodziców, tego, który nie może pracować, bo musi poświęcić cały swój czas opiece nad niepełnosprawnym dzieckiem. Minister pracy i polityki społecznej Władysław Kosiniak-Kamysz zapowiedział na przyszły tydzień rozmowy w sprawie postulatów, z którymi rodzice niepełnosprawnych dzieci protestują w Sejmie. Kosiniak-Kamysz dodał, że sprawę może rozwiązać konsensus co do ustawy całościowo regulującej wsparcie dla rodziców, którzy zrezygnowali z pracy na rzecz opieki nad takimi dziećmi. Potrzebna jest jednak ocena jej zgodności z konstytucją. Kosiniak-Kamysz w środę wieczorem odwiedził protestujących i podtrzymał zaproszenie do ministerstwa na rozmowy. Dodał, że rząd zrealizował obietnice dotyczące świadczeń dla niepełnosprawnych, które zwiększono o 200 zł. Ministerstwo Pracy i Polityki Społecznej w przesłanym stanowisku podkreśla, że poza świadczeniem pielęgnacyjnym w wysokości 620 zł opiekunowie niepełnosprawnych dzieci dostają dodatkowe 200 zł ze specjalnego programu rządowego. Są za nich odprowadzane składki ZUS w wysokości 246 zł, łączne wydatki państwa na osobę opiekującą się niepełnosprawnym dzieckiem wynoszą 1046 zł miesięcznie, czyli 12,6 tys. rocznie. Dodatkowo takie rodziny mogą starać się o wsparcie z pomocy społecznej oraz PFRON. Resort dodał, że w 2013 roku na wsparcie osób niepełnosprawnych i ich opiekunów przekazało 11,2 mld zł, w tym na zasiłki pielęgnacyjne przeznaczono 1,7 mld zł, a na świadczenia rodzinne dla osób niepełnosprawnych - 340 mln zł.",Tusk: świadczenia dla rodziców dzieci niepełnosprawnych wzrosły znacząco,
https://wiadomosci.onet.pl/kraj/sondaz-morawiecki-czy-kaczynski-kto-powinien-zostac-premierem-jesli-pis-wygra-wybory/kb0yx82,"Sondaż: Morawiecki czy Kaczyński. Kto powinien zostać premierem, jeśli PiS wygra wybory?","Najwięcej uczestników sondażu SW Research dla Rp.pl nie miało zdania w tej kwestii, jednak obecny premier cieszy się większym poparciem od prezesa PiS.","Zdaniem 26,3 proc. badanych Mateusz Morawiecki powinien pozostać premierem. Jarosława Kaczyńskiego wskazało 13 proc. respondentów. Jednak na pytanie o to, kto powinien zostać premierem po nadchodzących wyborach parlamentarnych, nie potrafiło odpowiedzieć aż 34,7 proc. respondentów. Innego polityka na stanowisku szefa rządu widzi 26,1 proc. osób. - Morawieckiego znacznie chętniej poparliby mężczyźni oraz osoby powyżej 25 roku życia. Z kolei innego polityka spoza proponowanej dwójki sugerowaliby najchętniej najmłodsi wyborcy - komentuje dla Rp.pl Piotr Zimolzak z SW Research. ""Rzeczpospolita"" w związku z sondażem przypomina wypowiedź Jarosława Kaczyńskiego z pikniku rodzinnego we wsi Kuczki-Kolonia. - Za cztery lata ktoś inny będzie stał na moim miejscu, bo ja już swoje lata mam, i będzie mógł powiedzieć - kolejny raz dotrzymaliśmy słowa - mówił polityk. Więcej na stronie ""Rzeczpospolitej"". Źródło: rp.pl",M. Morawiecki i J. Kaczyński,
http://wiadomosci.onet.pl/swiat/slowacja-premier-fico-ma-romans-ze-swoja-pracownica/mnz1g,Słowacja: premier Fico ma romans ze swoją pracownicą?,"Media na Słowacji żyją domniemanym romansem premiera tego kraju z pracownicą jego urzędu. Kłopotliwa dla Roberta Fico sprawa ujrzała światło dzienne po tym, jak tygodnik ""Plus 7 dni"" opublikował zdjęcia pewnego paparazzo - donosi ""Rzeczpospolita"".","Na fotografiach widać, jak słowacki premier podjeżdża bez ochrony swoim sportowym bmw pod osiedle w Bratysławie, gdzie mieszka jego pracownica, Jana Halaszova. Według relacji paparazzo, para pożegnała się także długim, namiętnym pocałunkiem. Jak twierdzą słowaccy dziennikarze, 49-letni premier Fico spotyka się z 27-letnią Halaszovą od dłuższego czasu. Podobno przed trzema laty widziano ich w jednym z barów, który - według słowackich mediów - jest zresztą bardzo popularny w środowisku gejowskim. Urząd premiera odmawia jakichkolwiek komentarzy w tej sprawie. Pytania o to, czym zajmuje się Jana Halaszova, padają w próżnię. Premier Fico pozostaje w nieformalnym związku z prawniczką Svetlaną Ficovą. Jak przypomina ""Rzeczpospolita"", na Słowacji powszechnie wiadomo jednak, że para żyje dziś oddzielnie. Dlatego pozamałżeńskie przygody Fico na nikim nie robią wrażenia. Tym razem jednak jest inaczej. Wątpliwości naszych sąsiadów budzi fakt, że Jana Halaszova znalazła zatrudnienie na państwowym stanowisku.","Roberto Fico, fot. AFP",
https://wiadomosci.onet.pl/kraj/premier-mateusz-morawiecki-komentuje-decyzje-ws-fregat/gmdevwc,Mateusz Morawiecki: nie było mojej decyzji blokującej zakup australijskich fregat,"Zdaniem premiera Mateusza Morawieckiego, ""po rządach naszych poprzedników armia wymaga tak szeroko zakrojonej modernizacji, że czasami analizy i rozważania mylone są z decyzjami"". - W sprawie zakupu australijskich fregat nie było ani decyzji MON, ani mojej decyzji blokującej - dodał premier w wywiadzie dla Polskiej Agencji Prasowej.","Mateusz Morawiecki był pytany o krytykę opozycji i Bronisława Komorowskiego. Zarzucano m.in. bezsensowność wizyty prezydenta Andrzeja Dudy i ministra obrony narodowej Mariusza Błaszczaka w Australii i Nowej Zelandii. - Po tym, jak wszyscy w 2015 roku widzieliśmy relacje z wyprawy Bronisława Komorowskiego do Japonii, wolałbym nie komentować słów byłego prezydenta. Australia to bardzo dobry, bliski i sprawdzony zewnętrzny partner NATO, co potwierdziły chociażby wspólne operacje stabilizujące w Afganistanie. Bardzo się cieszę, że wizyta ministra Błaszczaka w ramach delegacji prezydenckiej, zaowocuje wkrótce podpisaniem porozumienia o realnej współpracy pomiędzy naszymi krajami w kilku istotnych obszarach, m.in. cyberbezpieczeństwa, zwalczania terroryzmu czy wspólnych ćwiczeń i szkoleń naszych wojsk - stwierdził. Premier odniósł się także do pozycji szefa MON w rządzie. - Przywilejem dziennikarzy jest spekulowanie, tworzenie rankingów i giełd personalnych. Ja to rozumiem, taka jest natura mediów. Niestety, często zdarza się tak, że w przekazie medialnym funkcjonuje tzw. postprawda, czyli nieprawda. Moja ocena dotychczasowych działań ministra Błaszczaka jest bardzo wysoka. Sprawnie i kompetentnie stawia czoła wyzwaniom, a nie jest tajemnicą, że w takim resorcie jak MON ""pól minowych"" nie brakuje - zaznaczył. - Ministrowi Błaszczakowi udało się sfinalizować historyczny zakup systemu Patriot. Rozwijamy program obrony powietrznej Wisła i Narew. Nie kupujemy jedynie drogiego sprzętu, ale dokonujemy transferu technologii, co przekłada się na rozwój i modernizację naszego przemysłu obronnego. Jednak dla naszych konkurentów politycznych, nawet odbudowująca się i wzmacniająca polskie bezpieczeństwo armia jest powodem do zadziwiających ataków - podkreślał w rozmowie z PAP. Odniósł się także m.in. do wprowadzanych reform w naszym kraju. - Zmiany dokonywane w Polsce są zgodne z europejskim prawem i normami; a polski głos jest nie tylko coraz lepiej słyszalny, ale i coraz częściej podzielany, jak choćby w sprawie uchodźców - zaznaczył. Premier był pytany o to, czy udało się rozwiązać zapalne konflikty. - Ostatnich kilka miesięcy potwierdza zarówno wiarygodność międzynarodową Polski, jak i słuszność obranej przez nas drogi. Przykładem niech będzie wspólna deklaracja Polski i Izraela, która mocno stawia sprawę historycznej prawdy o udziale win i cierpień w czasie II wojny światowej. Prawda o polskiej krzywdzie i o polskim heroizmie jest coraz lepiej dostrzegana i jeśli utrzymamy ten kurs, będzie coraz powszechniejsza. Metoda, którą przyjęliśmy, jest skuteczniejsza niż środki prawno-karne i o niebo skuteczniejsza niż chowanie głowy w piasek uprawiane przez naszych poprzedników. Dobre imię Polski jest dla mnie priorytetem i stosujemy najbardziej skuteczne dyplomatyczne narzędzia, by o nie dbać - mówił. Mateusz Morawiecki podkreślił też, że ""polska gospodarka znajduje się w coraz lepszej kondycji"". - Rozwijamy się w sposób zrównoważony; gospodarka wreszcie zaczęła opierać się na trzech silnikach: inwestycjach, eksporcie i konsumpcji - mówił. W ubiegłym tygodniu Onet informował, że premier w ostatniej chwili zablokował kontrakt promowany przez szefa MON i prezydenta. Nasze źródło wskazywało, że australijskie fregaty są przestarzałe, nie spełniają wymagań i są nieprzystosowane do potrzeb polskich sił zbrojnych. Źródło Onetu w Pałacu komentowało: - Jesteśmy zaskoczeni, że szefowi MON nie udało się przekonać swojego zwierzchnika - premiera do podpisania listu intencyjnego. Mamy nadzieję, że obaj panowie dojdą w tej kwestii do porozumienia i premier nie będzie musiał dalej blokować działań swojego ministra. Nasz rozmówca dodawał, iż jest to dziwna sytuacja, że rząd nie może we własnym gronie dogadać się w tak ważnej sprawie - to kontrakt rządowy, więc to rząd odpowiada za ewentualne fiasko. Oczekujemy, że strona rządowa przedstawi opinii publicznej powody takiej decyzji. Chcesz być na bieżąco z najważniejszymi informacjami dnia? Polub Onet Wiadomości na Facebooku!",Mateusz Morawiecki,
https://wiadomosci.onet.pl/kraj/sondaz-kto-powinien-zostac-premierem-rzadu-pis/l397gym,Sondaż: kto powinien zostać premierem rządu PiS?,"Najwięcej respondentów wskazuje, że Mateusz Morawiecki powinien pozostać szefem rządu po wygranych przez Prawo i Sprawiedliwość wyborach. Na drugim miejscu do teki premiera jest Jarosław Kaczyński - wynika z sondażu IBRiS dla ""Dziennika Gazety Prawnej"" i RMF FM.","Na Morawieckiego wskazało 39 proc. ankietowanych. Z kolei prezesa PiS w roli premiera widziałoby 22 proc. badanych. Za tą dwójką długo nie ma żadnego innego polityka obozu rządzącego. Trzecie miejsce zajmuje Beata Szydło - ale z zaledwie 1,2 proc. wskazań. Dalej jest Mariusz Błaszczak z 0,5 proc. Zbigniewa Ziobry jako premiera nie chciałby nikt spośród badanych w sondażu osób. Jednocześnie 18 proc. odpowiedziało, że do roli premiera nie nadaje się żadna z wymienionych powyżej osób. 20 proc. zdecydowało się na odpowiedź ""nie wiem/trudno powiedzieć"". Sondaż został przeprowadzony przez IBRiS w dniach 18-19 października metodą CATI na próbie 1100 osób. Źródła: ""Dziennik Gazeta Prawna"", RMF FM",Mateusz Morawiecki i Jarosław Kaczyński,
http://wiadomosci.onet.pl/premier-wspomina-stan-wojenny/dp9b6,Premier wspomina stan wojenny,"- Wydawałoby się, że ten opór, heroiczne gesty i poświęcenie nie miało większego sensu, bo przecież niby przegraliśmy 13 grudnia, tę wojnę o Polskę solidarną. To miało jednak głęboki sens, gdy na to patrzymy z dzisiejszej perspektywy - mówi Donald Tusk. Gdzie premiera zastał stan wojenny? Zobacz film ze wspomnieniami Tuska ze stanu wojennego i lat '80.",,,
https://wiadomosci.onet.pl/swiat/premier-egiptu-w-weekend-poczatek-rozmow-ws-obsadzenia-resortow/1qj4t,Premier Egiptu: w weekend początek rozmów ws. obsadzenia resortów,"Tymczasowy premier Egiptu Hazim el-Biblawi poinformował dziś, że w niedzielę i poniedziałek zacznie rozmowy z kandydatami na ministrów, a zaprzysiężenie nowego rządu może się odbyć już pod koniec przyszłego tygodnia.","Hazim el-Biblawi, liberalny ekonomista i były minister finansów, został wyznaczony na szefa przejściowego rządu, gdy w ubiegłym tygodniu armia odsunęła od władzy islamistycznego prezydenta Mohammeda Mursiego. Przejściowy rząd ma rządzić krajem podczas przechodzenia kraju do czasu rozpisania wyborów parlamentarnych i wyłonienia cywilnego gabinetu. Tymczasowy prezydent Egiptu Adli Mansur na początku tygodnia wydał dekret o przeprowadzeniu wyborów parlamentarnych na początku przyszłego roku, najprawdopodobniej w połowie lub w końcu lutego; po nich nowy parlament ma ogłosić termin wyborów prezydenckich. Wcześniej Egipcjanie mają głosować w referendum nad poprawkami do konstytucji, które opracują specjalne komisje powołane przez Mansura.",,
https://wiadomosci.onet.pl/swiat/premier-libii-ostrzegl-ze-rzadowi-grozi-niewyplacalnosc/pmkw1,"Premier Libii ostrzegł, że rządowi grozi niewypłacalność","Premier Libii Ali Zidan ostrzegł dziś, że jego rząd straci zdolność wypłacania wynagrodzeń pracownikom sektora publicznego i będzie musiał sięgnąć po pożyczki, jeśli zbrojne milicje nie przerwą okupacji pól naftowych i portów, co blokuje eksport ropy.","Państwa zachodnie obawiają się popadnięcia Libii w całkowity chaos, jeśli rząd Zidana nie zdoła ograniczyć ekscesów zbrojnych milicji, które dwa lata temu pomogły w obaleniu dyktatorskiej władzy Muammara Kadafiego, ale nie oddały posiadanej broni i wciąż kontrolują znaczne połacie kraju. Milicje, klany plemienne i mniejszości etniczne pozajmowały w Libii wiele szybów naftowych i portów w celu szantażowania rządu, by płacił im za polityczną lojalność. Spowodowało to dramatyczny spadek wpływów budżetowych i tym samym państwowych dotacji mających złagodzić społeczne niezadowolenie ze spadku poziomu życia. - Stoimy w obliczu kryzysu finansowego - powiedział Zidan dziennikarzom, dodając, że rząd może zostać zmuszony do skorzystania z pożyczek. Premier poinformował również, że ""wpływy z ropy spadły do 20 procent"", ale nie ujawnił bliższych szczegółów na ten temat. Do czasu nasilenia się protestów i strajków latem bieżącego roku Libia eksportowała ponad milion baryłek ropy dziennie, a obecne wydobycie stanowi tylko ułamek tej ilości.",Ali Zidane,
https://wiadomosci.onet.pl/kraj/michal-dworczyk-szef-kancelarii-prezesa-rady-ministrow/4edzvt3,Michał Dworczyk,"Michał Dworczyk to polski polityk, historyk, instruktor harcerski, samorządowiec oraz poseł na Sejm VII i VIII kadencji. W marcu 2017 roku powołany na sekretarza stanu w MON, w grudniu 2017 roku na szefa Kancelarii Prezesa Rady Ministrów, zaś od czerwca 2019 roku pełni funkcję ministra-członka Rady Ministrów.","Michał Paweł Dworczyk urodził się 22 lipca 1975 roku w Warszawie. Pochodzi z rodziny o patriotycznych tradycjach. Jego dziadek - rotmistrz Kazimierz Lenartowicz służył w II Korpusie Wojska Polskiego w Rosji. Jako młody porucznik dowodził 1. szwadronem 6. pułku ułanów w szarży pod Kaniowem oraz walczył w wojnie polsko – bolszewickiej. Michał Dworczyk jest absolwentem Społecznego Liceum Ogólnokształcącego nr 17 w Warszawie. W okresie 1994–2000 studiował w Instytucie Historycznym Uniwersytetu Warszawskiego, tytuł magistra uzyskał w 2001 roku. Odbył ponadto specjalistyczne studia wschodnie w Studium Europy Wschodniej UW. Po ukończeniu studiów Dworczyk jako ochotnik odbył służbę wojskową, a następnie prowadził własną działalność gospodarczą (współwłaściciel biura podróży „Pogranicze”). Dworczyk przez wiele lat był także harcerzem (1989–2006) oraz instruktorem Związku Harcerstwa Rzeczypospolitej w stopniu harcmistrza. Był kolejno zastępowym, drużynowym, komendantem szczepu i hufcowym. Od 2001 do 2006 roku pełnił zaś funkcje szefa Głównej Kwatery Organizacji Harcerzy, szefa Referatu Wschód oraz członka Naczelnictwa ZHR. Michał Dworczyk od ponad 20 lat angażuje się w działalność Stowarzyszenia „Wspólnota Polska”. W latach 2000 - 2006 był wiceprezesem zarządu oddziału warszawskiego oraz członkiem rady krajowej WP, natomiast w 2008 roku zasiadł w zarządzie krajowym tej organizacji. Dworczyk działał również w założonej przez niego Fundacji „Wolność i Demokracja” (późniejszy prezes) oraz w Towarzystwie Miłośników Lwowa i Kresów Południowo-Wschodnich. W 2005 roku Michał Dworczyk został powołany na stanowisko doradcy premiera jako ekspert ds. polityki wschodniej oraz polonijnej. W kancelarii Prezesa Rady Ministrów pełnił funkcję wiceprzewodniczącego Międzyresortowego Zespołu ds. Wspierania Przemian Demokratycznych w Europie Środkowowschodniej i sekretarza Międzyresortowego Zespołu ds. Polonii i Polaków za Granicą. W latach 2008 – 2010 Dworczyk pracował również w Kancelarii Prezydenta RP Lecha Kaczyńskiego w charakterze doradcy ds. Polonii i Polaków za Granicą Michał Dworczyk w 2001 roku przystąpił do konserwatywnego ugrupowania „Przymierze Prawicy”, założonego m.in. przez Kazimierza Michała Ujazdowskiego, a następnie został członkiem partii Prawo i Sprawiedliwość. W 2006 roku Dworczyk z powodzeniem wystartował w wyborach samorządowych, zostając radnym dzielnicy Warszawa-Śródmieście. W 2010 roku uzyskał reelekcję. W 2014 roku został natomiast wybrany z listy PiS na radnego sejmiku mazowieckiego. W 2007 oraz w 2011 roku Michał Dworczyk bez powodzenia startował z listy PiS w wyborach do Sejmu z okręgu warszawskiego. W sierpniu 2015 roku, na kilka miesięcy przed końcem VII kadencji Sejmu, skorzystał jednak z szansy objęcia zwolnionego mandatu posła Adama Kwiatkowskiego. Dwa miesiące później, w październikowych wyborach do Parlamentu, został wybrany do Sejmu, kandydując z 1. miejsca listy wyborczej PiS w okręgu wałbrzyskim. 1 marca 2017 roku Michał Dworczyk został wicepremierem w Ministerstwie Obrony Narodowej. Po rekonstrukcji rządu w grudniu 2017 roku i utracie stanowiska przez Beatę Szydło, Michał Dworczyk został powołany przez nowego premiera Mateusza Morawieckiego na urząd szefa Kancelarii Prezesa Rady Ministrów w randze sekretarza stanu. 4 czerwca 2019 roku, w wyniku kolejnej rekonstrukcji rządu PiS spowodowanej objęciem przez dotychczasowych ministrów mandatów na europosłów, Michał Dworczyk został powołany na urząd ministra-członka Rady Ministrów. W latach 90. Michał Dworczyk został skazany przez sąd na karę 1,5 roku pozbawienia wolności w zawieszeniu na 3 lata, za nielegalne posiadanie amunicji z okresu II wojny światowej. Obecny minister przechowywał wówczas w piwnicy 9-piętrowego bloku mieszkalnego pociski artyleryjskie.",Michał Dworczyk,
https://wiadomosci.onet.pl/kraj/pietraszewska-potrzebne-stanowisko-rzadu-ws-jezyka-slaskiego/hwy1x,Pietraszewska: potrzebne stanowisko rządu ws. języka śląskiego,List do premiera Donalda Tuska z prośbą o stanowisko rządu w sprawie ustanowienia śląskiej mowy językiem regionalnym zapowiada posłanka Danuta Pietraszewska (PO). W związku z brakiem stanowiska rządu nie można procedować nad projektem w tej sprawie - wskazała.,"Skierowanie listu do premiera Pietraszewska - śląska posłanka PO, wiceprzewodnicząca sejmowej Komisji Mniejszości Narodowych i Etnicznych - zapowiedziała podczas czwartkowego posiedzenia komisji. - Zdecydowaliśmy, szczególnie posłowie śląscy, którzy są stałymi uczestnikami komisji, o ponownym wystąpieniu do pana premiera o wyrażenie stanowiska, jeśli chodzi o nasz język, o wprowadzenie języka regionalnego do ustawy - powiedziała po posiedzeniu komisji. Podkreśliła, że brak takiego stanowiska blokuje dalsze prace nad złożonym dwa lata temu projektem nowelizacji ustawy o mniejszościach narodowych, etnicznych i języku regionalnym. Projekt uznania śląskiej mowy za język regionalny złożyli w Sejmie w 2012 roku śląscy posłowie Platformy Obywatelskiej. Podobny projekt posłowie złożyli w ubiegłej kadencji Sejmu, nie został jednak uchwalony. Pietraszewska pytana jaki jest obecnie status projektu złożonego do laski marszałkowskiej dwa lata temu, powiedziała, że projekt czeka na stanowisko rządu, bez którego nie ma możliwości dalszej pracy nad nim. - Czeka tylko na to stanowisko rządu, na nic więcej i będziemy mogli kontynuować procedowanie samej tej ustawy. Tak mało, ale tak wiele, bo bez tego nie zrobimy nic - powiedziała. Podkreśliła, że gdyby śląska mowa ustawowo została uznana za język regionalny, otworzyłoby to drogę do uzyskania wsparcia m.in. finansowego, prowadzenia edukacji o Śląsku, tradycji i kulturze. - Na to dziś pieniędzy nie mamy - wskazała. Wnioskodawcy w projekcie proponują, by śląski był drugim, po kaszubskim, językiem regionalnym w Polsce. Dzięki prawnej ochronie możliwa będzie m.in. edukacja w języku regionalnym (od przedszkola aż po wyższe studia), wsparcie naukowców i organizacji pozarządowych badających i pielęgnujących śląską mowę oraz podwójne nazwy miejscowości, ulic i obiektów geograficznych tam, gdzie co najmniej 20 proc. mieszkańców gminy mówi po śląsku.",Śląski jako drugi język regionalny w Polsce,
https://wiadomosci.onet.pl/kraj/loty-donalda-tuska-kprm-opublikowala-wykaz/wjvhknb,Opublikowano wykaz lotów Donalda Tuska,W opublikowanym wykazie lotów Donalda Tuska jako Prezesa Rady Ministrów znalazły się 573 pozycje od listopada 2007 r. do września 2014 r.,"KPRM zamieściła tabelę przedstawiającą przeloty rządowymi maszynami Donalda Tuska w okresie blisko siedmiu lat. W wykazie zawarte są informacje na temat rodzaju używanego samolotu oraz daty i trasy podróży. Łącznie w zestawieniu znalazły się 573 wiersze. Lotów było jednak więcej, ponieważ niektóre pozycje zawierają kilka przelotów, które odbyły się w czasie jednej podróży. Z naszej wstępnej analizy wynika, że było ich ponad 1000. W okresie urzędowania Donald Tusk wielokrotnie latał do Gdańska. Wykaz pokazuje, że ówczesny premier 387 razy startował lub lądował na lotnisku im. Lecha Wałęsy. To czwarty z ostatnio opublikowanych wykazów dot. szefów rządu. Dla porównania, w zestawieniu lotów premiera Mateusza Morawieckiego - od grudnia 2017 r. do sierpnia 2019 r. znajduje się 207 pozycji i 384 loty. Wykaz podróży Beaty Szydło - od listopada 2015 r. do grudnia 2017 r. - zawiera 164 pozycje i 253 loty. W przypadku Ewy Kopacz - od października 2014 r. do października 2015 r. - odnotowano 47 pozycji. Publikacja zestawień lotów premierów ma związek z ujawnieniem przez media i posłów opozycji lotów rządowymi samolotami marszałka Sejmu Marka Kuchcińskiego wraz z rodziną na Podkarpacie, gdzie Kuchciński mieszka. Ostatecznie polityk zrezygnował z pełnionej funkcji. Dziś rząd ma opublikować też projekt ustawy ws. lotów służbowych najważniejszych osób w państwie. Wśród propozycji ma znaleźć się m.in. zakaz przelotów dla rodzin czy parlamentarzystów nieuczestniczących w oficjalnych delegacjach. (mba)",Wykaz lotów Donalda Tuska,
https://wiadomosci.onet.pl/kraj/polska-potrzebuje-wojsk-nato/t7h8d,Polska potrzebuje wojsk NATO,"Zależy nam na tym, by Polska zabezpieczona była wojskiem, a nie tylko zdaniami zapisanymi w traktacie - powiedział dzisaij Donald Tusk. Premier skomentował w ten sposób wypowiedź Radosława Sikorskiego, że w Polsce mogłyby stacjonować dwie dywizje amerykańskie.","- Gwarancje bywają puste, my to znamy z historii. Gwarancje poważnych państw co do integralności terytorialnej Ukrainy też okazały się zabezpieczeniami wątpliwej jakości - mówił premier na konferencji prasowej po posiedzeniu rządu. - Zależy nam na tym, by Polska była zabezpieczona wojskiem, a nie tylko zdaniami zapisanymi w traktacie - dodał. Szef rządu tłumaczył jednocześnie, że za słowami ministra Sikorskiego wypowiedzianymi po spotkaniu Trójkąta Weimarskiego ""nie kryje się żadne konkretne ustalenie, jest to tylko ponowienie polskiego stanowiska"" - przede wszystkim wielokrotnie wyrażanych poglądów o konieczności realnej obecności sił NATO w Polsce. - Tym bardziej, że Polska granicząc m.in. z Rosją, Białorusią, Ukrainą jest państwem granicznym całej Unii Europejskiej i całego NATO. Dlatego, jeśli istnieje coś takiego jak granica NATO, to jej kluczową częścią jest wschodnia granica Polski. Tak proszę rozumieć słowa ministra Sikorskiego - powiedział Tusk. Zaznaczył też, że w tej sprawie ""krok po kroku coś uzyskujemy"", ale ""tempo zwiększania obecności NATO w Polsce mogłoby być większe"". - Będziemy działali na rzecz zwiększenia obecności NATO w Polsce, ale zdajemy sobie sprawę, że trochę czasu upłynie, zanim stanie się to faktem - podsumował Tusk.",Anders Fogh Rasmussen - Sekretarz Generalny NATO,
https://wiadomosci.onet.pl/kraj/usa-mateusz-morawiecki-w-artykule-dla-wall-street-journal/nb9bywe,"Mateusz Morawiecki w ""WSJ"" o ""polskim tygrysie gospodarczym""","Mateusz Morawiecki w artykule na portalu amerykańskiego dziennika ""Wall Street Journal"" pisze, że ""polska gospodarka przeżywa boom, co pozwala zadbać o tych, którym powiodło się najmniej. Tekst nosi tytuł ""Meet the Polish tiger"" (""Poznajcie polskiego tygrysa"" - red.).","""Polska stała się pierwszym od blisko dekady państwem, które dołączyło do najbardziej rozwiniętych gospodarek świata, wychodząc ze statusu gospodarki wschodzącej"" - wskazuje szef rządu w artykule opublikowanym w dziale opinii, odnosząc się do wrześniowej decyzji agencji indeksowej FTSE Russell. Morawiecki uwydatnia, że Polska dokonała tego jako pierwsze państwo w Europie Środkowo-Wschodniej. ""Wyróżnienie jest owocem długiego wysiłku, by zbudować dobrze prosperującą rynkową gospodarkę na ruinach komunistycznego systemu, który pomogła obalić Solidarność w 1989 roku"" - twierdzi premier. Podkreśla dalej, że obecnie gospodarka oraz rynki finansowe Polski ""spełniają najwyższe standardy uczciwości, transparentności oraz starannych regulacji wymaganych przez międzynarodowych inwestorów"". Morawiecki przypomina, że PKB per capita w 1989 roku wynosił w Polsce 1,8 tys. USD, a teraz - 16 tys. USD. ""Polska to największa gospodarka w byłym bloku sowieckim oraz siódma największa w UE"" - odnotowuje. ""Podczas gdy wielu powiodło się, inni pozostawali w tyle. Zbyt często koneksje, a nie ciężka praca zapewniały sukces. W 2015 roku moja partia stała się pierwszą, która od czasu upadku komunizmu uzyskała zdecydowaną większość parlamentarną. Wygraliśmy wybory, obiecując walkę z korupcją i dążenie do inkluzyjnej strategii rozwoju. (...)"" - pisze Morawiecki. W ocenie polskiego premiera, od 2015 roku poprawiono ściągalność podatków i system fiskalny. ""Pokazaliśmy, że pomoc tym, co mieli najmniej szczęścia, nie jest sprzeczna ze wzrostem (gospodarczym): polska gospodarka rozwinęła się o ponad 10 proc. w ciągu ostatniego 2,5 roku - najwięcej wśród największych 10 gospodarek UE. Równocześnie deficyt budżetowy spadł do rekordowo niskiego poziomu 1,7 proc. PKB z 7 proc. w 2010 roku. Osiągnęliśmy to podczas obniżania stawek podatkowych dla małych firm"" - tłumaczy premier. Wskazuje dalej na zwiększone wpływy budżetowe z tytułu podatku VAT o 26 proc. w dwa lata. ""Dzięki szybszemu egzekwowaniu prawa i innowacyjnym narzędziom cyfrowym zahamowaliśmy szerzące się oszustwa podatkowe i uchylanie się od ich płacenia (...)"" - pisze. ""Ścigaliśmy ponadnarodowe gangi, które systematycznie składały fałszywe faktury za zwrot podatku VAT, czasami przy przyzwoleniu skorumpowanych urzędników. Co równie ważne, wprowadziliśmy system podatkowy, który zapewnia zachęty do inwestycji, badań i rozwoju, szczególnie dla małych i średnich firm"" - dodaje Morawiecki. Premier utrzymuje również, że jego rząd ""zwiększył wsparcie dla polskich rodzin"" oraz ""wydaje więcej na edukację zawodową"". Zaznacza, że przywiązuje dużą wagę do ""rozwoju pomijanych obszarów wiejskich"".",Mateusz Morawiecki,
https://wiadomosci.onet.pl/kraj/schetyna-do-debaty-o-zmianach-w-rzadzie-wrocimy-w-przyszlym-tygodniu/ybq6n,Schetyna: do debaty o zmianach w rządzie wrócimy w przyszłym tygodniu,"Do pisania scenariuszy politycznych dotyczących zmian w rządzie wrócimy w przyszłym tygodniu, po szczycie NATO w Newport - powiedział w czwartek Grzegorz Schetyna (PO).","Jak mówił Schetyna w Polsat News procedury związane z powołaniem nowego premiera po tym, jak Donald Tusk został wybrany na szefa Rady Europejskiej, zostaną przesunięte o dwa dni w związku ze szczytem NATO w Newport, na który poleciał prezydent Bronisław Komorowski (szczyt odbywał się będzie dziś i jutro). - Wrócimy do debaty o przyszłości, o pisaniu scenariuszy politycznych w przyszłym tygodniu - zaznaczył polityk PO. Podkreślił, że jeśli będzie zgłoszone nazwisko kandydata na premiera, to prezydent będzie mógł rozpocząć konsultacje z klubami parlamentarnymi i - przedstawi swoją koncepcję. Jeżeli będą konkretne nazwisko, czy nazwiska, to będziemy mogli mówić o konkretnych ustaleniach z klubami, bo trzeba policzyć głosy - wyjaśnił. - We wtorek to wszystko się zacznie, w środę-czwartek będziemy wiedzieć, jaki jest scenariusz - dodał. Pytany, kiedy powinno dojść do wyborów nowego szefa Platformy, Schetyna odpowiedział, że - na pewno nie przed wyborami samorządowymi. - W grudniu po wyborach samorządowych będziemy decydować. Jestem zwolennikiem szybkich wyborów wewnątrz PO, by dać poparcie dla nowego przewodniczącego, żeby prowadził Platformę do zwycięstwa w wyborach prezydenckich i parlamentarnych - mówił polityk, który zadeklarował wcześniej chęć ubiegania się o fotel szefa PO. Na pytanie, jak dużym poparciem się cieszy w Platformie, powiedział, że w PO jest niemal 40 tys. członków, więc - trudno ich policzyć i trzeba mieć dobry pomysł, by ich przekonać. Do zmiany na stanowisku premiera musi dojść w związku z wyborem Tuska na szefa Rady Europejskiej. W środę władze PO zarekomendowały na następczynię Tuska marszałek Sejmu Ewę Kopacz. Prezydent powiedział z kolei w środę, że rekomendacja ws. Kopacz nie jest dla niego wiążąca. - Prezydent jest w tym zakresie zupełnie nieskrępowany, decyduje o tym konstytucja - podkreślił Bronisław Komorowski.",,
https://wiadomosci.onet.pl/kraj/palikot-proponuje-tuskowi-debate-o-oze/4x7p8,Palikot proponuje Tuskowi debatę o OZE,"Szef Twojego Ruchu Janusz Palikot powiedział, że proponuje premierowi Donaldowi Tuskowi debatę dotyczącą odnawialnych źródeł energii (OZE).","Proponuję, by odbyła się debata między mną, zwolennikiem odnawialnych źródeł energii, a Donaldem Tuskiem, przeciwnikiem OZE, a zwolennikiem węgla i energii atomowej - mówił dzisiaj Palikot na konferencji prasowej w Sejmie. Lider Twojego Ruchu odniósł się w ten sposób do wypowiedzi Tuska na temat OZE - jako niezbyt korzystnych dla gospodarki. Według premiera zbyt duże wsparcie z budżetu instalacji wytwarzających energię elektryczną z odnawialnych źródeł energii (OZE) doprowadziłoby do wzrostu cen energii i byłoby zabójcze dla polskiej gospodarki. Tusk zaznaczył, że rząd, nie spiesząc się z przyjmowaniem ustawy o OZE, ""uratował dla polskich rodzin miliardy złotych"". - Gdybyśmy poszli tropem naszych sąsiadów (Niemcy i Czechy), musielibyśmy najprawdopodobniej w 2015 roku dopłacić z kieszeni podatnika, poprzez politykę wsparcia dla OZE, 12 mld zł - ocenił. Szef rządu przypomniał, że Niemcy wspierają OZE w swoim kraju kwotą 100 mld zł rocznie. Zwrócił uwagę, że tak wysokie wsparcie powoduje większe rachunki za prąd m.in. u indywidualnych odbiorców oraz większe obciążenie budżetu. Palikot podkreślił, że nie stawia żadnych warunków wstępnych w sprawie debaty. - Niech Tusk stawi się z ekspertami, jeśli chce, albo rozmawiajmy sami, ale niech taka debata się odbędzie - apelował. -Skoro Kaczyński nie ma odwagi debatować z Tuskiem, Miller nie ma odwagi debatować z Palikotem, mam nadzieję, że Tusk będzie miał odwagę debatować z Palikotem - dodał lider TR. Zapowiedział, że jeszcze we wtorek Twój Ruch skieruje w tej sprawie list do kancelarii premiera. Zdaniem Palikota ""OZE jest szansą na nowe miejsca pracy"". Dlatego - jak mówił - ""zszokowały"" go słowa premiera, iż ten ""nie dał się nabrać"" na OZE. - Właśnie to, że OZE nie są realizowane, powoduje straty miliardów złotych - przekonywał Palikot. Stąd, jak argumentował, jego debata z Tuskiem ""mogłaby być debatą o prawdziwej sytuacji energetycznej w Polsce"".","Janusz Palikot, fot. Maciej Stankiewicz/Onet",
https://wiadomosci.onet.pl/kraj/prof-jadwiga-staniszkis-o-morawieckim-polaczenie-kompetencji-oportunizmu-i-ambicji/3q5v2m6,"Prof. Jadwiga Staniszkis o Morawieckim: połączenie kompetencji, oportunizmu i ambicji jest niebezpieczne","– Mateusz Morawiecki tolerował łamanie rządów prawa w Polsce. Pokazał, że połączenie niezaprzeczalnych kompetencji, oportunizmu i ambicji może być niebezpieczne – przekonuje w rozmowie z INN:Poland prof. Jadwiga Staniszkis, politolog przez lata sympatyzująca z PiS.","Jej zdaniem prezes PiS mógł wykorzystać Mateusza Morawieckiego do uspokojenia nastrojów. To miałoby pokazać Polakom, że etap zmian w kraju się zakończył i teraz można skupić się na sprawach gospodarczych. Staniszkis powiedziała także, że Mateusz Morawiecki jest przeciwieństwem swojego ojca. – Znam jego ojca anarchistę, Kornela. Syn jest odwrotnością ojca, odbiciem o 180 stopni: dobrze zorganizowany, świetnie wykształcony. Wzięli go do PiS-u, bo oni tam nie mają ludzi takiego rodzaju. Jego ojciec w polityce dryfował, z nikim nie był związany, więc i Mateusz nie był zakorzeniony w polityce. Spędził wiele czasu za granicą. Więc wzięli go i użyli, a on pokazał, na jak wiele się zgadza – podsumowała. Chcesz być na bieżąco z najważniejszymi informacjami dnia? Polub Onet Wiadomości na Facebooku!",Prof. Jadwiga Staniszkis,
https://wiadomosci.onet.pl/kraj/kopacz-mam-nadzieje-ze-gazoport-ruszy-do-konca-kadencji/x8ymn3,"Kopacz: mam nadzieję, że gazoport ruszy do końca kadencji","Premier Ewa Kopacz powiedziała w środę w Polsat News, że ma nadzieje, iż do końca tej kadencji uruchomiony zostanie gazoport w Świnoujściu. Przywołała też deklaracje inwestora, że prace są zaawansowane na poziomie 97 procent.","""Od momentu, w którym zostałam premierem polskiego rządu robię wszystko, aby ta inwestycja została zakończona, by wreszcie pierwszy tankowiec wpłynął do Świnoujścia"" - mówiła Kopacz w Polsat News. Dodała, że o inwestycji rozmawiała podczas ostatniego posiedzenia Rady Europejskiej z premierem Włoch Matteo Renzim, ""zgłaszając swoje obawy wobec opóźnień, które następują"". ""Te wielopłaszczyznowe działania powodują, że mam nadzieję, iż do końca tej kadencji ten gazoport ruszy"" - oświadczyła Kopacz. W połowie marca wiceminister skarbu Zdzisław Gawlik poinformował, że terminal LNG w Świnoujściu jest gotowy w 97 procentach i że ""inwestycja jest bardzo bliska końca"". Na początku marca resort skarbu oświadczył, że inwestycja weszła w najważniejszą fazę realizacji. Resort zaznaczył, że włoski ""wykonawca gazoportu domaga się dopłaty za - jak twierdzi - dodatkowe prace"", a ""części tych roszczeń strona Polska nie uznaje"". Wcześniej Najwyższa Izba Kontroli w swoim raporcie oceniła, że niewłaściwa realizacja zadań przez spółki Gaz-System oraz Polskie LNG i nieskuteczny nadzór ministerstw sprawiły m.in., że wciąż nie uruchomiono gazoportu, który miał być gotowy latem 2014 r. Terminal LNG w Świnoujściu pozwolić ma na sprowadzanie do Polski do 5 mld m sześc. gazu ziemnego rocznie, z możliwością powiększenia tej zdolności do 7,5 mld m sześc. Pierwotna umowa przewidywała oddanie go do eksploatacji 30 czerwca 2014 r., ale już w 2013 r. wiadomo było, że tak się nie stanie. Jako główną przyczynę wskazywano falę bankructw w polskim sektorze budowlanym w 2012 r. We wrześniu 2013 r. operator terminalu spółka Polskie LNG podpisała z wykonawcą aneks, sankcjonujący opóźnienie przy jednoczesnym podniesieniu wartości kontraktu o 67 mln euro.",,
https://wiadomosci.onet.pl/kraj/nalecz-spotkanie-komorowski-tusk-dotyczylo-wylacznie-szczytu-nato/1753x,Nałęcz: spotkanie Komorowski-Tusk dotyczyło wyłącznie szczytu NATO,"Dzisiejsze spotkanie prezydenta Bronisława Komorowskiego z premierem Donaldem Tuskiem dotyczyło wyłącznie szczytu NATO w Newport - powiedział prezydencki doradca Tomasz Nałęcz. Dodał, że prezydent zajmie się sprawą zmian w rządzie, gdy premier złoży dymisję.","Prezydent i premier rozmawiali przez około godzinę w środę wieczorem w Belwederze. W czwartek rano prezydent poleciał do Walii na szczyt Sojuszu. Nałęcz podkreślił w czwartek w TVN24, że dopiero dymisja premiera równoznaczna z dymisją całego rządu sprawi, że prezydent będzie mógł działać i rozpocznie konsultacje z klubami parlamentarnymi oraz koalicją. -Prezydent podejmie decyzję w oparciu o te rozmowy - zaznaczył. - To spotkanie nie dotyczyło w najmniejszym stopniu zmian w rządzie. O tym mówi wyraźnie konstytucja: prezydent zajmie się sprawą zmiany w rządzie, jak na jego biurku leży dymisja premiera - wyjaśnił doradca prezydenta. Dodał, że o zmianach w rządzie podczas środowego spotkania nie mogło być mowy, bo Tusk ""nie przyjechał do Belwederu z pismem informującym o jego dymisji"". - Prezydent z urzędującym premierem rozmawiali w cztery oczy o bardzo ważnym wydarzeniu - szczycie (NATO) w Newport - mówił Nałęcz. Pytany, czy w spotkaniu - jak donosiły media - miała wziąć udział marszałek Sejm Ewa Kopacz, rekomendowana przez władze PO na przyszłą premier, Nałęcz odpowiedział, że Kopacz nie wybierała się do Belwederu, bo ""przesądzała o tym formuła spotkania"". Do zmiany na stanowisku premiera musi dojść w związku z wyborem Tuska na szefa Rady Europejskiej.",,
https://wiadomosci.onet.pl/kraj/andrzej-pruszkowski-skrytykowal-pis-na-facebooku/96z5req,Wpadka polityka PiS. Na Facebooku skrytykował premiera Morawieckiego,"Andrzej Pruszkowski udostępnił post krytykujący premiera Mateusza Morawieckiego. Sugeruje, że Polacy są głupi, bo PiS przekupuje ich, by wygrać kolejne wybory. Radny tłumaczy się tym, że pomylił przyciski.","Wczoraj po godz. 20. Andrzej Pruszkowski, radny sejmiku województwa lubelskiego i były prezydent Lublina, udostępnił post dotyczący podpisania przez premiera rozporządzenia wprowadzającego 300 zł na wyprawki dla uczniów. Post zawierał zrzut ekranu z artykułu jednego z prorządowych portali wraz ze zdjęciem Mateusza Morawieckiego. Najwidoczniej polityk PiS nie przeczytał tego, co znajdowało się niżej. ""Tłumaczenie na polski. Nie umiemy zreformować kraju podczas koniunktury ale potrzebujemy wygrać kolejne wybory, więc kupimy wasze głosy za wasze pieniądze, bo jesteście za głupi aby zauważyć, że nie mamy własnych pieniędzy ale mamy 40 % waszej pensji na dzień dobry, potem nam płacicie VAT, akcyzę i podatek paliwowy. Nowy podatek - opłatę emisyjną w paliwie też zapłacicie bo jesteście głupi aby zorientować się w sytuacji."" - głosił podpis pod obrazkiem. Wpadkę byłego prezydenta Lublina zauważyli lubelscy politycy, m.in. radny miejski Bartosz Margul z PO oraz europoseł Krzysztof Hetman z PSL. ""Rzadko się zgadzam z radnym Andrzejem Pruszkowskim z PiS. Tym razem jednak w stu procentach. Przejrzeć na oczy lepiej późno niż wcale"" – napisał na Facebooku wiceprezes Polskiego Stronnictwa Ludowego. Co na to Andrzej Pruszkowski? Uznał to za zwykłą pomyłkę i nie widzi większego problemu. Po kilkunastu godzinach usunął kontrowersyjny post, by potem napisać na swoim profilu: ""Wybaczcie starszemu Panu, jeśli zamiast >>usuń<< naciśnie >>udostępnij<<"". Korzystający z portalu społecznościowego wiedzą, że nigdzie takiego przycisku nie ma, co zresztą wytykają politykowi sami internauci. ""Jak można usunąć czyjś post? Udostępnić owszem. Coś pan kręci panie Andrzeju"" – napisała w komentarzu pani Iwona. Niektórzy nawet sugerowali, że to reakcja radnego sejmiku na decyzję prezesa PiS Jarosława Kaczyńskiego o zakazie startu w wyborach samorządowych dla osób, które dobrze zarabiają w spółkach Skarbu Państwa. Jako wiceprezes PGE Pruszkowski zarobił kilkaset tysięcy złotych. Chcesz być na bieżąco z najważniejszymi informacjami dnia? Polub Onet Wiadomości na Facebooku!",Andrzej Pruszkowski,
https://wiadomosci.onet.pl/kraj/jaroslaw-gowin-szansa-na-stale-stacjonowanie-zolnierzy-usa-w-polsce-jest-zdecydowanie/6h4zesn,Jarosław Gowin: szansa na stałe stacjonowanie żołnierzy USA w Polsce jest zdecydowanie większa,"Wicepremier, szef MNiSW Jarosław Gowin ocenił dziś, że po porozumieniu z Izraelem ""szansa na stałe stacjonowanie żołnierzy amerykańskich na polskim terytorium jest zdecydowanie większa"". - Poważny kryzys międzynarodowy zakończył się wielkim polskim zwycięstwem - podkreślił.","Premier Mateusz Morawiecki w Warszawie i premier Izraela Benjamin Netanjahu w Tel-Awiwie ogłosili w środę wspólną deklarację. Zawiera ona m.in. brak zgody na przypisywanie Polsce lub całemu narodowi polskiemu winy za okrucieństwa nazistów i ich kolaborantów, potępienie przez oba rządy wszelkich form antysemityzmu i odrzucenie antypolonizmu oraz innych negatywnych stereotypów narodowych. Opowiedziano się w niej ""za swobodą wypowiedzi na temat historii oraz wolnością badań nad wszystkimi aspektami Holokaustu"". Wicepremier pytany w TVP w kontekście deklaracji o stosunki ze Stanami Zjednoczonymi i szanse na stałe bazy wojskowe USA w Polsce, zaznaczył, że ""jeżeli chodzi o relacje z Amerykanami w tej chwili wszystko jest odblokowane, wszystko jest możliwe"". - Nic oczywiście nie jest przesądzone, ale szansa na stałe stacjonowanie żołnierzy amerykańskich na polskim terytorium jest zdecydowanie większa - ocenił. Dodał, że podczas jego kwietniowej wizyty w Stanach, a także podczas wizyt pozostałych przedstawicieli rządu, ""nasi amerykańscy partnerzy, którzy zresztą mediowali w porozumieniu między Polską a Izraelem, wyraźnie mówili, że trzeba tę sprawę rozwiązać, żeby odblokować rozmowy o stałym stacjonowaniu"". Jak jednak zastrzegł, informacje, według których uchwalona w styczniu nowela ustawy o IPN uniemożliwiała kontakty polskiego rządu z Białym Domem, są nieprawdziwe. Wicepremier podkreślił, że wspólna deklaracja podpisana przez premierów to ""oręż dla polskiego państwa, dla wszystkich kolejnych rządów"". - Poważny kryzys międzynarodowy zakończył się wielkim polskim zwycięstwem - powiedział. Jarosław Gowin odniósł się także do spekulacji mediów na temat rezygnacji Jarosława Kaczyńskiego z funkcji prezesa PiS. Wśród potencjalnych następców wymieniany jest Mateusz Morawiecki. – Ci, którzy dzielą skórę na niedźwiedziu, bardzo by się rozczarowali – stwierdził wicepremier. Jednocześnie zaznaczył, że w obozie Zjednoczonej Prawicy i w samym rządzie ""autorytet pana premiera jest bardzo wysoki"". Pytany, czy po ostatnich wydarzeniach autorytet szefa rządu wzrósł, Gowin odparł: ""No tak. Autorytet polityków bierze się przede wszystkim ze skuteczności"". W środę Sejm uchwalił, Senat przyjął bez poprawek, a prezydent podpisał nowelę ustawy o IPN. Nowelizacja uchyla artykuły: 55a, który grozi karami grzywny i więzienia za przypisywanie polskiemu narodowi i państwu odpowiedzialności m.in. za zbrodnie III Rzeszy Niemieckiej, i art. 55b, który głosi, że przepisy karne mają się stosować do obywatela polskiego oraz cudzoziemca - ""niezależnie od przepisów obowiązujących w miejscu popełnienia czynu"". Artykuły te, uchylone środową nowelizacją, zawierała wcześniejsza, styczniowa nowelizacja ustawy o IPN. Wywołała ona liczne kontrowersje; sprzeciw wobec niej wyraziły m.in. władze Izraela, którego MSZ oświadczyło wtedy, że ""żadna ustawa nie zmieni faktów"". Instytucje izraelskie wyrażały obawę o wolność badań historycznych. O przeanalizowanie ustawy pod kątem wolności słowa apelowała też administracja amerykańska. Chcesz być na bieżąco z najważniejszymi informacjami dnia? Polub Onet Wiadomości na Facebooku!","Wicepremier, szef MNiSW Jarosław Gowin",
https://wiadomosci.onet.pl/swiat/premier-iraku-oskarza-kurdow-o-pomaganie-dzihadystom/f63wy,Premier Iraku oskarża Kurdów o pomaganie dżihadystom,"Premier Iraku Nuri al-Maliki w środę oskarżył irackich Kurdów o pomaganie sunnickim dżihadystom z Państwa Islamskiego, którzy od czerwca prowadzą ofensywę przeciw rządowi w Bagdadzie.","- Nie będziemy przemilczać faktu, że (stolica irackiego Kurdystanu) Irbil staje się bazą dla operacji Państwa Islamskiego, działaczy partii Baas, Al-Kaidy i terrorystów - powiedział Maliki podczas cotygodniowego wystąpienia, transmitowanego przez telewizję. Baas to dawna partia rządząca z czasów dyktatury Saddama Husajna. Od rozpoczęcia antyrządowej w czerwcu Państwo Islamskie, wcześniej znane jako Państwo Islamskie Iraku i Lewantu (ISIL), opanowało znaczne tereny na północy i zachodzie Iraku oraz w północnej Syrii, gdzie w ubiegłym tygodniu ogłosili powstanie kalifatu. Zagrozili marszem na Bagdad. Iracki premier oskarża Kurdów o wykorzystywanie kryzysu, który grozi podziałem kraju, do realizacji własnych niepodległościowych ambicji. W ubiegłym tygodniu przywódca Kurdów Masud Barzani zwrócił się do parlamentu Kurdyjskiego Okręgu Autonomicznego o przygotowanie referendum niepodległościowego. - Niektórzy w kraju codziennie i bezwstydnie mówią o podziale kraju - powiedział Maliki, dodając, że rząd w Bagdadzie będzie bronił niepodzielności Iraku. Wielu sunnitów uciekło przed Państwem Islamskim z zajętego przez dżihadystami miasta Mosul do Irbilu. Wśród uciekinierów byli - politycy ze społeczności sunnickiej, którzy zostali pozbawieni udziału w procesie politycznym - powiedział pragnący zachować anonimowość przedstawiciel władz kurdyjskich. Maliki, który jest szyitą i stoi na czele zdominowanego przez szyitów rządu, jest oskarżany o dyskryminowanie sunnickiej mniejszości i Kurdów, stanowiących ok. 20 proc. ludności kraju.",,
https://wiadomosci.onet.pl/kraj/stanislaw-karczewski-wzmocnienie-prezydenta-jest-ryzykowne/ztghmtn,Stanisław Karczewski: wzmocnienie prezydenta jest ryzykowne,"Nasze środowisko skłania się ku przekonaniu, że właściwsze byłoby zwiększenie roli premiera - powiedział marszałek Senatu Stanisław Karczewski w rozmowie z tygodnikiem ""Wprost"".","Marszałek Senatu Stanisław Karczewski w najnowszym wydaniu tygodnika ""Wprost"" mówi, że ""dyskusja na temat konstytucji jest w Polsce potrzebna"". - Dobrze, że prezydent ją zainicjował - ocenia. Zaznacza jednocześnie, że jego podejście do referendum ""naznaczone jest pewną rezerwą"". Dopytywany, ""skąd ona się bierze"", wyjaśnia: ""Na przykład z proponowanej przez prezydenta daty referendum: 10-11 listopada 2018 r."". - Polacy powinni się łączyć w świętowaniu 100-lecia odzyskania niepodległości, a nie politycznie spierać się o konstytucję - podkreśla. - Poza tym w tym okresie będą wybory samorządowe, więc temperatura sporu politycznego będzie wysoka - dodaje. Karczewski został też zapytany o to, ""czy namawia prezydenta, by wycofał się z pomysłu"" przeprowadzenia referendum. - Mam bogatą wyobraźnię i oczywiście jestem w stanie wyobrazić sobie taki wariant - zaznacza. - Z drugiej strony trudno będzie się prezydentowi wycofać z tak daleko posuniętej deklaracji - uważa Karczewski. - Ważne jest, żeby referendum, jeśli ma się odbyć - a myślę, że powinno - odbyło się we właściwym czasie - mówi. - Jeśli chodzi o liczbę pytań, to nie powinno ich być zbyt wiele i powinny dotyczyć kwestii zasadniczych, w których wybór opcji będzie zrozumiały - uważa Karczewski. - Nasze środowisko polityczne skłania się do przekonania, że właściwsze byłoby zwiększenie roli premiera. Zwiększyłoby to przejrzystość rozwiązań ustrojowych. Wiadomo byłoby, kto ponosi odpowiedzialność polityczną, a jednocześnie usuwałoby ryzyko polityczne wynikające z kohabilitacji - mówi marszałek Senatu o stanowisku Prawa i Sprawiedliwości wobec zmian ustrojowych.",Marszałek Senatu Stanisław Karczewski,
https://wiadomosci.onet.pl/swiat/michail-miszustin-kandydatem-na-premiera-rosji-kim-jest-nowy-premier-rosji/b84yjjs,Władimir Putin wskazał kandydata na nowego premiera Rosji,"Michaił Miszustin, szef rosyjskiej Federalnej Służby Podatkowej (FNS), został wskazany na stanowisko premiera Rosji. Prezydent Władimir Putin wniósł jego kandydaturę do niższej izby parlamentu, Dumy Państwowej - informują służby prasowe Kremla.","Niższa izba parlamentu Rosji, Duma Państwowa, rozpatrzy w czwartek kandydaturę Michaiła Miszustina na premiera - poinformował w środę wieczorem przewodniczący izby Wiaczesław Wołodin. Posiedzenie odbędzie się o godz. 14 (godz. 12 w Polsce). Rano Miszustin spotka się z szefami frakcji parlamentarnych. Wcześniej w środę dotychczasowy premier Dmitrij Miedwiediew poinformował o dymisji swego rządu. Miedwiediew był premierem przez osiem lat, a wcześniej - w latach 2008-2012 - prezydentem Rosji. Po zakończeniu jego kadencji na Kreml po czteroletniej przerwie powrócił Putin, który za prezydentury Miedwiediewa był premierem. Miszustin urodził się 3 marca 1966 r. 53-letni Michaił Miszustin, szef FNS od 2010 roku, jest doktorem ekonomii. W latach 1992-1996 pracował w Międzynarodowym Klubie Komputerowym, organizacji wspierającej rozwój rynku komputerowego w Rosji. W administracji państwowej Miszustin zaczął pracować w 1998 roku. W latach 1999-2004 był wiceministrem podatków. Później kierował służbami katastralnymi, a od 2006 roku - krajową agencją administracji specjalnych stref ekonomicznych. Rozwój specjalnych stref ekonomicznych był jednym z najambitniejszych projektów ówczesnego ministerstwa gospodarki Rosji. W latach 2008-2010 Miszustin kierował firmą inwestycyjną UFG. Po powrocie do struktur państwowych stanął na czele FNS. W kierowanych przez niego służbach podatkowych przeprowadzona została błyskawiczna cyfryzacja i rozszerzono ich kompetencje, poprawiając przy tym administrowanie. Miszustin jest autorem monografii na temat administracji podatkowej. Pasjonuje się hokejem i zasiada w radzie nadzorczej moskiewskiego klubu hokejowego CSKA. Kreml poinformował, że przed ogłoszeniem rezygnacji Miedwiediew spotkał się z Putinem w celu omówienia swojego orędzia przed parlamentem, które odbyło się kilka godzin wcześniej. Prezydent Rosji zaproponował w środę poprawki do konstytucji kraju, m.in. zmniejszające pełnomocnictwa prezydenta i zwiększające kompetencje Zgromadzenia Federalnego. Przy czym, zastrzegł on, że kraj powinien być nadal silną republiką prezydencką. W sprawie zmian ma odbyć się referendum.- Ze swojej strony chciałem podziękować za wszystko co zostało zrobione na tym etapie naszej wspólnej pracy. Chciałem wyrazić zadowolenie z wyników, które zostały osiągnięte - powiedział prezydent na spotkaniu z ministrami. - Nie wszystko zostało zrobione, ale nigdy wszystko się nie udaje - dodał. - Poprawki do konstytucji wprowadzą znaczące zmiany nie tylko w szeregu artykułów, ale także w równowadze władzy wykonawczej, ustawodawczej i sądowniczej - przekazał dotychczasowy premier. Oświadczył, że w tym kontekście ""jest oczywiste"", iż rząd powinien zapewnić prezydentowi ""możliwość podejmowania wszelkich niezbędnych decyzji"". Rosyjskie agencje prasowe podają, że Putin mianuje Miedwiediewa zastępcą szefa prezydenckiej Rady Bezpieczeństwa. Jak zauważają media, oznacza to, że nowym premierem Rosji nie będzie Miedwiediew. Nie jest jasne, kto nim zostanie. Dmitrij Miedwiediew stał na czele rządu od 2012 r. Wcześniej przez cztery lata sprawował urząd prezydenta Rosji. Premierem był wówczas Putin, który nie mógł ponownie kandydować ze względu na limit dwóch następujących po sobie kadencji. W latach 2003-2005 Miedwiediew sprawował funkcję szefa administracji prezydenta. Obecny gabinet powstał w maju 2018 r. po rozpoczęciu czwartej kadencji Putina. Proponowane posunięcie jest postrzegane jako część wysiłków Putina, by wypracować sobie nową pozycję władzy, aby pozostać u steru po obecnej kadencji prezydenta, która zakończy się w 2024 r. Obserwatorzy od dłuższego czasu przychylają się do opinii, że po tym czasie utrzyma on realną władzę, jednak na innym stanowisku, być może kierując Radą Państwową, parlamentem lub rządem.",Michaił Miszustin kandydatem na premiera Rosji,
https://wiadomosci.onet.pl/kraj/krystyna-pawlowicz-spokojnie-to-tylko-chwilowa-zmiana-pozycji-i-rol/24ccecg,"Krystyna Pawłowicz: spokojnie, to tylko chwilowa zmiana pozycji i ról","""Spokojnie! Pani Premier Beata Szydło nie odchodzi! Będzie wicepremierem. Reszta bez zmian. Chwilowa zmiana pozycji i ról!"" - napisała na Facebooku posłanka Krystyna Pawłowicz.","""Spokojnie! Pani Premier Beata Szydło nie odchodzi! Będzie wicepremierem. Reszta bez zmian. Chwilowa zmiana pozycji i ról!"" W odpowiedzi na „ulicę i zagranicę”. Wszystko jest pod kontrolą! Liczymy na dalsze poparcie Polaków dla reform i odbudowywania Polski. Pani Premier Beata Szydło jeszcze wkroczy do akcji. Do ważnej akcji ! Dziś, Pani Premier za wszystko dziękujemy!"" - napisała Pawłowicz. W komentarzach pod postem pojawiło się wiele komentarzy, w których wybrzmiewają głosy niezadowolenia z tego, że Beatę Szydło na stanowisku premiera zastąpi Mateusz Morawiecki. ""Z całym szacunkiem Pani Poseł. To bardzo zły ruch. Wyborcy tego nie darują. Panią Premier Kaczyński czołgal kilka tygodni, mimo sprzeciwu elektoratu. Tego tak się nie załatwia. PIS straci bardzo dużo! A teraz chce Kaczyński, by Pani Premier była kwiatkiem do banksterskiego kożucha? Po co?"" - napisał jeden z internautów. ""PiS właśnie wstał z kolan i upadł na głowę"" - dodał kolejny. Chcesz być na bieżąco z najważniejszymi informacjami dnia? Polub Onet Wiadomości na Facebooku!",Krystyna Pawłowicz,
https://wiadomosci.onet.pl/kraj/warszawa-piknik-o-bezpieczenstwie-na-drodze-premier-zapowiedzial-duze-zmiany-w/bh1hcws,Premier zapowiedział duże zmiany w przepisach ruchu drogowego. Powstanie też specjalny fundusz,"Pierwszeństwo pieszego przed wejściem na pasy, ograniczenie do 50 km/h w terenie zabudowanym przez całą dobę i utrata prawa jazdy po przekroczeniu prędkości o ponad 50 km/h także poza terenem zabudowanym - takie zmiany w przepisach ruchu drogowego zapowiedział dziś Mateusz Morawiecki. Premier RP był gościem pikniku dotyczącego bezpieczeństwa na drogach, organizowanego przez PKN Orlen, który odbył się na błoniach Stadionu Narodowego w Warszawie.","- Powołujemy fundusz, który będzie dodatkowo pozwalał zainwestować w infrastrukturę bezpieczeństwa drogowego, takie jak przejścia dla pieszych, ronda, spowalniacze różnego rodzaju. I to jest jedno zagadnienie, jeden bardzo ważny obszar. Ale drugi to przepisy w zakresie ruchu drogowego. I tutaj oprócz tych zmian, które wprowadziliśmy - suwaka czy korytarza życia, w bardzo krótkim tempie wprowadzamy trzy dodatkowe obostrzenia, ograniczenia. Po pierwsze: jest to pierwszeństwo pieszego przed wejściem na pasy. Po drugie: ograniczenie do 50 km/h jazdy w terenie zabudowanym przez całą dobę, bo dziś w nocy można jeździć szybciej, a wiemy, że tą granicą między życiem a śmiercią jest właśnie 60 km na godzinę - zapowiedział Mateusz Morawiecki. - Wreszcie również wdrażamy taką zasadę, że w sytuacji jeżeli nastąpi przekroczenie powyżej 50 km na godzinę także poza terenem zabudowanym, to również będzie można odebrać prawo jazdy. W Niemczech zresztą tak jest, że jeżeli następuje przekroczenie dopuszczalnej prędkości o 31 km na godzinę w terenie zabudowanym, to już można odebrać prawo jazdy na jakiś okres, a poza terenem zabudowanym ponad 41 km na godzinę, więc u nas i tak nie jest to najbardziej restrykcyjny przepis - stwierdził premier RP. - Czasami widzimy w telewizji straszne wypadki. Wszyscy wtedy nad tym bolejemy. Ale za tymi wypadkami kryją się tragedie poszczególnych osób, złamane życiorysy, czasami kalectwo do końca życia. Piratów na drogach trzeba wyeliminować skutecznie. Niekiedy w jeden weekend, listopadowy czy majowy, ginie w Polsce kilkadziesiąt osób, 60-70 osób. To więcej niż w wypadkach autobusowych, które analizujemy, bardzo smutnych, których kilka zdarzyło się w ostatnich latach. Musimy doprowadzić do zmian przepisów ruchu drogowego w taki sposób, by zmniejszyć wypadki, śmiertelność wypadków na drogach. Będziemy to robić poprzez inwestycje, infrastrukturę, ale również poprzez wybieranie najlepszych wzorców tych państw Unii Europejskiej, które mają znacząco ograniczoną liczbę śmiertelnych wypadków - dodał. - Jakoś tak się dzieje, że jak przekraczamy granicę i wiemy, że mandaty są dużo wyższe, to zdejmujemy nogę z pedału gazu. Powinniśmy w odpowiednich miejscach robić to również w Polsce. Zadbajmy o to, żeby już te najbliższe święta Bożego Narodzenia były świętami bezpiecznymi, czego życzę wszystkim kierowcom i wszystkim pieszym, bo ich interes jest taki sam - mówił Morawiecki. Premier wystąpił w towarzystwie najlepszych polskich kierowców rajdowych, którzy popierają planowane zmiany. - Zgadzam się z tym pomysłem. Jestem kierowcą zawodowym, ścigam się już od 22 lat i tak naprawdę najbardziej niebezpieczna jest prędkość. Ja jestem do niej przystosowany i ćwiczę, żeby jeździć jak najszybciej, ale jeżdżę na zwykłych drogach, w zwykłym samochodzie, my, kierowcy rajdowi w zwykłym ruchu cywilnym jeździmy dużo wolniej. Często zdarzają się takie sytuacje, że wyprzedzają mnie samochody i ja myślę, jak oni mogą to robić, skoro nie widzą dobrze drogi. Najważniejszą rzeczą jest, żeby jechać spokojnie i dostosować się do warunków, które są na drodze, które są bardzo zmienne. Wydaje mi się, że ta nowa ustawa pozwoli jeździć bezpiecznie, bo w nocy te 10 km na godzinę, gdzie jest ciemno i nic nie widać, na pewno będzie pomagało - stwierdził Jakub Przygoński, zawodnik Orlen Team. - Bezpieczeństwo i życie jest najważniejsze. My, kierowcy rajdowi, też popełniamy błędy, ale na pierwszej już lekcji z elementów prawa uczyłem się, że nieznajomością prawa nie można się tłumaczyć. A my nie tylko wprowadzamy prawo, ale też przypominamy o tym, staramy się ludzi uświadamiać, co nam to daje. Oczywiście daje nam to wygodniejsze i bezpieczniejsze życie za kierownicą. Bardzo się cieszę, że mogę brać udział w tego typu akcjach - dodał z kolei Kajetan Kajetanowicz, zawodnik grupy Lotos. Premier i kierowcy rajdowi byli gośćmi pikniku pod hasłem „Poznaj nowe przepisy ruchu drogowego”, który odbył się dziś na błoniach PGE Narodowego. Imprezę zorganizował PKN Orlen, przy współpracy z KPRM, policją i strażą pożarną, a także Ministerstwem Infrastruktury, Ministerstwem Zdrowia oraz MSWiA. Na miejscu można było się spotkać m.in. z zawodnikami Orlen Team - Kubą Przygońskim, Maciejem Giemzą, Adamem Tomiczkiem, Kacprem Wróblewskim i Kamilem Wiśniewskim. Sportowcy zaprezentowali swoje umiejętności na specjalnym torze do jazdy pokazowej. Uczestnicy pikniku mieli też możliwość wygrania przejazdu z jednym z mistrzów kierownicy. W programie pikniku każdy mógł znaleźć coś dla siebie. W strefie dla dzieci odbywało się m.in. dekorowanie ciasteczek, skręcanie baloników, kolorowanki motoryzacyjno-drogowe czy quiz o bezpieczeństwie na drogach. W strefie policji na uczestników imprezy czekało m.in. miasteczko drogowe dla dzieci, quizy, zagadki, konkursy, kurs pierwszej pomocy, można też było wsiąść do prawdziego radiowozu. W strefie Orlenu można było skorzystać z symulatora bolidu F1 1:1, symulatora ruchomego 5D VR, a także z kawy, herbaty i słodkości.",Premier Morawiecki był gościem pikniku o bezpieczeństwie. Zapowiedział zmiany w ruchu drogowym,
https://wiadomosci.onet.pl/kraj/sondaz-o-slowach-premiera-morawieckiego-ws-polski-w-ue/8fbzqxe,Sondaż. Czy premier Morawiecki negocjował przystąpienie Polski do UE?,"Wciąż jest głośno o niedawnych słowach premiera Mateusza Morawieckiego. Ankietowani zostali zapytani o to, czy stwierdzenie ""sam negocjowałem przystąpienie do UE"" jest uprawnione? Okazuje się, że ponad połowa ankietowanych uważa, że nie - czytamy w ""Rzeczpospolitej"".","Ponad połowa badanych (54 proc.), uważa, że stwierdzenie premiera Mateusza Morawieckiego ""sam negocjowałem przystąpienie do UE"" jest nieuprawnione, a 14 proc. respondentów uważa, że miał prawo do takiej wypowiedzi. Co trzeci ankietowany (32 proc.) nie ma jednoznacznej opinii na ten temat - wynika z sondażu SW Research dla serwisu rp.pl. - Opinię, że stwierdzenie premiera Morawieckiego jest nieuprawnione, podzielają częściej osoby mające powyżej 50 lat (62 proc.), ankietowani o wykształceniu wyższym (57 proc.) oraz respondenci mieszkający na wsi (55 proc.) - mówi w rozmowie z portalem Piotr Zimolzak z agencji badawczej SW Research. Przypomnijmy, słowa premiera Mateusza Morawieckiego padły w czasie spotkania wyborczego PiS w Sandomierzu. - Szanowni państwo, ja sam negocjowałem przystąpienie (Polski) do Unii Europejskiej 20 lat temu i doskonale wiem, jak w UE negocjuje się najlepsze transakcje - mówił wówczas. Słowa premiera wywołały wiele komentarzy w mediach społecznościowych. Leszek Miller napisał: ""Nic Pan nie negocjował. Proszę choć poczekać do czasu, kiedy umrę"". Badanie SW Research na zlecenie serwisu rp.pl przeprowadzono w dniach 21-22 sierpnia 2018 roku na próbie 800 osób reprezentatywnej dla populacji Polski pod względem płci, wieku i miejsca zamieszkania. Chcesz być na bieżąco z najważniejszymi informacjami dnia? Polub Onet Wiadomości na Facebooku!",Premier Mateusz Morawiecki,
https://wiadomosci.onet.pl/kraj/premier-podziekowala-kierowcy-ktory-wyniosl-ladunek-wybuchowy-z-autobusu/pmcm27,"Premier podziękowała kierowcy, który wyniósł ładunek wybuchowy z autobusu","Premier Beata Szydło w specjalnymi liście podziękowała kierowcy, który w czwartek we Wrocławiu wyniósł ładunek wybuchowy z autobusu linii 145. Ładunek eksplodował na przystanku. Policja nadal poszukuje sprawcy.","List z podziękowaniami od premier Szydło odczytała dzisiaj podczas konferencji prasowej w Dolnośląskim Urzędzie Wojewódzkim szefowa gabinetu politycznego premiera Elżbieta Witek. ""Proszę przyjąć moje podziękowania za wyjątkowy akt odwagi, jakim wykazał się Pan podczas pełnienia swoich codziennych obowiązków służbowych. Wyniesienie z autobusu niebezpiecznego ładunku zagrażającego zdrowiu i życiu pasażerów zasługuje na szczególne docenienie. Stan wyższej konieczności, w którym Pan się znalazł, wymagał szybkiej reakcji i podjęcia decyzji w poczuciu odpowiedzialności za innych"" - podkreśliła premier. Kierowca Dariusz Kondziela powiedział dziennikarzom, że wynosząc ładunek z autobusu, podjął jedną z najważniejszych decyzji w swoim życiu. - To, co się stało, to również lekcja dla nas wszystkich, że zagrożenie jest nieopodal nas i trzeba zrobić wszystko by się go ustrzec - mówił. Podziękowania kierowcy złożył wojewoda dolnośląski Paweł Hreniak. Jak poinformował, wyznaczył nagrodę w wysokości 10 tys. zł za ujęcie osoby, która pozostawiła ładunek w autobusie. Do zdarzenia doszło w czwartek po godz. 14. Niewielki ładunek eksplodował na przystanku przy ul. Kościuszki. Chwilę przed eksplozją ładunek wyniósł z autobusu linii 145 kierowca, który zauważył pozostawioną w pojeździe paczkę. Tuż po tym, jak zostawił ją na przystanku, ładunek eksplodował. Lekko ranna została kobieta stojąca na przystanku. Substancja, która eksplodowała, znajdowała się w metalowym pojemniku o pojemności około trzech litrów. W pojemniku były także metalowe śruby. Śledztwo w tej sprawie prowadzi Dolnośląski Wydział Zamiejscowy Departamentu do Spraw Przestępczości Zorganizowanej i Korupcji Prokuratury Krajowej we Wrocławiu. Naczelnik tego wydziału prokurator Robert Tomankiewicz powiedział, że śledztwo prowadzone jest w kierunku popełnienia ""kilku przestępstw"". Policja nadal szuka osoby, która zostawiła ładunek w autobusie. Opublikowano zdjęcie oraz film z monitoringu, na którym widać mężczyznę, który – jak poinformował rzecznik dolnośląskiej policji Paweł Petrykowski – ""może posiadać ważne informacje na temat zdarzenia"". Podano także rysopis tego mężczyzny. Poszukiwany ma około 25 lat. Wzrost około 180 cm, szczupła sylwetka, twarz pociągła, szczupła, bez zarostu, włosy ciemnobrązowe raczej krótkie. Mężczyzna miał okulary przyciemniane, ubrany był w ciemną bluzę z kapturem i spodnie dresowe koloru czarnego. Zaapelowano również do osób, które podróżowały autobusem linii 145 w czwartek przed godziną 14 oraz do świadków eksplozji o kontakt z policją.","Premier podziękowała kierowcy, który wyniósł ładunek wybuchowy z autobusu",
https://wiadomosci.onet.pl/kraj/warszawa-premier-nie-spotkal-sie-z-mundurowymi-bedzie-demonstracja/jqn9z0h,"Premier nie spotkał się z protestującymi mundurowymi.""Decyzje rządu wypychają nas na ulice""","- Jesteśmy zdziwieni i poirytowani, że premier nie chciał się z nami spotkać. Czujemy się ""olani"". Zwłaszcza, że łatwiej byłoby mu porozmawiać z 10 przedstawicielami największych central związkowych niż z 10 tysiącami funkcjonariuszy, którzy mogą pojawić się na demonstracji, jaką w tej sytuacji wkrótce zorganizujemy - mówi Onetowi Rafał Jankowski, szef NSZZ Policjantów i przewodniczący Federacji Związków Zawodowych Służb Mundurowych.","Przedstawiciele związkowców z policji, straży pożarnej i granicznej oraz służby celnej i więziennej, którzy od kilku tygodni prowadzą protest, zgodnie z zapowiedziami pojawili się dziś o godz. 14 w Kancelarii Prezesa Rady Ministrów w Al. Ujazdowskich w Warszawie. Zapowiedzieli, że będą rozmawiać tylko z premierem Mateuszem Morawieckim. Szef rządu jednak nie spotkał się z nimi i wysłał do nich wicedyrektora kancelarii. Ten zaś poinformował ich, że jeżeli chcą porozmawiać, to zostaną im podstawione busy, którymi zawiozą ich do Centrum Partnerstwa Społecznego ""Dialog"" przy Limanowskiego, gdzie spotka się z nimi Jarosław Zieliński, wiceminister MSWiA. W związku z tym mundurowi złożyli swoje postulaty i opuścili siedzibę KPRM. - Z przedstawicielami MSWiA rozmawiamy od kilku miesięcy, nie przynosi to żadnych rezultatów i wciąż nie ma porozumienia. Także dlatego, że ciągle słyszymy, że decyzje w tych sprawach może podjąć tylko premier. Dlatego chcieliśmy się z nim spotkać. Niestety, Mateusz Morawiecki z niewiadomych dla nas przyczyn nie chciał się z nami spotkać. Jesteśmy poirytowani i czujemy się wręcz ""olani"", zwłaszcza, że w ostatnim czas pan premier jest bardzo aktywny, jeździ po całej Polsce i spotyka się z różnymi ludźmi, a dla nas nie znalazł czasu, mimo że nie musiał nigdzie jeździć, tylko to my przyszliśmy do niego - powiedział nam tuż po wyjściu z kancelarii premiera Rafał Jankowski, szef NSZZ Policjantów i przewodniczący Federacji Związków Zawodowych Służb Mundurowych. - Jesteśmy też zdziwieni nieobecnością pana premiera, bo przecież łatwiej byłoby mu porozmawiać z 10 przedstawicielami największych central związkowych niż z 10 tysiącami funkcjonariuszy, którzy mogą pojawić się na demonstracji, jaką w tej sytuacji wkrótce zorganizujemy. Bo wrócimy pod KPRM, tylko w dużo większej liczbie. Miarka się przebrała. Chcieliśmy na spokojnie dojść do porozumienia, jednak decyzje rządu wypychają nas na ulice. Myślę, że demonstracja służb mundurowych odbędzie się jeszcze we wrześniu, wkrótce dogramy termin - dodał Jankowski, podkreślając jednocześnie, że dają jeszcze jedną szansę Mateuszowi Morawieckiemu, ale teraz to on musi ich zaprosić na spotkanie. Protest służb mundurowych trwa od 10 lipca. Tego dnia rozpoczęli go policjanci. Na początku wyglądał tak, że funkcjonariusze przy drobnych wykroczeniach, np. drogowych, odstępowali od mandatu, stosując tylko pouczenia. Tydzień później do protestu dołączyli strażacy, strażnicy graniczni i więzienni oraz funkcjonariusze służb celno-skarbowych. Związkowcy z tych służb początkowo domagali się m.in. podwyżek pensji i przywrócenia poprzednich zasad emerytalnych, w tym pierwszego progu emerytalnego po 15 latach służby. Później złagodzili nieco swoje stanowisko – zgadzają się m.in. na pozostawienie 25-letniego okresu służby, ale chcą, by zniknął zapis o wieku (55 lat), od którego mają przechodzić na emeryturę. Wciąż podkreślają też, że konieczne są podwyżki. Protestują też przeciwko tzw. ustawie o L4 – chcą, by za zwolnienia lekarskie wypłacane było 100 proc. wynagrodzenia. W związku z tym, że trwające przez kilka tygodni negocjacje nie przyniosły porozumienia, mundurowi, jak pisaliśmy kilka dni temu w Onecie, postanowili zaostrzyć protest i włączyć do niego elementy strajku włoskiego. Bardziej skrupulatnie podchodzą do obowiązujących przepisów, co wydłuża wszystkie procedery. Wyjątkowo uciążliwe jest to m.in. na granicach i lotniskach, gdzie strażnicy graniczni i bardziej szczegółowo kontrolują pasażerów, co wydłuża czas oczekiwania. Jednocześnie mundurowi zaapelowali do premiera Mateusza Morawieckiego o spotkanie i pomoc w negocjacjach z MSWiA. Kiedy nie otrzymali odzewu, postanowili wziąć sprawy w swoje ręce i wybrać się osobiście do Kancelarii Prezesa Rady Ministrów. - Od początku negocjacji wciąż słyszymy od przedstawicieli MSWiA, że decyzje w sprawach, o których rozmawiamy, nie leżą w ich kompetencjach, tylko właśnie pana premiera Morawieckiego. Dlatego chcemy spotkać się z nim osobiście, żeby już nic nie przeszkadzało nam w dojściu do porozumienia – mówił nam wczoraj Rafał Jankowski. Nie wiadomo, dlaczego premier nie chciał przyjąć dziś mundurowych. Jego pracownicy nie podali związkowcom powodów jego nieobecności. Natomiast MSWiA przysłało nam oświadczenie w tej sprawie. Zapewnia w nim, że zarówno szef resortu Joachim Brudziński, jak i wiceminister Jarosław Zieliński, są otwarci na rozmowy ze stroną związkową. ""Trwa dialog, którego celem jest zapewnienie funkcjonariuszom jak najlepszych warunków służby. Minister Joachim Brudziński podkreślił, że jest głęboko przekonany, że stronie związkowej w takim samym stopniu jak MSWiA zależy na wypracowaniu jak najlepszych rozwiązań dla wszystkich funkcjonariuszy i pracowników służb. - Wszyscy w MSWiA jesteśmy gotowi do dalszych rozmów – zaznaczył"" - czytamy w komunikacie. MSWiA przypomina, że Jarosław Zieliński w ubiegłym tygodniu spotkał się z Rafałem Jankowskim, przewodniczącym NSZZ Policjantów i szefem Federacji Związków Zawodowych Służb Mundurowych. W jego trakcie omówili najważniejsze bieżące problemy w policji oraz oczekiwania związkowców. ""MSWiA robi wszystko, by postulaty funkcjonariuszy i możliwości budżetowe udało się pogodzić. Niestety w służbach mamy do czynienia z wieloletnimi zaniedbaniami m.in. w kwestii wynagrodzeń funkcjonariuszy i pracowników cywilnych. Dziś (28 sierpnia br.) przedstawiciele związków zawodowych służb podległych resortowi otrzymali z Kancelarii Prezesa Rady Ministrów zaproszenie na spotkanie z kierownictwem MSWiA. Miało się ono odbyć w Centrum Partnerstwa Społecznego Dialog w Warszawie. Jarosław Zieliński, sekretarz stanu w MSWiA, Edward Zaremba, pełnomocnik ministra ds. kontaktów ze związkami zawodowymi oraz inni przedstawiciele resortu oczekiwali na stronę związkową. Niestety przedstawiciele związków zawodowych nie skorzystali z tej możliwości. Mimo tego, zarówno szef MSWiA Joachim Brudziński, jak i wiceminister Jarosław Zieliński, są cały czas otwarci na rozmowy ze stroną związkową"" - czytamy w oświadczeniu MSWiA.","Związkowcy ze służb mundurowych wybrali się do KPRM, by spotkać się z premierem",
https://wiadomosci.onet.pl/kraj/tusk-na-szczycie-ue-afryka/dfvz9,Tusk na szczycie UE-Afryka,"Premier Donald Tusk w środę weźmie udział w szczycie UE-Afryka poświęconym m.in. sytuacji w Republice Środkowoafrykańskiej (RŚA), bezpieczeństwu i współpracy gospodarczej. W Brukseli szef polskiego rządu będzie rozmawiał w ""cztery oczy"" m.in. z prezydentem Senegalu.","W dwudniowym szczycie UE-Afryka udział wezmą przywódcy 40 krajów afrykańskich i ok. 20 krajów UE, szefowie Rady Europejskiej i Komisji Europejskiej - Herman Van Rompuy i Jose Manuel Barroso, oraz sekretarz generalny ONZ Ban Ki Mun. Hasło tegorocznego spotkania brzmi: ""Inwestujemy w ludzi, dobrobyt i pokój"". Rzeczniczka rządu Małgorzata Kidawa-Błońska podkreśliła, że tematem szczytu jest bezpieczeństwo i kapitał ludzki. W jej ocenie wymiernym efektem współpracy państw UE z krajami afrykańskimi jest zachodzący w niektórych z nich proces demokratyzacji, który przyczynia się m.in. do rozwoju współpracy gospodarczej. - To jest bardzo duży rynek, otwarty i Polska także chce z tego skorzystać - zaznaczyła. Według danych MSZ od kilku lat (za wyjątkiem kryzysowego 2009 roku) notowany jest sukcesywny wzrost obrotów handlowych między Polską a Afryką. O ile w 2007 r. ogólna wartość wymiany pomiędzy Polską, a wszystkimi krajami afrykańskimi wyniosła 2,2 mld euro, to w 2011 r. osiągnęła ona poziom 2,5 mld euro, z przewagą polskiego eksportu nad importem. Czołowym partnerem handlowym Polski w Afryce pozostaje niezmiennie RPA. W listopadzie ub. roku wicepremier, minister gospodarki Janusz Piechociński zapewnił, że do końca 2014 r, wymiana handlowa Polski z Afryką wzrośnie trzykrotnie. Kidawa-Błońska podkreśliła także, że jednym najważniejszych tematów szczytu będzie sytuacja w Republice Środkowoafrykańskiej. - Trudno, żeby na temat nie rozmawiać. Jest to bardzo dramatyczny przykład tego, jak w złym kierunku mogą rozwijać się sprawy państw afrykańskich - powiedziała rzecznik rządu. Pytana, czy premier będzie rozmawiał w Brukseli o ewentualnym zwiększeniu obecności polskich wojsk w RŚA odparła, że nie sądzi, żeby to zaangażowanie wzrosło. - Takie decyzje musiałyby podjąć wszystkie kraje europejskie. Raczej będzie się mówiło o procesach demokratycznych, jak je wprowadzać i jak pomagać - zaznaczyła Kidawa-Błońska. Poinformowała ponadto, że szef polskiego rządu w ramach spotkań bilateralnych rozmawiać będzie w środę w Brukseli m.in. z prezydentem Senegalu Macky Sallem oraz premierem Litwy Algirdasem Butkeviciusem. Sytuacji w Republice Środkowoafrykańskiej poświęcone będzie dodatkowe spotkanie, które odbędzie się w środę przed głównym szczytem w Brukseli. Wezmą w nim udział przedstawiciele krajów sąsiadujących z RŚA oraz krajów unijnych, które są tam zaangażowane. W ubiegłym roku do RŚA przybyło 1600 francuskich żołnierzy, by położyć kres pogromom i zapobiec ludobójstwu. W grudniu w Brukseli prezydent Francji Francois Hollande apelował do krajów UE o pomoc. Francuską operację wsparła Polska, udostępniając 50 żołnierzy i samolot transportowy Hercules C-130. Polski kontyngent operuje z bazy lotniczej francuskich sił powietrznych w Orleanie, 105 km na południowy zachód od Paryża. Szefowie dyplomacji państw UE w połowie lutego zdecydowali o ustanowieniu unijnej misji wojskowej w RŚA. Jak zapowiadają źródła w UE, zostanie ona wysłana na miejsce po ostatecznym ustaleniu zasad jej udziału w operacji, co może nastąpić w kwietniu. W Republice Środkowoafrykańskiej przebywa również ok. 6 tys. żołnierzy z krajów afrykańskich. RŚA dzieli się na murzyńskie i wyznające w większości chrześcijaństwo południe oraz rzadziej zaludnioną, muzułmańską i często arabską północ. Polityczny konflikt między rządzącym południem a dyskryminowaną północą zaczął w RŚA przybierać postać wojny religijnej pod koniec rządów skorumpowanego prezydenta Francois Bozize (2003-2013), który wrogów politycznych nazywał dżihadystami, licząc nie tylko na wsparcie współwyznawców, ale przede wszystkim Zachodu, walczącego z islamskim fundamentalizmem. W RŚA przebywa ponad 30 misjonarzy z Polski. Delegacje z krajów UE i Afryki będą też dyskutować o bezpieczeństwie na kontynencie afrykańskim, w tym m.in. o walce z terroryzmem. W ciągu 10 lat UE przekazała za pośrednictwem Afrykańskiego Funduszu na rzecz Pokoju 1,2 mld euro na operacje pokojowe w Afryce, m.in. w Somalii, Sudanie, Demokratycznej Republice Konga czy Mali. UE angażuje się również w szkolenia i reformy sił zbrojnych oraz sił bezpieczeństwa w krajach afrykańskich. Unijne misje szkoleniowe w Somalii i Mali objęły blisko 13 tys. wojskowych. Istotnym tematem rozmów ma być też współpraca gospodarcza. W 2012 roku unijny import z Afryki wyniósł 187 mld euro, a afrykański z UE - 152 mld euro. Unijna pomoc rozwojowa dla Afryki sięga ok. 20 mld euro rocznie i jest to około połowy całej pomocy rozwojowej, którą otrzymuje kontynent afrykański. Rozmowy w Brukseli mają skupiać się także wokół takich problemów jak imigracja i zmiany klimatyczne. Nielegalni imigranci przedostają się na łodziach i statkach przez Morze Śródziemne z Afryki do krajów południowej Europy. Wielu z nich ginie podczas podróży, a dla tych, którym udaje się dotrzeć do celu, często brakuje miejsc w obozach dla uchodźców. W ubiegłym roku u brzegów Lampedusy płynący z Libii statek z ok. 500 osobami na pokładzie stanął w płomieniach i przewrócił się, a następnie zatonął. Zginęło 360 osób.",,
https://wiadomosci.onet.pl/swiat/premier-uzbekistanu-szawkat-mirzijojew-pelni-obowiazki-prezydenta/1bllhr,Premier Uzbekistanu Szawkat Mirzijojew pełni obowiązki prezydenta,"Uzbecki parlament powołał dzisiaj premiera Szawkata Mirzijojewa na pełniącego obowiązki prezydenta. Prezydent Uzbekistanu Islam Karimow, który rządził tą środkowoazjatycką republiką przez 27 lat, zmarł w ubiegłym tygodniu w następstwie udaru mózgu.","Mianowanie Mirzijojewa nastąpiło na połączonym posiedzeniu obu izb parlamentu Uzbekistanu - informują media, powołując się na źródła w izbie niższej parlamentu, Zgromadzenia Najwyższego. Zgodnie z konstytucją Uzbekistanu obowiązki prezydenta po jego śmierci przejął tymczasowo przewodniczący Senatu, Nigmatilla Juldaszew, który - jak twierdzi cytowane źródło - dzisiaj zrezygnował z ich pełnienia. Islam Karimow przeszedł w czasach radzieckich wszystkie szczeble władzy partyjnej - był pierwszym sekretarzem KC Komunistycznej Partii Uzbekistanu, gdy wchodził on w skład ZSRR; był też przewodniczącym Rady Najwyższej Uzbeckiej SRR przez kilka miesięcy przed ogłoszeniem przez ten kraj niepodległości w 1991 roku. Stanowisko prezydenta niepodległego kraju Karimow sprawował od 29 grudnia 1991 roku. Jego autorytarne rządy wywoływały krytykę Zachodu. Analitycy za najbardziej prawdopodobnych następców Karimowa uważali premiera Mirzijojewa i wicepremiera Rustama Azimowa.",Szawkat Mirzijojew,
https://wiadomosci.onet.pl/kraj/tusk-sprawa-odwolania-szefa-skw-bedzie-wyjasniona-w-komisji/sq7b2,Tusk: sprawa odwołania szefa SKW będzie wyjaśniona w komisji,"Nie ulega wątpliwości, że cała sprawa dotycząca odwołania szefa Służby Kontrwywiadu Wojskowego gen. Janusza Noska będzie bardzo szczegółowo wyjaśniona w sejmowej komisji, nie będzie problemu, jeśli chodzi o informacje - powiedział premier Donald Tusk.","Sejmowa komisja ds. służb specjalnych zebrała się w piątek, by zaopiniować wniosek premiera o odwołanie szefa Służby Kontrwywiadu Wojskowego gen. Janusza Noska. Wniosek przedstawiali szefowie MON i MSW. Gen. Nosek nie został zaproszony. - Z całą pewnością służba to jest mundur, rozkaz, to jest odpowiedzialność za to co się robi, a nie debata. Uważam, że źle byłoby w państwie polskim, gdyby komisja sejmowa była takim miejscem, gdzie zdymisjonowany podwładny rozpoczyna debatę z przełożonym - powiedział premier dziennikarzom w Sejmie. - To jest wojsko - nie ma się co oszukiwać - i po to się zakłada mundur, aby w pewnych okolicznościach przyjmować z godnością decyzje przełożonych - powiedział Tusk. Przed posiedzeniem komisji ani minister obrony Tomasz Siemoniak, ani nadzorujący służby specjalne minister spraw wewnętrznych Bartłomiej Sienkiewicz nie wypowiadali się dla mediów. Opozycja chciała w czwartek zaproszenia na posiedzenie komisji także gen. Noska; głosowanie w tej sprawie zakończyło się jednak remisem, a więc wniosek o zaproszenie Noska nie uzyskał większości. Przewodnicząca speckomisji Elżbieta Radziszewska (PO) mówiła jednak, że nie wyklucza zaproszenia Noska na jedno z następnych posiedzeń komisji. - Uważam, że ministrowie Siemoniak i Sienkiewicz dobrze wiedzą, co w tej kwestii robią. Wszystkim mundurowym życzę w takich krytycznych sytuacjach maksimum powściągliwości i takiej samodyscypliny - powiedział Tusk. Zaznaczył, że pewien typ przywilejów po zakończeniu służby mundurowi ""posiadają także dlatego, aby umieć zacisnąć zęby, kiedy dotykają ich trudne decyzje"". Zgodnie z ustawą o SKW szefa tej służby powołuje i odwołuje premier na wniosek ministra obrony po zasięgnięciu opinii prezydenta, Kolegium ds. Służb Specjalnych oraz sejmowej speckomisji. Opinie te nie są dla szefa rządu wiążące. 20 września CIR poinformowało, że premier podjął decyzję o rozpoczęciu procedury odwołania szefa SKW. Wniosek o odwołanie generała złożył szef MON. Według mediów odwołanie Noska może mieć związek z konfliktem między nim a odpowiedzialnym za zakupy sprzętu i uzbrojenia wiceszefem MON Waldemarem Skrzypczakiem, chociaż bezpośrednim powodem miał być niedostateczny nadzór nad bazą lotniczą w Malborku, gdzie według śledczych doszło do ustawiania przetargów na ochronę lotniska.",,
https://wiadomosci.onet.pl/swiat/egipt-byly-premier-nazif-wyjdzie-na-wolnosc/vyy3z,Egipt: były premier Nazif wyjdzie na wolność,"Zatrzymany w związku zarzutami korupcyjnymi były premier Egiptu z ostatniego okresu prezydentury Hosniego Mubaraka Ahmed Nazif wyjdzie na wolność, gdyż upłynął dopuszczalny czas jego pobytu w areszcie tymczasowym - orzekł dzisiaj egipski sąd.","Przychylił się w ten sposób do wniosku Nazifa, który kierował egipskim rządem od 2004 roku do stycznia 2011 roku, gdy został zdymisjonowany przez Mubaraka w obliczu nasilających się protestów społecznych. Nie przyniosło to rozładowania sytuacji i w dwa tygodnie później, 11 lutego Mubarak musiał sam złożyć urząd prezydenta. Adwokat Nazifa Mohamed Salah al-Buheiri powiedział, iż oczekuje, że jego klient wyjdzie na wolność najpóźniej w sobotę po dwóch latach i dwóch miesiącach pobytu w areszcie. 60-letni Nazif został skazany we wrześniu ubiegłego roku na trzy lata pozbawienia wolności za bezprawne nabycie własności oraz ciągnięcie nielegalnych zysków z państwowego przedsiębiorstwa, co według prokuratury miało mu przynieść około 10 mln dolarów. Jednak wyrok ten w lutym uchylono, kierując sprawę do ponownego rozpatrzenia przez sąd.",,
https://wiadomosci.onet.pl/kraj/premier-o-liscie-nitrasa-demonstracja-rozzalenia/50371,Premier o liście Nitrasa: demonstracja rozżalenia,"- Demonstracja rozżalenia - tak premier Donald Tusk skomentował list, który skierował do niego europoseł PO Sławomir Nitras, były szef szczecińskiej Platformy.","Pytany, czy zareaguje na list Nitrasa, premier odparł: ""Obywatele piszą do mnie listy z różnymi sprawami. Są instytucje, urzędnicy, którzy zajmują się rozwiązywaniem tego typu problemów. Ale są takie problemy, o których pisze Sławomir Nitras, które traktuję raczej jako demonstrację rozżalenia niż jako problem do załatwienia"". Na początku października Nitras zrezygnował z kierowania szczecińską PO. Swoim przeciwnikom, w tym szefowi struktur regionalnych partii Stanisławowi Gawłowskiemu zarzucił ""pompowanie"" kół partyjnych w Szczecinie. Nitras poinformował również, że napisał osobisty list do premiera, nie zdradził jednak wówczas jego szczegółów. - Oczekuję, że sytuacja w Szczecinie zostanie przez Donalda Tuska zauważona i będą z niej wyciągnięte konsekwencje - podkreślił Nitras. Gawłowski zaprzeczył stawianym mu przez Nitrasa zarzutom, a do sądu regionalnego w Szczecinie trafił wniosek o wykluczenie Nitrasa z partii. Autorzy wniosku zarzucają Nitrasowi m.in. niszczenie wizerunku PO.",,
https://wiadomosci.onet.pl/swiat/zarzuty-wobec-bylego-premiera-bulgarii/l9nz4,Zarzuty wobec byłego premiera Bułgarii,"Szef komisji parlamentarnej, sprawdzającej wykorzystanie przez były rząd Bułgarii samolotów, w tym wojskowych, poinformował we wtorek, że od sierpnia 2009 r. do 2013 r. ówczesny premier Bojko Borysow korzystał z nich 422 razy, nie zawsze zgodnie z zasadami.","Komisję powołano w związku z doniesieniami mediów, że samolot rządowy wykonał kurs z Sofii do Warny i z powrotem, by zawieźć ulubioną drużynę piłkarską premiera na mecz towarzyski. Publikacja okazała się prawdą. Potwierdził to sam były premier w wypowiedzi dla mediów. Komisja zdecydowała, że Borysow, który stał na czele rządu do lutego br., powinien złożyć oficjalne zeznania. - Nie ma list pasażerów, którzy lecieli na pokładzie rządowych samolotów i śmigłowców, nagminnie naruszano regulamin oddziału lotniczego, wydawano ustne zlecenia lotów - powiedział na konferencji prasowej szef komisji Wencisław Łakow. Zgodnie z regulaminem prawo do korzystania z samolotów rządowych mają szef parlamentu, prezydent, premier, wiceprezydent oraz zagraniczni goście tego samego szczebla. Łakow podał, że dochodziło do lotów komercyjnych, co jest sprzeczne z regulaminem. Dwa zagraniczne loty wykonano na zamówienie Bułgarskiego Związku Piłki Nożnej, były też zamówienia na wewnątrzkrajowe loty na tereny łowieckie, na zamówienie m.in. biznesmenów i spółki adwokackiej. Pewna turystyczna firma zamówiła czarter do wioski św. Mikołaja w Laponii. Z powodu braków w dokumentacji nie wiadomo jednak, czy do tego lotu doszło. Przed komisją zeznania złożył były szef wydziału lotów Penczo Penczew, który powiedział, że ani jednego lotu nie wykonano bez pisemnej lub ustnej zgody Borysowa. Zaznaczył, że dzwoniono do niego w nocy z ustnymi poleceniami; pisemne dochodziły później. Według danych obecnego rządu na zamówienie gabinetu Borysowa rządowy wydział lotniczy przeprowadził 309 lotów. Ich koszty to 3 mln lewów (1,5 mln euro). Dodatkowo 60 lotów wykonano wojskowymi samolotami i śmigłowcami. Ze sprawozdania służby ruchu lotniczego wynika jednak, że lotów było łącznie 422. Ministerstwo Obrony nie otrzymało należnych za loty ok. 800 tys. lewów (400 tys. euro). W bułgarskich mediach było głośno o wizycie Borysowa w Albanii w 2012 r., dokąd premier i delegacja udali się dwoma wojskowymi samolotami transportowymi Spartan, z których każdy może przewozić 84 pasażerów lub 46 żołnierzy wojsk desantowych z bronią. Bułgarska prokuratura prowadzi dwa dochodzenia w sprawie wykorzystania rządowego oddziału lotniczego i samolotów wojskowych.",,
https://wiadomosci.onet.pl/swiat/wegry-pogrzeb-bylego-premiera-gyuli-horna/n5lvs,Węgry: pogrzeb byłego premiera Gyuli Horna,"Na cmentarzu zasłużonych w Budapeszcie odbył się pogrzeb byłego premiera Węgier Gyuli Horna, który w 1989 roku jako ówczesny minister spraw zagranicznych symbolicznie przeciął drut kolczasty na granicy z Austrią.","W ceremonii na cmentarzu Kerepesi w Budapeszcie uczestniczyło kilka tysięcy osób. Przybyli przedstawiciele Unii Europejskiej z przewodniczącym Parlamentu Europejskiego Martinem Schulzem. - Bez zasług Gyuli Horna i zjednoczenia Niemiec nie byłaby możliwa nowa, pokojowa organizacja kontynentu. Horn potrafił myśleć w kategoriach wspólnoty europejskiej. To on otworzył drzwi do zjednoczonej Europy - podkreślił Schulz. - Niemcy nigdy nie zapomną imienia Gyuli Horna - zapewnił były szef dyplomacji Niemiec Hans-Dietrich Genscher. W pogrzebie wziął udział premier Viktor Orban. Szef węgierskiego rządu nie wygłosił jednak przemówienia. Zasługi Horna podkreślił natomiast lider opozycyjnej Węgierskiej Partii Socjalistycznej (MSZP) Attila Mesterhazy. Gyula Horn zmarł 19 czerwca w szpitalu wojskowym w Budapeszcie w wieku 80 lat. Od roku 2007 cierpiał na chorobę Alzheimera i nie uczestniczył w życiu politycznym. Urodził się w 1932 roku w rodzinie działacza Komunistycznej Partii Węgier, zabitego w 1944 roku przez policję. W 1956 wstąpił do ochotniczej brygady, której zadaniem było represjonowanie uczestników stłumionego powstania antysowieckiego. W 1959 roku rozpoczął karierę w dyplomacji, osiągając w 1989 roku stanowisko ministra spraw zagranicznych. W roku następnym, gdy dysponująca dotąd monopolem władzy Węgierska Socjalistyczna Partia Robotnicza przekształciła się w postkomunistyczną Węgierską Partię Socjalistyczną, został jej pierwszym przewodniczącym. Symbolicznego przecięcia granicznych zasieków dokonał wraz z austriackim ministrem spraw zagranicznych Aloisem Mockiem 27 czerwca 1989 roku. 10 września ogłosił w telewizji, że przebywający na Węgrzech obywatele NRD mogą swobodnie wyjechać do Austrii, co stało się przygrywką do obalenia w dwa miesiące później muru berlińskiego. W latach 1994-98 Horn kierował koalicyjnym rządem socjalistów i liberalnego Związku Wolnych Demokratów. By ustabilizować gospodarkę, ekipa ta przeforsowała bolesne dla społeczeństwa przedsięwzięcia oszczędnościowe.",,
https://wiadomosci.onet.pl/swiat/premier-izraela-ujawni-dramatyczne-wiadomosci-o-iranie/6bl458v,"Premier Izraela ujawni ""dramatyczne wiadomości o Iranie"".","Izraelskie media poinformowały, że premier Benjamin Netanjahu wygłosi wieczorem przemówienie do narodu, ujawniające ""dramatyczne wiadomości o Iranie"".","i24NEWS, izraelska telewizja podała, że przemówienie premiera Benjamin Netanjahu odbędzie się dzisiaj o godz. 20 miejscowego czasu (19 w Polsce). Prawdopodobnie ujawni ""dramatyczne wiadomości o Iranie"". Z medialnych spekulacji wynika, że Netanjahu wypowie się w kwestii irańskiego porozumienia nuklernego, a nie nocnego uderzenia na Syrię. Transmisja przemówienia będzie nadawana z kompleksu wojskowego Kirja w Tel Awiwie. Iran jest przygotowany technicznie do produkowania wysoko wzbogaconego uranu, jeśli z porozumienia nuklearnego wycofają się Stany Zjednoczone - powiedział dziś tymczasem szef irańskiej agencji energii atomowej Ali Akbar Salehi. - Iran nie blefuje. Technicznie jesteśmy w pełni gotowi do wzbogacania uranu do poziomów wyższych niż podczas produkcji przed zawarciem porozumienia - stwierdził Salehi cytowany przez irańską telewizję państwową. - Mam nadzieję, że (prezydent USA Donald) Trump odzyska rozum i pozostanie stroną umowy - dodał. Zgodnie z międzynarodowym porozumieniem nuklearnym z 2015 roku Teheran może wzbogacać uran jedynie do poziomu 3,67 proc. Jak przypomina Reuters, w cywilnych elektrowniach atomowych potrzebny jest uran wzbogacony do 5 proc. Do budowy bomby jądrowej wymagane jest ok. 80-90 proc. Nowy sekretarz stanu USA Mike Pompeo oświadczył wczoraj podczas wizyty w Rijadzie, że umowa nuklearna z Iranem ""zawiodła"" i nie spełniła celu, jakim jest ""powstrzymanie"" Teheranu w regionie. Zapewnił, że będzie pracował nad zmianami. Prezydent Iranu Hasan Rowhani wyklucza zmiany w porozumieniu z 2015 r. w sprawie irańskiego programu nuklearnego. Strona irańska poinformowała, że takie stanowisko Rowhani przekazał w niedzielę w rozmowie telefonicznej prezydentowi Francji Emmanuelowi Macronowi. W październiku 2017 roku Trump oznajmił, że Iran nie przestrzega porozumienia, oraz po raz pierwszy zadecydował o braku certyfikacji umowy i nie przekazał Kongresowi kwartalnego raportu na jej temat. Postawił też ultimatum europejskim partnerom, domagając się od nich zaostrzenia warunków umowy nuklearnej z Iranem, o ile chcą uniknąć wycofania się USA z tego układu. W styczniu Trump ogłosił, że Iran ma ""ostatnią szansę"" na uniknięcie amerykańskich sankcji, jeśli w ciągu 120 dni zmodyfikowane zostanie obowiązujące porozumienie ze światowymi mocarstwami. Porozumienie nuklearne z Iranem dotyczące kontroli irańskiego programu rozwoju broni jądrowej z 14 lipca 2015 roku podpisała z Iranem grupa 5+1, czyli USA, Rosja, Wielka Brytania, Francja, Chiny oraz Niemcy. Pierwsza piątka to mocarstwa nuklearne i równocześnie stali członkowie Rady Bezpieczeństwa ONZ. Dodatkową stroną porozumienia jest Unia Europejska. Ogranicza ono program atomowy Teheranu w zamian za zniesienie międzynarodowych sankcji gospodarczych. W ostatnich miesiącach przywódcy Francji, Rosji, Niemiec i Wielkiej Brytanii wielokrotnie przestrzegali USA przed podejmowaniem decyzji, które mogłyby zaszkodzić porozumieniu z Iranem. Umowy broniły także Chiny i UE. Iran ostrzegł, że ostro zareaguje na ewentualne wycofanie się USA z układu. Chcesz być na bieżąco z najważniejszymi informacjami dnia? Polub Onet Wiadomości na Facebooku!","Premier Benjamin Netanjahu przekaże ""dramatyczne wiadomości o Iranie""",
https://wiadomosci.onet.pl/kraj/premier-kopacz-spotkala-sie-z-seniorami/69tbf,Premier Kopacz spotkała się z seniorami,"Premier Ewa Kopacz spotkała się we wtorek z seniorami. Szefowa rządu zaprosiła ich do włączenia się w rozwój i promocję rządowego programu ""Senior-WIGOR"" - informuje CIR. Celem programu jest tworzenie domów dziennego pobytu dla osób starszych.","CIR informuje, że program jest w trakcie przygotowania; rząd zajmie się nim na jednym z najbliższych posiedzeń. Program przewiduje, że do końca br. ma powstać ok. 100 takich placówek, a do 2020 r. mają być one w każdej gminie. Kopacz, która program dla seniorów zapowiedziała w swoim expose, zachęcała seniorów do włączenia się w rozwój i promocję programu. Jak informuje CIR w komunikacie, w spotkaniu z premier Ewą Kopacz udział wzięli: Wirginia Szmyt występująca na imprezach jako DJ Wika; Antoni Huczyński znany jako ""Dziarski Dziadek""; Stanisław Kowalski, który w wieku 104 lat pobił dwa rekordy świata w bieganiu; Jerzy Przyborowski, jeden z najbardziej utytułowanych lekkoatletów weteranów w Polsce; lekkoatletka Gabriela Haczyk oraz Aleksander Doba, który został wybrany podróżnikiem roku National Geographic. Według CIR premier Ewa Kopacz pytała podczas spotkania z seniorami o ich oczekiwania względem placówek ""Senior-WIGOR"". ""Goście opowiadali o swoich własnych doświadczeniach, a także zgodzili się, że należy wspierać i promować aktywność osób starszych. Uczestnicy spotkania podkreślali, że szczególnie ważne jest, aby ośrodki »Senior-WIGOR« powstawały w małych i biednych gminach"" - czytamy w komunikacie CIR. Program Senior-WIGOR (Wiedza Integracja Godność Opieka i Rehabilitacja) zakłada wspieranie samorządów w tworzeniu i prowadzeniu Dziennych Domów ""Senior-WIGOR"" oraz klubów ""Senior-WIGOR"". Został przygotowany w resorcie pracy i polityki społecznej. Ośrodki takie powinny zapewniać m.in. dostęp do internetu, czytelni, rehabilitację i zajęcia ruchowe, np. nordic walking oraz różnego rodzaju pracownie dla osób starszych, a także przynajmniej jeden ciepły posiłek. Mają one nie tylko umożliwić seniorom (w programie określanym jako osoby powyżej 60 lat, nieaktywne zawodowo) aktywne spędzanie czasu wolnego, ale także zaktywizować ich i zaangażować w działania samopomocowe. W programie określono m.in., że dzienne domy ""Senior-WIGOR"" oraz kluby ""Senior-WIGOR"" powinny mieć m.in. pomieszczenie ogólnodostępne wyposażone w stoły i krzesła, pełniące funkcję sali spotkań, jadalni; pomieszczenie klubowe wyposażone w sprzęt RTV, komputer z dostępem do internetu, kanapy i fotele; pomieszczenie do rehabilitacji ruchowej. Dodatkowo Domy ""Senior-WIGOR"" mają mieć pomieszczenie do terapii indywidualnej lub poradnictwa.",,
https://wiadomosci.onet.pl/tylko-w-onecie/byly-szef-kgp-przerywa-milczenie-chodzilo-im-o-haki-na-wojtunika/8bdnzjf,"Były szef policji przerywa milczenie. ""Chodziło im o haki na Wojtunika""","- Jeden z funkcjonariuszy CBA sugerował, że moje kłopoty to wina Pawła Wojtunika. I że gdybym wiedział coś na temat tej osoby, to szefostwo by się ucieszyło – relacjonuje Zbigniew Maj, były komendant główny policji. W rozmowie z Onetem już oficjalnie potwierdza, że w propozycji, jaką dostał w trakcie zatrzymania, chodziło o byłego szefa CBA. Tymczasem, jak się dowiedzieliśmy, Wojtunik wysłał właśnie do premiera Morawieckiego ""skargę na naruszenie praworządności"".","Przypomnijmy, Zbigniew Maj, były szef Komendy Głównej Policji, został zatrzymany przez agentów CBA 16 maja ubiegłego roku, na polecenie Podkarpackiego Wydziału Zamiejscowego ds. Przestępczości Zorganizowanej i Korupcji Prokuratury Krajowej w Rzeszowie. Tego dnia funkcjonariusze z delegatury w Gdańsku weszli do jego domu w Kaliszu około godz. 6 rano. Prokuratura postawiła mu wówczas 10 zarzutów związanych z ujawnieniem informacji służbowych. - Czy przy takich przestępstwach używa się grupy uderzeniowej? Kładzie mi się całą rodzinę na podłodze z nieletnią córką. Jest jeden krzyk, huk, w domu odbywają się sceny dantejskie – tak na antenie stacji TVN24 Zbigniew Maj opisywał kilka dni później szczegóły zatrzymania. Stwierdził też, że argument wejścia do jego domu o 6 rano ze względu na posiadaną broń był nietrafiony. - Dobrze wiedzieli, że mam broń myśliwską. Dobrze wiedzieli, że moja broń zabezpieczona jest 30 kilometrów od mojego domu – tłumaczył, dodając, że, według niego, był to teatr jednego reżysera – ministra Ziobry, by przykryć takie wydarzenia polityczne, jak nagrody dla rządu czy konflikt z niepełnosprawnymi w Sejmie. Były komendant główny policji stwierdził też na antenie TVN24, że podczas przeszukania jego mieszkania rozmawiał z wysokim oficerem delegatury CBA w Gdańsku, który miał go nakłaniać do ujawnienia ""haków"" na jednego z ministrów rządu PO-PSL. - ""Dobry policjant"" rozmawia ze mną i mówi, żebym udostępnił jakieś nagrania, żebym wskazał pewne zasugerowane osoby, to ciężar gatunkowy tego, co się dzieje ze mną, będzie lżejszy - mówił Maj. POLECAMY: Skazany za przejęcie mieszkania służbowego dyrektorem w CBA Nie chciał jednak wymienić nazwiska tej osoby w stopniu ministra. Jak ustaliliśmy wówczas nieoficjalnie, chodziło o Pawła Wojtunika, szefa CBA w latach 2009-2015. Dziś potwierdza nam to sam Zbigniew Maj. Już oficjalnie. - Podczas zatrzymania jeden z funkcjonariuszy prowadzących, w trakcie czynności, zabrał mnie na bok i stwierdził, że oni znają moją sprawę i zasugerował, że tak naprawdę to nie jest wina ich, tylko funkcjonariuszy, którzy nad tym pracowali wcześniej. I w ogóle jakbym wiedział coś na temat osoby, która to nadzorowała, czyli Pawła Wojtunika, to bardzo by się szefostwo ucieszyło. To była centralna sugestia, że ta cała moja sprawa to prowokacja służb – mówi Onetowi Zbigniew Maj. - Generalnie chodziło im o ""haki"" na Wojtunika. Próbowali wręcz skierować na niego całą winę za moje niepowodzenia, bym w ramach zemsty podzielił się z nimi jakimiś informacjami na jego temat. Sugestia była konkretna - że to, co dzieje się przy mnie, jest kwestią braku nadzoru w wyniku działań ministra Wojtunika, który nie dopilnował agentów. Druga taka sugestia padła jeszcze potem już w prokuraturze – relacjonuje Maj. Były szef KGP uważa, że działania funkcjonariuszy byłe nieetyczne i niezgodne z prawem. - Gdyby była to normalna, prawidłowo przeprowadzona czynność, on powinien zapytać mnie przy innych funkcjonariuszach, przy osobach trzecich. Ale tak nie było. Przez ponad 20 lat służyłem w policji, byłem funkcjonariuszem operacyjnym, więc byłem tym zażenowany. Jak to się mówi - ""starego psa na obcej wsi kijem""? Ja znam te rozgrywki na dobrego i złego policjanta, to podpuszczanie - ""ja ci dam to, a ty mi daj tamto"". Ale nie tędy droga. Są jakieś zasady etyki w ramach służby. Oni najwidoczniej jednak ich nie mają. Żeby funkcjonariusz pytał drugiego funkcjonariusza w ten sposób? Już pomijam kwestie wysokości stanowisk. Dla mnie to kmioty po prostu. Chciałbym, żeby ponieśli karę – mówi Zbigniew Maj. Chciałby tego również Paweł Wojtunik. On również jest oburzony postępowaniem wspomnianych funkcjonariuszy. Dlatego złożył w tej sprawie ""skargę na naruszenie praworządności i interesów skarżącego"" do premiera Morawieckiego. Widzieliśmy to pismo. ""Na podstawie art. 63 Konstytucji Rzeczypospolitej Polskiej, składam skargę na działania funkcjonariuszy Centralnego Biura Antykorupcyjnego, polegające na bezprawnym nakłanianiu Zbigniewa Maja (byłego Komendanta Głównego Policji) do obciążenia mnie fałszywymi zeznaniami bądź do dostarczenia ""materiałów obciążających"" przeciwko mojej osobie"" - czytamy w nim. Jednocześnie Wojtunik wnosi o pociągnięcie do odpowiedzialności karnej oraz dyscyplinarnej osób, które podjęły oraz zleciły takie czynności, podjęcie działań nadzorczych oraz kontrolnych w CBA, a także w pozostałych służbach specjalnych, w celu zweryfikowania, czy wobec jego osoby nie były bądź nie są podejmowane bezpodstawnie czynności operacyjno-rozpoznawcze. Żąda też natychmiastowego zaniechanie takich działań w przypadku ich potwierdzenia oraz wyłączenie z działań nadzorczo-kontrolnych w tej sprawie Koordynatorów Służb Specjalnych, a także Szefów CBA i ABW, ""z uwagi na ich stronniczość"" - jak się wyraził. ""Nie mam absolutnie żadnego związku ze sprawą w jakiej zatrzymywano Zbigniewa Maja, nie znam jej szczegółów ani nie byłem w niej nigdy przesłuchiwany. Nie ma też żadnego uzasadnienia, aby Delegatura CBA w Gdańsku mogła podejmować wobec mnie jakiekolwiek czynności służbowe czy procesowe z własnej inicjatywy. Nie znam też dobrze funkcjonariuszy z Delegatury w Gdańsku, stąd wykluczam motyw osobisty. Zasadnym jest zatem pytanie z czyjego polecenia działali?"" - pyta Wojtunik. Były szef CBA podkreśla, że nie łączą go jakieś szczególne stosunki przyjacielskie ze Zbigniewem Majem. Przypomina, że przez kilka lat był jego przełożonym. Kilkakrotnie go awansował, ale także i odwoływał ze stanowisk kierowniczych. ""Od czasu odejścia z CBA zdążyłem przywyknąć do represji stosowanych wobec mnie, mojej rodziny a także najbliższych współpracowników z CBŚ i CBA, w szczególności tzw. audytów, kontroli, stygmatyzowania i infamii zawodowej, dyfamacji, donosicielstwa, celowych przecieków i inspirowania mediów, anihilacji zawodowej żony, przesłuchiwania (także dzieci), billingowania, urojonych zawiadomień o moich domniemanych przestępstwach, licznych trałowych śledztw, a nawet zarzutów karnych"". ""Uczciwa i bezkompromisowa służba w CBŚ i CBA nie przysparza przyjaciół, a głównie wrogów, również wśród wpływowych polityków i przestępców. Jednak poszukiwanie na siłę czy preparowanie »materiałów obciążających« to przekroczenie wszelkich norm prawnych i moralnych. Stanowi naruszenie praworządności i godzi w prawa oraz wolności obywatelskie. Podważa zaufanie do instytucji publicznych. To metoda pracy operacyjnej zakazana w państwach demokratycznych, niedopuszczalna prawnie i nieakceptowalna w Polsce od upadku komunizmu"". Wojtunik uważa, że sytuacja opisana w skardze powinna być zbadana pod kątem przestępstwa z art. 231 kodeksu karnego, czyli nadużycia uprawnień przez funkcjonariusza publicznego, chyba że próba uzyskania od Zbigniewa Maja materiałów kompromitujących na jego remat była podjęta na polecenie prokuratora i została odnotowana w stosownych protokołach z czynności procesowych. Jak podkreśla, odrębną kwestią jest to, czy i jakie czynności służbowe podjął szef CBA, w reakcji na liczne informacje medialne w sprawie opisywanych nieprawidłowości. Poprosiliśmy Pawła Wojtunika o komentarz w sprawie Maja. - To są wręcz chamskie metody zbierania informacji i gromadzenia materiałów, rodem z metod SB i UB. Czysty PRL, bez krzty wyrafinowania. Na dodatek są to metody, moim zdaniem, całkowicie nielegalne, niemające żadnego pokrycia w prawie. Wszyscy, którzy brali w tym udział, powinni zostać ukarani – powiedział Onetowi. POLECAMY:  Po tekście Onetu: Piotr Kaczorek zawieszony. CBA wszczyna postępowanie wyjaśniające Wojtunik, który obecnie pracuje jako doradca z ramienia Unii Europejskiej ds. korupcji w Mołdawii, pojawił się dziś w Sejmie RP. O godz. 12 stawił się przed sejmową komisją śledczą ds. VAT. O skomentowanie zarzutów Maja i Wojtunika poprosiliśmy CBA. Zapytaliśmy m.in. na czyje polecenie obecni funkcjonariusze tej instytucji mieli szukać ""haków"" na jej byłego szefa i czy ktoś poniósł w tej sprawie jakiekolwiek konsekwencje. Czekamy na odpowiedź.","Zbigniew Maj ujawnia, że funkcjonariusze CBA chcieli od niego ""haki"" na Wojtunika",
https://wiadomosci.onet.pl/swiat/autonomia-palestynska-premier-hamdallah-zglosil-swoja-rezygnacje/jm4rc,Autonomia Palestyńska: premier Hamdallah zgłosił swoją rezygnację,"Premier Autonomii Palestyńskiej Rami Hamdallah, zaprzysiężony na to stanowisko przed dwoma tygodniami, zgłosił prezydentowi Mahmudowi Abbasowi swą rezygnację - podały dzisiaj służby prasowe premiera. Nie jest jasne, czy rezygnacja została przyjęta.","Źródła rządowe powiedziały agencji Reutera, że Hamdallah podjął nieoczekiwaną decyzję z powodu ""sporu na temat jego kompetencji"". Po nominacji Hamdallaha komentatorzy polityczni zastanawiali się, jakie będzie pole manewru premiera, który nie ma żadnego doświadczenia politycznego. Do objęcia stanowiska szefa rządu był profesorem języka angielskiego na uniwersytecie w Nablusie i rektorem tej uczelni. Krytyczni analitycy pisali po jego wyborze, że Abbas obawiał się rosnących wpływów dotychczasowego premiera Salama Fajada i dlatego zastąpił go zależnym od siebie ""administratorem"". Zarazem zwracano uwagę, że nowy szef rządu w odróżnieniu od Fajada ma dobre relacje z różnymi wewnętrznymi frakcjami prezydenckiej partii - Fatahu. Od walk w 2007 roku pomiędzy ugrupowaniami palestyńskimi - umiarkowanym Fatahem popieranym przez Zachód i islamistycznym Hamasem - istnieją dwa odrębne ośrodki władzy: w kontrolowanej przez Hamas Gazie oraz na Zachodnim Brzegu, gdzie ograniczoną władzę sprawuje Fatah. Pakty o pojednaniu między Palestyńczykami, podpisane wiosną 2011 roku w Kairze oraz w lutym 2012 roku w Dausze, w większości nie zostały wprowadzone w życie.",fot. Reuters,
https://wiadomosci.onet.pl/swiat/ukraina-oleksij-honczaruk-nowym-premierem/ctb1tfb,Ołeksij Honczaruk nowym premierem Ukrainy,"Rada Najwyższa parlament Ukrainy zatwierdziła dzisiaj na stanowisku premiera 35-letniego prawnika Ołeksija Honczaruka, który był dotychczas zastępcą szefa biura prezydenta Wołodymyra Zełenskiego. Jego kandydaturę poparło w głosowaniu 290 z 424 deputowanych.","- Przed nowym rządem stoi najważniejsze zadanie: wzrost gospodarczy– oświadczył Honczaruk podczas debaty nad jego kandydaturą. Jak podkreślił, Ukraina potrzebuje wzrostu w wysokości 5-7 proc. rocznie. - Nie potrafiliśmy dotychczas uporać się z tymi, którzy przychodzą do władzy, by kraść. Musimy położyć temu kres i my to zrobimy. W moim rządzie nie będzie złodziejstwa – zapewnił nowy szef rządu. Honczaruk poinformował, że za kilka tygodni na Ukrainie oczekiwana jest misja Międzynarodowego Funduszu Walutowego (MFW), z którą omówiony zostanie nowy program współpracy z władzami w Kijowie. Jak zaznaczył, nowy parlament i Rada Ministrów będą musiały zmienić nastawienie świata wobec Ukrainy. - Podstawą tych zmian powinna być współpraca z naszymi partnerami międzynarodowymi i kredytodawcami. Dlatego za kilka tygodni na Ukrainie będzie misja MFW, z którą będziemy prowadzili rozmowy o nowym, trzy-czteroletnim programie współpracy – oświadczył premier. Parlament Ukrainy zatwierdził też dzisiaj skład rządu Honczaruka. Pozostało w nim dwóch członków gabinetu byłego premiera Wołodymyra Hrojsmana: szef MSW Arsen Awakow i minister finansów Oksana Markarowa. Kandydatury nowych ministrów Honczaruk wysunął w imieniu partii Sługa Narodu prezydenta Wołodymyra Zełenskiego. Ma ona w parlamencie samodzielną większość, która liczy 254 posłów. Skład rządu poparło w głosowaniu 281 spośród 424 deputowanych Rady Najwyższej. Wcześniej odbyły się głosowania nad kandydaturami na szefów resortów prezydenckich. Na czele MSZ Ukrainy stanął Wadym Prystajko, a ministerstwo obrony objął Andrij Zahorodniuk. Honczaruk jest najmłodszym szefem rządu w niepodległej Ukrainie. Jest doktorem filozofii prawa, absolwentem Narodowej Akademii Zarządzania Państwem przy prezydencie Ukrainy. Po studiach pracował w firmach prawniczych oraz doradzał m.in. wicepremierowi ds. rozwoju gospodarczego i handlu. Zełenski mówił wcześniej, że na stanowisku szefa rządu widzi „ekonomistę bez przeszłości politycznej”, jednak Honczaruk związany był z niewielką partią Siła Ludzi, z ramienia której bezskutecznie usiłował dostać się do Rady Najwyższej w wyborach parlamentarnych w 2014 r. W maju br. Honczaruk został mianowany na stanowisko wiceszefa administracji prezydenckiej, która następnie zmieniła nazwę na biuro prezydenta. Odpowiadał w nim za rozwój gospodarczy i reformy.",Nowy premier Ukrainy Ołeksij Honczaruk (z prawej),
https://wiadomosci.onet.pl/kraj/premier-beata-szydlo-przez-dwa-tygodnie-bedzie-trwal-przeglad-resortow/e26xl01,Premier Beata Szydło: przez dwa tygodnie będzie trwał przegląd resortów,"Od jutra, przez dwa tygodnie, będzie trwał przegląd resortów; ministrowie przedstawią propozycje nowych działań, które będą realizowane przez rząd – zapowiedziała premier Beata Szydło.","- Od jutra rozpoczynam, razem z ministrami, przegląd resortów, będę spotykać się przed najbliższe dwa tygodnie z szefami poszczególnych resortów, będziemy omawiać to, co zostało zrealizowane, (będziemy rozmawiać) również na tematy, które wynikają z tego, czego nie podjęto, będziemy starali się szukać przyczyn ewentualnie tych zadań, które nie zostały zrealizowane w ubiegłym roku – powiedziała szefowa rządu na konferencji prasowej. Jak dodała, ""ministrowie przedstawią propozycje nowych działań, które będą realizowane przez rząd"". Premier mówiła, że podczas spotkań w ramach przeglądu resortów, wyznaczone zostaną ""nowe kierunki, które rząd podejmie"". - Przegląd resortów, który będzie odbywał się tutaj w Kancelarii Prezesa Rady Ministrów, będzie również dobrą okazją do tego, aby złożyć sprawozdanie Polakom z tego, co zostało już zrobione, ale przede wszystkim, żeby powiedzieć, co zostanie zrobione w tym roku – powiedziała szefowa rządu. Poinformowała, że rozmowy rozpoczną się w środę od spraw bezpieczeństwa. - Bezpieczeństwo to jest nasz priorytet, to jest w tej chwili jedno z najważniejszych zadań, bezpieczeństwo szeroko rozumiane, ale dotyczące zarówno tego codziennego życia polskich rodzin, polskich obywateli, ale również bezpieczeństwo w wymiarze szerszym – podkreśliła Szydło. Premier dodała, że po każdym ze spotkań, które odbędą się w ramach przeglądu resortów, będzie chciała spotkać się dziennikarzami, ""żeby poinformować, o tym, jakie zostały wyznaczone kierunki w poszczególnym resorcie"". Nieodpowiedzialna opozycja w Sejmie nadużyła zaufanie obywateli do polityków, musimy je odbudować – mówiła dalej -. Musimy pokazać Polakom, że polskie państwo działa sprawnie, a politycy PiS poważnie traktują sprawy Polaków – dodała. Premier stwierdziła, że ostatnie wydarzenia i ""nieodpowiedzialna opozycja w Sejmie"" nadużyły zaufanie obywateli do polityków i do władz. - Musimy to odbudować. Musimy pokazać Polakom, że polskie państwo funkcjonuje, że polskie państwo działa sprawnie, a politycy rządzący, politycy Prawa i Sprawiedliwości bardzo poważnie traktują sprawy Polaków – podkreśliła. Dlatego rząd, jak mówiła premier, ""będzie pracował właśnie po to, ażeby te kierunki i te działania [...] i te zadania, które podejmiemy były ukierunkowane na te sprawy, na które czekają zwykli obywatele"". - Dzięki temu, że mamy przygotowany plan działań, dzięki temu, że dobrze przygotowaliśmy się do rządzenia, przygotowaliśmy dobry program, skoncentrowaliśmy się na sprawach ważnych dla obywateli i dotrzymujemy słowa, w ubiegłym roku udało się nam zrobić bardzo dużo dobrych rzeczy – powiedziała szefowa rządu. Premier pytana, jak ocenia obecną sytuację wokół Trybunału Konstytucyjnego oraz czy spodziewa się dalszych protestów, odpowiedziała, że nie dostrzega problemów z TK w tej chwili. - Mogę powiedzieć tak, że od momentu, kiedy udało się już wprowadzić wszystkie te ostatnie uregulowanie prawne, kiedy już Trybunał działa pod nowym kierownictwem, ja nie dostrzegam w tej chwili kłopotów, które pojawiają się w Trybunale – powiedziała. Dopytywana, czy spodziewa się protestów związanych z TK, odpowiedziała: - ja nie jestem od gdybania, ja jestem od zarządzania państwem.",Premier Beata Szydło,
https://wiadomosci.onet.pl/swiat/premier-holandii-posprzatal-wylana-przez-siebie-kawe-internauci-chwala-jego-postawe/elr357e,Premier Holandii posprzątał wylaną przez siebie kawę. Internauci chwalą jego postawę,"Premier Holandii Mark Rutte rozlał kawę na korytarzu parlamentu. Następnie wziął mopa i sam po sobie posprzątał. Wszystko nagrały kamery, a postawa polityka spotkała się z dużą sympatią internautów.","Nagranie stało się w internecie hitem. Mark Rutte upuścił kubek z kawą, przechodząc przez barierki w budynku parlamentu. Od razu po wylaniu napoju podszedł do jednej z pracownic personelu sprzątającego i poprosił o mopa. Rutte szybko uporał się z zadaniem, miał jedynie problem z regulacją trzonka. Pracownice odpowiedzialne za porządek pomogły mu, a następnie nagrodziły brawami. Postawę Marka Rutte docenili także internauci. Choć premier mógł mieć świadomość, że jest nagrywany, i tak uznano jego zachowanie za godne naśladowania. ""Pytanie: co zrobiłby prezydent lub premier twojego kraju, gdyby przypadkowo upuścił filiżankę kawy? Jestem dumny z holenderskiego premiera"" - napisał Alexander Verbeek. ""Holenderski premier przypadkowo upuścił swoją kawę, ale zamiast czekać na pomoc, poszedł posprzątać bałagan! Czy samozwańczy i aroganccy politycy wyciągną z tego jakąś lekcję pokory?"" - zapytała inna z użytkowniczek Twittera. Chcesz być na bieżąco z najważniejszymi informacjami dnia? Polub Onet Wiadomości na Facebooku!",Mark Rutte,
https://wiadomosci.onet.pl/swiat/premier-luksemburga-jean-claude-juncker-bliski-utraty-wladzy/x0j6j,Premier Luksemburga Jean-Claude Juncker bliski utraty władzy,"Wielki książę Henri powierzył misję tworzenia rządu Luksemburga szefowi Partii Demokratycznej Xavierowi Bettelowi. Jeśli misja ta się powiedzie, najprawdopodobniej będzie to oznaczać koniec długoletnich rządów premiera Jean-Claude Junckera.","Bettel zabiega o koalicję z socjaldemokratami, liberałami i Zielonymi, bez Chrześcijańsko-Społecznej Partii Ludowej (CSV) Junckera. Powstanie takiej koalicji będzie oznaczało, że po ok. 18 latach na czele rządu Juncker - najdłużej w UE piastujący urząd premiera - będzie musiał odejść. Nowym premierem najprawdopodobniej zostałby w takim przypadku Bettel, burmistrz miasta Luksemburg. Partia Junckera wygrała wprawdzie wybory parlamentarne, które odbyły się 20 października, zdobywając 33,7 proc. głosów, ale nie widać dla niej partnerów koalicyjnych.",Premier Luksemburga Jean-Claude Juncker,
https://wiadomosci.onet.pl/kraj/grzegorz-schetyna-beata-szydlo-jest-cieniem-czlowieka-sprzed-dwoch-lat/eqxxq56,Grzegorz Schetyna: Beata Szydło jest cieniem człowieka sprzed dwóch lat,"- Beata Szydło jest cieniem człowieka sprzed dwóch lat i cieniem polityka, więc ten rząd przestał funkcjonować - powiedział Grzegorz Schetyna w rozmowie z Beatą Michniewicz w ""Salonie politycznym Trójki"". Stwierdził też, że nie zakłada aby premierem został Mateusz Morawiecki.","– Tak, (chodzi o to) żeby przykryć tę debatę, pokazać że ona nie jest ważna, że opozycja nie ma nic do powiedzenia, że parlament nie ma nic do powiedzenia – mówił Schetyna, odnosząc się planowanego na dziś spotkania Andrzeja Dudy, Beaty Szydło i Jarosława Kaczyńskiego. Stwierdził, że - jego zdaniem - to Kaczyński zostanie premierem, ale dodał też, że ""wszystkie scenariusze są możliwe"". - Morawiecki - to wszystko krąży w spekulacjach. Na razie nie uważam, żeby był faworytem w tym wyścigu. Myślę, że premierem zostanie Kaczyński. Sposób procedowania i dyskusji nad tymi kwestiami, debata na schodach parlamentarnych, odsuwanie premier Szydło od wielu tygodni – wyliczał Schetyna. Spotkanie premier Beaty Szydło, Jarosława Kaczyńskiego i prezydenta Andrzeja Dudy zaplanowano na dziś, na godz. 9.30. Na razie Kancelaria Prezydenta nie podaje czego będą dotyczyć rozmowy. W Sejmie natomiast ma odbyć się głosowanie nad wotum nieufności dla premier rządu Beaty Szydło.",Grzegorz Schetyna,
https://wiadomosci.onet.pl/swiat/wlochy-wychodza-z-rzadowego-kryzysu-conte-ponownie-premierem/8b5dgdm,Włochy wychodzą z rządowego kryzysu. Conte ponownie premierem,"Dotychczasowy premier Włoch Giuseppe Conte otrzymał dzisiaj od prezydenta Sergio Mattarelli misję utworzenia nowego rządu. Powołają go Ruch Pięciu Gwiazd i Partia Demokratyczna, które zawarły porozumienie trzy tygodnie po wybuchu kryzysu rządowego. Ta informacja została przyjęta z ulgą w Brukseli. Szef Komisji Europejskiej Jean-Claude Juncker pospieszył z życzeniami dla Contego.","Conte przyjął powierzoną mu misję - przekazał Pałac Prezydencki. Zadanie sformowania nowego gabinetu Conte otrzymał jako ustępujący premier. 20 sierpnia Conte złożył dymisję na ręce prezydenta po rozpadzie koalicji Ruchu Pięciu Gwiazd i Ligi po 14 miesiącach wspólnego rządzenia. Prawicowa Liga Matteo Salviniego apelowała o rozpisanie przyspieszonych wyborów. Poszukując rozwiązania kryzysu rządowego, Mattarella przeprowadził dwie rundy konsultacji. Po ich zakończeniu wczoraj Ruch Pięciu Gwiazd i pozostająca dotąd w opozycji, centrolewicowa Partia Demokratyczna powiadomiły szefa państwa, że porozumiały się w sprawie utworzenia wspólnego rządu oraz że na jego czele powinien stanąć dotychczasowy premier. Na takie rozwiązanie, nazwane ""Conte bis"", nalegał Ruch. Przyszli koalicjanci zastrzegli zarazem, że pozostało jeszcze dużo pracy, gdyż najpierw opracowany zostanie program nowego gabinetu, a potem zapadną decyzje o składzie Rady Ministrów. Dlatego nie wiadomo jeszcze, kiedy nowy rząd zostanie zaprzysiężony. Tworzyć go będą formacje, które w kampanii przed zeszłorocznymi wyborami parlamentarnymi, a także po nich, bardzo ostro się zwalczały. Liga, która wygrała w maju wybory europejskie, a w sondażach ma ponad 30-procentowe poparcie, przechodzi do opozycji. - Przewodniczący (Jean-Claude) Juncker przesłał gorące życzenia premierowi Contemu, by z sukcesem wykonał swoje zadanie sformowania rządu. Włochy odgrywają centralną rolę w europejskiej rodzinie. Liczymy na ich aktywny udział w rozwijaniu projektu europejskiego - powiedziała dziś na konferencji prasowej w Brukseli rzeczniczka Komisji Europejskiej Mina Andreewa. W Brukseli obawiano się, że po wyborach, które wygrałaby Liga Włochy stałyby się jeszcze trudniejszym partnerem na arenie europejskiej. W minionych kilkunastu miesiącach Rzym wielokrotnie wchodził w spory z Komisją dotyczące reguł budżetowych oraz migracji. Choć Salvini był formalnie wicepremierem i szefem MSW, to on nadawał ton w tych dyskusjach.",Giuseppe Conte po rozmowach z prezydentem Matarellą,
https://wiadomosci.onet.pl/kraj/byla-radna-pis-musi-przeprosic-rodzine-tadeusza-mazowieckiego-za-obrazliwe-slowa/81kk6ge,"Była radna PiS musi przeprosić rodzinę Tadeusza Mazowieckiego. Nazwała go ""stalinowcem, komunistą i agentem NKWD""","Dziś zapadł wyrok w sprawie byłej radnej PiS, która podczas ubiegłorocznej sesji Rady Miasta Lublin stwierdziła, że posiada informacje, by Tadeusz Mazowiecki był ""stalinowcem, komunistą i agentem NKWD"". Anna Jaśkowska musi przeprosić rodzinę na swoje słowa. Dodatkowo ma wpłacić 10 tys. zł na cel społeczny. Wyrok nie jest prawomocny.","Zgodnie z orzeczeniem Sądu Okręgowego w Lublinie Anna Jaśkowska musi przeczytać przeprosiny podczas najbliższej sesji Rady Miasta. Dodatkowo pozwana ma zapłacić 10 tys. zł na rzecz Towarzystwa ""Więź"". Sędzia uznała, że to wystarczy i była radna nie musi zamieszczać przeprosin w mediach lokalnych, tygodnikach i na ogólnopolskich portalach internetowych. - Zadaniem sądu w tym postępowaniu nie było ustalenie prawdy historycznej, ale rozważenie granic swobody i wolności wypowiedzi w oparciu o prawo do ochrony dóbr osobistych. Przeprowadzone w sprawie dowody wskazują, że Anna Jaśkowska w sposób bezprawny naruszyła dobra osobiste powodów - podkreśla w uzasadnieniu sędzia Sądu Okręgowego w Lublinie Grażyna Lipianin. Sędzia przytoczyła ze słownika języka polskiego definicję słowa ""stalinowiec"" - jest to zwolennika Stalina, stalinizmu i stalinowskiego aparatu władzy. W uzasadnieniu sąd zaznaczył, że pozwana nie udowodniła, by Tadeusz Mazowiecki w przeszłości dopuścił się zarzucanej mu działalności. Podobnie było z innymi określeniami - komunista i agent NKWD. - W przedstawionych dowodach nie mają pokrycia stwierdzenia, że Tadeusz Mazowiecki był agentem NKWD, ani że współpracował z okupacyjną bolszewicką władzą w latach stalinowskich, a także że istniała relacja Mazowieckiego z szefem NKWD na Polskę - tłumaczyła sędzia. Podczas sesji 24 maja 2018 roku radni zajmowali się sprawą nadania jednej z ulic imienia Tadeusza Mazowieckiego. Nie podobało się to przedstawicielom Prawa i Sprawiedliwości, którzy krytykowali ten pomysł. Ich zdaniem były premier nie zasługiwał na taki zaszczyt. - Mieszkańcy będą pluć na tę ulicę - mówił Dariusz Jezior, radny PiS. Jednak najdalej posunęła się Anna Jaśkowska, która posłużyła się informacjami znalezionymi w internecie. - Na przykład ja mam informacje: Tadeusz Mazowiecki – stalinowiec, komunista, agent NKWD, kolaborował z okupacyjną, bolszewicką władzą w latach stalinowskich. Współpracował z szefem NKWD na Polskę, generałem Sierowem. No, i jeszcze taka wzmianka: odznaczony Orderem Orła Białego przez rząd komunistyczny - powiedziała radna. Słowa Anny Jaśkowskiej dotarły do rodziny byłego premiera rządu RP. W pierwszej kolejności zarządali przeprosin od radnej. W innym przypadku zapowiedzieli skierowanie sprawy do sądu. Radna nie wycofała się ze swoich słów, więc rodzina Mazowieckich nie miała innego wyjścia. Dnia 25 czerwca br. zakończył się proces, który wytoczyli radnej synowie Tadeusza Mazowieckiego. - Pani radna posłużyła się kłamstwem mówiąc, że ma informacje na temat naszego ojca, że był stalinowcem, komunistą, agentem NKWD i współpracownikiem Sierowa. Powiedziała że to są informacje, a nie jej opinie. Później stwierdziła, że powiedziała to celowo, nie było w tym przypadkowości. Były to celowe kłamstwa - mówił podkreślał Wojciech Mazowiecki, syn byłego premiera. Z kolei obrona podnosiła, że radna próbowała podczas sesji dociekać prawdy poprzez złożenie wniosku formalnego o skierowanie zapytania do IPN. Zdaniem mecenasa Michała Skrzwarzyńskiego miała do tego pełne prawo, a wypowiedź Anny Jaśkowskiej nie była publiczna. - Nie będzie żadnej wolności, jeżeli nie będzie wolności słowa - przekonywał w mowie końcowej mec. Michał Skwarzyński. Na dzisiejszym ogłoszeniu wyroku nie było przedstawicieli synów byłego premiera. Nie wiemy, że orzeczenie sądu ich zadowala. W pozwie domagali się wpłaty 20 tys. zł na rzecz Towarzystwa ""Więź"" oraz przeprosin w mediach. - Poprosimy sąd o pisemne uzasadnienie i wtedy zdecydujemy co dalej. Niewykluczone, że będzie apelacja, ponieważ zależy nam na opublikowaniu przeprosin w mediach. Jednak nie ma w tej sprawie jeszcze decyzji - mówi w rozmowie z Onetem Krzysztof Kamiński, mecenas reprezentujący synów Mazowieckiego. - Jesteśmy usatysfakcjonowani tym wyrokiem. Ważne, że pani radna została uznana za winną. Chciałbym podziękować prawnikom, którzy reprezentowali nas pro bono - mówi Onetowi Wojciech Mazowiecki. Z kolei była radna była dziś obecna w sądzie. Jednak nie chciała odnieść się do wyroku. - Nie udzielam w tej sprawie komentarza - rzuciła krótko po wyjściu z sali rozpraw.",Była radna PiS Anna Jaśkowska,
https://wiadomosci.onet.pl/kraj/premier-sceptyczny-wobec-propozycji-zakazu-handlu-w-niedziele/pgq5f,Premier sceptyczny wobec propozycji zakazu handlu w niedzielę,"Premier Donald Tusk powiedział w Brukseli, że jest sceptyczny wobec propozycji zakazu handlu w niedzielę. Nie chciałbym podejmować żadnych decyzji, które mogłyby mieć negatywny wpływ na rynek pracy - mówił szef rządu.","Dwoma projektami przewidującymi zakaz handlu w niedzielę - obywatelskim i poselskim - zajmuje się w czwartek Sejm. - Generalnie byłbym sceptyczny, jeśli chodzi o zakaz handlu w niedzielę - powiedział premier. Przypomniał, że wielokrotnie uzasadniał taką swoją opinię w tej sprawie. - Nie chciałbym podejmować żadnych decyzji w Polsce, które mogłyby mieć negatywny wpływ na rynek pracy. To znaczy, jeśli pojawia się choćby cień zagrożenia, ryzyka, że utracilibyśmy trochę miejsc pracy, to dziś w tak trudnej sytuacji na rynku pracy, wolałbym takich decyzji nie podejmować - wyjaśnił Tusk. Zaznaczył jednocześnie, że na pewno nie będzie się angażował ""w spór ideologiczny"" w tej sprawie. Zdaniem premiera argument, że każdemu należy się w niedzielę wypoczynek, - jest w tym sensie nacechowany hipokryzją, że przecież setki tysięcy ludzi tak czy inaczej w niedzielę muszą pracować. Jak mówił, nie dotyczy to tylko obsługi hipermarketów czy galerii handlowych, ale również tysięcy ludzi pracujących w różnych służbach porządkowych, policyjnych, pracowników stacji benzynowych czy elektrowni. - Jest bardzo dużo instytucji i przedsiębiorstw, które pracują w ruchu ciągłym, więc ideologiczny zakaz pracy w niedzielę i tak nie wchodzi w rachubę - ocenił premier. - Więc to jest pytanie nie o to, czy w niedzielę można pracować, czy nie - bo wiadomo, że ludzie pracują w niedzielę i szukają wtedy wolnego w inne dni. Tak naprawdę to jest pytanie o to, czy praca w niedzielę, np. w hipermarketach, nie jest kosztem prawa do wypoczynku w innym dniu, niż niedziela, w tygodniu - wskazał szef rządu. Tymczasem - jak dodał - do tego nie trzeba zakazu handlu w niedzielę, do tego trzeba dużo bardziej intensywnej pracy służb takich, jak np. Państwowa Inspekcja Pracy, po to, by chronić prawa pracowników. - Gdybym był w Brukseli w niedzielę i nie mógł zrobić zakupów, to miałbym pretensję. Podejrzewam, że pani sformułowanie, że nikt w Brukseli nie ma o to pretensji, może być trochę na wyrost. Ja na pewno miałbym - powiedział Tusk, nawiązując do pytania dziennikarki, która powiedziała, że w Brukseli robi się zakupy w sobotę - i nikt nie ma pretensji, że sklepy są zamknięte. Sejm debatuje w czwartek nad dwoma projektami ustaw o zakazie handlu w niedzielę - obywatelskim i poselskim. Oba zakładają zmianę w kodeksie pracy, który obecnie mówi, że praca w placówkach handlowych jest niedozwolona jedynie w święta. Gdy święto przypada w niedzielę, zakaz pracy także obowiązuje i jest to jedyny przypadek prawnego zakazu pracy w placówkach handlowych tego dnia. Proponowanym zmianom przeciwny jest rząd, który wyliczył, że ich realizacja spowodowałaby likwidację ok. 11 tys. etatów. Natomiast autorzy obywatelskiej inicjatywy uważają, że propozycja pociągnie za sobą same korzyści. ""Po wielu latach zaniedbań stworzona zostanie nowa jakość życia dla rodzin, zwłaszcza dla rodzin pracowników zatrudnionych w sektorze handlu"" - głosi uzasadnienie projektu.",Donald Tusk (po lewej),
https://wiadomosci.onet.pl/swiat/australia-kevin-rudd-powraca-na-urzad-premiera/9pxdr,Australia: Kevin Rudd powraca na urząd premiera,"Rządząca w Australii Partia Pracy postanowiła dzisiaj, że były premier Kevin Rudd zastąpi Julię Gillard na stanwisku szefa rządu, co ma zapobiec druzgocącej klęsce laburzystów w zbliżających się wyborach.","Powrót Rudda oznacza, że wyznaczone na 14 września wybory mogą się odbyć już w sierpniu, co pozwoliłoby wykorzystać nie tylko jego większą w porównaniu z Gillard popularność wśród elektoratu, ale również krótkoterminowy kredyt zaufania, udzielany zwykle przez wyborców nowemu premierowi. 57 deputowanych Partii Pracy z obu izb parlamentu opowiedziało się w głosowaniu za Ruddem, natomiast 45 poparło Gillard. Dotychczasowa premier już wcześniej zapowiedziała, że w razie negatywnego dla niej wyniku głosowania ustąpi ze stanowiska. Najnowsze sondaże wskazywały, że mniejszościowy rząd Gillard, korzystający z doraźnego poparcia Zielonych i deputowanych niezależnych, dozna w wyborach znacznego uszczuplenia swej parlamentarnej bazy, a konserwatywna opozycja uzyska solidną większość. Zmiana na stanowisku premiera nie wywoła poważniejszych implikacji politycznych, gdyż zarówno Gillard, jak i Rudd opowiadają się za utrzymaniem sojuszu wojskowego z USA i rozwijaniem wszechstronnej współpracy gospodarczej z Chinami - największym partnerem handlowym Australii.",fot. Reuters,
https://wiadomosci.onet.pl/swiat/gruzja-ma-nowego-premiera/4xhj2,Gruzja ma nowego premiera,"31-letni Irakli Garibaszwili został zatwierdzony dziś wieczorem przez parlament na stanowisko nowego premiera Gruzji. Za kandydaturą Garibaszwilego opowiedziało się 93 deputowanych, przeciw było 19.","Kandydaturę nowego premiera wysunął jego poprzednik Bidzina Iwaniszwili, szef rządzącej koalicji Gruzińskie Marzenie. Sam zapowiedział, że odejdzie ze stanowiska po wyborach prezydenckich, które wygrał Giorgi Margwelaszwili - również współpracownik Iwaniszwilego. Latem Iwaniszwili zapowiedział wycofanie się z polityki. Jednak przywódcze nawyki, wyniesione nie tyle z polityki, ile z biznesu, olbrzymi majątek, a także niewielkie lub żadne polityczne doświadczenie jego następców mogą sprawić, że - czy tego będzie chciał czy nie - pozostanie w Gruzji ""szarą eminencją"". Nowy premier, który musi zostać jeszcze zatwierdzony przez nowego prezydenta, co jest formalnością, zapowiedział dziś w parlamencie, że jego rząd będzie podążał prozachodnim kursem, lecz będzie też próbował poprawić stosunki z Rosją. Gruzja i Rosja nie utrzymują stosunków dyplomatycznych od roku 2008, gdy po pięciodniowym konflikcie zbrojnym z Tbilisi Moskwa uznała niepodległość Osetii Południowej i Abchazji - dwóch separatystycznych republik gruzińskich. - Gruzińskie aspiracje do członkostwa w UE i NATO to dla nas jedyna właściwa droga - powiedział Garibaszwili jeszcze przed głosowaniem nad wotum zaufania. - Rząd spróbuje także przezwyciężyć kryzys w stosunkach z Rosją - dodał nowy premier, który wcześniej był szefem MSW.",Irakli Garibaszwili,
https://wiadomosci.onet.pl/kraj/warszawa-protestujacy-zwiazkowcy-ze-sluzb-mundurowych-ida-do-premiera/lv4vy7l,"Protestujący związkowcy ze służb mundurowych idą do premiera. ""Nadszedł już czas""","- Mamy nadzieję, że bezpieczeństwo wewnętrzne państwa leży na sercu premierowi i znajdzie dla nas czas na rozmowę o kryzysowej sytuacji kadrowej w służbach i o propozycjach rozwiązania problemów – mówi Onetowi Rafał Jankowski, szef Federacji Związków Zawodowych Służb Mundurowych. Przedstawiciele protestujących policjantów, strażaków, służby więziennej, celnej i straży granicznej wybierają się jutro do KPRM w Warszawie.","Protest służb mundurowych trwa od 10 lipca. Tego dnia rozpoczęli go policjanci. Na początku wyglądał tak, że funkcjonariusze przy drobnych wykroczeniach, np. drogowych, odstępowali od mandatu, stosując tylko pouczenia. Tydzień później do protestu dołączyli strażacy, strażnicy graniczni i więzienni oraz funkcjonariusze służb celno-skarbowych. Związkowcy z tych służb początkowo domagali się m.in. podwyżek pensji i przywrócenia poprzednich zasad emerytalnych, w tym pierwszego progu emerytalnego po 15 latach służby. Później złagodzili nieco swoje stanowisko – zgadzają się m.in. na pozostawienie 25-letniego okresu służby, ale chcą, by zniknął zapis o wieku (55 lat), od którego mają przechodzić na emeryturę. Wciąż uważają też, że konieczne są podwyżki. W związku z tym, że trwające przez kilka tygodni negocjacje nie przyniosły porozumienia, mundurowi, jak pisaliśmy kilka dni temu w Onecie, postanowili zaostrzyć protest i włączyć do niego elementy strajku włoskiego. Bardziej skrupulatnie podchodzą do obowiązujących przepisów, co wydłuża wszystkie procedery. Wyjątkowo uciążliwe jest to m.in. na granicach i lotniskach, gdzie strażnicy graniczni i bardziej szczegółowo kontrolują pasażerów, co wydłuża czas oczekiwania. Jednocześnie mundurowi zaapelowali do premiera Mateusza Morawieckiego o spotkanie i pomoc w negocjacjach z MSWiA. Na razie bez odzewu, dlatego związkowcy postanowili wziąć sprawy w swoje ręce i wybrać się osobiście do Kancelarii Prezesa Rady Ministrów. - Premier wciąż spotyka się z różnymi grupami społecznymi. Mamy nadzieję, że bezpieczeństwo wewnętrzne państwa leży mu na sercu i znajdzie czas także dla nas na rozmowę o kryzysowej sytuacji kadrowej w służbach i o propozycjach rozwiązania problemów – mówi Onetowi Rafał Jankowski, szef NSZZ Policjantów i szef Federacji Związków Zawodowych Służb Mundurowych. - Od początku negocjacji wciąż słyszymy od przedstawicieli Ministerstwa Spraw Wewnętrznych i Administracji, że decyzje w sprawach, o których rozmawiamy, nie leżą w ich kompetencjach, tylko właśnie pana premiera Morawieckiego. Dlatego chcemy spotkać się z nim osobiście, żeby już nic nie przeszkadzało nam w dojściu do porozumienia – dodaje Rafał Jankowski. Przedstawiciele Federacji Związków Zawodowych Służb Mundurowych wystosowali do Mateusza Morawieckiego specjalne pismo, w którym proszą o spotkanie we wtorek, 28 sierpnia. Tego dnia przedstawiciele wszystkich biorących w proteście służb zamierzają stawić się przed drzwiami jego kancelarii w Al. Ujazdowskich w Warszawie. ""Od kilku miesięcy strona społeczna, w dobrej wierze prowadzi z Ministrem Spraw Wewnętrznych i Administracji rozmowy w celu podpisania porozumienia w sprawie postulatów Federacji z dnia 12 marca br. Trwająca od 10 lipca akcja protestacyjna mogłaby zostać zakończona podpisaniem porozumienia w zakresie spełnienia wysuniętych postulatów. Jednakże dotychczasowe negocjacje z przedstawicielami MSWiA nie przynoszą oczekiwanych przez wszystkie strony efektów. Wielokrotnie podnoszony był argument, iż wiele z negocjowanych przez nas zagadnień wykracza poza kompetencje MSWiA, a leży w gestii Prezesa Rady Ministrów"" - czytamy w piśmie do premiera. ""W ocenie Komitetu Protestacyjnego nadszedł już czas na osobiste spotkanie się Pana Premiera z przedstawicielami Federacji w celu przekazania pełnej informacji m. in. o aktualnej kryzysowej sytuacji kadrowej w służbach i o propozycjach rozwiązania problemów. Dalsze przeciąganie w czasie powoduje narastanie problemów, które może doprowadzić do destabilizacji w naszych formacjach, a co za tym idzie zagrozić bezpieczeństwu wewnętrznemu państwa"" - czytamy w dokumencie. ""W kontekście wypowiedzi publicznych Pana Premiera oraz ministrów odpowiedzialnych za służby mundurowe, o tym, że bezpieczeństwo Polaków to priorytet, że nie można na nim oszczędzać oraz że jest pełna otwartość na dialog ze stroną związkową daje nam to prawo sądzić, iż nasz wniosek zyska akceptację, co będzie dobre Państwa polskiego oraz działających w jego imieniu służb. Tak naprawdę w rękach Pana Premiera jest decyzja o podpisaniu porozumienia, które da szansę na odwrócenie w najbliższych latach bardzo niekorzystnych trendów związanych z odejściami ze służby oraz niskim statusem materialnym funkcjonariuszy, w obliczu zmian na rynku pracy"" - podkreślają związkowcy. Mundurowi zameldują się w jego Kancelarii jutro, o godz. 14. Jak podkreślają, oczekują, że powaga sytuacji słoni premiera do spotkania z nimi. Na razie w KPRM nie udało nam się uzyskać informacji, czy Mateusz Morawiecki ich przyjmie.",Przedstawiciele służb mundurowych chcą spotkać się z premierem,
https://wiadomosci.onet.pl/kraj/mateusz-morawiecki-na-uroczystosciach-upamietniajacych-100-rocznice-powstania/vq3d3gd,Mateusz Morawiecki: wszyscy jesteśmy powstańcami wielkopolskim,"- My dzisiaj jesteśmy również spadkobiercami tamtego zrywu niepodległościowego, bo budujemy silną Rzeczpospolitą, której nie byłoby bez ówczesnych wielkich wysiłków naszych przodków - powiedział premier Mateusz Morawiecki podczas uroczystości upamiętniających 100. rocznicę powstania wielkopolskiego.","Podkreślił, że w Wielkopolsce podczas powstania Polacy pokazali ogromne zdolności mobilizacyjne i logistyczne oraz masowość i powszechność tego zrywu, które zaskoczył zaborców. Przeczytaj również: Ignacy Jan Paderewski. Kompozytor polskiej niepodległości - Jak przed stu laty nasi wielcy ówcześni przywódcy: Paderewski w Poznaniu, Piłsudski w Warszawie, Dmowski w Paryżu czy Witos w Wiedniu, i później w innych miejscach, walczyli o suwerenną, niepodległą Rzeczpospolitą wiedząc, że Polska jest - mówiąc językiem Paderewskiego - polifoniczna, że nie jest ludowa, nie jest socjalistyczna, nie jest tylko narodowa; składa się z bardzo wielu społecznych, politycznych nurtów i także z wielu ziem, ziem dawnej I Rzeczypospolitej - powiedział Morawiecki. Premier podsumował, że powstanie wielkopolskie: - Było powstaniem o całą Polskę (...) budowało i zbudowało Rzeczpospolitą. - Trzeba bardzo mocno podkreślić, że powstańcy wielkopolscy walczyli o całą Polskę, o całą Rzeczpospolitą. Ten ogólnonarodowy wymiar jest niezwykle ważny i tak jak tamto powstanie powiodło się trzeba powiedzieć, że bez tego powstania nie byłoby przecież zwycięstwa roku 1920 - mówił premier. Dodał, że w jakiejś ciągłości nie byłoby też bez tego wydarzenia ""Solidarności"" i zwycięstw po: - Strasznych czasach drugiej wojny światowej i po czasach PRL-u. Zobacz też: Obchody 100. rocznicy wybuchu Powstania Wielkopolskiego - To ziarno niepodległości i walki o nowoczesną Rzeczpospolitą wtedy rzucone w ziemię, dało znakomity plon drugiej Rzeczpospolitej, ale również i dzisiaj - powiedział. - Dlatego składam hołd wszystkim powstańcom - których oczywiście już nie ma wśród nas - ale spadkobiercom, spadkobiercom idei, czyli po prostu wszystkim Polakom. Bo my jesteśmy dzisiaj wszyscy powstańcami wielkopolskim - stwierdził. - Dziękujemy powstańcom wielkopolskim, dziękujemy za to, że wywalczyliście dla nas wtedy Polskę - podkreślił szef rządu. Premier weźmie też udział w prezentacji znaczka okolicznościowego z okazji 100-lecia powstania wielkopolskiego i kartki pocztowej wydanej przez Pocztę Polską i w uroczystości odznaczenia medalem 100-lecia Odzyskania Niepodległości zasłużonych dla regionu. Wcześniej premier złożył kwiaty na mogile generała Stanisława Taczaka pierwszego naczelnego dowódcy powstania wielkopolskiego na Cmentarzu Zasłużonych Wielkopolan. Chcesz być na bieżąco z najważniejszymi informacjami dnia? Polub Onet Wiadomości na Facebooku!",Premier złożył kwiaty na mogile generała Stanisława Taczaka,
https://wiadomosci.onet.pl/kraj/premier-morawiecki-odwiedzi-umcs-kandydat-sld-i-naukowiec-apeluje-o-przesuniecie/m5dx9wj,Premier Morawiecki odwiedzi UMCS. Kandydat SLD i naukowiec apeluje o przesunięcie wizyty,"Tomasz Kitliński jest przeciwny wizycie premiera RP na UMCS ostatniego dnia kampanii. Uważa, że taka praktyka wpisuje się w ""haniebną praktykę autorytarną"". Naukowiec i kandydat SLD chce, by spotkanie odbyło się dopiero po wyborach parlamentarnych.","Zazwyczaj ostatni dzień kampanii wyborczej obfituje w wiele wydarzeń o charakterze politycznym. To ostatnie godziny przed ciszą wyborczą na przekonywanie mieszkańców do zagłosowania na poszczególnych kandydatów. Podobnie jest dziś w wielu miejscowościach w Polsce. W ciągu jednego dnia politycy odwiedzają kilka miejscowości. Do Lublina przyjedzie premier Mateusz Morawiecki, który spotka się ze studentami UMCS.  Dr hab. Tomasz Kitliński, naukowiec UMCS oraz kandydat Lewicy do Sejmu apeluje o przesunięcie wizyty premiera na uczelni na poniedziałek. Chce, by odbyła się dopiero po zaplanowanych na niedzielę 13 października wyborach parlamentarnych. Naukowiec jest zasmucony faktem, że ostatniego dnia kampanii wyborczej premier będzie przyjmowany z honorami na UMCS. - Uniwersytet to przestrzeń badań i edukacji, nie miejsce tu na propagandę. Władze totalitarne, nazizm i fałszywy komunizm, usiłowały wciągnąć uczelnie we własną, zbrodniczą politykę. Ale uniwersytety opierały się zawsze wykorzystaniu politycznemu. Niech UMCS nie wpisuje się w haniebną praktykę autorytarną. Niech pozostanie uniwersytetem pełnym godności - apeluje Tomasz Kitliński. Nic nie wskazuje, by wizyta premiera została przesunięta. Mateusz Morawiecki spotka się ze środowiskiem akademickim Lublina dziś o godz. 14.30 w Auli Uniwersyteckiej na Wydziale Prawa i Administracji UMCS.",Premier Mateusz Morawiecki,
https://wiadomosci.onet.pl/swiat/nowy-premier-francji-otrzymal-wotum-zaufania/e7sf6,Nowy premier Francji otrzymał wotum zaufania,"Nowy premier Francji Manuel Valls otrzymał dzisiaj wotum zaufania w izbie niższej Zgromadzenia Narodowego, w której rządzący socjaliści mają większość. Powiedział, że Francja chce zmniejszyć deficyt budżetowy, lecz nie pójdzie drogą zaciskania pasa.","Za wotum zaufania głosowało 306 deputowanych, przeciwnych było 239. 51-letni Valls został wybrany 31 marca przez socjalistycznego prezydenta Francois Hollande'a w miejsce niepopularnego Jean-Marca Ayrault po klęsce lewicy w wyborach lokalnych. - Cały jestem za przestrzeganiem naszych zobowiązań, rygorem budżetowym, ale nie za oszczędnościami - oświadczył Valls. - Tak, musimy doprowadzić do porządku nasze finanse publiczne, ale nie niszcząc naszego modelu społecznego. Francuzi nigdy by tego nie zaakceptowali - mówił ku aplauzowi lewej strony. - Nie chcę przeszkodzić we wzroście gospodarczym, bo w przeciwnym razie nie spadnie ani nasz deficyt ani bezrobocie - kontynuował nowy premier. - Wyjaśnimy to naszym europejskim partnerom - dodał. W tym tygodniu przedstawiciele Niemiec i Unii Europejskiej uznali, że Francja powinna dostać więcej czasu na zmniejszenie deficytu z 4,3 proc. w zeszłym roku do akceptowanych 3 proc. w 2015 roku, jak to obiecała. - Istotne jest, aby wprowadzić Unię Europejską na drogę wzrostu poprzez politykę wielkich inwestycji, politykę zatrudnienia, zwłaszcza ludzi młodych. W przeciwnym razie wszystkie wysiłki, by zmniejszyć deficyt, będą daremne - podkreślił Valls. Zdaniem premiera w ożywieniu gospodarczym przeszkadza zbyt silne euro. Skrytykował Europejski Bank Centralny za jego ""mniej ekspansjonistyczną politykę monetarną, mniej korzystną dla wzrostu gospodarczego, niż wyznaczana przez banki centralne USA i japoński"". - I to w dodatku w strefie euro, w której ożywienie gospodarcze jest mniej intensywne - zaznaczył. Zapowiedział, że Paryż zainicjuje debatę na temat polityki monetarnej, dodając, że temat znajdzie się w samym sercu kolejnych wyborów europejskich. Wskazał jako cel francuskiej polityki wewnętrznej zmniejszenie wydatków publicznych w latach 2015-17 o 50 mld euro, w tym o 19 mld przez państwo i jego agendy; władze lokalne i fundusz ubezpieczeń zdrowotnych mają zaoszczędzić po 10 mld euro. Valls obiecał zmniejszenie kosztów pracy o 30 mld euro do 2016 roku i niższe podatki dla gospodarstw domowych o niskich dochodach. Środki te mają na celu zwiększenie konkurencyjności przedsiębiorstw i wspieranie konsumpcji krajowej - dodał. Istniejący domiar od głównego podatku od firm zostanie zlikwidowany w 2016 roku, a średnia stawka podatku dochodowego od osób prawnych będzie obniżana stopniowo do 2020 roku z 33 do 28 proc. Valls zaproponował również zmniejszenie o połowę liczby regionów kraju, zlikwidowanie rad departamentalnych w ramach reformy strukturalnej. Francja ma obecnie 22 regiony metropolitalne i pięć zamorskich. Obiecał przy tym zacieśnienie współpracy między sąsiadującymi ze sobą miastami, tak aby podzieliły się administracyjnie funkcjami i zakresem odpowiedzialności. Nowy premier odrzucił najnowsze oskarżenia pod adresem Francji o jej rolę w ludobójstwie w Rwandzie, gdzie w ciągu kilku miesięcy 1994 roku zginął blisko milion ludzi. - Nie przyjmuję oskarżeń niesprawiedliwych, oburzających, które pozwoliłyby myśleć, że Francja mogła być współuczestniczką ludobójstwa w Rwandzie - oświadczył. Prezydent Rwandy Paul Kagame podczas poniedziałkowych obchodów 20. rocznicy ludobójstwa kolejny raz oskarżył Francję o aktywny w nim udział.","Manuel Valls, nowy premier Francji",
https://wiadomosci.onet.pl/swiat/prawdopodobnie-ad-din-bedzie-premierem-a-elbaradei-wiceprezydentem/s8fp1,"Prawdopodobnie ad-Din będzie premierem, a ElBaradei wiceprezydentem","Rzecznik powiedział, że tymczasowy prezydent Egiptu Adli Mansur sprzyja tym nominacjom. Przeciwne im są ugrupowania konserwatywne i islamskie.","Ekonomista Zijad Bacha ad-Din, który ma stanąć na czele rządu przejściowego, uważany jest za technokratę o umiarkowanie lewicowych poglądach. Wcześniej był m.in. szefem izby skarbowej. Mohammed ElBaradei, były szef Międzynarodowej Agencji Energii Atomowej (MAEA), laureat Pokojowej Nagrody Nobla, jest liderem liberalnej opozycji egipskiej. W sobotę pojawiły się informacje, że to on obejmie stanowisko tymczasowego premiera.",,
https://wiadomosci.onet.pl/swiat/prawie-330-tys-podpisow-z-poparciem-dla-bulgarskiego-rzadu/v6cf1,Prawie 330 tys. podpisów z poparciem dla bułgarskiego rządu,"Zwolennicy premiera Bułgarii Płamena Oreszarskiego zebrali ponad 327 tys. podpisów z poparciem dla jego gabinetu. Podpisy zostały przekazane do siedziby rządu, a premier spotkał się z grupą inicjatorów akcji.","Zbiórkę podpisów organizowała jedna z grup, wyłonionych po zimowych protestach na tle ekonomicznym - Obywatelska Inicjatywa na rzecz Nowego Porozumienia Społecznego. Większość podpisów złożyli jednak zwolennicy lewicy, a tego typu zbiórki organizują jej struktury terenowe. Rok temu zebrano ponad pół miliona podpisów na rzecz referendum w sprawie energetyki jądrowej. Według organizatorów podpisy są nadal zbierane i zostaną przekazane we wrześniu. Zwolennicy rządu, którzy zorganizowali się kilka dni po wybuchu antyrządowych protestów w połowie czerwca, chcą, by gabinetowi dano szanse na przeprowadzenie obiecanych reform gospodarczych i socjalnych. Premier Oreszarski, który spotkał się z organizatorami zbiórki, zapewnił, że rząd będzie realizował swoje programowe priorytety. Dodał, że ze strony swoich przeciwników i grup domagających się jego dymisji nie usłyszał poważnej krytyki merytorycznej. - Niestety, na porządku dziennym nie stoją debaty o priorytetach programowych, dyskusje dotyczą spraw drugorzędnych – oświadczył Oreszarski. Głównym priorytetem – jak podkreślił premier – jest wsparcie małego i średniego biznesu, co przyczyniłoby się do stabilizacji gospodarki i wzrostu zatrudnienia. Przypomniał, że ponad połowa odziedziczonego po poprzednikach zaległego zadłużenia państwa wobec przedsiębiorców z tytułu zwrotu podatku VAT i należności za prace, wykonane na podstawie zamówień publicznych, została uregulowana. Jednocześnie nie powiodła się próba nawiązania dialogu rządu z protestującymi. Grupa uczestników antyrządowych wystąpień zwróciła się do premiera, szefa MSW i liderów dwóch partii, popierających rząd w parlamencie, o udział w debacie telewizyjnej. Oreszarski zaprosił ich na spotkanie w swoim gabinecie, lecz spotkał się z odmową, ponieważ jego przeciwnicy żądają spotkania na ""gruncie neutralnym"". Protesty antyrządowe trwają w Bułgarii od ponad 40 dni. Codziennie uczestniczy w nich 3-5 tys. ludzi, głównie w Sofii. U źródeł protestów był wybór kontrowersyjnego polityka i magnata medialnego Deliana Peewskiego na szefa Agencji Bezpieczeństwa Narodowego. Peewski jest posłem Ruchu na rzecz Praw i Swobód zrzeszającego bułgarskich Turków; ugrupowanie popiera rząd w parlamencie. Mimo wycofania tej kandydatury protesty trwały, przekształcając się w antyrządowe demonstracje z żądaniami natychmiastowej dymisji gabinetu, przedterminowych wyborów i odsunięcia oligarchii od władzy. W najbliższy piątek kończy się obecna sesja parlamentu. Obserwatorzy spodziewają się, że w sierpniu z powodu urlopów fala protestów opadnie, by podnieść się ponownie we wrześniu.",fot. Reuters,
https://wiadomosci.onet.pl/kraj/tusk-szukamy-rozwiazan-pokojowych-konfliktu-rosyjsko-ukrainskiego/j626s,Tusk: Szukamy rozwiązań pokojowych konfliktu rosyjsko-ukraińskiego,"Szukamy za wszelką cenę rozwiązań pokojowych, które nie są kapitulacją przed agresywną polityką czy przemocą - powiedział premier Donald Tusk, pytany czy przewiduje ewentualność zaangażowania NATO w konflikt rosyjsko-ukraiński.","- Nawet na konferencjach prasowych nie powinniśmy takiego scenariusza rysować. Wszystkie działania każdego odpowiedzialnego polityka i na pewno wszystkie działania polskiego rządu zmierzają do tego, by minimalizować zagrożenie konfliktem na większą skalę. (...) Zdajemy sobie sprawę, że nikt rozsądny na świecie nie chce konfliktu - powiedział premier na wspólnej z kandydatem EPL na szefa KE Jeanem-Claudem Junckerem konferencji prasowej w Poznaniu. Tusk podkreślił, że jego rząd i Unia Europejska szukają sposobu, by zatrzymać ewentualne agresywne działania Rosji na Ukrainie ""metodami, które zminimalizują groźbę wojny, a nie ją zwiększą"". - Dlatego będę z uporem maniaka wracał do tych propozycji, które formułujemy w ramach unii energetycznej - podkreślił. Zaznaczył, że pomóc Ukrainie może stabilna finansowo Unia, za co - jak ocenił - odpowiada ""długo i skutecznie"" Juncker. Ważna jest też ""naprawdę solidarna polityka wobec wszystkich sąsiadów"" - uważa premier. Zdaniem Tuska, niezbędna jest także ""pełna solidarność"" m.in. ze Stanami Zjednoczonymi, Kanadą ws. proponowanych sankcji. - To wszystko są metody, które powinny nam dać szansę uniknięcia tego najgorszego scenariusza - zaznaczył szef rządu. Premier podkreślił, że trzeba być przygotowanym na każdą ewentualność. - Ale z całą pewnością nie może to polegać na akceptacji dla złych zdarzeń i przemocy czy agresji wobec sąsiadującego z nami państwa - zastrzegł. - Ja wiem, że to jest bardzo trudna łamigłówka. Ale w sumie za to bierzemy pieniądze, by znajdywać rozwiązania spraw, które wydają się nierozwiązywalne. Szukamy zatem za wszelką cenę rozwiązań pokojowych, które nie są kapitulacją przed agresywną polityką czy przemocą - podkreślił premier.",Tusk: Szukamy rozwiązań pokojowych konfliktu rosyjsko-ukraińskiego,
https://wiadomosci.onet.pl/kraj/premier-morawiecki-w-sprawie-reformy-sadownictwa-mam-bardziej-radykalne-poglady-niz/btg0xfs,Premier Morawiecki: w sprawie reformy sądownictwa mam bardziej radykalne poglądy niż niejeden poseł PiS,"W sprawie reformy sądownictwa mam bardziej radykalne poglądy niż niejeden poseł klubu parlamentarnego mojej formacji - powiedział premier Mateusz Morawiecki w dzisiejszym wydaniu ""Gazety Polskiej"".","- Podzielam wartości i poglądy mojej partii, a że czasem wyrzucę z siebie kilka nazwisk mniej lub bardziej znanych ekonomistów(...) nie świadczy ani o tym, że jestem mniej pisowski niż jestem ani o tym, że mam rozdmuchane ego - dodał Morawiecki. Nowy premier stwierdził też m.in., że potrzebne jest nawiązanie nowego dialogu z Unią Europejską. - Chcemy nowego otwarcia w dialogu z Brukselą, ale też oczekujemy nowego otwarcia po stronie Brukseli. Mniej emocji i ideologii, a więcej racjonalności i prawdziwego dialogu - powiedział Morawiecki. Dodał też, że konieczność wyjaśnienia katastrofy smoleńskiej to ogromne zobowiązanie państwa polskiego i sprawie tej należy dojść do ""bezkompromisowej prawdy"". - Konieczności wyjaśnienia katastrofy smoleńskiej nie nazwałbym obietnicą wyborczą PiS. To jest bowiem ogromne zobowiązanie państwa polskiego, żeby to, co wydarzyło się 10 kwietnia 2010 roku w Smoleńsku, wreszcie wyjaśnić do końca - powiedział szef rządu. - Wszyscy już chyba oczekujemy tego, że tę prawdę dowodową o Smoleńsku poznamy - podkreślił. Więcej w dzisiejszym wydaniu ""Gazety Polskiej"". Chcesz być na bieżąco z najważniejszymi informacjami dnia? Polub Onet Wiadomości na Facebooku!",Mateusz Morawiecki,
https://wiadomosci.onet.pl/swiat/wizyta-premiera-albanii-w-belgradzie-przelozona-na-listopad/v0ybg,Wizyta premiera Albanii w Belgradzie przełożona na listopad,Zaplanowana na najbliższą środę historyczna wizyta premiera Albanii w Serbii została przełożona na listopad z powodu incydentu podczas niedawnego meczu piłkarskich reprezentacji obu krajów - poinformowały w niedzielę wieczorem władze w Belgradzie.,"Podczas rozmowy telefonicznej premierzy Serbii i Albanii, Aleksandar Vuczić i Edi Rama, uzgodnili przełożenie wizyty na 10 listopada ze względu na ""odmienną ocenę"" incydentu. Rozgrywany w Belgradzie mecz zakończył się skandalem. Spotkanie zostało przerwane kiedy nad stadionem pojawił się dron z flagą ""Wielkiej Albanii"". Doszło do bijatyki między zawodnikami i wtargnięcia kibiców na płytę boiska. Władze Serbii nazwały incydent ""prowokacją"" i oskarżyły o jego spowodowanie będącego na meczu brata premiera Albanii. Incydent wywołał falę oburzenia w Serbii, a także ożywił silne w tym kraju nastroje antyalbańskie. Stosunki między Albanią a Serbią są od lat napięte. W lutym 2008 roku Kosowo, zamieszkane przez większość albańską, ludności), ogłosiło niepodległość i odłączenie się od Serbii. W Belgradzie nie pogodzono się z secesją tej prowincji, natomiast Tiranę oskarża się o projekt utworzenia ""Wielkiej Albanii"", w skład której miałyby wejść oprócz samej Albanii także wspólnoty albańskie z Kosowa, Czarnogóry, Macedonii i południowej Serbii.",,
https://wiadomosci.onet.pl/kraj/tusk-ws-aborcji-widac-jak-latwo-o-wojne-wszystkich-ze-wszystkimi/sly6f,"Tusk ws. aborcji: widać, jak łatwo o wojnę wszystkich ze wszystkimi","Dziś na sali sejmowej było widać, jak łatwo z kwestii aborcji zrobić wojnę wszystkich ze wszystkimi - tak debatę i odrzucenie obywatelskiego projektu zaostrzenia przepisów antyaborcyjnych skomentował premier Donald Tusk. - Mówienie o tej sprawie zawsze wymaga szacunku do drugiej strony i do jej argumentów. Dziś momentami czułem mdłości, gdy słuchałem wypowiedzi tych najbardziej zacietrzewionych po prawej i po lewej - bo oni także są niezdrowo podnieceni tą tematyką - ocenił premier.","Jak podkreślił, nie ulega wątpliwości, że ustawa antyaborcyjna powinna służyć ochronie życia i zezwalać na aborcję tylko w wypadkach szczególnych. - Trzeba z szacunkiem przyjmować słowa niepokoju lub argumenty uważających, że to prawo jest nadużywane - mówił szef rządu. Tusk powiedział, że rozmawiał kilka razy z ministrem zdrowia, w sprawie potrzeby stworzenia przepisów podustawowych, które dałyby pewność, że aborcja w Polsce nie jest nadużywana i wykonuje się ją - za zgodą matki - tylko wtedy, kiedy zagraża to bezpośrednio jej życiu i kiedy życie płodu jest zagrożone w sposób bezpośredni, lub też kiedy choroba ma charakter nieodwracalny i de facto uniemożliwiający życie przyszłemu dziecku. Według premiera ze statystyk wynika, że w Polsce na mocy obecnej ustawy antyaborcyjnej dokonuje się około 700 zabiegów usunięcia ciąży rocznie. - Jeśli są wśród nich nadużycia, to na szczęście jest to absolutny margines, co mnie trochę uspokaja - powiedział Tusk. W jego ocenie, dziś obowiązuje zbyt ogólne sformułowanie ""ciężkie uszkodzenie płodu"", które pozwala na dokonanie legalnej aborcji. - W związku z tym polegamy na stuprocentowym zaufaniu do lekarzy. Uważam, że skoro tak wielu ludzi w Polsce nie ma tego pełnego zaufania i obawy, że ta formuła jest zbyt ogólna i skłania do nadużyć, to należy może bardziej precyzyjnie nazwać, jaki typ uszkodzenia płodu skłania do aborcji. To byłby w jakimś sensie postęp i czulibyśmy się pewniej, że aborcja w Polsce nie jest nadużywana - wyjaśniał. Jak podkreślił, chciałby mieć pewność, że prawo do aborcji nie jest w Polsce nadużywane, ale najważniejsze, że dzięki zawartemu w 1993 r. kompromisowi aborcyjnemu, przypadków aborcji jest drastycznie mniej niż w przeszłości. - Mówienie o tej sprawie zawsze wymaga szacunku do drugiej strony i do jej argumentów. Dziś momentami czułem mdłości, gdy słuchałem wypowiedzi tych najbardziej zacietrzewionych po prawej i po lewej - bo oni także są niezdrowo podnieceni tą tematyką - ocenił premier. Pytany, czemu większość w Sejmie nie zdecydowała się na skierowanie obywatelskiego projektu do dalszej pracy - skoro sam uznał za zasadną część argumentów jego autorów - Tusk odparł, że ze sporu politycznego należy wyłączyć polityczne intencje i interesy pojawiające się wokół zmiany ustawodawstwa aborcyjnego. ""Ja nie zmieniłem i nie zmieniam opinii co do istoty sprawy: wywrócenie kompromisu aborcyjnego, a tego dotyczyły te projekty, może - a raczej na pewno doprowadzi - do zmian albo w lewo albo w prawo - tzn. albo wszystko wolno, albo nic nie wolno. Dzisiejszy stan prawny - na pewno niedoskonały - jest lepszy niż propozycje, które się pojawiają. Natomiast nic nie zwalnia z obowiązku lekarzy i urzędników ministerstwa zdrowia, aby zastanowić się, jak kontrolować to zjawisko, żeby prawo do aborcji nie było nadużywane"" - podkreślił. Jak powiedział Tusk, zdaje sobie sprawę, że ludzie podpisujący się pod obywatelskim projektem mieli dobre intencje. ""Ale to, co z tymi intencjami robią potem politycy - widać było dziś na sali Sejmu. Dlatego wolałem, żeby to przerwano na początku tego procesu tak, aby ta wojna się nie rozlała po Polsce. Dziś było widać, jak łatwo z kwestii aborcji zrobić wojnę wszystkich ze wszystkimi - i wtedy się nie myśli o płodzie, o matce, albo o przyszłych dzieciach - tylko kto komu dowali"" - mówił.",Donald Tusk,
https://wiadomosci.onet.pl/kraj/cbos-w-maju-mniej-zwolennikow-premiera-i-rzadu/ehjyhht,CBOS: w maju mniej zwolenników premiera i rządu,"Zadowolonych z tego, że rządem kieruje Mateusz Morawiecki jest w maju 48 proc. badanych, czyli o 4 punkty procentowe mniej niż w miesiąc wcześniej. Zwolenników rządu jest 38 proc., w porównaniu do kwietnia jest ich mniej o 4 punkty procentowe - wynika z sondażu CBOS.","W porównaniu z kwietniem zmniejszyła się akceptacja premiera. Zadowolenie z tego, że na czele rządu stoi Mateusz Morawiecki, wyraża 48 proc. ankietowanych (spadek o 4 punkty procentowe). Niezadowolonych z premiera jest 25 proc. respondentów (wzrost o 3 punkty). 27 proc. - o 1 punkt procentowy więcej niż w kwietniu - respondentów wybrało odpowiedź ""trudno powiedzieć"". Do zwolenników rządu zalicza się w maju 38 proc. badanych (spadek o 4 punkty procentowe w stosunku do kwietnia). Z kolei 21 proc. respondentów deklaruje się jako przeciwnicy rządu (wzrost o 2 punkty procentowe). Obojętność wobec rządu deklaruje 35 proc. ankietowanych (wzrost o 2 punkty). 6 proc. badanych - tak samo, jak przed miesiącem - nie umiało jednoznacznie określić swej postawy wobec rządu. CBOS zapytał też ankietowanych o ocenę działalności rządu. Dotychczasowe efekty działań obecnego gabinetu dobrze ocenia 48 proc. badanych (spadek o 6 punktów procentowych w stosunku do kwietnia), natomiast 26 proc. (wzrost o 4 punkty) krytycznie podsumowuje dorobek rządu. Odpowiedź ""trudno powiedzieć"" wybrało 26 proc. badanych (wzrost o 2 punkty procentowe). CBOS zauważa, że w maju najbardziej pogorszyły się oceny polityki gospodarczej rządu. Przekonanie, że stwarza ona szanse poprawy stanu gospodarki, wyraża 47 proc. ankietowanych (spadek o 8 punktów procentowych). Sceptycznych co do tego jest 37 proc. badanych (wzrost o 7 punktów). 16 proc. badanych (wzrost o 1 punkt procentowych) nie ma wyrobionego zdania w tej kwestii. CBOS przeprowadził sondaż w dniach 10–17 maja 2018 roku na liczącej 1170 osób reprezentatywnej próbie losowej dorosłych mieszkańców Polski. Chcesz być na bieżąco z najważniejszymi informacjami dnia? Polub Onet Wiadomości na Facebooku!",Mateusz Morawiecki,
https://wiadomosci.onet.pl/politico/nowy-brytyjski-premier-boris-johnson-kontrowersje/zcvnmz1,Dlaczego Europa nie może przestać się śmiać z Borisa Johnsona [KOMENTARZ],"Dla nowego brytyjskiego premiera najtrudniejszym wyzwaniem w kontaktach z Unią będzie udowodnienie, że jest kimś więcej niż tylko klaunem. Znany z pogardliwych i niewybrednych żartów, a nawet kłamstw na temat Europy, Boris Johnson obejmuje urząd w szczytowym momencie konfliktu z Unią, na osłabianiu której zbudował swój wizerunek i polityczną karierę, pisze Matthew Karnitschnig z POLITICO.","Tylko Amerykanie nie są pewni, co sądzić o nowym brytyjskim premierze: europejski korespondent National Public Radio powiedział we wtorek, że ""jest on znany z tego, że wygłasza bardzo śmieszne, wysoce błyskotliwe, bardzo mądre przemówienia"", a następnie wyjaśnił słuchaczom, że Johnson uczył się w Eton i Oxfordzie i jest ""w pełni członkiem brytyjskiej elity"". Ale Europejczycy nie mają złudzeń, co do tego, kim naprawdę jest Boris Johnson. Na kontynencie reakcja na objęcie przez Johnsona najwyższego urzędu w Wielkiej Brytanii była bardziej naznaczona wisielczym humorem niż autentyczną troską o to, co może przynieść jego kadencja. Od Brukseli po Berlin każdy wydaje się mieć swoją osobistą listę ""najlepszych numerów"" Borisa. Zdarzyło mu się na przykład, że zwolniono go z ""Timesa"" za zmyślenie cytatu o rzekomym kochanku średniowiecznego króla Anglii Edwarda II. Był też artykuł, który napisał w ""The Telegraph"" kilka lat później, pod tytułem ""Włochy nie potrafią zmierzyć się z prezerwatywami"", w którym fałszywie twierdził, że Rzym próbował przekonać UE do zmiany przepisów dotyczących prezerwatyw, aby przystosować je do mniejszych penisów. Kiedy w latach 1989-94 był brukselskim korespondentem ""The Telegraph"", mocno przyczynił się do wykreowania wielu ulubionych przez przeciwników Unii ""europejskich mitów"". Wśród nich był rzekomy plan wprowadzenia jednolitej wielkości ""eurotrumien"", powołania oddziałów ""bananowej policji"" w celu kontroli właściwego kąta zakrzywienia tych owoców oraz zakaz sprzedaży koktajlowych chipsów z krewetek. Było też pamiętne nagranie Johnsona walącego głową w intymne części byłego piłkarza reprezentacji Niemiec Maurizio Gaudino podczas meczu charytatywnego. Nawet w krajobrazie politycznym, w którym brylują Silvio Berlusconi i Viktor Orbán, jego skandalizujący styl i podobny do Kellyanne Conway stosunek do faktów sprawia, że wyróżnia się on bardziej niż tylko niesforną blond grzywką na czole (pani Conway jest bliską doradczynią Donalda Trumpa, nazywającą z całą powagą swoje własne kłamstwa ""alternatywnymi faktami"").  Podczas niedawnej kampanii poprzedzającej wybór nowego szefa Partii Konserwatywnej – i w efekcie premiera – wymachiwał ze sceny zapakowanym próżniowo ""piklingiem"". Miał to być dowód rzekomego wymogu Brukseli, by wędzone śledzie pakować w plastik, a okazało się, że jest to akurat wewnętrzny przepis brytyjski. Udzielił też ostatnio wywiadu POLITICO, popijając z trzymanego w dłoniach kufla piwa, a wszystko to razem pokazuje, jak bardzo Johnsona cieszy, gdy postrzega się go jako klauna. Jego największym wyzwaniem w relacjach z Unią w nadchodzących tygodniach i miesiącach będzie udowodnienie, że ma jednak coś więcej w swoim repertuarze. Jednak po wykreowaniu przez dziesięciolecia politycznej postaci wyśmiewającej Europejczyków jako pozbawionych humoru wiejskich głupków, Johnson może wkrótce odkryć, że obiekt jego żartów nie ma na nie ochoty. Po latach śmiechów na ich temat, Europejczycy po prostu nie traktują już Johnsona poważnie. I na tym etapie trudno sobie wyobrazić, co mogłoby zmienić ich zdanie. Podczas gdy Europejczycy mogą czerpać wielką radość z obśmiewania Donalda Trumpa, to jednak szanują (i boją się) potęgi jego urzędu. Czy im się to podoba, czy nie (a większości nie), Trump ma znaczny wpływ na Europę, zarówno pod względem gospodarczym, jak i wojskowym. Ale Johnsona nie boi się nikt. Choć Wielka Brytania pozostaje kluczowym graczem strategicznym w Europie, to uzależniona jest od tego, co się dzieje po drugiej stronie kanału La Manche. Pomyśleć, że na przykład po zajęciu w zeszłym tygodniu przez Iran tankowca pod brytyjską banderą, Wielka Brytania – odwieczna morska potęga – zareagowała, wzywając do utworzenia wspólnej europejskiej armady w celu ochrony szlaków morskich w cieśninie Ormuz. Jeśli chodzi o gospodarkę, Wielka Brytania jest o wiele bardziej zależna od Unii niż na odwrót. Dlatego też reakcja Europy na groźby Johnsona, dotyczące opuszczenia UE, które może nastąpić 31 października, z umową czy bez niej, została powitana jedynie uprzejmym ziewnięciem. Jeśli już cokolwiek, to wybór Johnsona na premiera ułatwi unijnym przywódcom trzymanie się swojego stanowiska i konsekwentnej odmowy odstąpienia od warunków umowy, wynegocjowanej z Theresą May, jego poprzedniczką. Niezależnie bowiem od jej słabości jako premiera, May, w przeciwieństwie do Johnsona, cieszyła się wśród europejskich przywódców opinią uczciwego gracza. Biorąc pod uwagę wiodącą rolę, jaką Johnson odegrał w kampanii przed referendum brexitowym i jego ciągłe szyderstwa z Unii, przywódcy europejscy nie tylko nie ufają nowemu premierowi, ale wielu z nich nim pogardza. Niebezpieczeństwo braku wiarygodności Johnsona polega na tym, że może to skłonić przywódców Unii do niedocenienia jego gotowości do zepchnięcia Wielkiej Brytanii w otchłań brexitu, co może wywołać potencjalnie niszczycielską reakcję łańcuchową. Jego zwolennicy przewidują, że sprosta on historycznym wyzwaniom, przed którymi stoi Wielka Brytania, podobnie jak jego idol, Winston Churchill. Tak jak Johnson, Churchill również witany był przy swoim powtórnym wyborze w 1951 r. na premiera głębokim sceptycyzmem i postrzegano jako nieobliczalnego, a nawet lekkomyślnego strzelca. Tu jednak chyba kończą się podobieństwa. Nawet wrogowie polityczni Churchilla nie wątpili nigdy w jego przywiązanie do własnych ideałów. W przypadku Johnsona trudno jest znaleźć kogoś, kto sądzi, że on w ogóle takowe ma. Nawet jeśli talenty komediowe Johnsona zyskały mu sporą sławę (i klucz do Downing Street 10), to przywódcy europejscy są przekonani, że to oni będą śmiać się ostatni. Redakcja: Michał Broniatowski",Boris Johnson,
http://wiadomosci.onet.pl/tylko-w-onecie/kornel-morawiecki-syn-bierze-pod-uwage-ze-bedzie-premierem/6ewq2b4,"Kornel Morawiecki: syn bierze pod uwagę, że będzie premierem","Kornel Morawiecki powiedział dziś w rozmowie z Onetem, że nic nie wie w sprawie zmian na stanowisku premiera. - To zależy od kierownictwa Prawa i Sprawiedliwości - powiedział. - Nie wiem, czy decyzja zapadła - przyznał dziennikarzom. Zdradził także, że Mateusz Morawiecki bierze pod uwagę możliwość, że zostanie premierem.","Zapytany, czy jego syn byłby dobrym premierem, odpowiedział: ""Na pewno by był"". - Mam nadzieję, że to wszystko zmierza w kierunku dobrej zmiany - powiedział dziennikarzom.",,
https://wiadomosci.onet.pl/kraj/mateusz-morawiecki-wyjasnienie-katastrofy-smolenskiej-jest-konieczne/chw8nj5,"Premier dla ""Gazety Polskiej"": wyjaśnienie katastrofy smoleńskiej to ogromne zobowiązanie państwa","Konieczność wyjaśnienia katastrofy smoleńskiej to ogromne zobowiązanie państwa polskiego – powiedział w wywiadzie dla ""Gazety Polskiej"" premier Mateusz Morawiecki. Dodał, że w tej sprawie należy dojść do ""bezkompromisowej prawdy"".","Morawiecki został spytany w wywiadzie dla ""GP"", który ukaże się jutro, o sprawę wyjaśnienia katastrofy smoleńskiej, co PiS obiecywało przed wyborami. – Konieczności wyjaśnienia katastrofy smoleńskiej nie nazwałbym obietnicą wyborczą PiS. To jest bowiem ogromne zobowiązanie państwa polskiego, żeby to, co wydarzyło się 10 kwietnia 2010 roku w Smoleńsku, wreszcie wyjaśnić do końca – powiedział szef rządu. Według niego okoliczności tego zdarzenia wymagają dojścia do ""bezkompromisowej prawdy"". – Wszyscy już chyba oczekujemy tego, że tę prawdę dowodową o Smoleńsku poznamy – podkreślił. Dodał, że cieszy go, że w Warszawie al. Armii Ludowej zostanie przemianowana na al. Lecha Kaczyńskiego oraz że za kilka miesięcy w stolicy staną pomniki upamiętniające ofiary katastrofy smoleńskiej. Chcesz być na bieżąco z najważniejszymi informacjami dnia? Polub Onet Wiadomości na Facebooku!",Mateusz Morawiecki wygłosi dziś expose,
https://wiadomosci.onet.pl/swiat/zmarl-byly-premier-jugoslawii-mitja-ribiczicz/g15px,Zmarł były premier Jugosławii Mitja Ribiczicz,"Były czołowy polityk jugosłowiański i słoweński Mitja Ribiczicz zmarł dzisiaj w Lublanie w wieku 94 lat. Stał na czele rządu Jugosławii w latach 1969-71; był jedynym Słoweńcem, który piastował ten urząd.","W latach 1982-83 był przewodniczącym Związku Komunistów Jugosławii. W 1986 roku wycofał się z polityki. Był oskarżany o łamanie praw człowieka i zbrodnie przeciwko ludzkości, ale nigdy nie został pociągnięty do odpowiedzialności karnej. W czasie drugiej wojny światowej Ribiczicz walczył w partyzantce. W 1945 roku został zastępcą szefa osławionej tajnej policji OZNA w Słowenii. Jego nazwisko wielokrotnie wiązano z mordowaniem przeciwników reżimu po wojnie. Przed działającą w latach 90. parlamentarną komisją śledczą Ribiczicz odciął się od wszelkiej odpowiedzialności za tamte zbrodnie i wyrażał z ich powodu ubolewanie. W maju 2005 roku wszczęto przeciwko niemu postępowanie z oskarżenia o ludobójstwo. Zarzucano mu, że jako funkcjonariusz OZNA ponosi współodpowiedzialność za śmierć co najmniej 234 osób, straconych w okresie powojennym bez wyroków sądowych. Ostatecznie jednak sprawa upadła z braku dowodów. W tym roku historyk Roman Leljak wniósł skargę na Ribiczicza, powołując się na dokumenty, z których miało wynikać, że był on odpowiedzialny za przymusowe wysiedlenie 16 tysięcy członków mniejszości niemieckojęzycznej i że jeszcze w czasie wojny przygotowywał listy domniemanych zdrajców, których później karano bez rozpatrzenia dowodów.",,
https://wiadomosci.onet.pl/kraj/kukiz-kaczynski-powinien-byc-premierem-by-mocniej-zlapac-w-ryzy-wszystkie-frakcje-w/fex5gmc,"Kukiz: Kaczyński powinien być premierem, by mocniej złapać w ryzy wszystkie frakcje w PiS","– Jarosław Kaczyński powinien zostać premierem choćby po to, by mocniej złapać w ryzy wszystkie frakcje, które w PiS się szarpią – ocenił dzisiaj Paweł Kukiz. – Natomiast ze względu na wyczerpującą pracę premiera odradzałbym panu prezesowi – dodał.","Wczoraj wieczorem media poinformowały o planowanej rekonstrukcji w rządzie; RMF FM i ""Rzeczpospolita"" spekulowały, że na stanowisku premiera Beatę Szydło zastąpi wicepremier Mateusz Morawiecki. W nocy premier napisała na Twitterze: ""Bez względu na wszystko najważniejsza jest Polska. Dbająca o rodzinę i wartości, bezpieczna. Wyrosła na fundamencie chrześcijańskim, tolerancyjna i otwarta. Nowoczesna i ambitna. To mój kraj. Przykład dla Europy i świata. Tacy jesteśmy Polacy"". Pytany w Radiu Zet o zmianę premiera, Kukiz stwierdził, że aby mógł ją ocenić, najpierw ""musi się ta zmiana dokonać"". – Mam dosyć dywagowania przez pół roku (...); jak się stanie, to będzie – dodał. Ocenił, że szef sejmowego koła Wolni i Solidarni Kornel Morawiecki ""poprzez swoją karierę polityczną buduje karierę syna"", obecnego wicepremiera i ministra rozwoju Mateusza Morawieckiego. Lider Kukiz'15 zapytany został również o to, czy funkcję premiera powinien pełnić szef PiS Jarosław Kaczyński. – Powinien być premierem chociażby ze względu na to, żeby mocniej złapać w ryzy te wszystkie frakcje, które w PiS-ie się szarpią, a nawet powiem jeszcze inaczej: gdyby nagle w jakiś sposób stracił możliwość kontroli nad tymi frakcjami, to ten PiS się rozsypie w sekundę – ocenił Kukiz. – Natomiast ze względu na wyczerpującą pracę premiera odradzałbym panu prezesowi – powiedział, dodając, że bycie premierem ""to potężna, tytaniczna praca"". – To nie jest człowiek, który jest w sile wieku, tylko to jest człowiek, który skończył już jakiś czas temu 60 lat – podkreślił. Chcesz być na bieżąco z najważniejszymi informacjami dnia? Polub Onet Wiadomości na Facebooku!",Paweł Kukiz wypowiedział się w sprawie rekonstrukcji rządu,
https://wiadomosci.onet.pl/kraj/tusk-decyzja-w-sprawie-zmian-w-polityce-karnej-za-tydzien/kcjgn,Tusk: decyzja w sprawie zmian w polityce karnej - za tydzień,"Decyzja rządu dotycząca obszernych zmian w Kodeksie karnym zostanie podjęta na posiedzeniu w przyszłym tygodniu, w projekcie trzeba jeszcze poprawić pewne nieścisłości - poinformował premier Donald Tusk.","- Przesunęliśmy ostateczną decyzję w sprawie Kodeksu karnego, bo jest jeszcze kwestia poprawy pewnych nieścisłości (...) Będziemy potrzebowali posiedzenia za tydzień, żeby tę kwestię ostatecznie sfinalizować - powiedział premier. Dzisiaj rząd zajmował się m.in. przygotowanym w resorcie sprawiedliwości projektem zmian w prawie karnym. Propozycja - po uchwalonych już zmianach procedury karnej - jest drugą częścią reformy mającej wejść w życie w 2015 r. Głównym celem liczącego 114 stron projektu ma być przede wszystkim doprowadzenie do częstszego stosowania kar ograniczenia wolności oraz grzywien przy ograniczeniu orzekania kar więzienia w zawieszeniu. Projekt wprowadza także znaczące modyfikacje do uchwalonej we wrześniu zeszłego roku nowelizacji Kodeksu postępowania karnego zmieniających procedurę karną. - Ważne jest, że urealniamy penalizację w Polsce, czyli chcemy, żeby niektóre kary, w przypadku na przykład zbrodni o charakterze pedofilskim, były surowsze. Jednocześnie chcielibyśmy mniej korzystać z kar więzienia wobec przestępstw, które spokojnie można karać grzywną lub przymusowymi pracami społecznymi - mówił premier na konferencji prasowej po dzisiejszym posiedzeniu rządu. Tusk dodał, że w naszym kraju mimo ""relatywnie niskiej, jedną z najniższych de facto przestępczości w Europie, jest najwyższy wskaźnik penalizacji, czyli wsadzania do więzienia"". - Wynika z tego jednoznacznie, że przepisy Kodeksu karnego są nieadekwatne do społecznej rzeczywistości, i że u nas ciągle długo czeka się na sprawiedliwość, ale czasami jeszcze dłużej na odsiadkę - zaznaczył. Według zamierzeń MS po zmianach ma zostać odwrócony niekorzystny trend, zgodnie z którym kara pozbawienia wolności w zawieszeniu jest wymierzana najczęściej. Jak zapowiada resort, po uchwaleniu ustawy ""kara pozbawienia wolności będzie zarezerwowana dla bardzo poważnych przestępstw albo dla sprawców, którzy nie rokują poprawy"". W odniesieniu do uchwalonych kilka miesięcy temu zmian procedury karnej projekt, którego omawianie we wtorek rozpoczął rząd, wzmacnia tzw. zasadę kontradyktoryjności. Zgodnie z ogólną ideą reformy ma dojść do ograniczenia inicjatywy dowodowej sądu i rozszerzenia roli stron procesu. Sąd stanie się arbitrem rozsądzającym spór między oskarżycielem a obroną. Zmiany - zarówno procedury karnej jak i Kodeksu karnego - mają wejść w życie według ministerialnych planów w lipcu 2015 r.",Donald Tusk,
https://wiadomosci.onet.pl/kraj/aborcja-w-polsce-internautki-apeluja-do-premier-szydlo-na-facebooku/gf6qgx,"""Beata, mam nadzieję, że to czytasz"". Internautki apelują do premier Szydło","""Szanowna Pani Premier dziś kłuło mnie w lewym jajniku"", ""Po gwałcie myślałam, że nic gorszego mnie nie spotka"", "" A co byłoby, gdyby to Pani znalazła się w sytuacji bez wyjścia?"" – takie komentarze od kilku dni zalewają profil Beaty Szydło na Facebooku. Wszystkie dotyczą gorącej dyskusji na temat zaostrzenia prawa aborcyjnego w Polsce.","To tylko kilka komentarzy z ponad 2 tysięcy, które ciągle pojawiają się na facebookowym profilu premier Beaty Szydło. Posty są wynikiem budzącego kontrowersje obywatelskiego projektu ustawy, która miałaby całkowicie zakazać przerywania ciąży. To, co można zauważyć na profilu premier to tylko wierzchołek góry lodowej wpisów na forach internetowych. ""Zapraszamy panią premier do dyskusji. Porozmawiajmy"" – piszą poruszone kobiety. Beata ma 22 lata. Na forum dotyczącym macierzyństwa występuje pod ksywką "" Załamana"". W krótkim wpisie zarysowuje swoją historię. ""W czasie liceum byłam wzorową uczennicą. Dobre wyniki osiągałam także na studiach"". Mówi, że nigdy nie imprezowała, bo od pierwszego roku godziła studia dzienne z pracą. Rok później spotkała mężczyznę swojego życia, a przynajmniej tak się jej wtedy wydawało. Po ślubie zaszła w ciążę. – Myślałam, że nie można być szczęśliwszą. Do czasu, gdy pewnej nocy wracałam z wieczornej zmiany. Zaczepiło mnie dwóch pijanych mężczyzn, którzy dotkliwie mnie pobili. W szpitalu dowiedziałam się, że muszę natychmiast usunąć ciążę, bo inaczej zagraża ona mojemu życiu, a dziecko prawdopodobnie narodzi się martwe"". – Był to najgorszy dzień w moim życiu – dodaje Beata. Zaznacza, że kilkukrotnie później myślała o adopcji. Nie chciała więcej zachodzić w ciążę. Bała się. Jednak mąż opuścił ją kilka miesięcy po zabiegu. Nie wyobrażał sobie życia bez dziecka. ""Zostałam zgwałcona i jestem w ciąży"" – pisze kilkunastoletnia dziewczyna. ""Po tym gwałcie myślałam, że nic gorszego mnie nie spotka. Nie chce być w ciąży, nie chcę tego dziecka, jestem załamana"" – dodaje. Zaznacza, że o całym wydarzeniu chciała jak najszybciej zapomnieć, a ze strachu nie poszła na policję.  ""To chyba żart"" – reagują na wpis nastolatki inne użytkowniczki. Jednak dziewczyna w rozmowie ze mną zapewnia, że forum jest dla niej jedynym miejscem, gdzie odważyła się opowiedzieć o swojej tragedii. Dodaje, że żadnego dziecka nie będzie w stanie pokochać. Przynajmniej na razie. Użytkowniczki w trakcie trwania dyskusji zauważają, że sprawa jest poważna. Ponownie nawiązują do przepisów ustawy antyaborcyjnej. ""Beata, bo przepraszam panią premier, że pozwolę sobie napisać na ""ty"". Mam nadzieję, że to czytasz"" – pisze jedna z nich. To tylko dwie historie z tysięcy podobnych, które przetaczają się przez fora internetowe. Dyskusja w ciągu ostatnich dni wyraźnie przybrała na sile. W ramach protestu przeciwko ustawie antyaborcyjnej zostały zorganizowane także protesty w kilku największych miastach Polski. Manifestacje miały również związek z komunikatem Prezydium Konferencji Episkopatu Polski w związku z Dniem Świętości Życia"". W kwestii ochrony życia nienarodzonych nie można poprzestać na obecnym kompromisie. Życie każdego człowieka jest chronione piątym przykazaniem Dekalogu: Nie zabijaj!"" – brzmi jego fragment. To głównie na słowa episkopatu powołują się politycy Prawa i Sprawiedliwości podczas dyskusji o zaostrzeniu prawa aborcyjnego. Sama Beata Szydło zaznaczyła w zeszłym tygodniu, że w całej debacie nad wprowadzeniem ustawy potrzebny będzie także ""rozsądny głos episkopatu"". ""Jestem ateistką. Dlaczego więc kościół ma zmuszać mnie do przestrzegania przykazań? Zastanawiam się ponadto, co byłoby, gdyby to pani znalazła się w sytuacji bez wyjścia?"" – czytamy w kolejnym komentarzu na oficjalnej stronie premier. Beata Szydło do tej pory nie odniosła się do dyskusji prowadzonej na jej profilu na Facebooku. Podczas wczorajszej konferencji prasowej w Szczecinie zaznaczyła jednak, że temat ustawy antyaborcyjnej w rządzie nie występuje. – To tylko projekt obywatelski – mówiła, a całe zamieszanie nazwała ""niepotrzebnym podgrzewaniem emocji"".",Beata Szydło,
https://wiadomosci.onet.pl/swiat/czechy-prezydent-mianowal-jirzego-rusnoka-premierem-rzadu-ekspertow/rbnzt,Czechy: prezydent mianował Jirzego Rusnoka premierem rządu ekspertów,"Prezydent Czech Milosz Zeman powierzył dzisiaj misję sformowania tymczasowego rządu ekspertów Jirzemu Rusnokowi, który dotąd był doradcą szefa państwa, a wcześniej stał na czele ministerstw finansów oraz przemysłu i handlu.","- Jirzi Rusnok cieszy się moim absolutnym zaufaniem. To idealny premier na trudne czasy. Sprawdził się jako minister finansów i jest w stanie przygotować ustawę budżetową na 2014 rok - powiedział prezydent. - Rząd Rusnoka stanowi również gwarancję bezstronnego przeprowadzenia śledztwa w sprawie afery korupcyjnej na szczytach władzy - dodał Zeman. Dotychczasowy premier Petr Neczas podał się do dymisji, gdy w związku z rozległą aferą korupcyjną zatrzymano pięć osób, w tym szefową gabinetu premiera Janę Nagyovą. - Mogłem pozwolić na kontynuację prac obecnego gabinetu bez Neczasa, ale jestem przekonany, że większość Czechów nie życzyłaby sobie tego - mówił Milosz Zeman na konferencji prasowej na Hradczanach. Zapewnił, że ""nie chciał doprowadzić do politycznego tsunami"". - Mianowanie premiera było jedynym sposobem, by zmusić polityków do rozpisania przedterminowych wyborów. Inne rozwiązanie byłoby czekaniem na Godota. Koalicja nie chciała oddać władzy, a opozycja nie mogła zebrać 120 głosów, aby rozwiązać parlament - wyjaśniał prezydent swoją decyzję. Zaskoczyła ona polityków. Wcześniej Zeman przeprowadził konsultacje z liderami ugrupowań parlamentarnych; wszyscy politycy odrzucali taki sposób rozwiązania kryzysu. Podczas wystąpienia prezydenta deputowani przerwali posiedzenie Izby Poselskiej, słuchając w napięciu argumentów Zemana. - Przypuszczam, że gabinet Rusnaka będzie rządził do końca września. Jedno jest pewne - jego rząd ma czyste ręce. Nie doprowadził do kryzysu politycznego. To ekipa strażaków, która musi gasić pożar - mówił prezydent. Wyjaśnił też, że jeszcze przed wyborami prezydenckimi był przekonany, że centroprawicowy rząd Neczasa ""powinien jak najszybciej zakończyć swoją działalność"". Rusnok zapewnił, że nowy rząd sformuje w ciągu 14 dni. ""Kraj potrzebuje pilnie odnowy centralnych instytucji państwowych"" - dodał. Zdaniem Josefa Kopecky'ego, komentatora dziennika ""Mlada Fronta Dnes"", nowy rząd kierowany przez Rusnoka wzmocniłby pozycję prezydenta. - Znajdą się w nim politycy bliscy Zemanowi. Już wkrótce rząd musi podjąć kluczowe decyzje ekonomiczne: m.in. wyłonić zwycięzcę przetargu na dobudowanie dwóch bloków siłowni jądrowej w Temelinie i ewentualnie przedłużyć kontrakt na leasing szwedzkich myśliwców Gripen - powiedział PAP Kopecky. Decyzję prezydenta skrytykowali przedstawiciele partii, które tworzyły koalicję rządową. - Prezydent usiłuje wprowadzić tylną furtką system prezydencki ignorując wolę parlamentarzystów. To skandal. Prezydent nie respektował woli większości parlamentarnej - oświadczył z oburzeniem Martin Kuba z władz Obywatelskiej partii Demokratycznej (ODS). - Absolutnie nie udzielimy poparcia temu rządowi (...) ani jego budżetowi. Nie chcemy również przedterminowych wyborów. To katastrofa. Czesi będą mieli prowizorium budżetowe. Grozi to zablokowaniem finansów z Unii Europejskiej - mówił wiceprzewodniczący partii TOP 09 Miroslav Kalousek. ODS, będąca najsilniejszym ugrupowaniem dotychczasowej koalicji rządowej, wyraziła wolę kontynuowania obecnego sojuszu z TOP 09 i partią LIDEM. Nominowała na stanowisko premiera przewodniczącą Izby Poselskiej Miroslavę Niemcovą. We wtorek koalicja zgromadziła 101 podpisów deputowanych, którzy postanowili poprzeć przyszły rząd Niemcowej. - Dysponujemy większością parlamentarną. Wyrazimy wotum nieufności rządowi ekspertów. Nie przegłosujemy żadnej decyzji tego rządu. Decyzja prezydenta jest wyrazem braku szacunku dla deputowanych, a co za tym idzie, pogwałceniem zasad demokracji - podkreśliła Niemcova na konferencji prasowej. Decyzję Zemana skrytykowała również opozycja. - Rząd ekspertów to ślepa uliczka demokracji. Żądamy jak najszybszego rozpisania przedterminowych wyborów parlamentarnych i sformowania rządu z jasnym mandatem politycznym od obywateli - oświadczył lider socjaldemokratów Bohuslav Sobotka. Wezwał centroprawicę, by jak najszybciej poparła wniosek opozycji w sprawie rozwiązania parlamentu. Zgodnie z czeską konstytucją 200-osobowa Izba Poselska ulega rozwiązaniu, gdy fiaskiem zakończą się trzy kolejne głosowania w sprawie utworzenia rządu lub jeśli zażąda tego co najmniej 120 deputowanych. Trzy ugrupowania opozycji dysponują w tej chwili tylko 79 mandatami. Zdaniem czeskich komentatorów decyzja prezydenta przyśpieszy istotnie porozumienie koalicji z opozycją w sprawie przedterminowych wyborów. Jeśli tak się stanie, wybory muszą się odbyć najpóźniej 60 dni po głosowaniu w parlamencie, a prezydent musi decyzję deputowanych respektować. Jirzi Rusnok był socjaldemokratycznym ministrem finansów w latach 2001-2002 i przemysłu w latach 2002-2003.",fot. Reuters,
https://wiadomosci.onet.pl/kraj/sedziowie-pozwa-premiera-ten-mowi-o-grupie-przestepczej-w-krakowskim-sadzie/pm2v3wn,"Sędziowie pozwą premiera? Ten mówi o ""grupie przestępczej"" w krakowskim sądzie","W najnowszym wywiadzie Mateusza Morawieckiego dla ""Gazety Polskiej"" premier - jak wynika z cytowanych fragmentów publikacji - mówić miał o tym, że w krakowskim sądzie działała zorganizowana grupa przestępcza. Jak dodał premier, ""wszystko na to wskazuje"". Cały wywiad ukazać ma się jutro, do mediów już trafiły jego obszerne fragmenty. Sędziowie z Krakowa te słowa kwitują krótko: obrzydliwa insynuacja! I zapowiadają, że jeśli premier faktycznie te słowa wypowiedział - będzie pozew.","Słowa Mateusza Morawieckiego dotyczące krakowskiego sądu, czyli fragment wywiadu, którego szef rządu udzielił ""Gazecie Polskiej"", odnoszą się do kwestii praworządności w Polsce, którą zajmuje się Komisja Europejska. Premier mówi, że będzie zachęcał wiceszefa Komisji Europejskiej Fransa Timmermansa (który sprawę polskiej reformy sądownictwa oraz praworządności w KE monitoruje - red.), by ten ""przyjrzał się temu przykładowi bardzo uważnie"". A to dlatego, że - jak mówi Mateusz Morawiecki: ""Wszystko wskazuje bowiem na to, że działała tam zorganizowana grupa przestępcza"" - podkreśla. Z cytowanego w mediach fragmentu nie wynika, do jakiej sprawy i jakich rzekomych ""przestępstw"" odnosi się premier. Można jednak domniemywać, że chodzi o aferę korupcyjną w krakowskim Sądzie Apelacyjnym, gdzie zatrzymano dyrektorów, którzy mieli wyłudzić znaczne sumy pieniędzy. Do aresztu trafił też prezes tegoż sądu, obecnie odpowiada z wolnej stopy, sprawa wciąż się toczy, nie zapadły żadne prawomocne rozstrzygnięcia. Jak mówi Onetowi sędzia Waldemar Żurek, były rzecznik KRS, jeśli po przeczytaniu całości wywiadu z premierem potwierdzi się, że ten użył sądu krakowskiego jako przykładu działania ""zorganizowanej grupy przestępczej, konsekwencje będą daleko idące. - Bo to są obrzydliwe insynuacje! - mówi. - Tylko tak można nazwać powiązanie z Sądem Okręgowym sytuacji sprzed kilkunastu miesięcy, gdy aresztowano dyrektorów sądów, którzy podlegają ministrowi Zbigniewowi Ziobrze - zaznacza. - Do tego, nie zapominajmy, że wśród aresztowanych był tylko jeden sędzia, prezes ""apelacji"", który już jest na wolności i odpowiada z wolnej stopy. Łączenie tej sytuacji, w której żadne prawomocne rozstrzygnięcia jeszcze nie zapadły z sytuacją w ""okręgu"", gdzie sędziowie wypowiedzieli posłuszeństwo nowej prezes i żądają jej dymisji, jest, powtórzę, obrzydliwą insynuacją - podkreśla sędzia Żurek. Jak dodaje, obowiązkiem szefa rządu jest dbanie o autorytet władzy sądowniczej. - Tymczasem wygląda na to, że premier postanowił obrzucić sędziów błotem. I wygląda na to, że przywołując sprawę z krakowskiej ""apelacji"", gdzie winni byli dyrektorzy, a nie sędziowie, Mateusz Morawiecki próbuje przykryć to, co robi się z wymiarem sprawiedliwości w Polsce - przekonuje sędzia Żurek. - Dlatego, jeśli kontekst wypowiedzi Mateusza Morawieckiego będzie taki, jak wynika z cytowanych fragmentów, to najpewniej sytuacja ta skończy się zbiorowym pozwem przeciw premierowi o ochronę dóbr osobistych. Jeśli zapłaci odszkodowanie na jakiś szczytny cel, to może się opamięta. Bo kto jak kto, ale szef rządu raczej powinien mieć język na wodzy - kwituje sędzia Żurek. Była prezes krakowskiego Sądu Okręgowego i prezeska Stowarzyszenia Sędziów ""Themis"" sędzia Beata Morawiec w rozmowie z Onetem podkreśla, że po słowach premiera do wyboru są dwie drogi. - Albo postępowanie cywilne, albo karne, z art. 212, o zniesławienie - mówi. - A pamiętajmy, że pan premier to nie poseł, więc nie ma problemu z uchyleniem immunitetu ani z doniesieniem do prokuratury o objęcie ściganiem z urzędu postępowania prywatno-skargowego - podkreśla. - Możemy działać dwutorowo, bo pozostaje też postępowanie cywilne, o ochronę dóbr osobistych. Tyle że muszę zastrzec, że wszystkie decyzje będziemy podejmować dopiero po przeczytaniu całego wywiadu z szefem rządu. Bo nie chcemy podejmować żadnych decyzji na podstawie cytowanych w mediach fragmentów, które mogą być wyrwane z kontekstu. Sędzia zaznacza, że jeśli potwierdzi się, że premier faktycznie wskazywał krakowski sąd jako miejsce działania ""zorganizowanej grupy przestępczej"", sędziowie poważnie zastanowią się, jakie środki prawne wykorzystać, by bronić swojego dobrego imienia. - Premier rządu, mówiąc o trzeciej władzy, powinien bardzo ostrożnie dobierać słowa. A że ta fraza o ""grupie przestępczej"" padła zapewne w kontekście wizyty w Polsce wiceszefa KE pana Timmermansa, to wszystko to może mieć jeszcze reperkusje międzynarodowe - podkreśla. - A premier jako osoba reprezentująca państwo powinien wypowiadać się z większym dystansem i umiarem - kwituje sędzia Morawiec. Przypomnijmy, krakowski Sąd Okręgowy to ten, w którym sędziowie najostrzej sprzeciwili się nominowanej przez Zbigniewa Ziobrę nowej prezes, sędzi Dagmarze Pawełczyk-Woickiej. Jej podwładni, sędziowie przyjęli uchwałę, w której wyrażają wobec prezes wotum nieufności i domagają się jej ustąpienia z urzędu.",Premier Mateusz Morawiecki,
https://wiadomosci.onet.pl/swiat/opozycyjny-tymczasowy-premier-odmawia-dialogu-z-prezydentem-assadem/gf20k,Opozycyjny tymczasowy premier odmawia dialogu z prezydentem Assadem,Wybrany przez opozycyjną Syryjską Koalicję Narodową tymczasowy premier Ghassan Hitto wykluczył dzisiaj dialog z prezydentem Syrii Baszarem al-Assadem.,"Zdaniem nowo wybranego w Stambule premiera, który ma administrować terenami kontrolowanymi przez rebeliantów, ""nie ma możliwości"" rozmów z reżimem Assada. Hitto zapowiedział, że członkowie władz Syrii, którzy popełnili przestępstwa, zostaną postawieni przed sądem. Oświadczył, że rząd tymczasowy będzie miał siedzibę na terenach kontrolowanych przez rebeliantów w północnej Syrii. Wykształcony na Zachodzie Hitto, związany z ruchem islamistycznym, dużą część życia spędził w USA, gdzie pracował w sektorze telekomunikacji. Na tymczasowego premiera został wybrany w nocy z wczoraj na dzisiaj w Stambule na posiedzeniu koalicji, skupiającej najważniejsze grupy opozycji syryjskiej. Wybrano go większością 35 głosów na ok. 50 jako kandydata kompromisowego, godzącego islamistyczny i liberalny nurt w opozycji. Nowy premier, który ma stanąć na czele przejściowego rządu, zwrócił się do Syryjczyków, mówiąc, że ""jeśli Bóg pozwoli, będzie zwycięstwo"" nad reżimem Assada. Dodał, że wkrótce zostanie ogłoszony program nowego rządu. Zaapelował o jego uznanie do społeczności międzynarodowej. Wcześniejsze próby powołania rządu tymczasowego nie powiodły się, co - jak podkreślają obserwatorzy - świadczy o podziałach w opozycji syryjskiej. Konflikt w Syrii rozpoczął się w marcu 2011 roku od antyrządowych protestów, które przerodziły się w wojnę domową z udziałem setek ugrupowań rebelianckich walczących z siłami Assada w całym kraju. ONZ szacuje, że zginęło ponad 70 tys. ludzi.",,
https://wiadomosci.onet.pl/kraj/projekt-ustawy-o-lotach-vip-ow-wplynal-do-sejmu/4s0ewx0,Projekt ustawy o lotach VIP-ów wpłynął do Sejmu,"Wprowadzenie Centralnego Rejestru Lotów, doprecyzowanie listy osób, które mogą znajdować się na pokładzie oraz zakaz lotów członków rodzin, którzy nie znajdą się w oficjalnej delegacji - zakłada rządowy projekt ustawy o lotach najważniejszych osób w państwie, który dziś wpłynął do Sejmu.","Projekt określa zasady organizacji lotów prezydenta, premiera, marszałka Sejmu i marszałka Senatu, wykonywanych w misji oficjalnej. Zgodnie z nim, każdy lot prezydenta będzie lotem ""wykonywanym w misji oficjalnej"". W lotach prezydentowi będą mogli towarzyszyć członkowie rodziny oraz inne zaproszone przez prezydenta osoby. Natomiast lotem w misji oficjalnej premiera oraz marszałków: Sejmu i Senatu, będzie tylko lot ""odbywany w celu realizacji zadań bezpośrednio związanych z pełnioną funkcją"". Jak tłumaczył przedstawiając projekt w połowie sierpnia szef KPRM Michał Dworczyk zapis ten ma na celu wyeliminowanie możliwości m.in. ""podróżowania do domu"" przez najważniejsze osoby w państwie rządowym samolotem. Projekt precyzuje także listę osób, które mogą towarzyszyć najważniejszym osobom w państwie w trakcie lotu. Wśród nich będą mogli znaleźć się: członkowie delegacji, osoby zapewniające obsługę techniczną, medyczną lub organizacyjną oraz dziennikarze. Członkami delegacji mogą być zaproszeni posłowie, senatorowie, przedstawiciele władz publicznych oraz eksperci. Natomiast członkowie rodzin będą mogli towarzyszyć najważniejszym osobom w państwie tylko wówczas, gdy ""ich udział w delegacji jest podyktowany oficjalnym charakterem zadań realizowanych w jej trakcie"". Projekt zakłada również wprowadzenie Centralnego Rejestru Lotów, który miałby prowadzić szef KPRM. W rejestrze miałyby znajdować się informacje o dacie lotu statku, miejscu startu i lądowania oraz miejscach międzylądowań, imiona i nazwiska pasażerów lotu ze wskazaniem do której kategorii należą. Dane - według projektu - miałyby być przekazywane w terminie 5 dni od dnia zakończenia lotu i będą przechowywane przez pięć lat. Szef MON oraz szefowie kancelarii Sejmu i Senatu będą mogli wnioskować o wyłączenie niektórych danych z publicznego udostępniania ze względu na ""ważny interes państwa lub bezpieczeństwo"" jednej z najważniejszych osób w państwie, natomiast szef KPRM będzie mógł wyłączyć te dane również z własnej inicjatywy. Zgodnie z projektem, za organizację lotów będą odpowiadać szefowie kancelarii: prezydenta, premiera, Sejmu i Senatu. Szef KPRM miałby otrzymać uprawnienia dotyczące możliwości zwrócenia się w przypadku wątpliwości, co do organizacji lotów, do szefów kancelarii Sejmu i Senatu i poinformowania o ""braku możliwości organizacji lotu"". Szczegółowe zasady organizacji lotów zostaną -według projektu - określone przez szefa MON na drodze rozporządzenia. Wśród rodzajów lotów w projekcie wymienione zostały loty z wykorzystaniem specjalnego transportu lotniczego lub innych wojskowych transportowych statków powietrznych, sojuszniczych statków powietrznych oraz wyznaczonych statków powietrznych lotnictwa cywilnego. Loty najważniejszych osób w państwie - zgodnie z projektem - będą organizowane na obecnych zasadach - do dnia wejścia w życie przepisów, ale ""nie dłużej niż przez 12 miesięcy"". Zgodnie z projektem nowe przepisy miałyby wejść w życie po upływie 14 dni od dnia ogłoszenia, z wyjątkiem przepisów dotyczących powstania Centralnego Rejestru Lotów, który miałby powstać po 6 miesiącach od dnia ogłoszenia. Powstanie projektu ustawy, który ma uregulować kwestie lotów służbowych najważniejszych osób w państwie zapowiedział pod koniec lipca prezes PiS Jarosław Kaczyński po ujawnieniu przez media informacji ws. lotów marszałka Sejmu Marka Kuchcińskiego.",Sala posiedzeń w Sejmie,
https://wiadomosci.onet.pl/kraj/premier-zalozenie-wzz-wybrzeza-bylo-milowym-krokiem-w-polskiej-drodze-do-wolnosci/8dbbjcc,Premier: założenie WZZ Wybrzeża było milowym krokiem w polskiej drodze do wolności,"Założenie 40 lat temu Wolnych Związków Zawodowych Wybrzeża było milowym krokiem w polskiej drodze do wolności - napisał dzisiaj na Twitterze premier Mateusz Morawiecki. Jak dodał, rewolucja Solidarności była możliwa dzięki odwadze wszystkich, którzy włączyli się w ruch WZZ.","29 kwietnia 1978 r. w Gdańsku powstał Komitet Założycielski Wolnych Związków Zawodowych Wybrzeża, dając początek robotniczemu ruchowi, który w sierpniu 1980 r. rozpoczął strajk w Stoczni Gdańskiej. ""Założenie 40 lat temu Wolnych Związków Zawodowych Wybrzeża było milowym krokiem w polskiej drodze do wolności. Rewolucja Solidarności była możliwa dzięki odwadze tych wszystkich dzielnych ludzi, którzy włączyli się w ruch WZZ. Polska ma wobec nich ogromny dług wdzięczności"" - napisał na Twitterze szef polskiego rządu. Deklarację KZWZZW podpisali 29 kwietnia 1978 r. Andrzej Gwiazda, Krzysztof Wyszkowski, Antoni Sokołowski. Oprócz sygnatariuszy deklaracji założycielskiej w WZZ działali m.in. Bogdan Borusewicz, Joanna Duda-Gwiazda, Andrzej Kołodziej, Bogdan Lis, Alina Pienkowska, Anna Walentynowicz oraz Lech Wałęsa. WZZ Wybrzeża, mając wsparcie ze strony Komitetu Obrony Robotników i Ruchu Młodej Polski, zorganizowały manifestacje w rocznicę strajków z 1970 r. i rozpoczęły wydawanie własnego pisma - ""Robotnik Wybrzeża"". Powołanie Komitetu Założycielskiego WZZ Wybrzeża było drugą tego typu inicjatywą. Pierwszy komitet WZZ powstał 23 lutego 1978 r. w Katowicach z inicjatywy Kazimierza Świtonia oraz środowisk skupionych wokół Ruchu Obrony Praw Człowieka i Obywatela oraz Komitetu Obrony Robotników. Chcesz być na bieżąco z najważniejszymi informacjami dnia? Polub Onet Wiadomości na Facebooku!",Wystawa Wolne Związki Zawodowe 1978-1980,
https://wiadomosci.onet.pl/kraj/premier-mateusz-morawiecki-uczynmy-nasze-zycie-publiczne-lepszym/8pxnrvg,Premier Mateusz Morawiecki: uczyńmy nasze życie publiczne lepszym,"Uczyńmy nasze życie publiczne lepszym, a debatę publiczną spokojniejszą, mądrzejszą i pełną należytego szacunku do siebie nawzajem - apelował premier Mateusz Morawiecki podczas obchodów 145. rocznicy urodzin Wincentego Witosa w Wierzchosławicach.","Podczas przemówienia premier wskazywał, że ""przez recydywistę, szaleńca, człowieka chorego (...) zginął prezydent Gdańska, człowiek będący na służbie"". - Zginął podczas wydarzenia, które miało łączyć w dzieleniu się dobrem - zauważył. - Stało się wielkie zło, ale spróbujmy przekuć je w dobro. Niech to, co się stało będzie momentem przełomu - powiedział Morawiecki. Zaapelował jednocześnie do ""wszystkich polityków, do liderów opinii, do ludzi mediów i ludzi kultury - uczyńmy nasze życie publiczne lepszym, a debatę publiczną uczyńmy spokojniejszą, mądrzejszą i pełną należytego szacunku do siebie nawzajem"". Czytaj więcej: Fala krytyki po materiale ""Wiadomości"" z pogrzebu Pawła Adamowicza - Tak zresztą też rozumiem słowa rodziny śp. Pawła Adamowicza, wzywające do obniżenia temperatury sporu, do pozbycia się i niekarmienia agresji różnymi słowami czy czynami - dodał. - Bądźmy ludźmi, którzy nie tylko mówią, ale też rozmawiają; bądźmy ludźmi, którzy nie tylko słyszą, ale i słuchają; spierajmy się, ale też wspierajmy się - apelował premier. Jak zaznaczył premier, Wincenty Witos był dla nas ""ojcem pojednania narodowego"". - Pokazywał nam, jak do tego pojednania doprowadzić, jak doprowadzić do niego we wsi, w której mieszkał i żył, w gminie, ale również właśnie w całym państwie, w całej ówczesnej Rzeczpospolitej"" - mówił szef rządu.""Wincenty Witos dziś chce nam powiedzieć jeszcze coś więcej. Bo jesteśmy w pewnym szczególnym czasie. To jego słowa, takie bardzo mocne i mądre, że jesteśmy z różnych stron, mamy różne zainteresowania, ale jako Polacy mamy jeden cel: żyć i pracować dla Polski - zaznaczył Morawiecki. Szef rządu mówił, że ""tę jego wielką wartość przywołuję dzisiaj, bo bardzo jej dzisiaj potrzebujemy"". - W obliczu tych jakże smutnych zdarzeń, które miały miejsce tydzień temu, bardzo potrzebujemy tego narodowego pojednania i zgody - podkreślił premier.",Mateusz Morawiecki,
https://wiadomosci.onet.pl/mariusz-blaszczak-do-ewy-kopacz-sawicki-musi-odejsc/m3kvq,Mariusz Błaszczak do Ewy Kopacz: Sawicki musi odejść,"Szef klubu PiS Mariusz Błaszczak zwrócił się w liście do desygnowanej na premiera Ewy Kopacz, aby nie powoływała na stanowisko ministra rolnictwa Marka Sawickiego (PSL). PiS zarzuca Sawickiemu m.in. ""drastyczną niekompetencję i nieudolność"".","Podczas dzsiejszej konferencji w Sejmie Błaszczak zaprezentował treść listu. Szef klubu PiS apeluje w nim o niepowoływanie Sawickiego w nowo formowanym rządzie koalicji PO-PSL w związku z ""drastyczną niekompetencją i nieudolnością"", jaką miał wykazać się jako minister rolnictwa i rozwoju wsi. Wytyka Sawickiemu m.in. brak działań dotyczących rekompensat z Unii Europejskiej dla polskich rolników, w związku z wprowadzeniem przez Rosję embarga na import produktów rolnych z Polski oraz innych krajów Unii Europejskiej. W liście Błaszczak przypomina, że 15 września w Parlamencie Europejskim, na wniosek eurodeputowanych Prawa i Sprawiedliwości, odbyła się debata dotycząca rekompensat dla rolników ponoszących straty z tytułu rosyjskiego embarga. - Z przebiegu tej debaty, w szczególności z informacji przekazanych przez Komisarza ds. Rolnictwa Daciana Ciolosa wynika, że rząd polski reprezentowany przez ministra Marka Sawickiego nie zgłosił w Komisji Europejskiej ani w Radzie skutecznego wniosku o uruchomienie rekompensat dla rolników z unijnej rezerwy na wypadek kryzysu przewidzianych w art. 25 rozporządzenia WE nr 1306/2013 - pisze szef klubu PiS. Jak podkreśla Błaszczak, Sawicki ""nie wykazał wystarczającej aktywności, gdy na forum Komisji i Rady podejmowane były kluczowe decyzje dotyczące zakresu i form pomocy dla rolników w związku z rosyjskim embargiem"". Szef klubu PiS podkreśla, że na pomoc kryzysową Unia Europejska dysponuje kwotą ponad 400 mln euro. - Gdyby ta kwota została w porę uruchomiona, znaczna jej część mogła trafić do polskich rolników. Niestety na skutek nieudolności ministra Sawickiego polscy rolnicy zostali tej pomocy pozbawieni"" - twierdzi Błaszczak. - To nie pierwsza kompromitacja Ministra Sawickiego w tej dramatycznej i fatalnej dla polskich rolników sprawie. Najpierw pan minister Sawicki przez długie miesiące bagatelizował groźbę rosyjskiego embarga i nie podejmował żadnych działań, mimo że zwracał się do niego o takie działania prezes Prawa i Sprawiedliwości pan Jarosław Kaczyński w liście z 29 kwietnia 2014 roku. Minister Sawicki jeszcze w lipcu 2014 roku zapewniał, że rosyjskie embargo nam nie grozi, czym wprowadzał w błąd zarówno polskich rolników, jak i Komisję Europejską - podkreślił Błaszczak. Skład rządu Kopacz ma przedstawić w jutro rano; dzisiaj wieczorem pozna go prezydent Bronisław Komorowski. Nowy rząd ma być powołany 22 września. 1 października premier ma wygłosić w Sejmie expose. Szef PSL Janusz Piechociński zapewnia, że w przyszłym rządzie znajdą się wszyscy dotychczasowi ministrowie z PSL, a więc także Sawicki. W sierpniu Komisja Europejska uruchomiła nadzwyczajny system wsparcia dla producentów owoców i warzyw, który miał na celu stabilizację rynku po wprowadzeniu embarga przez Rosję. W ramach tych działań 18 sierpnia odblokowano 125 mln euro na rekompensaty za wycofanie z rynku niektórych szybko psujących się owoców i warzyw. Kwotę oszacowano na podstawie wielkości eksportu do Rosji. Jednak w zeszłym tygodniu KE zawiesiła ten mechanizm, bo wstępne wnioski o rekompensaty przekroczyły poziom 125 mln euro, a niektóre wnioski budziły zastrzeżenia, bo dotyczyły wielkości produkcji kilka razy większej niż średni roczny eksport UE do Rosji. Ponad 85 proc. wniosków o wsparcie pochodziło z Polski. Rzecznik komisarza ds. rolnictwa Roger Waite potwierdził, że to polskich wniosków dotyczą wątpliwości. Sawicki mówił przedwczoraj, że komisarz UE ds. rolnictwa Dacian Ciolos na rekompensaty związane z rosyjskim embargiem na żywność może wykorzystać jeszcze 425 mln euro. Poinformował też, że wnioski o rekompensaty złożyło ponad 18 tys. polskich rolników na kwotę ponad 175 mln euro. Dodał, że w przypadku niezrzeszonych rolników sprawdzane są wszystkie wnioski, a w przypadku grup producentów kontrole są prowadzone wyrywkowo.",Mariusz Błaszczak - szef klubu PiS,
https://wiadomosci.onet.pl/swiat/byly-premier-gruzji-chce-nadal-dzialac-na-rzecz-prozachodniego-kursu-kraju/wcqyb,Były premier Gruzji chce nadal działać na rzecz prozachodniego kursu kraju,"Były premier Gruzji, miliarder Bidzina Iwaniszwili zapowiedział dziś, że użyje swoich wpływów, aby jego kraj utrzymał prozachodni kurs. Zaprzeczył jednocześnie, jakoby chciał pozostać u steru władzy.","W pięciostronicowym liście zatytułowanym ""Post Scriptum"" Iwaniszwili obiecuje kontynuować prace na rzecz osiągnięcia przez Gruzję takich celów jak wejście do Unii Europejskiej i NATO przy jednoczesnych działaniach na rzecz poprawy stosunków z Rosją. Gruzja i Rosja nie utrzymują stosunków dyplomatycznych od roku 2008, gdy po pięciodniowym konflikcie zbrojnym z Tbilisi Moskwa uznała niepodległość Osetii Południowej i Abchazji - dwóch separatystycznych republik gruzińskich. - Prawa człowieka, wartości europejskie, aspiracje euroatlantyckie, fakt, że Ameryka powinna być naszym partnerem strategicznym, fakt, że powinniśmy wskrzesić stosunki z sąsiadami, w tym z Rosją - są to wartości, które mi odpowiadają. Jeśli ktoś im się sprzeciwia, powinien czuć się zaniepokojony, gdyż chcę wykorzystać swoje wpływy, aby iść w tym kierunku - podkreślił. Gruziński parlament zatwierdził wczoraj bliskiego współpracownika Iwaniszwilego, 31-letniego Iraklego Garibaszwilego na stanowisko nowego premiera. Zgodnie z konstytucją Garibaszwili będzie miał większe uprawnienia niż Giorgi Margelaszwili, który pod koniec października wygrał wybory prezydenckie, zastępując Micheila Saakaszwilego. Iwaniszwili od dawna zapowiadał, że zrezygnuje z urzędu po wyborach prezydenckich, gdyż chce się poświęcić tworzeniu społeczeństwa obywatelskiego. - Nigdy nie rządzę w cieniu. Nie będę obrażał mojego kraju i mojej ekipy, działając w ten sposób - napisał. Dodał, że choć jest ""nadmiernie bogaty"", chciałby jedynie być ""wolnym obywatelem w wolnym kraju"". - Realizacja tego snu była powodem, dla którego wszedłem w politykę, i moje odejście z niej ma ten sam cel - podkreślił.","Bidzin Iwaniszwili, były premier Gruzji",
https://wiadomosci.onet.pl/swiat/francja-rzad-manuela-vallsa-uzyskal-wotum-zaufania-po-slabych-sondazach/vjkdb,Francja: rząd Manuela Vallsa uzyskał wotum zaufania po słabych sondażach,"Premier Francji Manuel Valls uzyskał wczoraj w parlamencie wotum zaufania dla swego rządu, o które ubiegał się ze względu na słabe wyniki w sondażach. Gabinet Vallsa poparło 269 deputowanych, przeciw głosowało 244, 53 posłów wstrzymało się od głosu.","Valls wystąpił w parlamencie o wotum zaufania również z powodu krytyki ze strony licznych deputowanych rządzącej Partii Socjalistycznej, którzy zarzucają jego gabinetowi, że odchodzi od tradycyjnych wartości francuskich socjalistów. - Dziękuję wam za wasze zaufanie, stanę na wysokości zadania - powiedział premier po głosowaniu. Większość, jaka poparła jego rząd, jest jednak znacznie mniejsza od tej, która głosowała na niego, gdy w kwietniu formował swój pierwszy gabinet. Valls otrzymał wtedy 306 głosów. Tym razem aż 31 socjalistycznych deputowanych, zwanych frondystami, wstrzymało się od głosu. Ta grupa dysydentów odcina się od liberalnej polityki premiera, którego oskarża o zwrot na prawo i regres w polityce społecznej. Występując przed Zgromadzeniem Narodowym, Valls powiedział z naciskiem, że nic nie powinno przeszkadzać Francji w realizacji programu, który przewiduje poczynienie 50 mld euro oszczędności w ciągu trzech lat. Ma to uzdrowić finanse kraju i zmniejszyć deficyt budżetowy do wymaganego przepisami Unii Europejskiej poziomu 3 proc. Premier zauważył, że Paryż nie domaga się od UE ""żadnych ulg"" w związku z przekroczeniem dopuszczalnego poziomu deficytu, lecz ""Francja sama zdecyduje o tym, co ma robić"". Niemniej Paryż już raz zwrócił się do Komisji Europejskiej z prośbą o przełożenie o dwa lata terminu, w jakim ma uporządkować swój budżet - twierdzi AFP. Valls zaapelował też do Berlina, by ""wziął na siebie odpowiedzialność"" za ożywienie gospodarki strefy euro. - Porozumienie naszych krajów jest warunkiem koniecznym ożywienia wzrostu i tchnięcia nowej ambicji w projekt europejski"" - dodał premier, który za tydzień ma się spotkać z kanclerz Niemiec Angelą Merkel. Pod koniec sierpnia Valls, który kilka dni wcześniej podał swój gabinet do dymisji, powołał nowy rząd. Jednego ze zbuntowanych frondystów, byłego ministra gospodarki, zastąpił były doradca ekonomiczny prezydenta Emmanuel Macron, uznawany przez lewe skrzydło socjalistów za centrystę i liberała. Nasiliło to wewnątrzpartyjne konflikty oraz obawy o stabilność nowego gabinetu. AFP przypomina, że francuska prasa nazwała ten okres po powołaniu rządu zwanego Valls II ""zejściem do piekieł"" dla tandemu Valls - prezydent Francois Hollande, ponieważ ich popularność w sondażach spadła do wyjątkowo niskiego poziomu, a napięcia wśród socjalistów były tak wielkie, że premier zmuszony był apelować o ""zachowanie jedności"" partii. Teraz, po ustabilizowaniu sytuacji rządu, uwaga Francuzów oraz mediów zwróci się ku opozycyjnej centroprawicy, ponieważ swój powrót do polityki prawie na pewno zapowie jej lider, były prezydent Nicolas Sarkozy, którego Hollande pokonał w wyborach w 2012 roku.",Manuel Valls - premier Francji,
https://wiadomosci.onet.pl/kraj/premier-pyta-protestujacych-poslow-w-czyim-imieniu-wszczynaja-awanture/bezl521,"Premier pyta protestujących posłów ""w czyim imieniu wszczynają awanturę""","Wszystko, co zostało przyjęte na ostatnim posiedzeniu Sejmu, zostało przyjęte zgodnie z konstytucją i zgodnie z prawem - powiedziała premier Beata Szydło. Pytała też posłów protestujących w sali obrad Sejmu, ""w czyim imieniu próbują wszczynać awanturę"".","Premier podczas konferencji po posiedzeniu rządu była pytana m.in. o możliwość mediacji ws. sytuacji w Sejmie oraz o to, czy dojdzie do spotkania, które doprowadziłoby do kompromisu. Szefowa rządu podkreśliła, że nie jest to dla niej kryzys parlamentarny. - Ja nazywam (sytuację w Sejmie) awanturą wywołaną przez grupę posłów PO i Nowoczesnej, grupę posłów, którzy zamiast pracować, zamiast wypełniać swoje obowiązki poselskie, w tej chwili zajmują się po prostu awanturnictwem. Warto tym posłom zadać pytanie: czyich interesów bronicie, i w czyim imieniu wszczynacie w tej chwili te awantury? - zaznaczyła Szydło. - Wszystko, co zostało przeprowadzone, przyjęte na ostatnim posiedzeniu Sejmu zostało przyjęte zgodnie z konstytucją i zgodnie z prawem. Jest budżet, jak powiedziałam budżet stabilny, w którym zostały zagwarantowane środki na program prorodzinny 500 plus, na Mieszkanie Plus, na nowe leki dla emerytów, programy prorozwojowe. To wszystko w tym budżecie się znajduje - powiedziała premier. Jak dodała, jeżeli posłowie, którzy na sali sejmowej nie pracują dla Polaków, tylko zajmują się sami sobą, nie doceniają tego, że Polacy mogą otrzymać tak dobry budżet, to trzeba zadać pytanie, w czyim imieniu próbują wszczynać awanturę. - Dzisiaj obowiązkiem każdego polityka jest zająć się pracą. 11 stycznia będzie posiedzenie Sejmu, to będzie sprawdzian dla tych polityków, czy chcą pracować dla Polaków, czy chcą realizować dobre projekty, czy chcą być uczestnikami realizacji wielkiego programu odbudowy rozwoju Polski, wspierania polskich rodzin, czy też bronią interesów kogoś i właśnie pytanie kogo? Po to, aby nie dopuścić, żeby Polacy mogli mieć spokojne, stabilne i godne życie w Polsce - podkreśliła Szydło. Jak dodała, rząd ciężko pracuje. - Również dzisiaj było posiedzenie rządu. Ja zajmuje się konkretnymi sprawami. Zajmujemy się tym, do czego zobowiązali nas Polacy - zauważyła. Podkreśliła, że PiS reprezentuje interesów Polaków. - Ci posłowie, którzy nie mogą pogodzić się z tym, że właśnie wąskie elity przestały mieć benefity z budżetu państwa, dzisiaj protestują. Wolę pracować dla zwykłych Polaków - zauważyła szefowa rządu. Jak dodała ""być może"" celem protestujących posłów jest ""obalenie rządu, wprowadzenie destabilizacji, zamieszanie"". Premier powiedziała, że są dobre wyniki tegorocznego budżetu; dodała, że ""w przyszłym roku będzie dokładnie tak samo"". Według Szydło ""sytuacja w Polsce wymaga tylko i wyłącznie tego"", żeby protestujący posłowie opozycji zabrali się do pracy. - Rząd nie cofnie się, nie cofnie się klub PiS. Mamy program, mamy harmonogram działań. Wszystko będzie realizowane tak, jak zobowiązali nas do tego Polacy - powiedziała szefowa rządu. Od 16 grudnia w sali plenarnej Sejmu przebywają posłowie opozycji, którzy rozpoczęli wtedy protest wobec wykluczenia z obrad posła PO Michała Szczerby i wobec projektowanych zmian w zasadach pracy dziennikarzy w Sejmie, domagając się zachowania jej dotychczasowych reguł. Marszałek Sejmu Marek Kuchciński wznowił obrady w Sali Kolumnowej, gdzie przeprowadzono głosowania m.in. nad ustawą budżetową na 2017 r. Opozycja uważa, że głosowania w Sali Kolumnowej były nielegalne, m.in. z powodu braku kworum. Marszałek Sejmu zapewnił, że w głosowaniach 16 grudnia brała udział wymagana w konstytucji liczba posłów oraz, że każdy z posłów mógł wejść do Sali Kolumnowej głównym wejściem i brać udział w każdym głosowaniu.",Beata Szydło,
https://wiadomosci.onet.pl/tylko-w-onecie/sekretna-rozmowa-morawiecki-merkel-brak-notatki-brak-zapisu-brak-sladu/r3n0qhy,"Jak premier Morawiecki ""sekretnie"" rozmawiał z Angelą Merkel. Ekspert: wbrew wszelkim zasadom sztuki dyplomacji","Po tym, jak prezes PiS Jarosław Kaczyński w połowie lipca oświadczył, że kanclerz Niemiec Angela Merkel telefonicznie przepraszała polskiego premiera za powtórne niewybranie Beaty Szydło na szefową jednej z komisji w PE - zapytaliśmy KPRM o szczegóły tej konwersacji na szczeblu państwowym. Jak się okazuje, z rozmowy dwóch głów państw europejskich nie sporządzono żadnej notatki, nie została ona też nigdzie zarejestrowana. - Z całą pewnością wszystko to jest wbrew sztuce dyplomacji. Każda ze stron powinna mieć swojego sekretarza i tłumacza - mówi Onetowi ekspert ds. protokołu dyplomatycznego dr Janusz Sibora.","Po tym, jak w połowie lipca Beata Szydło po raz drugi nie została wybrana w Parlamencie Europejskim na stanowisko szefowej komisji zatrudnienia i spraw społecznych, prezes PiS Jarosław Kaczyński w rozmowie z Polską Agencją Prasową oświadczył, że - jak poinformował go premier Mateusz Morawiecki - ""tuż po tym głosowaniu zadzwoniła do niego (premiera Morawieckiego - red.) kanclerz Niemiec Angela Merkel z przeprosinami, wyrazami zdumienia i szoku po tym, co się stało"". Komunikat strony niemieckiej brzmiał jednak nieco inaczej. O ile w rozmowie z ""Deutsche Welle"" kanclerz Angela Merkel potwierdziła, że - po ponownym odrzuceniu kandydatury Szydło - do rozmowy z premierem Morawieckim doszło, to ani słowem nie wspomniała, że za cokolwiek go przepraszała. Przyznała jedynie, że zachowanie posłów z komisji, której chciała szefować była polska premier, było ""nietypowe"". Wyraziła też swoje niezrozumienie dla tej sytuacji. O przebieg rozmowy - od strony formalnej - zapytaliśmy więc w Kancelarii Prezesa Rady Ministrów. Chcieliśmy wiedzieć, czy w rozmowie Morawiecki - Merkel uczestniczył tłumacz, czy została ona nagrana oraz, czy sporządzono z niej notatkę - co jest standardem w przypadku rozmów na tak wysokim szczeblu. Oto co odpowiedziało nam Centrum Informacyjne Rządu: Informujemy, że doszło do rozmowy telefonicznej między Panem Premierem Mateuszem Morawieckim a Kanclerz Niemiec Angelą Merkel w dniu 15 lipca 2019 r. Rozmowa ta odbyła się bezpośrednio między szefami rządów, bez udziału tłumacza, nie uczestniczyły w niej żadne inne osoby. Z uwagi na charakter rozmowy nie sporządzano z niej notatki, nie utrwalano jej także w formie nagrania audio.  - Ewidentnie przy rozmowie na takim szczeblu powinien obecny być tłumacz. Rozmowy szefów rządów muszą być precyzyjnie zapisane, bo każde słowo jest wagi państwowej - mówi Onetowi ekspert ds. protokołu dyplomatycznego dr Janusz Sibora. - To, co się stało, czyli brak tłumacza, brak zapisu audio i brak notatki jest z całą pewnością wbrew wszelkim zasadom i sztuki dyplomacji, i powszechnie obowiązujących na całym świecie regulacji. - podkreśla. Ekspert zastanawia się też, w jakim języku prowadzona była rozmowa, skoro nie uczestniczył w niej tłumacz. - Z protokolarnego punktu widzenia powinna się ona odbyć w języku angielskim, jako tym, który nie preferuje żadnej ze stron konwersacji - mówi. - Jednak, wiedząc, że premier Morawiecki mówi po niemiecku, mógł zachować się elegancko, wykonać taki ukłon w stronę pani kanclerz i rozmawiać z nią w jej ojczystym języku. Choć to nie byłoby do końca zgodne z zasadami protokołu - zaznacza. Jak wyjaśnia dr Sibora, tego rodzaju rozmowa ""w cztery oczy"", po której nie zostaje żaden ślad, mogłaby ewentualnie odbyć się, gdyby Angela Merkel osobiście rozmawiała z polskim premierem. - Gdyby, powiedzmy, zaprosiła do ogródka, to mogliby takie rozmowy odbywać. Ale nie przez telefon, nie na tak wysokim szczeblu - mówi. - Tak robić nie wolno. Mówię o braku notatki, bo to nie jest rozmowa prywatnych osób. Bardzo precyzyjnie pokazują to światowe mocarstwa, których przedstawiciele często nie tylko robią notatki z każdej rozmowy, ale też często te notatki filmują - podkreśla ekspert. Według dr Sibory, ze względu na swoją wagę, rozmowa Morawiecki - Merkel powinna zostać zarówno zarejestrowana jak spisana. - Tego wymagają też regulacje prawne, nakazujące dokumentowanie rozmów państwowych. Do tego, każda ze stron powinna mieć swojego sekretarza i tłumacza. To jest ABC dyplomacji - kwituje. O zasady formalnego prowadzenia rozmów na wysokim szczeblu zapytaliśmy byłego szefa MSZ w rządzie PiS, dziś europosła tej partii Witolda Waszczykowskiego. Ten wprost stwierdził, że sporządzenie notatki po tego rodzaju rozmowach w zasadzie jest obligatoryjne. - Może być spotkanie w cztery oczy i wtedy nie ma tłumacza, ale rozmowy telefoniczne aranżuje się zwykle by coś interwencyjnego zaznaczyć - mówi. - I powinien być tak tłumacz, jak tzw. note taker, czyli osoba sporządzająca notatkę z rozmowy. Ja, gdy byłem ministrem, to nawet jeśli rozmawiałem z kimś z cztery oczy, to po takiej rozmowie wzywałem urzędnika i mu notowałem, czego ta konwersacja dotyczyła. I taka notatka powinna powstać, na przykład, po rozmowie Tusk - Putin z lutego 2010 roku. A my jej nie znaleźliśmy - podkreśla. - Podobnie, jak powinna powstać notatka ze słynnej rozmowy na molo w Sopocie, gdzie ówczesny premier Donald Tusk rozmawiał z Władimirem Putinem - mówi były szef dyplomacji. Gdy wyjaśniamy europosłowi Waszczykowskiemu, o jaką rozmowę pytamy, ten nieco zmienia swoje podejście do sprawy. - Ja jako urzędnik państwowy wychodziłem z założenia, że zawsze po takich rozmowach międzynarodowych warto pozostawić ślad. Jednak wszystko zależy od polityki danego szefa resortu - mówi. - Nie ma wewnętrznego rozporządzenia, które nakazywałoby sporządzanie notatek z każdej rozmowy - zaznacza. - Nie ma więc obowiązku, by wszystko notować - dodaje. Przypomnijmy, że krótko po wygraniu przez Andrzeja Dudę wyborów prezydenckich, w sierpniu 2015 roku Witold Waszczykowski udzielił wywiadu prawicowemu portalowi wpolityce.pl, w którym skrytykował działanie służb byłego prezydenta Bronisława Komorowskiego - właśnie za brak notatek z części międzynarodowych rozmów. W wywiadzie tym Waszczykowski stwierdził jednoznacznie, że: ""podczas każdej rozmowy międzynarodowej niezależnie czy chodzi o ministra, ambasadora, premiera czy głowę państwa sporządzane są szczegółowe notatki. Powiem więcej, nawet jeśli rozmowa odbywa się >>w cztery oczy<<, to tak naprawdę zawsze towarzyszy osoba, która sporządza dokumentację tak zwany >>note taker<<. (...) To są działania rutynowe"".  - Fakty są takie, że bardzo często między premierami dochodzi do takich nieformalnych rozmów, które nie są nigdzie odnotowywane - mówi nam były premier, dziś europoseł KE Marek Belka. - Ja, jako w sumie nowicjusz na europejskich salonach często dzwoniłem do Gerharda Schrödera czy Tony'ego Blaira i nie było z tych rozmów żadnej notatki. A zwłaszcza teraz, w sytuacji tej ""gorączki"" przy formowaniu nowej Komisji Europejskiej takie rozmowy, całkowicie nieformalne, wiążące się z jakimiś równie nieformalnymi umowami czy ustaleniami mogą się często odbywać - zaznacza. - Najpewniej i ta rozmowa Morawiecki - Merkel miała zostać zachowana w tajemnicy, bo prawdziwe negocjacje odbywają się za kulisami i przy braku przejrzystości. Brzmi to fatalnie, ale tak jest - mówi były premier. - Ale cóż, prezes Kaczyński - przepraszam za kolokwializm - po prostu ""chlapnął"", że do takiej rozmowy doszło i że kanclerz Merkel rzekomo premiera Morawieckiego przepraszała. Cóż, najpewniej chciał to wykorzystać do ""konsumpcji"" przez ""suwerena"", by pokazać, jacy to my teraz jesteśmy niby ważni. A tak naprawdę to dziwne byłoby, gdyby kanclerz Merkel nie rozmawiała z jednym ze swoich sąsiadów w UE. Pytanie tylko, po co o tym publicznie mówić? - kwituje Belka.",Angela Merkel i Mateusz Morawiecki,
http://wiadomosci.onet.pl/kraj/premier-niech-ten-swiateczny-czas-bedzie-pelen-radosci-wiary-usmiechu/5sq7f4m,"Premier: niech ten świąteczny czas będzie pełen radości, wiary, uśmiechu","Niech ten świąteczny czas będzie pełen radości, wiary, uśmiechu i wzajemnej życzliwości - powiedziała premier Beata Szydło w opublikowanych na stronie internetowej kancelarii premiera życzeniach świątecznych. Jak dodała Boże Narodzenie to czas, ""kiedy możemy zatrzymać się na dłużej"".","- Wszyscy czekamy na Boże Narodzenie, ten niezwykły czas, kiedy możemy zatrzymać się na dłużej i skupić na tym, co najważniejsze - powiedziała premier. Jak podkreśliła, kiedy ""przychodzi na świat Chrystus razem z nim przychodzi do nas nadzieja i miłość"". - Myślimy o tym, żeby być lepsi i żeby świat wokół nas zmieniał się na lepsze. Dzieląc się opłatkiem wierzymy, że kiedy jesteśmy razem wszystko dobrze się układa - powiedziała szefowa rządu. - Niech ten świąteczny czas będzie pełen radości, wiary, uśmiechu i wzajemnej życzliwości - dodała. (PAP)",,
https://wiadomosci.onet.pl/kraj/kornel-morawiecki-nie-zyje-mateusz-morawiecki-o-ostatnich-slowach-ojca/t535g6l,Nie żyje Kornel Morawiecki. Premier ujawnił jego ostatnie słowa,"Premier Mateusz Morawiecki ujawnił ostatnie słowa swojego ojca, zmarłego wczoraj Kornela Morawieckiego. - Jedne z ostatnich słów, które wypowiedział, były takie, żeby cały czas myśleć o Polsce i żeby wypracowywać zgodę narodową. To była od dawna taka jego myśl, którą starał się promować - powiedział w rozmowie z red. nacz. Faktu Katarzyną Kozłowską premier.","Kornel Morawiecki urodził się w 1941 r., z wykształcenia był fizykiem. Zasłynął przede wszystkim jako założyciel i przewodniczący Solidarności Walczącej, organizacji, której głównym hasłem było odzyskanie niepodległości. Był ojcem premiera Mateusza Morawieckiego. W 1968 r. po raz pierwszy wystąpił przeciwko władzom PRL, uczestnicząc w wydarzeniach marcowych. W końcu lat 70. związał się z opozycją demokratyczną we Wrocławiu, był redaktorem drugoobiegowego ""Biuletynu Dolnośląskiego"". Po 1980 r. był działaczem ""Solidarności"" we Wrocławiu, a po wybuchu stanu wojennego ukrywał się. W 1982 r. po rozłamie w podziemnej ""Solidarności"" stanął na czele Solidarności Walczącej, która była najbardziej radykalną i bardzo mocno zakonspirowaną organizacją w latach 80., wydającą w podziemiu około 100 tytułów gazet i czasopism, realizującą audycje radiowe i organizującą demonstracje. Kornel Morawiecki był przez lata 80. jednym z najbardziej poszukiwanych przez SB działaczem podziemia. Był też działaczem, któremu udało się najdłużej ukrywać - aresztowano go dopiero w listopadzie 1987. Ponieważ w tamtym czasie władze PRL nie chciały mieć więźniów politycznych, podstępem zmuszono Morawieckiego do wyjazdu za granicę. Po kilku miesiącach potajemnie wrócił do kraju. Jako lider SW krytykował rozmowy Okrągłego Stołu, wzywał też do bojkotu kontraktowych wyborów 4 czerwca 1989 r. Jego ugrupowanie domagało się wtedy całkowicie wolnych wyborów. Po 1990 r. stanął na czele Partii Wolności, krytycznie nastawionej do rzeczywistości III RP, m.in. do braku rozliczeń z komunizmem czy braku lustracji. W 2010 r. startował w wyborach prezydenckich, a w 2015 r. został posłem, kandydując z list Kukiz'15. Był marszałkiem seniorem na pierwszym posiedzeniu Sejmu VIII kadencji. W 2016 r. odszedł z Kukiz'15 i założył ugrupowanie Wolni i Solidarni. W piątek prezydent Andrzej Duda nadał Kornelowi Morawieckiemu Order Orła Białego, w uznaniu znamienitych zasług na rzecz przemian demokratycznych w Polsce, za wybitne osiągnięcia w działalności publicznej i państwowej.",Kornel Morawiecki,
https://wiadomosci.onet.pl/swiat/egipt-ibrahim-mehleb-zaprzysiezony-na-premiera/zsx16,Egipt: Ibrahim Mehleb zaprzysiężony na premiera,Dotychczasowy szef rządu egipskiego Ibrahim Mehleb został ponownie zaprzysiężony na stanowisko premiera. W uroczystościach uczestniczył nowy prezydent Egiptu Abd el-Fatah es-Sisi.,"- Przysięgam na Boga, że będę występować w obronie systemu republikańskiego, szanować konstytucję i prawo, stać na straży dobra obywateli, niepodległości kraju oraz jedności i bezpieczeństwa jego ziem - powiedział Mehleb, składając przysięgę w obecności Sisiego. Uroczystość odbyła się w pałacu prezydenckim w Kairze. Krótko po Mehlebie przysięgę złożyli członkowie jego gabinetu. Obsada większości kluczowych resortów - w tym gospodarczych i odpowiadających za bezpieczeństwo - pozostała bez zmian. W sumie rząd składa się z 30 ministrów, w tym czterech kobiet i kilku technokratów. Wśród nowo mianowanych są minister ds. inwestycji Aszraf Salman oraz minister ds. współpracy międzynarodowej Nagla el-Ahwani. Salman uchodzi za doświadczonego specjalistę od bankowości, a Ahwani to uniwersytecki wykładowca. Tekę ministra spraw zagranicznych objął były ambasador Egiptu w USA Sameh Szukri. Ministerstwo inwestycji zostało oddzielone od przemysłu i handlu; władze chcą przyciągnąć do kraju zagranicznych inwestorów po kilku latach politycznych zawirowań, które odbiły się na egipskiej gospodarce. Ograniczona rekonstrukcja rządu nastąpiła po tym, gdy Sisi objął władzę, a Mehleb 9 czerwca podał się do dymisji, aby umożliwić prezydentowi mianowanie własnego gabinetu. Tymczasem Sisi, który objął urząd 8 czerwca, pozostawił Mehleba na dotychczasowym stanowisku, zlecając mu jednocześnie misję utworzenia nowego rządu. Początkowo oczekiwano, że skład nowego gabinetu zostanie ogłoszony w niedzielę, jednak według źródeł rządowych w niedzielę wieczorem premier wciąż szukał kandydatów na kilka stanowisk, w tym na ministrów inwestycji, sprawiedliwości, kultury i informacji. Mający stopień wojskowy marszałka Sisi sprawował naczelne dowództwo nad siłami zbrojnymi Egiptu, gdy w sierpniu 2013 roku odsunęły one od władzy wywodzącego się z islamistycznego Bractwa Muzułmańskiego poprzedniego prezydenta Mohammeda Mursiego. Obalenie Mursiego, który jako pierwszy uzyskał prezydenturę Egiptu w autentycznie demokratyczny sposób, nastąpiło po gwałtownych ulicznych protestach przeciwko polityce jego rządu. By móc ubiegać się o urząd głowy państwa, Sisi zrezygnował pod koniec marca ze stanowisk ministra obrony i naczelnego dowódcy sił zbrojnych. W zakończonych 28 maja trzydniowych wyborach otrzymał 93,3 proc. głosów, ale mimo wydłużenia głosowania o jeden dzień frekwencja wyniosła tylko 46 proc.",,
https://wiadomosci.onet.pl/swiat/premier-serbii-chce-dymisji-ministra-finansow/fmt9v,Premier Serbii chce dymisji ministra finansów,"Premier Serbii Ivica Daczić powiedział partnerom koalicyjnym, że minister finansów Mladjan Dinkić powinien ustąpić w ramach przetasowań w rządzie. Premier zaznaczył, że minister otrzymał propozycję pozostania w rządzie na innym stanowisku.","Takie posunięcie zmniejsza nadzieje na rozpoczęcie rozmów akcesyjnych Serbii z UE i zwiększa prawdopodobieństwo przyspieszonych wyborów - pisze Reuters. - Zaproponowałem rządowi dalszą pracę bez (Mladjana) Dinkicia i jego URS (Zjednoczone Regiony Serbii) - powiedział Daczić reporterom. Minister Dinkić prowadził w czerwcu niepopularny proces reformy budżetu w nadziei wyrwania Serbii z głębokiej recesji - przypomina Reuters. Socjalistyczna Partia Serbii (SPS) Daczicia i jej główny partner koalicyjny nacjonalistyczna Serbska Partia Postępowa (SNS) już wcześniej uzgodniły przetasowania swych ministrów w rządzie, niemniej Daczić powiedział we wtorek, że jego partia może opuścić koalicję, jeśli SNS go nie poprze. - Jeśli SNS nie zaakceptuje tego, są dwa wyjścia: wybory lub koalicja bez SPS - powiedział. W niedzielę minister Dinkić, który kieruje też resortem gospodarki, dał do zrozumienia, że jest gotów oddać gospodarkę, jeśli utrzyma finanse, lecz to ustępstwo nie było wystarczające dla premiera. - Gospodarka i finanse to najważniejsze kwestie dla przyszłości Serbii i potrzebujemy tu nowego rozmachu. Nie mamy czasu ma błędy - powiedział Daczić. Odejście Dinkicia z gabinetu, który rządzi od roku, niewątpliwie wytrąci z równowagi inwestorów, zatroskanych rosnącą dziurą budżetową i długiem publicznym, które niemal niweczą nadzieje na umowę w sprawie nowej pożyczki z Międzynarodowego Funduszu Walutowego.",fot. PAP/EPA,
https://wiadomosci.onet.pl/kraj/tusk-nie-bede-wykorzystywac-katastrofy-smolenskiej-do-robienia-kampanii/429sw,Tusk: nie będę wykorzystywać katastrofy smoleńskiej do robienia kampanii,"Nigdy nie wykorzystywałem i nie będę wykorzystywał tragedii smoleńskiej i jej ofiar do robienia kampanii politycznej - powiedział premier Donald Tusk. Ocenił też, że wyróżnianie ""na użytek politycznej potrzeby"" którejś z ofiar nie jest sposobem na jej uczczenie, a wręcz przeciwnie.","Na dzisiejszej konferencji prasowej Tusk był pytany m.in., czy PO byłaby gotowa poprzeć przygotowany przez PiS projekt uchwały ws. uczczenia pamięci gen. Andrzeja Błasika, który zginął w katastrofie smoleńskiej oraz czy premier sądzi, że kwestia tej tragedii powróci w obecnej kampanii wyborczej, zdominowanej, jak dotąd, przez sprawę Ukrainy. - W jakimś sensie pytając o inicjatywę w sprawie gen. Błasika sam sobie pan odpowiedział na drugie pytanie, czy ktoś znowu będzie wykorzystywał katastrofę smoleńską w kampanii wyborczej, bo jesteśmy tego znowu świadkami - odpowiedział Tusk. Dodał, że nigdy nie wykorzystywał i nie będzie wykorzystywał tragedii smoleńskiej i jej ofiar do robienia kampanii politycznej. - Czasami muszę odpowiadać na fałszywe, oszczercze sformułowania czy na państwa pytania, tak jak to jest w tej chwili. Ale sam nie będę ani moi współpracownicy, wykorzystywał żadnej rocznicy katastrofy smoleńskiej, ani żadnych aspektów śledztwa smoleńskiego do prowadzenia kampanii wyborczej - powiedział premier. Podkreślił, że ma ""bardzo niską etyczną ocenę tych polityków, którzy konsekwentnie wykorzystują katastrofę smoleńską do takiej trywialnej, codziennej czy kampanijnej politycznej gry"". - Wszystkie ofiary katastrofy mają prawo do tego samego szacunku, tej samej czci i myślę, że w Polsce, poza jakimiś absolutnymi marginesami, myślimy wszyscy tak samo i wszyscy z taką samą czcią wspominamy wszystkie bez wyjątku ofiary tej strasznej katastrofy - powiedział Tusk. Jego zdaniem ""tak naprawdę wyróżnianie kogoś na użytek politycznej potrzeby nie jest sposobem czczenia takiej ofiary tylko wręcz przeciwnie"". - Wykorzystywanie w tym przypadku generała Błasika, jest czymś wysoce niestosownym wobec pamięci także o tej konkretnej ofierze. Tak uważam - powiedział premier. Według polityków PiS uchwała czcząca pamięć gen. Błasika jest potrzebna, ponieważ był on jednym z najwybitniejszych dowódców, a pamięć o nim została ""brutalnie zbezczeszczona"". Szef klubu PiS Mariusz Błaszczak, informując o złożeniu w Sejmie projektu uchwały, powiedział w poniedziałek, że gen. Błasik ""przez lata był szkalowany, uderzono w jego godność osobistą, było to kłamstwo smoleńskie, sformułowane przez Rosjan, to kłamstwo wciąż jest obecne w przestrzeni publicznej, przestrzeni międzynarodowej"". Rosyjski Międzypaństwowy Komitet Lotniczy (MAK) w styczniu 2011 roku w raporcie końcowym wskazał, że we krwi gen. Błasika wykryto 0,6 promila alkoholu. Oficjalne stanowisko strony polskiej z 2011 roku, wobec raportu MAK głosiło, że nie można się odnieść do informacji o obecności alkoholu we krwi gen. Błasika ze względu na ""brak dokumentacji źródłowej"". Wdowa po generale nie zgodziła się z ustaleniami MAK; oceniała, że to ""haniebna próba szkalowania pamięci męża"". Jej pełnomocnik mec. Bartosz Kownacki wniósł o weryfikację twierdzeń MAK i zbadanie sprawy rzekomej zawartości alkoholu we krwi Błasika. 20 marca Naczelna Prokuratura Wojskowa ujawniła opinię biegłych, zgodnie z którą zarówno gen. Błasik, jak i załoga Tu-154M, personel pokładowy i funkcjonariusze BOR, byli trzeźwi w momencie katastrofy smoleńskiej. Dzień później premier Tusk mówił, że polska komisja i prokuratura nigdy nie zgodziły się z tezą o nietrzeźwości gen. Błasika. Dodał również, że ""polska komisja wysłała w bardzo szybkim trybie dziesiątki mniej lub bardziej szczegółowych uwag dotyczących niesolidności raportu MAK"". Premier zapowiedział, że rano w dniu czwartej rocznicy tragedii smoleńskiej złoży kwiaty i będzie się modlił przed pomnikiem ofiar katastrofy na warszawskich Powązkach.",Donald Tusk podczas dzisiejszej konferencji prasowej,
https://wiadomosci.onet.pl/swiat/szwecja-przywodca-socjaldemokratow-loefven-nowym-premierem/lkpj1,Szwecja: przywódca socjaldemokratów Loefven nowym premierem,"Przywódca Partii Socjaldemokratycznej Stefan Loefven uzyskał dzisiaj wotum zaufania od szwedzkiego parlamentu Riksdagu. Oznacza to, że Loefven będzie nowym premierem Szwecji, stanie na czele mniejszościowego rządu w koalicji z Partią Zielonych.","Za powołaniem Stefana Loefvena na stanowisko premiera głosowało jedynie 132 z 349 parlamentarzystów z Partii Socjaldemokratycznej oraz Partii Zielonych. Wybór nowego szefa rządu był jednak możliwy dzięki opozycji (sojusz partii centroprawicowych oraz Partia Lewicy), która wstrzymała się od głosu. Przeciwko kandydaturze Loefvena głosowali przedstawiciele skrajnie prawicowej partii Szwedzcy Demokraci. - Jestem zaszczycony, zrobię wszystko, aby zmniejszyć bezrobocie w Szwecji oraz poprawić jakość szkolnictwa - powiedział tuż po głosowaniu Loefven. Jutro nowy premier przedstawi parlamentowi skład przyszłego rządu, później weźmie udział w ceremonii u króla Szwecji Karola XVI Gustawa. Najważniejszą próbą dla mniejszościowego lewicowego rządu będzie przegłosowanie jesienią budżetu na przyszły rok. Sporne kwestie to m.in. przyszłość energetyki jądrowej, której niechętni są Zieloni, oraz zakres zapowiadanej wcześniej podwyżki podatków. 57-letni Stefan Loefven z zawodu jest spawaczem, wcześniej nie zasiadał w parlamencie. Zanim w 2012 roku został szefem socjaldemokratów, kierował związkiem zawodowym pracowników przemysłu metalowego. W kampanii Loefven przedstawiany jest jako polityk bliski ludziom. Zwracano uwagę, że został wychowany w rodzinie zastępczej. W wyborach parlamentarnych 14 września zwyciężył czerwono-zielony blok z Partią Socjaldemokratyczną na czele. Po 8 latach do opozycji przeszła centroprawicowa koalicja czterech partii. Największy sukces odnieśli jednak bojkotowani przez wszystkie siły polityczne Szwedzcy Demokraci, zdobywając 12,9 proc. głosów i 49 mandatów. Przez to żaden z dotychczasowych bloków nie ma większości.",Stefan Loefven,
https://wiadomosci.onet.pl/swiat/ukraina-jaceniuk-sugeruje-ze-moze-pozostac-na-stanowisku-premiera/9bldg,"Ukraina: Jaceniuk sugeruje, że może pozostać na stanowisku premiera","Premier Ukrainy Arsenij Jaceniuk, który w ubiegłym tygodniu podał się do dymisji, zażądał dzisiaj od parlamentu pilnego uchwalenia rządowych projektów ustaw i dał do zrozumienia, że pozostanie na stanowisku, jeśli deputowani spełnią jego postulaty.","- Rząd ponownie wniesie do parlamentu wszystkie ustawy, których potrzebuje dziś państwo. Zwracam się do wszystkich deputowanych, niezależnie od ich barw politycznych i chęci wygrania kolejnych wyborów parlamentarnych, by przyszli w czwartek do Rady Najwyższej i głosowali nad ustawami niezbędnymi dla kraju - oświadczył na konferencji prasowej premier. Pytany przez dziennikarzy, czy jego decyzja o odejściu ze stanowiska szefa rządu jest definitywna, Jaceniuk odpowiedział: ""wszystko zobaczycie w czwartek"". Tego dnia w Kijowie oczekiwane jest zwołane w trybie pilnym posiedzenie parlamentu.",UKRAINE-POLITICS-CRISIS-PARLIAMENT-FILES,
https://wiadomosci.onet.pl/swiat/jaceniuk-rosja-nie-wycofuje-wojsk-znad-naszych-granic/y92q8,Jaceniuk: Rosja nie wycofuje wojsk znad naszych granic,"Rosja nie wycofała swoich wojsk w głąb kraju, nadal znajdują się one w odległości 30 kilometrów od granicy z Ukrainą – oświadczył dzisiaj ukraiński premier Arsenij Jaceniuk, oskarżając Moskwę o planowanie inwazji na jego kraj.","- Nikt żadnych wojsk nie wycofywał – powiedział Jaceniuk podczas posiedzenia rządu. Polityk oskarżył Rosję o podżeganie nastrojów separatystycznych, czego przejawem jest przejmowanie przez środowiska prorosyjskie siedzib administracji państwowej we wschodnich regionach Ukrainy. - Zwracam się przede wszystkim do mieszkańców wschodnich obwodów Ukrainy. Wszyscy rozumiemy, że realizowany jest plan antyukraiński, antydoniecki, antyługański i antycharkowski. Plan destabilizacji sytuacji, by dać obcym wojskom powód do wtargnięcia i zajęcia terytorium naszego kraju. Nie dopuścimy do tego – podkreślił. Premier zapewnił, że Kijów nie ugnie się pod dyktatem Rosji, która chce federalizacji Ukrainy. - Nawoływanie do tego to próba unicestwienia państwowości ukraińskiej według scenariusza pisanego w Rosji. Jego celem jest podzielenie i zniszczenie Ukrainy oraz przekształcenie jej części w terytorium niewoli rosyjskiej – podkreślił. Jaceniuk poinformował, że w związku z sytuacją na wschodzie kraju w poniedziałek do Doniecka udał się pierwszy wicepremier Witalij Jarema, zaś w Charkowie znajduje się szef MSW Arsen Awakow. Do Ługańska polecieli z kolei: szef Służby Bezpieczeństwa Ukrainy (SBU) Wałentyn Naływajczenko i sekretarz Rady Bezpieczeństwa Narodowego i Obrony Andrij Parubij. W niedzielę prorosyjscy separatyści zajęli siedziby władz obwodowych w Doniecku i Charkowie, jednak ta ostatnia została w poniedziałek odbita przez milicję. W Doniecku i Ługańsku opanowano także siedziby SBU.",Jaceniuk oskarżył Rosję o podżeganie nastrojów separatystycznych,
https://wiadomosci.onet.pl/swiat/turcja-premier-erdogan-krytykuje-zagraniczne-media/xc9bl,Turcja: premier Erdogan krytykuje zagraniczne media,"Premier Turcji Recep Tayyip Erdogan w przekazanym przez telewizję publicznym wystąpieniu w Stambule skrytykował zagraniczne media za ich relacje z powtarzających się od 28 maja demonstracji antyrządowych, twierdząc, że ""kierują się ideologią"", a nie faktami.","- Wzywamy prasę i inne zagraniczne media, aby nie patrzyły na Turcję przez pryzmat ideologii. Wiemy, kto kryje się za tymi informacjami w tych mediach - powiedział szef rządu tureckiego, odpowiadając na krytykę przemocy policyjnej zastosowanej wobec demonstrantów. Erdogan twierdził, że ""panuje ogromna dezinformacja w sprawie wydarzeń na placu Taksim"". Premier, krytykowany w kraju i za granicą za to, że represje policyjne wobec tureckich ""oburzonych"" mają coraz bardziej brutalny charakter, oświadczył: ""Jesteśmy przeciwko terroryzmowi, przemocy, wandalizmowi i działaniom, które w imię obrony wolności zagrażają innym"". Według szefa tureckiego rządu ""wśród demonstrantów są nawet tacy, którzy nie chcą dopuścić do rozwiązania konfliktu między państwem a kurdyjską partyzantką. Przy wystąpieniu Erdogana obecny był komisarz Unii Europejskiej ds. rozszerzenia Sztefan Fuele, który nieco wcześniej przypomniał w obecności przedstawicieli mediów, że nadużywanie siły ze strony policji interweniującej przeciwko demonstrantom nie powinno mieć miejsca w demokratycznym społeczeństwie. Nawiązał on do faktu, że tysiące osób odniosły obrażenia i rany podczas szarż policji. - Pokojowe demonstracje są w demokratycznym społeczeństwie uprawnioną formą, w jakiej grupy obywateli wyrażają swe opinie - przypomniał Fuele. Komisarz unijny dodał, że Turcja obowiązana jest przestrzegać ""w maksymalnym stopniu demokratycznych standardów"" i przeprowadzić dochodzenia w sprawie nadużycia siły przez policję. Premier Erdogan zapewnił w odpowiedzi, że Turcja w swej historii nigdy nie była tak bliska, jak obecnie, standardów Unii Europejskiej w dziedzinie przestrzegania praw człowieka. Demonstracje antyrządowe, która ogarnęły dziesiątki miast tureckich, rozpoczęły się przed dziesięcioma dniami od wiecu na rozległym placu Taksim w sercu Stambułu. Jego uczestnicy protestowali początkowo niemal wyłącznie przeciwko rządowym planom budowy nowego meczetu i centrum handlowego na Taksim i przyległych terenach zielonych. Wobec użycia policji przeciwko demonstrantom i rządowej odmowy rewizji planów zabudowy Taksim ruch protestacyjny przybiera coraz bardziej polityczny charakter. Według oceny przedstawicieli mediów europejskich w Turcji, jest on obecnie coraz bardziej protestem przeciwko nasilającym się tendencjom autorytarnym i próbom umiarkowanej islamizacji kraju podejmowanym przez rząd Partii Sprawiedliwości i Rozwoju.",,
https://wiadomosci.onet.pl/kraj/byla-radna-pis-o-tadeuszu-mazowieckim-stalinowiec-komunista-i-agent-nkwd-synowie/nm7w878,"Była radna PiS o Tadeuszu Mazowieckim: stalinowiec, komunista i agent NKWD. Synowie premiera: to celowe kłamstwa","Zakończył się proces byłej radnej PiS Anny Jaśkowskiej, która podczas ubiegłorocznej sesji Rady Miasta przekazała, że posiada informacje, by Tadeusz Mazowiecki był stalinowcem, komunistą i agentem NKWD. Synowie byłego premiera uważają, że to kłamstwo. Domagają się przeprosin i wpłaty 20 tys. zł na cel społeczny.","Już 9 lipca br. Sąd Okręgowy w Lublinie wyda wyrok ws. Anny Jaśkowskiej, która została pozwana przez synów nieżyjącego już Tadeusza Mazowieckiego. Chodzi o słowa byłej radnej PiS, które padły w maju ubiegłego roku podczas sesji Rady Miasta. Radni zajmowali się sprawą nadania jednej z ulic imienia Tadeusza Mazowieckiego. Zdaniem PiS były premier na to nie zasługiwał. Najdalej posunęła się Jaśkowska, która posłużyła się informacjami znalezionymi w internecie. - Na przykład ja mam informacje: Tadeusz Mazowiecki – stalinowiec, komunista, agent NKWD, kolaborował z okupacyjną, bolszewicką władzą w latach stalinowskich. Współpracował z szefem NKWD na Polskę, generałem Sierowem. No, i jeszcze taka wzmianka: odznaczony Orderem Orła Białego przez rząd komunistyczny - powiedziała Anna Jaśkowska w maju ubiegłego roku.  Dziś przed sądem zeznawali synowie byłego premiera. Podkreślają, że ciągle przeżywają śmierć ojca. Był dla nich bliski nie tylko z powodu więzi rodzinnych. Pan Wojciech przez wiele lat blisko współpracował ze swoim ojcem. Redagował dla niego przemówienia, artykuły oraz książki, m.in. ostatnią wydaną w 2012 roku. O słowach byłej radnej Prawa i Sprawiedliwości dowiedzieli się z mediów, które opisywały wydarzenia  - Pani radna posłużyła się kłamstwem mówiąc, że ma informacje na temat naszego ojca, że był stalinowcem, komunistą, agentem NKWD i współpracownikiem Sierowa. Powiedziała że to są informacje, a nie jej opinie. Później stwierdziła, że powiedziała to celowo, nie było w tym przypadkowości. Były to celowe kłamstwa - mówił dziś Wojciech Mazowiecki, syn byłego premiera. Synowie Mazowieckiego zdają sobie sprawę, że polityk podlega krytyce i musi mieć grubą skórę. Podobnie jest z rodziną takiej osoby. Ich zdaniem radna nie przedstawiła żadnego dowodu na poparcie swoich słów. Jako jedno ze źródeł obrona podała… internetowy blog, którego teraz nie można znaleźć w sieci. - Strona pozwana nie przedstawiła ani jednego dowodu na te twierdzenia. Blog nie jest źrodłem historycznym. Wypowiedzi na forach internetowych nie są źródłami historycznymi. Gdyby strona pozwana wskazała źródła historyczne w internecie to moglibyśmy się do nich odnieść. Nie wskazano takich źródeł - tłumaczy Adam Mazowiecki. Obrona przekonywała sąd, że była radna wypowiedział te słowa podczas sesji Rady Miasta i nie była to wypowiedź publiczna. Zdaniem mecenasa Anna Jaśkowska złożyła wniosek formalny o skierowanie zapytania do IPN, który tylko uzasadniła. - Miała do tego pełne prawo, ale też obowiązek. Nie będzie żadnej wolności, jeżeli nie będzie wolności słowa - mówił w mowie końcowej mec. Michał Skwarzyński. Sama radna przeczytała kilkustronicowe pismo, w którym tłumaczyła kontekst historyczny swoich słów. Dalej uważa, że nie zrobiła niczego złego i nie zamierza przeprosić. - W Lublinie mieszkają nie tylko osoby, które pozytywnie oceniają działalność pana Mazowieckiego - stwierdziła dziś Anna Jaśkowska.",Tadeusz Mazowiecki,
https://wiadomosci.onet.pl/swiat/giuseppe-conte-kandydatem-na-premiera-wloch/l0hc062,Giuseppe Conte kandydatem na premiera Włoch,- Profesor prawa Giuseppe Conte jest kandydatem Ruchu Pięciu Gwiazd i Ligi na premiera Włoch - ogłosił lider ruchu Luigi Di Maio po rozmowie z prezydentem Sergio Mattarellą. - Chcemy jak najszybciej zacząć pracować - dodał Matteo Salvini z Ligi.,"Rząd powstaje 80 dni po wyborach parlamentarnych i impasie, do jakiego doszło w związku z tym, że nie przyniosły one wyraźnego zwycięzcy, zdolnego samodzielnie powołać gabinet. Di Maio powiedział dziennikarzom po wyjściu z Pałacu Prezydenckiego, że w czasie spotkania z Mattarellą przedstawił nazwisko 54-letniego kandydata na szefa rządu, który urodził się w Apulii i jest profesorem prawa, wykłada na uniwersytetach we Florencji i w Rzymie. Ma kancelarię adwokacką w Wiecznym Mieście. - Jesteśmy dumni z tego wyboru - oświadczył lider ruchu. Wyraził opinię, że Conte stanowi ""syntezę Ruchu Pięciu Gwiazd"". - To nie tylko profesjonalista najwyższej klasy, ale jednocześnie osoba pochodząca z peryferii kraju. Walczył o rygor nie tylko z punktu widzenia prawnego, ale także moralnego - oświadczył Di Maio. - Conte wychował się w San Giovanni Rotondo, wszystko zawdzięcza samemu sobie - dodał polityczny lider ruchu. Kandydata na premiera nazwał ""twardzielem"". - On nie będzie gnębił narodu włoskiego - dodał Di Maio. Podkreślił: Conte ""był w mojej drużynie, głosowało na niego 11 milionów Włochów"". W ten sposób odniósł się do rezultatu wyborów z 4 marca, w których antysystemowe ugrupowanie otrzymało ponad 32 procent głosów. Matteo Salvini po wyjściu od prezydenta oświadczył następnie: ""Mamy drużynę i projekt dla kraju"". - Pragniemy zacząć działać, by doprowadzić do wzrostu gospodarki - dodał. - Włochy na wiele zasługują, a niektórzy za granicą niech zmienią perspektywę - tak skomentował wyrażane w UE zaniepokojenie planem powołania rządu przez dwa eurosceptyczne i różniące się od siebie ugrupowania. Jak zapewnił Salvini, wskazywany jako przyszły szef MSW, ""rodzi się rząd nadziei, wzrostu i przyszłości"". - To nie będzie rząd uległy, ale mający w centrum Włochów - podkreślił szef Ligi. - Oddaliśmy los nasz i kraju w ręce Mattarelli"" - dodał. Zapewnił, że gabinet, jaki jego formacja chce stworzyć z ruchem, będzie dążył do redukcji długu publicznego. - Nikt nie musi się bać naszej polityki gospodarczej. Naszym celem jest doprowadzenie do wzrostu włoskiej gospodarki, by zmniejszyć dług - oznajmił. Zaznaczył, że Rada Ministrów będzie przestrzegać ""norm i zobowiązań"" finansowych. Dotychczasową politykę uznał za ""katastrofalną"". - Bez stałej pracy nie ma perspektyw, rodziny, dzieci. To niedopuszczalne, że 20 procent Włochów zażywa leki uspokajające, często z powodu braku nadziei, ufności, perspektyw - mówił Matteo Salvini. Jako priorytet rządu wskazał również zapewnienie większego bezpieczeństwa w kraju. Kandydatura Giuseppe Conte jest kompromisowa i wypracowana w trakcie długich rozmów i - jak się podkreśla - nie bez trudności. Wynikały one głównie z tego, że o stanowisko premiera ubiegał się zarówno Luigi Di Maio, jak i Matteo Salvini. Ostatecznie zdecydowali wskazać osobę trzecią. Przedstawiciele obu ugrupowań zaprezentowali prezydentowi także obszerny program przyszłego rządu, opracowany w ostatnich dniach. Obecnie decyzja należy do Sergio Mattarellego, który w najbliższym czasie powinien wezwać kandydata na premiera i powierzyć mu misję powołania gabinetu. Chcesz być na bieżąco z najważniejszymi informacjami dnia? Polub Onet Wiadomości na Facebooku!",Luigi Di Maio z Ruchu Pięciu Gwiazd,
https://wiadomosci.onet.pl/kraj/olechowski-slawomir-nowak-moglby-zastapic-donalda-tuska-w-platformie-obywatelskiej/c208kdt,Olechowski: Sławomir Nowak mógłby zastąpić Donalda Tuska w Platformie Obywatelskiej,"- Sławomir Nowak mógłby w przyszłości zastąpić Donalda Tuska i zostać liderem Platformy Obywatelskiej - twierdzi Andrzej Olechowski. Zdaniem jednego z założycieli PO, minister transportu pokazał już, że ""umie pracować"", ale jego ewentualne zwycięstwo w najbliższych wyborach na szefa PO doprowadziłoby do rozpadu partii.","Były minister finansów i spraw zagranicznych pytany przez Konrada Piaseckiego o przyszłość Platformy Obywatelskiej powiedział, kto według niego mógłby zostać jej liderem po Donaldzie Tusku. - Jakby powiedzieli Francuzi, Nowak jest w kadrze rezerwowej Rzeczpospolitej - mówił w ""Piaskiem po oczach"". Według Andrzeja Olechowskiego w ostatnim czasie minister transportu pokazał, że ""umie pracować"". - Wcześniej wyglądał głównie na ""gadacza"" - powiedział Olechowski o Sławomirze Nowaku. Jednocześnie były minister powiedział, że gdyby w najbliższych wyborach na przewodniczącego PO ktoś wygrał z Donaldem Tuskiem, ""partia rozleciałaby się"". Samego Tuska określił jako ""najwybitniejszego polityka III RP"". Jak tłumaczył, obecny lider PO zasługuje na takie miano, gdyż jako pierwszy w najnowszej historii Polski, został premierem po raz drugi. - Pytanie tylko czy chodzi o to, żeby być dobrym rzemieślnikiem czy artystą? Politykiem czy mężem stanu, który odczytuje znaki Boga? - zastanawiał się były minister. Andrzej Olechowski nie szczędził też gorzkich słów obecnemu rządowi. Skrytykował gabinet Donalda Tuska za ""brak strategii"". Według Olechowskiego w rządzie powinni pracować ludzie wybitni, tymczasem według założyciela PO, w rządzie Tuska nie ma ludzi, którzy wcześniej wybijali się szczególną pracą. - Premier dobiera ludzi z partii, a ta partia nie daje szans na znalezienie ludzi wybitnych - konkludował Olechowski.","Andrzej Olechowski, fot. Wojciech Olkuśnik/Agencja Gazeta",
https://wiadomosci.onet.pl/kraj/premier-ewa-kopacz-rozpoczela-druga-ture-rozmow-z-ministrami/t0bbl,Przyszła premier rozpoczęła drugą turę rozmów z ministrami,"Uśmiechnięty Radosław Sikorski i podążający pewnym krokiem Cezary Grabarczyk, to efekty dzisiejszych rozmów szefa MSZ i wicemarszałka Sejmu z przyszłą premier, Ewą Kopacz. Dotychczasowa marszałek sejmu robi ostatnie przymiarki przed podaniem oficjalnych informacji w sprawie składu swojego rządu.",         ,,
https://wiadomosci.onet.pl/kraj/onet24-zmiany-w-rzadzie-po-6-stycznia/kb40yng,Onet24: zmiany w rządzie po 6 stycznia,, ,,
https://wiadomosci.onet.pl/swiat/syria-premier-opozycyjnego-rzadu-tymczasowego-podal-sie-do-dymisji/1c295,Syria: premier opozycyjnego rządu tymczasowego podał się do dymisji,"Ghassan Hitto, powołany w marcu przez opozycyjną Syryjską Koalicję Narodową na premiera, mającego administrować terenami kontrolowanymi przez rebeliantów, podał się do dymisji, przyznając, że nie jest w stanie utworzyć tymczasowego rządu.",  ,,
https://wiadomosci.onet.pl/kraj/premier-inni-przyzwyczaili-sie-ze-mozna-o-nas-opowiadac-niestworzone-rzeczy-i/4bx55e1,"Premier: inni przyzwyczaili się, że można o nas opowiadać niestworzone rzeczy i traktować jak chłopca do bicia","- Polska musi spróbować wyjaśnić swój punkt widzenia (dot. nazistowskich zbrodni w Polsce - przyp. red.). Skoro nie zrobiono tego przez 70 lat, inni przyzwyczaili się, że można o nas opowiadać niestworzone rzeczy i traktować jak chłopca do bicia - powiedział premier Mateusz Morawiecki w wywiadzie dla ""Die Welt"".",     ,,
https://wiadomosci.onet.pl/swiat/finlandia-kim-jest-sanna-marin-nowa-premier/r59kbhc,Sanna Marin oficjalnie najmłodszą premier świata. Kim jest?,"Jej kariera rozwija się w błyskawicznym tempie. Na scenę polityczną wkroczyła zaledwie dziesięć lat temu, a już przypadła jej główna rola – premier Finlandii właśnie została zaprzysiężona. Kim jest Sanna Marin - najmłodsza premier na świecie?",               ,,
https://wiadomosci.onet.pl/kraj/premier-o-dobrej-zmianie-najlepsze-co-moglo-sie-polsce-przydarzyc/tpsprfm,"Mateusz Morawiecki: dobra zmiana najlepszym, co mogło się w Polsce przydarzyć","Premier Mateusz Morawiecki stwierdził, że ""dobra zmiana to najlepsze, co mogło się Polsce przydarzyć"". - Wierzę, że jak będziemy razem tłumaczyć to, na czym te zmiany polegają, to wygramy wybory samorządowe i parlamentarne - dodał podczas swojego wystąpienia w Świebodzinie (woj. lubuskie).",    ,,
https://wiadomosci.onet.pl/swiat/macedonia-byly-premier-skazany-na-3-lata-wiezienia-za-korupcje/5lk6m,Macedonia: były premier skazany na 3 lata więzienia za korupcję,Były premier i minister obrony Macedonii Włado Buczkowski został skazany w poniedziałek przez sąd apelacyjny na trzy lata więzienia za korupcję przy zakupie części zamiennych do czołgów dla armii macedońskiej - podały źródła w organach sądowych.,    ,,
https://wiadomosci.onet.pl/swiat/dymisja-premiera-armenii-po-protestach-antyrzadowych/n5q1w0,Premier Armenii podaje się do dymisji,"Premier Armenii Howik Abrahamian oświadczył dzisiaj, że podaje się do dymisji. Poinformował o tym, zamykając czwartkowe posiedzenie rządu. 58-letni Abrahamian zajmował stanowisko szefa rządu od kwietnia 2014 roku.",   ,,
https://wiadomosci.onet.pl/swiat/ukraina-porozumienie-gazowe-w-berlinie-bez-komentarza-premiera/lq6w4,Ukraina: porozumienie gazowe w Berlinie bez komentarza premiera,"Premier Ukrainy Arsenij Jaceniuk odmówił komentarza na temat zawartego w Berlinie rosyjsko-ukraińskiego porozumienia w sprawie dostaw gazu w okresie zimowym, jednak zapowiedział, że Kijów nie wycofa pozwu przeciwko Gazpromowi z Sądu Arbitrażowego w Sztokholmie.",       ,,
https://wiadomosci.onet.pl/kraj/kancelaria-premiera-urzednicy-dobrowolnie-zlozyli-rezygnacje/8bbc9,Kancelaria Premiera: urzędnicy dobrowolnie złożyli rezygnacje,"Wysocy urzędnicy KPRM, którzy w ostatnich miesiącach przestali w niej pracować, dobrowolnie złożyli rezygnacje - dowiedziała się PAP w kancelarii premiera. Nie ma żadnej serii dymisji spowodowanych konfliktami personalnymi - przekonuje kancelaria.",     ,,
https://wiadomosci.onet.pl/rozpoczelo-sie-spotkanie-kopacz-z-liderami-partyjnymi-w-kprm/prgmn,Rozpoczęło się spotkanie Kopacz z liderami partyjnymi w KPRM,"Po godz. 14 rozpoczęło się w KPRM spotkanie premier Ewy Kopacz z liderami partyjnymi m.in. o budżecie obywatelskim. W rozmowach biorą udział szefowie: SLD, PSL i TR; nie ma prezesa PiS Jarosława Kaczyńskiego oraz przedstawiciela klubu Sprawiedliwej Polski.",       ,,
https://wiadomosci.onet.pl/kraj/kprm-publikuje-wykaz-lotow-beaty-szydlo/g4senls,Loty Beaty Szydło. Wykaz obejmuje 164 rejsy,"Kancelaria Prezesa Rady Ministrów opublikowała na swojej stronie internetowej wykaz lotów premier Beaty Szydło, która w ubiegłym tygodniu sama zwróciła się z prośbą o upublicznienie tych informacji.",       ,,
https://wiadomosci.onet.pl/kraj/mateusz-morawiecki-o-inwestycjach-w-drogi-lokalne/f27zm68,Mateusz Morawiecki: inwestycje w drogi lokalne w 2018 r. i 2019 r. dwa razy większe niż za rządów PO i PSL,Inwestycje w drogi lokalne w roku 2018 i 2019 będą dwukrotnie wyższe niż w ciągu ośmiu lat rządów koalicji Platformy Obywatelskiej i Polskiego Stronnictwa Ludowego - powiedział dziś premier Mateusz Morawiecki podczas wizyty w gminie Śliwice w województwie kujawsko-pomorskim.,       ,,
http://wiadomosci.onet.pl/kraj/mateusz-morawiecki-zastapi-w-fotelu-premiera-beate-szydlo-reakcja-wicepremiera/17ld5bk,Mateusz Morawiecki zastąpi w fotelu premiera Beatę Szydło? Reakcja wicepremiera,,,,
https://wiadomosci.onet.pl/kraj/przemowienie-szydlo-reakcja-internautow-tragiczne-wystapienie/yjwexc7,"Przemowa premier Szydło i ostra reakcja internautów. ""Tragiczne wystąpienie"", ""widoczna frustracja""","- Wniosek o wotum nieufności jest stekiem kłamstw i obraża inteligencję Polaków - powiedziała Beata Szydło podczas debaty nad konstruktywnym wotum nieufności dla jej rządu. Dodała też, że argumenty opozycji to ""kłamliwe oszczerstwa"".",    ,,
http://wiadomosci.onet.pl/kraj/donald-tusk-rusza-w-polske/q63pk,Donald Tusk rusza w Polskę,Donald Tusk zapowiedział konsultacje ws. wydawania środków unijnych. - Zamierzam się w nie osobiście zaangażować. W najbliższych miesiącach ruszam w Polskę - podkreślił. Podczas specjalnego wystąpienia wyemitowanego przez TVP premier nawiązał do budżetu UE na lata 2014-2020 wypracowanego w piątek. Materiał wideo pochodzi z oficjalnej strony Kancelarii Premiera. (PAP/RZ),,,
https://wiadomosci.onet.pl/kraj/premier-pomoc-dla-rodzin-niepelnosprawnych-rosnie-szybciej-niz-dla-innych/jkxhg,Premier: pomoc dla rodzin niepełnosprawnych rośnie szybciej niż dla innych,"Pomoc dla rodzin, które całodobowo opiekują się niepełnosprawnym, rośnie w Polsce szybciej niż dla kogokolwiek innego - powiedział dzisiaj premier Donald Tusk. Szef rządu chciałby, żeby protest rodziców niepełnosprawnych dzieci w Sejmie zakończył się jak najszybciej.",      ,,
https://wiadomosci.onet.pl/swiat/luksemburg-premier-juncker-zapowiada-dymisje/8389r,Luksemburg: premier Juncker zapowiada dymisję,"Premier Luksemburga Jean-Claude Juncker zapowiedział w środę, że jutro złoży rezygnację na ręce głowy państwa, wielkiego księcia Henri'ego - informuje agencja AFP. Tłem obecnego kryzysu jest afera, dotycząca luksemburskiej tajnej służby SREL.",    ,,
https://wiadomosci.onet.pl/kraj/agent-tomek-prosi-premiera-o-ukaranie-wojewody/zwz5jsl,"""Agent Tomek"" prosi premiera o ukaranie wojewody","Wojewoda warmińsko-mazurski wstrzymał dotację dla stowarzyszenia Helper, które prowadzi na Warmii i Mazurach dzienne domy samopomocy. W rewanżu szef Helpera Tomasz Kaczmarek złożył do prokuratury zawiadomienie o możliwości popełnienia przestępstwa oraz napisał na wojewodę skargę do premiera Morawieckiego.",     ,,
https://wiadomosci.onet.pl/swiat/premier-lotwy-podal-sie-do-dymisji-po-katastrofie-w-supermarkecie/g1ry6,Premier Łotwy podał się do dymisji po katastrofie w supermarkecie,"Premier Łotwy Valdis Dombrovskis podał się dziś wraz ze swym gabinetem do dymisji po katastrofie w supermarkecie w Rydze, gdzie w miniony czwartek 54 osoby zginęły w następstwie zawalenia się dachu. Zapowiedział, że nie stanie na czele nowego rządu.",      ,,
https://wiadomosci.onet.pl/kraj/po-i-nowoczesna-chca-przerwy-w-posiedzeniu-sejmu-aby-premier-spotkala-sie-z-lekarzami/t91s6pk,"PO i Nowoczesna chcą przerwy w posiedzeniu Sejmu, aby premier spotkała się z lekarzami rezydentami","PO i Nowoczesna złożyły dzisiaj wnioski o przerwę w posiedzeniu Sejmu, aby premier Beata Szydło mogła spotkać się z lekarzami rezydentami. Jak ocenili politycy tych ugrupowań ""niedopuszczalne"" jest, że premier przechodzi obojętnie obok strajku głodowego.",         ,,
https://wiadomosci.onet.pl/kraj/gazeta-wyborcza-nie-bedzie-pani-premiery/7mhcz,"""Gazeta Wyborcza"": nie będzie pani premiery","Jeśli pani Kopacz nie będzie chciała być premierką, tylko panią premier, to musimy to zaakceptować – powiedziała w wywiadzie dla ""Gazety Wyborczej"" językoznawczyni dr hab. Katarzyna Kłosińska.",                     ,,
https://wiadomosci.onet.pl/swiat/hiszpania-parlament-katalonii-poparl-skazanego-premiera/050ec6h,Parlament Katalonii poparł skazanego premiera,"Quim Torra został skazany w grudniu na 1,5- roczny zakaz sprawowania urzędów publicznych za odmowę zdjęcia z siedziby autonomicznego rządu separatystycznych symboli. Parlament Katalonii poparł skazanego premiera.",      ,,
https://wiadomosci.onet.pl/kraj/mateusz-morawiecki-przyznal-redemptorystom-5-mln-zl-na-park-pamieci-narodowej/8qy36r7,Mateusz Morawiecki przyznał redemptorystom 5 mln zł na park Pamięci Narodowej,"Portal Oko.press ujawnił, że premier Mateusz Morawiecki przeznaczył 5 mln zł z rezerwy budżetowej na park Pamięci Narodowej, jaki w Toruniu ma zamiar utworzyć ojciec Tadeusz Rydzyk oraz jego współbracia.",           ,,
https://wiadomosci.onet.pl/swiat/bulgaria-nalezy-sluchac-glosu-spoleczenstwa/ljs27,Bułgaria: należy słuchać głosu społeczeństwa,"Bułgarski prezydent Rosen Plewnelijew powiedział dzisiaj, że politycy powinni wsłuchać się w głos społeczeństwa. Według szefa państwa obywatele, protestujący od tygodnia w Sofii i innych miastach, domagają się politycznej reprezentacji we władzach.",     ,,
https://wiadomosci.onet.pl/kraj/mateusz-morawiecki-prosi-o-wotum-zaufania/trfkff2,Mateusz Morawiecki prosi o wotum zaufania,- Nasza propozycja jest jasna i tę propozycję chciałbym wzmocnić. Sejm jest emanacją woli narodu i to od niego będzie zależało czy będziemy mogli kontynuować naszą misję. Dlatego złożę zaraz do Marszałka Sejmu wniosek o wotum zaufania - powiedział premier Mateusz Morawiecki w Sejmie.,  ,,
https://wiadomosci.onet.pl/swiat/palestynczycy-sceptycznie-o-nowym-premierze/llsst,Palestyńczycy sceptycznie o nowym premierze,"Nominacja na stanowisko premiera rządu Autonomii Palestyńskiej akademika i sojusznika Fatahu Ramiego Hamdallaha nie wywołała wśród Palestyńczyków silnych emocji, oburzony jest tylko polityczny rywal Fatahu, rządzący w Strefie Gazy, Hamas.",       ,,
https://wiadomosci.onet.pl/kraj/premier-beata-szydlo-musimy-zrobic-wszystko-zeby-nie-doszlo-do-kolejnych-brexitow/zvqj845,"Premier Beata Szydło: musimy zrobić wszystko, żeby nie doszło do kolejnych ""brexitów""","Polska i Holandia mają bardzo mocne przekonanie, że naszym wspólnym celem powinna być obrona rynku wewnętrznego - powiedziała dziś premier Beata Szydło w Hadze, gdzie m.in. spotkała się z premierem Holandii Markiem Rutte. Politycy rozmawiali także o najważniejszych sprawach wewnątrz Unii Europejskiej. - Musimy zrobić wszystko, żeby nie doszło do kolejnych ""brexitów"" - zapowiedziała premier polskiego rządu.",          ,,
https://wiadomosci.onet.pl/kraj/beata-szydlo-zdymisjonowana-mateusz-morawiecki-desygnowany-na-premiera/nbky18l,Beata Szydło zdymisjonowana. Mateusz Morawiecki desygnowany na premiera,"Prezydent Andrzej Duda przyjął dzisiaj dymisję rządu Beaty Szydło i desygnował na premiera Mateusza Morawieckiego. Prezydent podziękował Szydło za dotychczasową pracę i wyraził nadzieję, że współpraca z Morawieckim będzie ""przynajmniej tak dobra"" jak z Szydło.",                 ,,
https://wiadomosci.onet.pl/kraj/rozpoczelo-sie-spotkanie-premiera-tuska-z-premier-tajlandii/ppw52,Rozpoczęło się spotkanie premiera Tuska z premier Tajlandii,Od ceremonii oficjalnego powitania na dziedzińcu kancelarii premiera rozpoczęło się w czwartek spotkanie premiera Donalda Tuska z premier Królestwa Tajlandii Yingluck Shinawatrą. Jest to pierwsza wizyta tajlandzkiego polityka tak wysokiego szczebla w historii wzajemnych stosunków.,     ,,
https://wiadomosci.onet.pl/kraj/sondaz-morawiecki-lepszym-premierem-niz-szydlo/w42dxy9,Sondaż: Morawiecki lepszym premierem niż Szydło,"Mateusz Morawiecki na stanowisku premiera cieszy się większym uznaniem od swojej poprzedniczki Beaty Szydło. Taki wniosek płynie z badania Kantar Millward Brown dla ""Faktów"" TVN i TVN24, w którym ankietowani zostali poproszeni o porównanie pracy dwóch premierów z Prawa i Sprawiedliwości.",   ,,
https://wiadomosci.onet.pl/kraj/sedziowie-z-krakowa-o-wypowiedzi-morawieckiego-charakterystyczne-dla-systemow/qhyk4zw,Sędziowie z Krakowa o wypowiedzi Morawieckiego: charakterystyczne dla systemów totalitarnych,,            ,,
https://wiadomosci.onet.pl/kraj/ryszard-petru-glosy-na-po-dadza-wiekszosc-pis/dt7f21,Ryszard Petru: głosy na PO dadzą większość PiS,,      ,,
https://wiadomosci.onet.pl/kraj/beata-szydlo-na-twitterze-to-moj-kraj-o-co-chodzi/r8w24v5,"Nocny wpis Beaty Szydło na Twitterze. ""To mój kraj""","""Bez względu na wszystko najważniejsza jest Polska. Dbająca o rodzinę i wartości, bezpieczna. Wyrosła na fundamencie chrześcijańskim, tolerancyjna i otwarta. Nowoczesna i ambitna. To mój kraj. Przykład dla Europy i świata. Tacy jesteśmy Polacy"" - napisała tuż po północy na Twitterze polska premier.",     ,,
https://wiadomosci.onet.pl/kraj/kopacz-w-dyspozycji-mon-sa-pieniadze-ktore-zostana-przeznaczone-na-podwyzki/rr5z33,"Kopacz: w dyspozycji MON są pieniądze, które zostaną przeznaczone na podwyżki","- Praca żołnierzy jest wyjątkowa, to służba; jesteśmy z was dumni - mówiła premier Ewa Kopacz żołnierzom z 33. Baza Lotnictwa Transportowego. Podkreślała, że ""tak wyjątkowa praca"" powinna być odpowiednio wynagradzana.",          ,,
https://wiadomosci.onet.pl/swiat/jirzi-rusnok-nowym-premierem-czech/5l9fh,Jirzi Rusnok nowym premierem Czech,Prezydent Czech Milosz Zeman mianował ekonomistę Jirziego Rusnoka na stanowisko nowego premiera. Pokieruje on rządem ekspertów.,     ,,
https://wiadomosci.onet.pl/swiat/wegierski-premier-wyrozniony-za-polityke-antynikotynowa/13xdb,Wegierski premier wyrózniony za politykę antynikotynową,"Międzynarodowa Organizacja Zdrowia wyróżniła premiera Węgier za ""odwagę walki z przemysłem tytoniowym i ochronę zdrowia obywateli"" - powiedziała we wtorek szefowa WHO Margaret Chan, wręczając Viktorowi Orbanowi w Budapeszcie certyfikat dobrych praktyk.",    ,,
https://wiadomosci.onet.pl/swiat/australia-premier-uznal-zwyciestwo-opozycji-w-wyborach/kq6zn,Australia: premier uznał zwycięstwo opozycji w wyborach,Premier Australii Kevin Rudd uznał zwycięstwo konserwatywnej opozycji w sobotnich wyborach parlamentarnych nad kierowaną przez niego Partią Pracy (ALP) i złożył gratulacje przywódcy opozycji Tony'emu Abbottowi. Partia Pracy rządziła Australią przez sześć lat.,        ,,
http://wiadomosci.onet.pl/tylko-w-onecie/premier-beata-szydlo-w-onecie-zapraszamy-na-program-specjalny/d53mm8e,Premier Beata Szydło w Onecie - zapraszamy na program specjalny!,"Już w piątek o 10:30 zapraszamy na wyjątkowy wywiad z premier Beatą Szydło. Andrzej Gajcy i Andrzej Stankiewicz będą rozmawiać z szefową polskiego rządu w jej gabinecie, a rozmowa będzie transmitowana na żywo na stronach Onetu. O co nasi dziennikarze zapytają polską premier? Zobacz!",,,
https://wiadomosci.onet.pl/kraj/w-sejmie-min-wystapienie-premiera-ws-planow-rzadu/zegsn,W Sejmie m.in. wystąpienie premiera ws. planów rządu,Informacja premiera Donalda Tuska na temat planów rządu do końca kadencji ma być głównym punktem rozpoczynającego się jutro posiedzenia Sejmu. Posłowie zajmą się też zmianami w ustawie o powszechnym obowiązku obrony i będą głosować ws. komisji śledczej dot. likwidacji WSI.,                  ,,
https://wiadomosci.onet.pl/kraj/premier-w-sprawie-podsluchow-i-billingow-nie-ma-dobrego-rozwiazania/74jhf,Premier: w sprawie podsłuchów i billingów nie ma dobrego rozwiązania,"Premier Donald Tusk ocenił, że ws. przepisów dot. podsłuchów i billingów, którymi zajmuje się Trybunał Konstytucyjny, nie ma dobrego rozwiązania. Wyraził nadzieję, że rozstrzygnięcie pozwoli policji skutecznie korzystać z tych technik, jak i chronić obywateli przed nadużyciami.",         ,,
https://wiadomosci.onet.pl/kraj/krzysztof-lapinski-prezydent-nie-dowiedzial-sie-o-zmianie-na-stanowisku-premiera-z/fqzz6v1,Krzysztof Łapiński: prezydent nie dowiedział się o zmianie na stanowisku premiera z telewizji,"- Prezydent wiedział o zmianie odpowiednio wcześniej - powiedział w RMF FM rzecznik prezydenta Krzysztof Łapiński zapytany o to, czy Andrzej Duda usłyszał o zmianie na stanowisku szefa rządu z telewizji. - Nie wiem, czy było to wczoraj, czy w tym tygodniu - dodał Łapiński.",  ,,
https://wiadomosci.onet.pl/kraj/mateusz-morawiecki-i-ping-pong-byly-trener-komentuje-forme-premiera/k9plq4k,Ping-pong Morawieckiego. Były trener komentuje formę premiera,"W piątek premier objął tymczasowo tekę ministra sportu. Morawiecki w młodości uprawiał sport wyczynowo - był jednym z czołowych tenisistów stołowych w kraju w swojej grupie wiekowej. Jego dawny trener w rozmowie z Wirtualną Polską twierdzi, że premier ""niczego nie zapomniał"". - Świetnie zapiernicza forhendem - mówi.",   ,,
https://wiadomosci.onet.pl/kraj/premier-podpisal-zarzadzenie-powolujace-zespol-ds-min-przeciwdzialania-propagowaniu/qk2cg46,Premier podpisał zarządzenie powołujące Zespół ds. m.in. Przeciwdziałania Propagowaniu Faszyzmu,"Premier Mateusz Morawiecki podpisał zarządzenie powołujące Międzyresortowy Zespół do Spraw Przeciwdziałania Propagowaniu Faszyzmu i innych Ustrojów Totalitarnych oraz Przestępstwom Inspirowanym Nienawiścią na tle Różnic Narodowościowych, Etnicznych, Rasowych, Wyznaniowych albo ze względu na Bezwyznaniowość - poinformowało Centrum Informacyjne Rządu.",  ,,
https://wiadomosci.onet.pl/swiat/islandia-zaprzysiezono-nowego-premiera/254qjx,Islandia: zaprzysiężono nowego premiera,"Nowy premier Islandii Sigurdur Ingi Johannsson został dziś zaprzysiężony przez prezydenta. Stanowisko to obejmuje w miejsce Sigmundura Davida Gunnlaugssona, który podał się do dymisji w związku ze skandalem wywołanym przez ujawnienie Panama Papers.",    ,,
https://wiadomosci.onet.pl/kraj/lukasz-schreiber-w-kprm-przedtem-pracowal-tam-jego-ojciec-grzegorz-schreiber/jprrwbd,"Ojciec przestał być ministrem, premier powołał jego syna. Łukasz Schreiber w KPRM","Kilka tygodni po tym, jak Grzegorz Schreiber przestał być ministrem w Kancelarii Prezesa Rady Ministrów i został marszałkiem województwa łódzkiego, dziś nowym ministrem w Kancelarii Prezesa Rady Ministrów został jego syn, bydgoski poseł Łukasz Schreiber.",   ,,
https://wiadomosci.onet.pl/kraj/mapa-polska-25-lat-wolnosci-specjalny-prezent-od-kancelarii-premiera/hm4wp,"Mapa ""Polska - 25 lat wolności"" - specjalny prezent od kancelarii premiera","Każdy chętny - dziecko i dorosły - może otrzymać od kancelarii premiera specjalny prezent z okazji rocznicy przemian 1989 roku. Będzie nim mapa ""Polska - 25 lat wolności"" narysowana przez znanych ilustratorów dla dzieci Aleksandrę i Daniela Mizielińskich.",          ,,
https://wiadomosci.onet.pl/swiat/kevin-rudd-zaprzysiezony-na-premiera/nj12j,Kevin Rudd zaprzysiężony na premiera,"Kevin Rudd został zaprzysiężony w czwartek na premiera Australii, zastępując Julię Gillard. Rudd był już szefem rządu, ale zrezygnował trzy lata temu, gdy jego popularność zaczęła gwałtownie spadać i na stanowisku zastąpiła go Gillard.",     ,,
https://wiadomosci.onet.pl/kraj/adam-bodnar-apeluje-do-mateusza-morawieckiego-ws-bezdomnych/z3wtfqx,"Bodnar apeluje do Morawieckiego ws. bezdomności. ""To ogromny problem""","Rzecznik Praw Obywatelskich zaapelował na Twitterze do premiera o powołanie pełnomocnika rządu ds. przeciwdziałania bezdomności. Taką samą prośbę kierował cztery lata temu do Beaty Szydło i jej rządu, ale postulat nie został spełniony i problem pozostał. - Być może w ten sposób przebiję się do świadomości premiera Mateusza Morawieckiego - komentuje Adam Bodnar.",         ,,
