https://wiadomosci.onet.pl/kraj/politycy-negocjacje-budzetowe-to-najwazniejsze-zadanie-dla-premiera/lxcr5,Politycy: negocjacje budżetowe to najważniejsze zadanie dla premiera,"Ze względu na rolę, jaką w rozwoju Polski odgrywają pieniądze pochodzące z budżetu UE, politycy zarówno koalicji, jak i opozycji zgadzają się, że negocjacje budżetowe na zbliżającym się szczycie UE są najważniejszym zadaniem, przed jakim stanął premier Donald Tusk.","We wtorek wieczorem premier napisał na twitterze: ""Przed nami trzy dni, które wpłyną na całą dekadę. Najważniejsze zadanie, jakie kiedykolwiek przede mną stanęło. Trzymajcie kciuki!"". Natomiast w środę Tusk powiedział dziennikarzom, że jedzie na unijny szczyt z przekonaniem, że ""te wymarzone przez Polskę 300 mld zł w ramach polityki spójności leżą w zasięgu naszych możliwości"". Ocenił, że przebieg szczytu rozstrzygnie o przyszłości Europy. Robert Tyszkiewicz (PO) powiedział PAP, że jego partia spodziewa się, że premier uzyska na szczycie 300 mld zł dla Polski. Zaznaczył, że szczyt to test ""dla nas, dla premiera, ale też i dla Unii Europejskiej"". Podkreślił, że ważne jest to, by Unia dysponowała budżetem, który pozwoli jej na rozwój i ambitną politykę. W opinii Tyszkiewicza Unia powinna postawić na kraje o zdrowych gospodarkach jak Polska, zamiast pomagać tym, które wpędziły się w finansowe kłopoty. ""To może uchronić Unię przed erozją, która zagraża jej w czasie kryzysu"" - podkreślił poseł PO. Zdaniem Krzysztofa Szczerskiego (PiS), bitwa o budżet UE odbyła się już na listopadowym szczycie i wówczas trzeba było stawiać twarde żądania. ""Trzeba było wtedy krzyczeć, domagać się dużych pieniędzy dla Polski, tak zrobili wszyscy poza Donaldem Tuskiem"" - dodał. Jego zdaniem Tusk powinien wówczas m.in. domagać się zrównania dopłat dla polskich rolników. Według posła PiS czwartkowy szczyt to ""faza negocjowania pokoju, dogadywania szczegółów kompromisu"". ""Listopadową bitwę wygrali Cameron i Merkel. Budżet będzie kompromisem brytyjsko-niemieckim. Polska może w fazie +pokoju+ jedynie szukać drobnych interesów"" - powiedział. Szczerski doda, że dlatego ma minimalne oczekiwania wobec Tuska. ""Może tylko w ramach tego, co przegrał poprzednio, próbować coś ratować. Oczekuję, że uratuje maksymalnie dużo pieniędzy na kwotę, która będzie przeznaczona dla Polski. Oszczędności szukajmy w pulach, które są ogólne, a nie narodowe. To jedyne pole manewru"" - ocenił. Szczerski zgodził się z premierem, że negocjacje budżetowe na najbliższym szczycie to najważniejsze zadanie, jakie go czeka. ""Dotychczas w polityce europejskiej jechał na gapę. Pieniądze, które dość nieudolnie premier Tusk wydaje, wynegocjował rząd PiS-u. Po raz pierwszy staje przed ważnymi negocjacjami europejskimi"" - ocenił. Także wicepremier, szef PSL Janusz Piechociński uważa, że najbliższy szczyt będzie jednym z najważniejszych wydarzeń w życiu Polski lat 2000-2020. ""Nie tylko w kontekście udziału Polski w budżecie unijnym, ale także swoisty test na to, jaka Unia jest dzisiaj, w lutym 2013 roku, czy Unia, która ma wartości solidarności, spójności, współodpowiedzialności, czy ta Unia, która została rozerwana narodowymi interesami"" - ocenił. ""Premier i jego otoczenie stają przed dużo większym wyzwaniem, niż to było w Kopenhadze (na szczycie Unii w Kopenhadze 13 grudnia 2002 r. zakończyły się polskie negocjacje akcesyjne), gdy jechał tam premier Leszek Miller z wicepremierem Jarosławem Kalinowskim"" - powiedział PAP Piechociński. Jego zdaniem w ostatnim czasie zaszły bardzo niekorzystne zjawiska, jeśli chodzi o możliwość osiągnięcia porozumienia na zbliżającym się szczycie. ""Mówię tu o szarży brytyjskiej (premiera Davida) Camerona, o ciosie, który znacząco osłabił pozycję premiera Hiszpanii (Mariano Rajoy został publicznie oskarżony o tolerowanie przez wiele lat praktyk korupcyjnych w kierownictwie swojej partii), sytuację Portugalii, czy też Grecji znamy"" - wyliczał Piechociński. Szef PSL uważa, że jeśli szczyt zakończy się porozumieniem, to polskie oczekiwania, jeśli chodzi o politykę spójności, zostaną spełnione. ""Nasze priorytety są znane - wygrać politykę spójności, wygrać Wspólną Politykę Rolną z jednoznacznym przesłaniem, że w najbliższych latach będziemy kierować się wysokością dopłat do średniej unijnej"" - powiedział. W sukces zbliżającego się szczytu UE wierzy lider SLD Leszek Miller. ""Uważam, że te mityczne 300 mld jest w zasięgu ręki i nawet jeżeli będzie mniej, to niedużo mniej, tak że szczyt może zakończyć się sukcesem w rozumieniu także korzyści dla Polski"" - powiedział szef Sojuszu w środę dziennikarzom. Ocenił jednocześnie, że Polska ma problem z wykorzystywaniem środków unijnych. ""Niestety, coraz częściej słyszymy, że potężna fala środków nie jest w Polsce wykorzystywana, bowiem administracja rządowa i pozarządowa nie może uporać się z ich spożytkowaniem i ten problem się będzie nasilać. Myślę zatem, że nie tyle głównym, centralnym problemem jest kwestia budżetowa, tylko pytanie, co później z tymi pieniędzmi się stanie"" - uważa Miller. Jak dodał, chodzi o to, jakie polskie marki zostaną wypróbowane, jak Polska będzie oceniana na płaszczyźnie międzynarodowej i jak to wszystko posłuży polskim obywatelom. Lider Ruchu Palikota Janusz Palikot pytany o szczyt ocenił, że to bardzo dobrze, iż będzie 300 mld złotych dla Polski w budżecie UE 2014-2020. ""Cieszę się, że premier tego dopilnował. Tylko żebyśmy nie zmarnowali tych pieniędzy jak poprzednio, a niestety o tym nie dyskutujemy"" - stwierdził Palikot. Odnosząc się do wpisu premiera na twitterze, Palikot powiedział, że ""ta płyta się już zgrała"". ""Chodzi o to, że to, co jest już ugruntowane i nie ma żadnego ryzyka wpadki, trzeba pokazać, że dzielny Tusk wywalczył 300 mld złotych"" - dodał. Poseł SP Andrzej Dera powiedział PAP, że oczekiwanie jego ugrupowania wobec szczytu jest takie, by premierowi udało się wynegocjować dla Polski ""jak największe kwoty na jak najlepszych warunkach"". Zaznaczył, że premier ustawił sam sobie poprzeczkę, ogłaszając w kampanii wyborczej, że Polacy mogą uzyskać z unijnego budżetu 300 mld. ""Oczekujemy, że teraz z tej obietnicy się będzie wywiązywał. Życzymy mu oczywiście sukcesu, bo to dla nas żywotnie ważna sprawa"" - podkreślił Dera. Poprzedni szczyt budżetowy UE w listopadzie ubiegłego roku zakończył się bez porozumienia - propozycja budżetu przedstawiona przez Hermana Van Rompuya nie uzyskała poparcia unijnych przywódców. Zakładała cięcia w wysokości 75 mld euro w stosunku do wyjściowego projektu Komisji Europejskiej opiewającego mniej więcej na 1 bln euro. Brytyjczycy i Niemcy domagali się jednak dalszych redukcji - o 30 mld euro - w wydatkach UE m.in. na administrację. W przyjętym we wtorek stanowisku na szczyt UE podkreślono, że w negocjacjach w Brukseli ws. przyszłego budżetu rząd będzie sprzeciwiał się ograniczeniu środków na politykę spójności, ponieważ pogłębi to różnice między krajami bogatymi i biednymi. W kwestii Wspólnej Polityki Rolnej rząd stoi na stanowisku, by wypracowane zostały takie rozwiązania, które umożliwią polskim rolnikom konkurowanie na rynku europejskim na sprawiedliwych zasadach dzięki wyrównywaniu dopłat bezpośrednich do średniej UE. Na szczyt Polska wraca też m.in. z postulatem dotyczącym kwalifikowalności VAT, by samorządy mogły wliczać ten podatek do refundowanych przez UE kosztów realizowanych projektów.","Donald Tusk, fot. PAP/Paweł Supernak",
https://wiadomosci.onet.pl/kraj/miller-i-kombatanci-nie-wolno-dzielic-krwi-polskich-zolnierzy/pw4htk,Miller i kombatanci: nie wolno dzielić krwi polskich żołnierzy,"Szef SLD Leszek Miller i przedstawiciele środowisk kombatanckich apelowali w piątek, aby nie dzielić polskich kombatantów II wojny światowej na lepszych i gorszych. Nie wolno dzielić krwi polskich żołnierzy - przekonywali.","- Wszyscy, którzy walczyli o Polskę, szli z różnych stron świata, nie szczędzili swojego życia, zasługują na szacunek, ich wysiłek nie może być przemilczany. Próby, które wynikają z przeświadczenia, że można dzielić kombatantów II wojny światowej na lepszych i gorszych, właściwych i niewłaściwych, że można dzielić przelaną krew, budzą zdecydowany sprzeciw - powiedział Miller w piątek na spotkaniu z kombatantami z okazji 70. rocznicy zwycięstwa nad faszyzmem. Jak dodał, ""krew polskich żołnierzy nie zależy od tego, czy szli do swojej ojczyzny ze wschodu, czy z zachodu"". - Ich krew jest tak samo cenna i nie poddająca się politycznym modom, czy politycznym kryteriom. Polska powinna oddawać należyty hołd wszystkim żołnierzom walczącym o wolność ojczyzny - przekonywał szef SLD. - Pamiętamy, że I Armia Wojska Polskiego, w skład której weszła później I Dywizja Piechoty im. Tadeusza Kościuszki przeszła cały szlak bojowy od Lenino do Berlina, pamiętamy, że w walce o Berlin zginęło co najmniej 7 tysięcy tych żołnierzy - zaznaczył Miller. Mówił, że w wyniku II wojny światowej, śmierć poniosło 6 milionów polskich obywateli, a Polska pod koniec wojny była czwartym najsilniejszym militarnie państwem koalicji antyhitlerowskiej. - Jest wielu polityków w Polsce, głównie z obozu politycznej prawicy, którzy nie ustają w wysiłkach fałszowania historii - powiedział szef SLD. Jak mówił, gdyby nie Armia Czerwona i wojsko polskie, to ""Polski i Polaków nie byłoby wcale, bo po Żydach miała przyjść kolej na Polaków, którzy mieli być wytępieni"". - Wojsko polskie, idące od wschodu ocaliło nas przed zagładą - podkreślił Miller. Prezes Związku Żołnierzy Wojska Polskiego Franciszek Puchała apelował, żeby traktować z szacunkiem i godnością wszystkich żołnierzy walczących z faszystowskimi Niemcami, niezależnie od tego, czy walczyli na froncie wschodnim, zachodnim, czy w okupowanej Polsce. Jak mówił, ""krew żołnierza polskiego jest taka samo cenna"". - Oddajemy hołd wszystkim żołnierzom, którzy walczyli o wolną Polskę - podkreślił.",,
https://wiadomosci.onet.pl/kraj/sld-podpowiada-piechocinskiemu-jakimi-kwestiami-powinien-sie-zajac/xck53,"SLD podpowiada Piechocińskiemu, jakimi kwestiami powinien się zająć","Postawienie na wzrost gospodarczy, eksport, inwestowanie i rozwój, energetykę odnawialną, tworzenie nowych miejsc pracy - tym, według SLD, powinien zająć się prezes PSL Janusz Piechociński po objęciu funkcji wicepremiera i ministra gospodarki.","- To jest naszych pięć rad dla nowego ministra, to jest nasz prezent pod choinkę dla ministra Piechocińskiego. Jesteśmy oczywiście gotowi do rozmów w tej sprawie. Jeżeli pan minister ma lepsze pomysły, to chętnie o nich usłyszymy - powiedział podczas środowej konferencji prasowej szef SLD Leszek Miller, deklarując gotowość klubu Sojuszu do spotkania z Piechocińskim. Radząc Piechocińskiemu skoncentrowanie się na wzroście gospodarczym politycy SLD zaprezentowali wykres, z którego wynikało, że w ciągu ostatniego roku wzrost PKB spadł z 4,3 proc. do 1 proc. Miller uważa, że należy porzucić ""koncepcję duszenia deficytu za wszelką cenę"", a postawić bardziej na wzrost gospodarczy, nawet kosztem wyższego deficytu. Druga z podpowiadanych Piechocińskiemu kwestii to ""praca zamiast zasiłku"". Tu lider Sojuszu zaapelował o uwolnienie zamrożonej w Funduszu Pracy kwoty 7 mld złotych przeznaczonych na aktywizację bezrobotnych. - Gdyby te pieniądze pracowały dzisiaj na rynku, mielibyśmy nowe miejsca pracy, staże absolwenckie i znacznie mniej obaw, zwłaszcza młodego pokolenia co do perspektyw - przekonywał szef SLD. Trzecia z koncepcji - ""eksport priorytetem dyplomacji"" - zakłada przeorientowanie się na mechanizmy wzmocnienia eksportu, który - jak podkreślał Miller - jest ""nośnikiem wzrostu PKB"". Dowodził jednocześnie, że wzrost eksportu o 10 proc. daje ok. 50 mld złotych, czyli ok. 3 proc. PKB. - Jeżeli nowy minister gospodarki chciałby przedstawić tu jakieś rozwiązania, które właśnie szłyby w tym kierunku, miałby nasze całkowite poparcie i z tym jest też związana konieczność przeprofilowania naszej służby dyplomatycznej, żeby zamiast chodzenia na rauty i uczenia innych jak posługiwać się nożami i widelcami (...), była swego rodzaju komiwojażerami, którzy sprzedają polską myśl naukowo-techniczną albo produkt - zaznaczył szef Sojuszu. Kolejna propozycja to ""inwestycje i rozwój zamiast kryzysu i niepewności"". SLD proponuje by, jak mówił Miller, rząd skoncentrował się ""na wybranych okręgach przemysłowych inwestując tam pieniądze, stwarzając nowe możliwości dla inwestorów"" i wysyłał ""jasne sygnały na jakiej produkcji zależy Polsce, żeby inwestorzy wiedzieli, gdzie lokować swoje pieniądze"". Piąta z rad przewiduje uzupełnienie źródeł tradycyjnych: węgla i gazu, energetyką odnawialną. Miller przypomniał, że zgodnie z unijną dyrektywą, źródła rozproszone powinny uzupełniać wszystkie zasoby pozyskiwania energii w granicach ok. 20 proc. - Energetyka odnawialna, to bardzo dynamicznie rozwijające się gałęzie przemysłu za zachodzie Europy. Nie widzimy powodów, dla których w Polsce miałoby być inaczej - podkreślił lider Sojuszu. Miller ocenił ponadto, że dobrze się stało, iż premier Donald Tusk ""wyegzekwował"" objęcie przez Piechocińskiego teki wicepremiera i szefa resortu gospodarki. - Albowiem dla sprawności funkcjonowania rządu bardzo groźna jest sytuacja, kiedy szef partii koalicyjnej w bezpiecznej odległości, gdzieś na zapleczu, recenzuje poczynania rządu - uważa szef Sojuszu. Prezydent Bronisław Komorowski powoła Piechocińskiego na wicepremiera i ministra gospodarki w czwartek rano. Po przegranej w wyborach na stanowisko szefa Stronnictwa z rządu odszedł poprzedni wicepremier i minister gospodarki z PSL Waldemar Pawlak.",,
https://wiadomosci.onet.pl/flesz-smierc-polskich-zolnierzy-co-dalej-z-sld/njwvd,Flesz: śmierć polskich żołnierzy; co dalej z SLD?,"To był czarny dzień dla polskich żołnierzy. W wyniku eksplozji miny pułapki zginęło pięciu wojskowych. To największy atak na polskie siły w Afganistanie od początku obecności naszych sił w tym kraju. - To wielki dramat, to bardzo smutna wiadomość dla wszystkich polskich żołnierzy, dla całej Polski, ale przede wszystkim dla rodzin poległych. Nic nie zadośćuczyni temu bólowi, szczególnie, że ta tragedia spotkała nas wszystkich przed świętami. To będzie smutna Wigilia dla polskiego wojska, dla nas wszystkich - oświadczył premier Donald Tusk.","Pięciu polskich żołnierzy zginęło w Afganistanie - przeczytaj więcej W zamachu w Afganistanie polegli: st. kapral Piotr Ciesielski, st. szeregowy Łukasz Krawiec, st. szer. Marcin Szczurowski, st. szer. Marek Tomala i szer. Krystian Banach. Mieli od 22 do 33 lat. Dla większości była to pierwsza misja za granicą. Wszyscy służyli w 20. Bartoszyckiej Brygadzie Zmechanizowanej. Najmłodszy miał 22, a najstarszy 33 lata. Do tragedii doszło w wyniku eksplozji miny pułapki. Żołnierze, którzy zginęli, służyli w 20. Bartoszyckiej Brygadzie Zmechanizowanej - poinformowało Dowództwo Operacyjne Sił Zbrojnych. Jechali oni w grupie 30 pojazdów. Udawali się na otwarcie mauzoleum, które jest jednym z projektów ufundowanym przez Polaków. - Do ataku doszło ok. 10.30 czasu polskiego, na głównej drodze oznaczonej jako Highway 1, którą jechał patrol zespołu odbudowy prowincji - powiedział rzecznik Dowództwa Operacyjnego ppłk Mirosław Ochyra. Żołnierze zajmujący się projektami odbudowy jechali do miejscowości Razzak, sprawdzić postęp prac przy mauzoleum. Gdy wjechali w teren zurbanizowany, nastąpił atak z użyciem improwizowanego ładunku wybuchowego. Jego siłę wojsko szacuje na 100 kg. Mina eksplodowała pod pojazdem, którym jechali żołnierze ochraniający zespół PRT. Rzecznik zaznaczył, że wszyscy zginęli na miejscu. Zniszczony pojazd to M-ATV, czterokołowy opancerzony wóz produkcji amerykańskiej. To największy atak na polskie siły w Afganistanie. W sumie zginęło tam 36 Polaków, 35 żołnierzy i jeden cywil. Do tej pory najbardziej tragicznym dniem dla polskiej misji był 20 sierpnia 2008 roku - zginęło wówczas trzech polskich żołnierzy. Co dalej z SLD? Kwaśniewski połączy Sojusz i Palikota? Były prezydent Aleksander Kwaśniewski spotkał się z klubem parlamentarnym SLD. Wczoraj w siedzibie fundacji ""Amicus Europae"" w Warszawie gościli przedstawiciele klubu Ruchu Palikota. - Różnica pomiędzy nami polega na tym, że Janusz Palikot chodzi do prezydenta Kwaśniewskiego, a prezydent Kwaśniewski przychodzi do nas - powiedział dziennikarzom w Sejmie Leszek Miller. Lider Sojuszu podkreślił, że jego klub ""łaknie spotkań z prezydentem Kwaśniewskim, a okres świąt jest szczególnie ku temu sposobny"". W jego opinii, należy wątpić, iż wszystkie lewicowe partie w Polsce się zjednoczą. - Natomiast będą współpracować w konkretnych sprawach - dodał szef SLD. Miller po spotkaniu z byłym prezydentem deklarował wolę współpracy z Ruchem Palikota. - Będziemy współpracować, jesteśmy na to otwarci, ale musimy jednocześnie wzmacniać naszą tożsamość - polityczną i organizacyjną - oświadczył. Zapowiedział też, że Sojusz - razem z Ruchem Palikota - weźmie udział w manifestacji pierwszomajowej. Podkreślił przy tym, że będzie to ""manifestacja ludzi pracy, a nie kongres"". - Potrzebny jest i dialog, i współpraca, i będziemy to kontynuować - zapowiedział natomiast Aleksander Kwaśniewski. ""Ziobryści"" wkrótce stworzą nową partię. Będą wielkie powroty? ""Rzeczpospolita"" poinformowała, że za dwa miesiące odbędzie się kongres założycielski partii ""ziobrystów"". Wiceprezesami mają zostać Marek Jurek i Ludwik Dorn. W ugrupowaniu znajdzie się też miejsce dla polityków znanych z lat 90. Nieoficjalnie mówi się, że władze SP chcą rozmawiać o transferze m.in. Gabriela Janowskiego czy Bogdana Pęka oraz ludzi ze środowiska prezydenta Wrocławia Rafała Dutkiewicza. Kongres ma być huczny i w amerykańskim stylu. Kilka tysięcy osób, baloniki, konfetti i gość specjalny - znany polityk europejskiego formatu. Mocnym akcentem spotkania ma być zjednoczenie Solidarnej Polski z Prawicą Rzeczypospolitej. - Rzeczywiście chcemy stworzyć blok prawicy ze skrzydłami od prawej strony do centrum - mówi szef klubu Solidarna Polska Arkadiusz Mularczyk. Ale do personaliów nie chce się odnosić. Praga żegna swojego przywódcę. Uroczystości żałobne Vaclava Havla Kondukt żałobny z trumną z ciałem zmarłego w niedzielę przywódcy Czechosłowacji i Czech Vaclava Havla wyruszył rano spod dawnego kościoła św. Anny na praskim Starym Mieście w kierunku Praskiego Zamku. Przywódcy w ostatniej podróży przez Złote Miasto towarzyszyła żona Dagmar, bliscy i przyjaciele, a także kilkaset innych osób. Trumnę wiezie czarny karawan. Na Hradczanach samochód zastąpi wojskowa laweta żałobna, zaprzężona w sześć kladrubskich karoszy. Ciało Havla w towarzystwie najwyższych przedstawicieli państwa wjedzie na Praski Zamek i zostanie tam do czasu piątkowych obrzędów pogrzebowych. Od północy w całych Czechach obowiązuje żałoba narodowa po zmarłym prezydencie. Flagi państwowe na gmachach i instytucjach publicznych opuszczone będą do połowy masztu; w piątek - w dniu pogrzebu pamięć Havla zostanie uczczona minutą ciszy. W związku z żałobą nieczynne są np. zakłady bukmacherskie, salony gier, odwołano szereg imprez rozrywkowych i koncertów, a stacje radiowe i telewizyjne zmieniły swój program. Wałęsa zastąpi Komorowskiego na pogrzebie Havla Lech Wałęsa będzie reprezentować prezydenta Bronisława Komorowskiego podczas piątkowych uroczystości pogrzebowych Vaclava Havla w Pradze - poinformowała Kancelaria Prezydenta. Będzie on reprezentował prezydenta na prośbę prezydenta Bronisława Komorowskiego. List w tej sprawie, w imieniu przebywającego z oficjalną wizytą w Chinach Bronisława Komorowskiego, skierował do Lecha Wałęsy szef Kancelarii Prezydenta Jacek Michałowski. Wałęsa zastąpi Komorowskiego na pogrzebie - przeczytaj więcej ""Prezydent Bronisław Komorowski jest zdania, że nikt lepiej niż Pan, Panie Prezydencie, nie wypełni tej misji, która będzie świadectwem głębokich więzi łączących naród polski i czeski"" - napisał Michałowski do Wałęsy.","Miejsce ataku na konwój, fot. PAP/EPA",
https://wiadomosci.onet.pl/kraj/miller-dla-kaczynskiego-wladza-oznacza-zemste/zrx2h,Miller: dla Kaczyńskiego władza oznacza zemstę,"- PiS łaknie władzy jak kania dżdżu. Ta władza potrzebna jest Kaczyńskiemu dla zemsty i rewanżu - stwierdził były premier Leszek Miller (SLD) na antenie ""Faktów po Faktach"" TVN24. - Dla Kaczyńskiego władza oznacza rewanż i zemstę - dodał polityk.","Miller stwierdził, że SLD jest inną niż PiS partią. - SLD nie jest partią rewanżu i zemsty. My chcemy Polskę unowocześniać, otwierać ją jeszcze bardziej na UE - mówił. Były premier zauważył jednak pewne podobieństwa między PiS a SLD. - PiS jest partią socjalną - powiedział. Jednak w jego ocenie to co odróżnia te dwie partie to sposób działania. - PiS to jest partia równych żołądków. A SLD musi być partią równych szans. Bo jeśli PiS wprowadza becikowe, to daje te pieniądze zarówno tym rodzinom, które są bogate i biedne - powiedział Miller, oceniając takie zachowanie jako niewłaściwe.","Leszek Miller, fot. Wojciech Olkuśnik / Agencja Gazeta",
https://wiadomosci.onet.pl/kraj/miller-sprawa-ustawy-dot-groznych-przestepcow-skandaliczna-chcemy-wyjasnien/k7flw,"Miller: sprawa ustawy dot. groźnych przestępców - skandaliczna, chcemy wyjaśnień","Za ""wydarzenie o skali skandalu"" uznał w środę szef SLD Leszek Miller opóźnienie w publikacji w Dzienniku Ustaw ustawy ws. postępowania z niebezpiecznymi przestępcami. Szef Sojuszu zapowiedział interpelację w tej sprawie.","""Jest to wydarzenie o skali skandalu, że tak ważna ustawa nie została szybko opublikowana w Dzienniku Ustaw i my podejmiemy działania parlamentarne w charakterze zapytania, interpelacji, żeby dowiedzieć się, co się właściwie stało, który to urzędnik nie zaniósł podpisanej ustawy w odpowiednie miejsce i nie stała się ona obowiązującym prawem"" - powiedział Miller na środowej konferencji prasowej. Jak dodał, przypadek Mariusza Trynkiewicza - pedofila, który w 1989 roku został skazany na karę śmierci za zabójstwo trzech chłopców (później na mocy amnestii karę zamieniono na 25 lat więzienia), jest zatrważający. ""Tym bardziej, że sam zainteresowany mówi, że dalej będzie mordował"" - zaznaczył lider Sojuszu. Jak informują media, ustawa o postępowaniu wobec osób z zaburzeniami psychicznymi stwarzających zagrożenie życia, zdrowia lub wolności seksualnej innych osób dopiero we wtorek została opublikowana w Dzienniku Ustaw, podczas gdy prezydent Bronisław Komorowski podpisał ją jeszcze w grudniu 2013r - zwłoka ta może skutkować tym, że Trynkiewicz już w przyszłym miesiącu wyjdzie na wolność. Możliwość interwencji w takiej sytuacji daje właśnie ta ustawa, bowiem przewiduje możliwość przymusowego leczenia tego typu przestępców już po odbyciu kary. Zgodnie z ustawą, decyzja o zastosowaniu nadzoru prewencyjnego albo o umieszczeniu w specjalnym Krajowym Ośrodku Zapobiegania Zachowaniom Dyssocjalnym podejmowana byłaby przez sąd okręgowy (w składzie 3 sędziów) orzekający na podstawie przepisów kodeksu postępowania cywilnego. Zdaniem ministra sprawiedliwości Marka Biernackiego ustawa ta swoimi przepisami prawnymi i normami obejmie M. Trynkiewicza. ""Procedury, które będą decydowały o jego losie, mogą się odbywać i trwać w tym czasie, kiedy on wyjdzie z więzienia"" - powiedział Dodał, że ""ta ustawa była bardzo trudna ustawą"" - powiedział Biernacki w środę w TVP Info. ""Naszym celem było, aby ustawa objęła wszystkich niebezpiecznych przestępców. Oczywiście byłoby najlepiej, aby udało się zdążyć w parlamencie z trybem legislacyjnym, żeby całe te procedury można było odbywać, gdy osoby te są w więzieniu. Tu z tymi procedurami prawdopodobnie możemy nie zdążyć, więc badania biegłych psychiatrów i seksuologów będą odbywały się wtedy, gdy ów przestępca będzie na wolności"" - powiedział minister. Ustawa o postępowaniu wobec osób z zaburzeniami psychicznymi stwarzających zagrożenie życia, zdrowia lub wolności seksualnej innych osób powstała przede wszystkim z myślą o postępowania wobec sprawców zabójstw i gwałtów, skazanych w czasach PRL na karę śmierci. Na mocy amnestii w 1989 r. zamieniono tym osobom wyroki śmierci na 25 lat (w kodeksie karnym nie funkcjonowała wówczas kara dożywocia). W 2014 r. pierwsze z tych osób zakończą wykonywanie wyroków. Resort sprawiedliwości informował w listopadzie, że według szacunków, ustawa ta potencjalnie będzie dotyczyła maksymalnie 18 osób, w tym dwóch skazanych niegdyś na kary śmierci.",Leszek Miller,
https://wiadomosci.onet.pl/kraj/adam-hofman-odczepcie-sie-od-naszego-kosciola/ry14m,Adam Hofman: odczepcie się od naszego Kościoła,"Nie cichną echa homilii kardynała Stanisława Dziwisza i tego, jak skomentował ją Leszek Miller. Do ostrej wymiany zdań między Adamem Hofmanem a Robertem Kwiatkowskim doszło na antenie TVN24. - Odczepcie się od naszego Kościoła - mówił poseł Prawa i Sprawiedliwości. - Niech Kościół odczepi się od naszego wspólnego państwa - ripostował przedstawiciel Ruchu Palikota.","Hofman i Kwiatkowski wraz z Tadeuszem Cymańskim, Adamem Szejnfeldem, Włodzimierzem Czarzastym i Jarosławem Kalinowskim byli gośćmi Bogdana Rymanowskiego w ""Kawie na ławę"". Burza, jaka wybuchła po ostatnich wypowiedziach kardynała Stanisława Dziwisza i arcybiskupa Józefa Michalika, była jednym z głównych tematów dyskusji. - Wypowiedź Millera to niepoważne zagranie obliczone na efekt. SLD chce przejąć spadek po Palikocie - komentował Cymański. Podobne zdanie miał Jarosław Kalinowski, który uznał, że szef SLD starał się wykorzystać okazję, by pościgać się z liderem RP. - Miller zajął rozsądne stanowisko - wypowiedział się o stanie Kościoła i o tym, co Kościół obecnie robi. - Nie obowiązuje dobra nowina i dobra nauka, tylko dobra ustawa - bronił się Czarzasty. Jak dodał, gdy kardynał Dziwisz wrócił z Rzymu do Polski po śmierci papieża, oczekiwał, że duchowny będzie autorytetem. - Przestałem uważać go za autorytet, gdy się odezwał - powiedział polityk w TVN24. Te słowa oburzyły Adama Hofmana. - Lewica straciła szansę, żeby się nie odezwać i posiedzieć cicho w tej sprawie. Odczepcie się wreszcie od naszego Kościoła. Załóżcie sobie własny - powiedział. I dodał, że jego zdaniem posłowie SLD zachowują się ""jak stare komuchy"". Natychmiast odpowiedział mu Robert Kwiatkowski. - Odczepcie się od Kościoła? Niech Kościół odczepi się od naszego wspólnego państwa! - oświadczył. I dodał, że jego zdaniem hierarchowie ośmieszają się swoimi wypowiedziami ws. zapłodnienia in vitro. - Mają prawo o tym mówić, ale nie mają prawa narzucać swoich poglądów instytucjom państwowym. Nikt nie zabrania kardynałowi głosić swoich poglądów. Ale protestujemy, gdy dochodzi do próby sankcjonowania tego. Były prezes TVP przyznał jednak, że wypowiedz Millera, porównująca Polskę do Iranu Chomeiniego, była przesadzona. - Miller w dobrej wierze, ale przejaskrawił.  Istotą nie jest to, czy Polska przypomina dziś Iran. Istotą jest to, jakie są relacje państwo - Kościół. A odbiegają one od tego, co mówi konstytucja. Adam Szejnfeld podkreślał natomiast, że w całym sporze umyka sedno sprawy. - Sednem sprawy jest życie ludzkie, szczęście ludzi. A metoda in vitro je daje - zaznaczył. Polska jak Iran? Metropolita krakowski kardynał Dziwisz powiedział podczas czwartkowych uroczystości święta Bożego Ciała m.in.: ""W społeczeństwie demokratycznym rządzi większość. Pluralizm poglądów i postaw ludzi tworzących nasze społeczeństwo jest faktem. Przyjmujemy ten fakt do wiadomości. Tym niemniej trzeba jasno stwierdzić, że wierność prawdzie obowiązuje wszystkich, również prawodawców. Prawdy nie ustala się przez głosowanie, dlatego nawet parlament nie jest powołany do tworzenia odrębnego porządku moralnego niż ten, który jest wpisany głęboko w serce człowieka, w jego sumienie"". W piątek szef SLD Leszek Miller zapowiedział wystosowanie listu do prezydenta z pytaniem, czy ten zgadza się ze słowami kard. Dziwisza o - jak mówił - prymacie prawa bożego nad prawem stanowionym. - To jest norma istniejąca w państwie wyznaniowym, gdzie prawo stanowione przez parlament wynika z doktryny religijnej. To jest Iran Chomeiniego, a nie nowoczesne państwo polskie. Polscy żołnierze walczą z talibami, którzy właśnie taki model państwa wprowadzają u siebie - mówił szef SLD. Wczoraj do sprawy odniósł się prezydent Bronisław Komorowski. - Za rządów lewicy ostre wystąpienia hierarchów nie wywoływały reakcji ówczesnego premiera - powiedział. - Domyślam się, dlaczego nie wywoływały tych reakcji, bo wszyscy wiedzieli wtedy i wiedzą dzisiaj, że (…) żyjemy w świecie zróżnicowanym i nie ma jednego prawa bożego. Wtedy to nikogo nie dziwiło i nie gorszyło. I ja uważam, że dzisiaj trzeba dopilnować ściśle zasady, która służy i państwu polskiemu, i Kościołowi, a nawet wszystkim Kościołom w Polsce, zasady ścisłego rozdziału między państwem a Kościołem, byle był to rozdział przyjazny a nie wrogi - podkreślił.","Kard. Stanisław Dziwisz, fot. Michał Łepecki/Agencja Gazeta",
https://wiadomosci.onet.pl/tylko-w-onecie/prof-kik-rodzi-sie-stary-lech-walesa/spl5c,Prof. Kik: rodzi się stary Lech Wałęsa,"- W roku 1980 Lech Wałęsa stał na czele ""Solidarności"" - ruchu, którego milion członków należał też do PZPR. I teraz nie może pojawić się na Kongresie Lewicy, gdzie będą także byli członkowie PZRP? - komentuje planowany udział Wałęsy w spotkaniu organizowanym przez SLD. W ocenie politologa właśnie ""rodzi się stary Lech Wałęsa"".","SLD organizuje w czerwcu Kongres Lewicy. Zaproszono Aleksandra Kwaśniewskiego i gen. Wojciecha Jaruzelskiego. A przew. Sojuszu Leszek Miller - bez wiedzy Józefa Oleksego - zaprosił też Wałęsę. Oleksy ogłosił, że na kongres z Wałęsą się nie wybiera. - Leszek Miller klęka przed nim i prosi go jako idola, żeby zechciał być na Kongresie Lewicy - mówił Oleksy. Wałęsa skomentował, że Oleksy to ""niski, stary komuch"", a ten replikował, że Wałęsa jest zakochany w sobie i arogancki. - Chcę dodać, że jestem wyższy od Lecha Wałęsy - zauważył. Miller zalecił w tym sporze Oleksemu ""zimne okłady na głowę"". A Oleksy zrewanżował się Millerowi taką samą radą. Ale potem obaj politycy SLD wystąpili ramię w ramię - wtedy już Oleksy ""zgadzał się na obecność Wałęsy na kongresie"". Po co Wałęsa Kongresowi Lewicy? Prof. Kazimierz Kik, politolog sympatyzujący z socjaldemokracją i członek komitetu honorowego, broni decyzji Leszka Millera. - Po 23 latach od polskiej transformacji i 23 latach budowaniu podstaw polskiej demokracji, zbudowaliśmy jedynie trochę zafałszowaną scenę polityczną, bo stworzoną na fundamencie podziałów historycznych. A z punktu widzenia dzisiejszej Polski podziały historyczne są drugorzędne - przekonuje politolog. W jego ocenie potrzebne jest przełamanie podziałów historycznych i budowanie sceny politycznej w oparciu o podziały ideowe, ""zapoczątkowanie procesów eliminowania podziałów historycznych"". Prof. Kik wskazuje właśnie na osoby historyczne - Wałęsa, Kwaśniewski, Jaruzelski, Miller - jako te, które mogłyby przełamać podziały historyczne, bo je wręcz personifikują. W jego ocenie Wałęsa traktowany jest głownie jako przywódca robotniczy. A Miller - pozostaje przywódcą partii, która jest lewicowa, choć i postkomunistyczna. Kik zwraca uwagę właśnie na te dwa czynniki: robotniczy (uosabiany przez Wałęsę) i lewicowy (symbolizowany przez Millera). - Jeżeli w Polsce myśli się o odbudowie lewicy wiarygodnej, socjalnej i społecznej, to Lech Wałęsa jest jednym z głównych tego symboli - przekonuje Kik. I dlatego nie dziwi go planowana obecność Wałęsy na kongresie organizowanym przez SLD. Jednocześnie Kik wskazuje na osobiste motywy, które - w jego ocenie - kierują legendą ""Solidarności"". - Lech Wałęsa jest dziś człowiekiem sfrustrowanym. Sam określił się mianem człowieka przegranego. On wie, że odniósł sukces jako polityk, ale jako związkowiec - przegrał, a ""Solidarność"" przyniosła robotnikom klęskę. Teraz zachodzą w nim wewnętrzne przewartościowania. Wałęsa chciałby jeszcze zrobić coś, co z jego świadomości wymazałoby ukrywane przeświadczenie, że stał się współtwórcą upadku klasy robotniczej - sądzi prof. Kik.","Lech Wałęsa, fot. Michał Grocholski / Agencja Gazeta",
http://wiadomosci.onet.pl/kraj/leszek-miller-problemy-wroca-ze-zdwojona-sila/t24l8,Leszek Miller: problemy wrócą ze zdwojoną siłą,"- W ten sposób premier kupił trochę czasu, ale bardzo szybko okaże się, że problemy, które chciał rozwiązać wrócą ze zdwojoną siłą - powiedział Leszek Miller o rekonstrukcji rządu. Przewodniczący SLD twierdzi, że chodzi tylko i wyłącznie o poprawę wizerunkową rady ministrów, a nie o poprawę jakości i stylu rządzenia.",,,
https://wiadomosci.onet.pl/top5-odwazna-decyzja-polityka-odszedl-po-23-latach/qsy2k,"TOP5: odważna decyzja polityka, odszedł po 23 latach","Dzisiaj niewątpliwie najważniejszą informacją dnia jest odejście Marka Siwca z SLD. Tymczasem Onetowi udało się porozmawiać z mężem Marty Kaczyńskiej - Marcinem Dubienieckim. W piątkowym TOP5 przeczytasz o tym, co nam powiedział!","- Złożyłem na ręce Leszka Millera rezygnację. To niełatwa decyzja po niemal 23 latach bycia członkiem SLD - powiedział dziś Marek Siwiec, wieloletni eurodeputowany tej partii. Kilka godzin po jego wystąpieniu Janusz Palikot zaprosił go na spotkanie. Dowiedz się więcej! Marcin Dubieniecki w rozmowie z Onetem stwierdza, że zamieszanie wokół sprawy zamachu w Smoleńsku jest jedynie pożywką dla prawicowych gazet. - Dziś nie byłbym taki pewny, czy PiS-owi chodzi o wyjaśnienie katastrofy, czy o to, żeby była ona jak najdłużej wyjaśniania. I to jest chyba zasadniczy problem. Proszę mi wierzyć, że mam zasadnicze podstawy, aby tak uważać - powiedział także mąż Marty Kaczyńskiej. Przeczytaj całą rozmowę. Nadal cały świat huczy nt. ciąży księżnej Kate. A dzisiaj książę Karol, następca brytyjskiego tronu, po raz pierwszy skomentował nowinę, mówiąc, iż jest niezwykle podekscytowany myślą, że zostanie dziadkiem. Zobacz wideo: Nadużywanie narkotyków może skończyć się śmiertelnie, ale jeśli chodzi o skutki uboczne występujące u ludzi biorących metaamfetaminę widok jest naprawdę przerażający. Przeczytaj, co narkotyki mogą zrobić z twoim ciałem.","Marek Siwiec, fot. Wojciech Olkuśnik / Agencja Gazeta",
https://wiadomosci.onet.pl/kraj/kwasniewski-patronem-w-sprawie-jednoczenia-lewicy/7gwp1,Kwaśniewski patronem w sprawie jednoczenia lewicy,"Były prezydent Aleksander Kwaśniewski rozmawia z Januszem Palikotem o jednoczeniu lewicy. Ale SLD ma na to własny pomysł - ujawnia ""Rzeczpospolita"".","Na lewicy dojrzewa pomysł porozumienia wszystkich sił. Najpierw miałby się odbyć okrągły stół. Może się to stać po tym jak SLD i Ruch Palikota wybiorą nowe władze. Januszowi Palikotowi bardzo zależy, by spotkaniu patronował Aleksander Kwaśniewski. - I niech prezydent się nie uchyla, bo to jest moment, w którym będzie się decydowało, jaka lewica ma być w Polsce - przekonywał Palikot w Radiu TOK FM. Także politycy SLD zdają sobie sprawę, że otwarcie na nowe środowiska to dla nich jedyna szansa na odegranie poważnej roli. I przygotowują własny projekt okrągłego stołu lewicy. Nad taką koncepcją pracują m.in. Krzysztof Janik z Danutą Waniek. Na razie jednak Sojusz musi się uporać z wewnętrznymi problemami. 10 grudnia ma wybrać nowego przewodniczącego, przed którym trudne zadania, m.in. zlikwidowanie problemów w organizacjach wojewódzkich. - Gdyby w grudniu szefem został Leszek Miller, poprowadziłby partię w kierunku szerokiego otwarcia, bo to polityk po przejściach, który był już poza SLD - mówi Marek Dyduch, dolnośląski działacz.","Aleksander Kwaśniewski, Fot. Sławomir Kamiński / Agencja Gazeta",
https://wiadomosci.onet.pl/kraj/leszek-miller-napisal-list-do-tuska-ws-gowina-i-ratyfikacji-konwencji/pm8re,Leszek Miller napisał list do Tuska ws. Gowina i ratyfikacji konwencji,"Szef SLD Leszek Miller wystosował list do premiera Donalda Tuska w związku z konwencją Rady Europy o zapobieganiu i zwalczaniu przemocy wobec kobiet, która wciąż czeka na polski podpis. Skrytykował w nim m.in. ostatnie wypowiedzi min. sprawiedliwości Jarosława Gowina nt. konwencji.","O liście poinformowali na poniedziałkowej konferencji prasowej: wicemarszałek Sejmu Jerzy Wenderlich i wiceszefowa SLD Paulina Piechna-Więckiewicz. - Szkoda, że kolejne grzeszki tego rządu dotyczą tolerancji, czy w tym przypadku nietolerancji, a także mijania się tych pięknie wypowiadanych słów kiedy trzeba błysnąć, a kiedy trzeba coś zrobić, znowu rzeczywistość skrzeczy. Tutaj mamy kolejny tego przykład - ocenił Wenderlich. Za niepokojące w tej sprawie wicemarszałek uznał ubiegłotygodniowe krytyczne wypowiedzi Gowina na temat konwencji o zapobieganiu i zwalczaniu przemocy wobec kobiet. Minister uznał w zeszły czwartek konwencję za dokument ""będący wyrazem ideologii feministycznej"". Zaznaczył jednak, że resort nie odrzuca wszystkich jego elementów, zgadza się np. z postulatem ścigania gwałtu z urzędu. - To, co miało być w Platformie wykarczowane: nietolerancja, ono wciąż kwitnie. Wyrzucenie pana posła Roberta Węgrzyna z PO (za żarty na temat osób homoseksualnych - red.) nie uczyniło żadnej wiosny - stwierdził wicemarszałek Sejmu. Piechna-Więckiewicz przekonywała, że konwencję trzeba podpisać, ponieważ ona wzmacnia ochronę kobiet przed przemocą, zarówno domową, jak i instytucjonalną. - Ma wzmacniać poszanowanie praw i godności kobiety jako płci dyskryminowanej - zaznaczyła wiceszefowa Sojuszu. Miller w swym liście przypomniał, że Tusk zapowiadał, że ""rząd w najbliższych miesiącach podejmie decyzję odnośnie konwencji o zapobieganiu i zwalczaniu przemocy wobec kobiet i przemocy domowej oraz, że zostanie ona przedstawiona do ratyfikacji"". Tymczasem - jak zauważył - ""Minister Sprawiedliwości Jarosław Gowin zgłosił zasadnicze zastrzeżenia"". ""Według ministra konwencja Rady Europy o zapobieganiu i zwalczaniu przemocy wobec kobiet jest niezgodna z art. 18 Konstytucji RP, który mówi o ochronie małżeństwa, rodziny, macierzyństwa i rodzicielstwa. Na konferencji w Krakowie minister nazwał zawarte w przedmiotowej konwencji postulaty skrajnymi i uderzającymi w tradycyjny model rodziny. Zdaniem ministra, konwencja promuje związki homoseksualne"" - napisał Miller do Tuska. Zwrócił ponadto uwagę, że o tym, iż Polska podpisze konwencję Rady Europy zapewniała w zeszłym tygodniu pełnomocnik rządu ds. równego traktowania Agnieszka Kozłowska-Rajewicz. ""Panie Premierze, sprzeczne komunikaty przedstawicieli rządu muszą dziwić i niepokoić. Zaistniała sytuacja zmusza mnie do zadania pytania, czy aktualne są Pana deklaracje z marca br. w sprawie podpisania i ratyfikacji konwencji"" - podkreślił lider SLD. Zadeklarował jednocześnie, że jego klub będzie głosował za ratyfikacją konwencji o zapobieganiu i zwalczaniu przemocy wobec kobiet. Konwencja Rady Europy o zapobieganiu i zwalczaniu przemocy wobec kobiet i przemocy domowej została przedstawiona do podpisu w maju 2011 r. w Turcji. Do tej pory została podpisana przez 19 państw wchodzących w skład Unii Europejskiej i pozostających poza Wspólnotą. Na początku marca premier Donald Tusk mówił, że - choć będzie to jeszcze wymagało ""trochę dyskusji"" - konwencja ws. zapobiegania i zwalczania przemocy wobec kobiet i przemocy domowej niebawem zostanie przedstawiona do ratyfikacji.","Leszek Miller, fot. PAP/Radek Pietruszka",
https://wiadomosci.onet.pl/kraj/szokujace-slowa-janusza-palikota-na-konferencji/e5p9s,Szokujące słowa Janusza Palikota na konferencji,"Podczas konferencji prasowej Janusz Palikot mówił m.in. o k...stwie w polityce, przekonywał, że Wanda Nowicka ""została zgwałcona politycznie"" przez Donalda Tuska i Leszka Millera, a pytany o swój nieparlamentarny język stwierdził, że nie boi się ewentualnych wniosków do Komisji Etyki Poselskiej. - KEP jest parodią etyki - dodał.","Podczas spotkania z dziennikarzami Palikot zdradził kulisy usunięcia Nowickiej z klubu Ruchu Palikota, przekonując, że cała sprawa była dla niego bardzo trudna i bolesna. - Nie byłem przygotowany na tego typu zdradę ze strony najbliższych współpracowników - dodał. Stwierdził również, że jest świadom ""tragedii"", jaką przeżywa teraz Wanda Nowicka. - Ona została wykorzystana przez Ewę Kopacz, Donalda Tuska i Leszka Millera. To jest ofiara - powiedział. Odnosząc się do swoich poprzednich słów (w jednym z wywiadów powiedział: ""»...« być może Wanda Nowicka chce być zgwałcona. Ale to nie ze mną, bo ja nie jestem typem człowieka, który się do takiej roboty nadaje""), próbował wyjaśniać ich sens. - Wanda Nowicka wzięła pieniądze, złożyła deklarację i weszła w rolę ofiary. To jest mechanizm freudowski, który zastosował Donald Tusk z Leszkiem Millerem. To oni ją zgwałcili politycznie. To oni ją doprowadzili do sytuacji, z której będzie musiała się tłumaczyć do końca życia. Co ja mogę jej okazać? Tylko współczucie - powiedział. Jego słowa, nie po raz pierwszy podczas tej konferencji, zdziwiły dziennikarzy. Pytany przez Klaudiusza Szlezaka z Polsat News, czy nie obawia się, że zostanie ukarany przez Komisję Etyki Poselskiej nie pozostawił złudzeń. - Komisja Etyki Poselskiej jest parodią etyki. Ja mam nadzieję, że Magda Środa i prof. Hartman opracują jakiś kanon dla ich działalności - powiedział. Tłumacząc swoje wcześniejsze określenia (mówił m.in. o ""k...wie"" w Sejmie - red.) podkreślił, że wszyscy Polacy używają tego słowa. - K...wo polityczne jest adresowane do Ewy Kopacz i Leszka Millera. To Kopacz namówiła Wandę do złamania słowa. To ona przyłożyła rękę do tego zła. Wanda Nowicka jest ofiarą - zakończył. Kilkadziesiąt minut wcześniej politycy Ruchu Palikota zdecydowali o usunięciu Wandy Nowickiej z klubu parlamentarnego. Od takiej decyzji wstrzymał się tylko Robert Biedroń. Choć głosowanie było tajne, sam się ujawnił. ""Śniły mi się dzisiaj demony, śniły anioły. Nikt mnie nie przekonał. Dlatego się wstrzymałem. Nie ma wroga na lewicy!"" - napisał na Twitterze już po spotkaniu.","Janusz Palikot, fot. PAP/Radek Pietruszka",
http://wiadomosci.onet.pl/kraj/leszek-miller-komentuje-wizyte-baracka-obamy/q5vv5,Leszek Miller komentuje wizytę Baracka Obamy,"- Barack Obama powiedział wszystko, co chciał i wszystko, co mógł powiedzieć. To było bardzo dobre przemówienie, będziemy przez wiele miesięcy się do niego odwoływać. Gościliśmy prezydenta USA i głowy innych państw w rocznicę wolności. To dobry znak. Polskie przemiany zaczynają być postrzegane jako początek zmian. Z punktu widzenia samopoczucia Polek i Polaków to bardzo ważne - powiedział w rozmowie z Onetem Leszek Miller.","Stoimy ramię w ramię, za wolność waszą i naszą, Polska nigdy już nie będzie samotna, podobnie jak kraje Europy Środkowo-Wschodniej - mówił w Warszawie prezydent Barack Obama. Nie akceptujemy okupacji Krymu czy naruszenia suwerenności Ukrainy - zadeklarował. Obama, podczas wystąpienia na placu Zamkowym w czasie oficjalnych obchodów 25. rocznicy wyborów z 4 czerwca 1989 roku, chwalił przemiany, które dokonały się w Polsce. ""Władze komunistyczne sądziły, że uprawomocnią swoje rządy i osłabią opozycję, a tymczasem miliony Polaków poszły od urn. Po przeliczeniu głosów okazało się, że wolność odniosła miażdżące zwycięstwo"" - zaznaczył amerykański prezydent. Jak podkreślił, wybory z 1989 r. były początkiem końca komunizmu, nie tylko w Polsce, ale w całej Europie, a obrazy z tamtego okresu na zawsze pozostaną w pamięci. - Ludzie na ulicach Budapesztu, Bukaresztu, Węgrzy i Austriacy przecinający drut kolczasty, żywy łańcuch demonstrantów w republikach bałtyckich, Czesi i Słowacy w dniach Aksamitnej Rewolucji, mieszkańcy wschodniego Berlina wdrapujący się na mur - przypomniał Obama. Dodał, że od tamtego czasu dokonał się ""niezwykły postęp"" - Niemcy się zjednoczyli, a kraje Europy Środkowej i Wschodniej to ""mocne, pewne siebie demokracje"". - Europa jest bardziej zjednoczona, zamożniejsza i bezpieczniejsza - zauważył. - Zwycięstwo wyborów 1989 roku było ukoronowaniem stuleci walki Polaków - mówił prezydent USA. - Wiem, że przez całe wasze dzieje, Polacy byli porzucani przez przyjaciół w godzinie próby - powiedział Obama. Zapewnił, że przybył do Warszawy w imieniu Stanów Zjednoczonych Ameryki i NATO, by potwierdzić ciągłe zaangażowanie tych sił w bezpieczeństwo Polski. Dodał, że artykuł 5. Traktatu Waszyngtońskiego jest jasny: atak na jeden kraj sojuszu jest atakiem na wszystkie. - Mamy święty obowiązek bronienia waszej integralności terytorialnej, co zrobimy. Stoimy ramię w ramię, teraz i zawsze, za wolność waszą i naszą - mówił Obama. - Polska nigdy już nie będzie samotna! - zapewnił prezydent USA. Według Obamy nie wolno nigdy zapomnieć, iż iskra dla dużej części rewolucyjnych zmian w Europie w 1989 roku przyszła z Polski. - Zwycięstwo wyborów 1989 roku nie było rzeczą pewną. Było ukoronowaniem stuleci walki Polaków (...), pokoleń Polaków, którzy powstawali walcząc o niepodległość. Żołnierzy, którzy odpierali inwazję ze wschodu i z zachodu - powiedział. - To jest Polska, którą dziś świętujemy: wolna i demokratyczna. To jest to, o co wy, wasi przodkowie walczyliście i czasami umieraliście. Opowieść tego narodu przypomina, że wolność nie jest czymś, co dostaje się za darmo (...) Błogosławieństwo wolności jest czymś, na co trzeba zasłużyć i odnowić w każdym pokoleniu, także naszym - mówił. Jak dodał, walczący o wolność Polacy byli ""prawowici pośród narodów świata"". - - To m.in. Jan Karski, który zaryzykował wszystko, aby uratować niewinnych od Holokaustu, to bohaterowie getta warszawskiego, którzy nie poddali się bez walki. Wolni Polacy walczyli w Normandii, a Armia Krajowa, która walczyła nawet, gdy Warszawa została zrujnowana - podkreślił Obama. - Pamiętamy, jak to było, gdy zapadała żelazna kurtyna. Wy nigdy nie przyjęliście swojego losu - mówił prezydent USA, przypominając postawę Jana Pawła II, który był orędownikiem wolnej Polski. - Tu w Warszawie wypowiedział słowa, które zainspirowały cały naród - nie może być Europy sprawiedliwej, bez Polski niepodległej - przypomniał prezydent USA. - Jesteśmy wdzięczni za odwagę Kościoła katolickiego i niezłomnego ducha św. Jana Pawła II - dodał. - Nigdy nie zwątpiliście w moralną przewagę niestosowania przemocy. W ciemną noc stanu wojennego Polacy palili w oknach świece, a gdy reżim w końcu zgodził się rozmawiać, podjęliście dialog. Gdy zorganizowano wybory, choć nie były w pełni wolne, poszliście do urn - przypomniał prezydent USA. Jak podkreślił, Polska przypomina, że małymi krokami można ""obalić mury i zmienić świat"". - Postęp Polski pokazuje nieprzemijającą siłę ideałów, które są bliskie wolnym narodom i tu widać siłę demokracji - przekonywał Obama. Jak zaznaczył, obywatele śmiało zabierają głos, a partie polityczne rywalizują w otwartych wyborach. Na początku przemówienia Obama zwrócił się do Lecha Wałęsy, nazwał go ""człowiekiem, który przeskoczył mur stoczni, żeby poprowadzić naród do wolności"". - Dziękuję Lechowi Wałęsie za jego cudowne przywództwo - dodał amerykański przywódca. W swoim wystąpieniu Obama nawiązał do wydarzeń na Ukrainie. Jak mówił rosyjska agresja na Ukrainę przypomniała nam, że wolne narody nie mogą być obojętne w walce o Europę wolną i pokojową. Przekonywał, że musimy stać ramię w ramię z tymi, którzy chcą wolności. - Pióro nigdy nie może posłużyć do kradzieży czyjejś ziemi, więc nie akceptujemy okupacji Krymu czy też naruszania suwerenności Ukrainy. Wolne narody będą stały ramię w ramię, aby dalsze rosyjskie prowokacje oznaczały tylko i wyłącznie więcej izolacji i kosztów dla Rosji - oświadczył Obama. - Ponieważ po zainwestowaniu tak dużej ilości krwi w zjednoczenie Europy, jak moglibyśmy pozwolić na mroczną taktykę XX wieku, która miałaby zagrozić naszemu bezpieczeństwu dziś - podkreślił prezydent. - Stoimy razem, bo wierzymy, że walka o pokój i bezpieczeństwo jest odpowiedzialnością każdego narodu. Dni imperiów i sfer wpływów dobiegły końca. Większe narody nie mogą zastraszać mniejszych czy też narzucać swojej woli - powiedział prezydent USA. Jak zauważył wolne narody łączą się w sojusze nie tylko po to, by ""pilnować swojego własnego bezpieczeństwa, ale też, by pomagać w osiągnięciu wolności innym"". - Dzisiaj raz jeszcze potwierdzamy zasady, o które walczymy. Stoimy ramię w ramię, bo wierzymy, że ludzie i narody mają prawo do określania swojego własnego przeznaczenia, w tym też tyczy się to Ukraińców - powiedział Obama. - Nawet bici i ostrzeliwani nie chcieli ustąpić, ustawili się do głosowania, wybrali nowego prezydenta w wolnych wyborach, ponieważ prawomocność lidera pochodzi tylko i wyłącznie ze zgody ludzi. Ukraina ruszyła teraz trudną drogą reform - mówił. Zaznaczył, że ""Ukraina musi mieć możliwość wyboru swojej własnej wolności bez zewnętrznej ingerencji"". Prezydent USA zapewnił, że NATO zwiększyło swoje zaangażowanie w Europie Środkowej i Wschodniej nie po to, by komuś grozić, lecz by bronić bezpieczeństwa i terytoriów przyjaciół. Przypomniał też ogłoszoną we wtorek zapowiedź przeznaczenia miliarda dolarów na bezpieczeństwo sojuszników i zwiększenie obecności zbrojnej NATO w Europie. Dodał, że będzie to oznaczać więcej sprzętu dla szybszego reagowania w czasie kryzysu, więcej ćwiczeń i manewrów oraz dodatkowe siły USA w Europie, w tym w Polsce. - To będzie oznaczało większą pomoc dla przyjaciół jak Ukraina, Mołdawia i Gruzja, które będą walczyć o swoje własne bezpieczeństwo - dodał. Prezydent USA podkreślił przy tym, że swoje zobowiązania muszą zwiększyć nie tylko Stany Zjednoczone, lecz także inni sojusznicy. - Każdy członek NATO chroniony jest przez nasz sojusz i każdy z nich musi wykonać swoje zobowiązania w ramach tego sojuszu - powiedział. Nawiązując do sojuszniczych zobowiązań do wzajemnej obrony terytoriów, Obama powiedział: - Polska nigdy nie będzie już samotna. Nie tylko Polska. Estonia też nigdy nie będzie samotna, Łotwa nigdy nie będzie samotna, Litwa nigdy nie będzie samotna, Rumunia nigdy nie będzie samotna. - To nie są po prostu słowa. To są zobowiązania wykute w granicie - zapewnił prezydent USA. W swoim przemówieniu Obama podkreślał również, że dzisiejsi Ukraińcy są spadkobiercami Solidarności. - Gdy protesty próbowano zgnieść stalową pięścią, Polacy układali kwiaty w bramie stoczni. Dzisiaj Ukraińcy układają kwiaty na Majdanie niezależności - mówił. - Pamiętamy Polaków głosujących, którzy czuli smak Polski - powiedział. To samo - mówił - słychać dziś w głosach Ukraińców, którzy na Majdanie poczuli smak prawdziwej wolności. Wspominał kobietę z Majdanu w Kijowie, która z wdzięcznością za wsparcie Polaków mówiła: ""Dziękujemy ci Polsko, kochamy cię"". - Dzisiaj możemy powiedzieć to samo: dziękuję Polsko, dziękuję za twoją odwagę, dziękuję za przypomnienie światu, że niezależnie od tego jak długa jest noc, chęć wolności i godności nigdy nie blaknie i nie zniknie, dziękuję ci Polsko za twoją żelazną wytrwałość, za pokazanie, że zwykły obywatel może zmienić kurs historii, a wolność zatriumfuje, bo czołgi i żołnierze są niczym wobec naszych ideałów - mówił Obama. - Dziękuję ci Polsko za twój triumf, nie triumf zbrojny, ale triumf w duchu człowieczeństwa"". - Nie ma zmiany bez ryzyka. Nie ma postępu bez ofiar. Nie ma wolności bez solidarności. Dziękuję Polsko. Niech Bóg błogosławi Polsce, Ameryce i naszemu niezłomnemu sojuszowi - zakończył przemówienie Obama. Obama przekazał Polakom ""wyrazy przyjaźni narodu amerykańskiego, także z jego rodzinnego Chicago, gdzie mieszka wielu Amerykanów dumnych z polskiego pochodzenia"". - W Chicago czujemy się małą cząstką Polski. W niektórych dzielnicach słychać tylko język polski - podkreślił amerykański prezydent. Zwrócił uwagę, że wierni zbierają się w polskich kościołach, takich jak Kościół św. Stanisława Kostki. - Organizujemy paradę z okazji dnia Konstytucji 3 Maja, każdego lata jest festiwal ""Smaki Polonii"", jemy kiełbasę, pierogi i tego dnia wszyscy jesteśmy trochę Polakami - mówił Obama. - Czuję się więc tu z wami, jak w domu - powiedział prezydent USA, a słowa te wywołały aplauz warszawiaków zebranych na pl. Zamkowym.",,
https://wiadomosci.onet.pl/kraj/miller-do-blaira-i-milibanda-przeciwstawcie-sie-konserwatywnemu-szalenstwu/0ydmb,Miller do Blaira i Milibanda: przeciwstawcie się konserwatywnemu szaleństwu,"Szef SLD Leszek Miller w listach do byłego szefa brytyjskiego rządu Tony'ego Blaira i szefa Partii Pracy Eda Milibanda, napisanymi wz. z wypowiedziami brytyjskiego premiera Davida Camerona na temat imigrantów, zaprasza ich do Polski i namawia do ""przeciwstawienia się konserwatywnemu szaleństwu"".","""Wierzę w to, że wspólnie uda nam się przeciwstawić konserwatywnemu szaleństwu, które w imię przypodobania się grupie wyborców, atakuje i stygmatyzuje grupę narodową - w tym wypadku moich rodaków - i wypacza sens funkcjonowania Unii Europejskiej"" - napisał Miller w listach do Blaira i Milibanda. ""Dziś sprawa polskich emigrantów, a raczej dodatków dla ich kilku tysięcy dzieci nieprzebywających w Wielkiej Brytanii, staje się tematem kampanii premiera Camerona. Każdy kraj ma prawo do własnego prawodawstwa, ale piętnowanie i stygmatyzowanie jakiejkolwiek grupy narodowej musi budzić najwyższą dezaprobatę. David Cameron staje w gronie tych przywódców, którzy chcą cynicznie zbijać kapitał polityczny na powrocie do narodowych egoizmów i uprzedzeń"" - podkreślił w obu listach szef Sojuszu. Miller zaznaczył, że taka polityka jest sprzeczna z podstawowym - jak uważa - założeniem integracji europejskiej, ""czyli kontynentu wolnego od nienawiści"". Zapraszając byłego brytyjskiego premiera do odwiedzenia naszego kraju, szef SLD zaznacza, że głos Blaira na temat decyzji podejmowanych, gdy był premierem, ""będzie nieoceniony i z pewnością uważnie wysłuchany, zarówno w Polsce, jak i w Zjednoczonym Królestwie"". Miller przypomniał, że rząd Blaira sprawił, że brytyjski rynek pracy został otwarty dla naszych obywateli od pierwszego dnia członkostwa w UE i zaznaczył, że ta decyzja obecnie ""stała się przedmiotem ataku i gry politycznej"". Z Milibandem Miller chce porozmawiać o ""wyzwaniach, jakie stoją przed Polską, Wielką Brytanią, przed obywatelami obu państw i całej zjednoczonej Europy"". Miller poinformował Blaira i Milibanda, że SLD będzie wnioskowało, aby Parlament Europejski opowiedział się przeciwko naruszaniu podstawowych zasad funkcjonowania zjednoczonej Europy. Szef SLD zaznaczył, że ich głos w obronie tych zasad jest niezbędny. W liście do Milibanda szef SLD przypomniał jego słowa, że ""Brytanię stać na więcej"". ""To od twojej reakcji w dużej mierze będzie zależeć, czy według Brytyjczyków ich kraj stać będzie na więcej otwartości, czy na więcej nacjonalizmu, jak chce D. Cameron"" - podkreślił szef SLD. Pod koniec listopada ub.roku ""karygodnym niedopełnieniem obowiązków"" nazwał Cameron decyzję z 2004 roku, kiedy to rząd Partii Pracy otworzył bez ograniczeń rynek pracy dla pracowników z nowych państw UE. Efektem był przyjazd m.in. kilkuset tysięcy Polaków. Z zapomogi przewidzianej w prawie unijnym korzysta w Wielkiej Brytanii 25659 polskich dzieci, co czyni je największą grupą wśród beneficjentów. Wypowiedź ta odbiła się szerokim echem w Polsce. W środę o tej kwestii premier Donald Tusk rozmawiał z Cameronem telefonicznie; do rozmowy doszło z inicjatywy szefa brytyjskiego rządu. Szef MSZ Radosław Sikorski krytycznie wypowiedział się o planach pozbawienia zasiłków dla pozostających w krajach ojczystych dzieci imigrantów w W. Brytanii. Polskie MSZ podkreśla, że ""choć konieczne jest likwidowanie luk w prawie europejskim, to jednak krytykowana przez Camerona unijna polityka nie stanowi luki, ale jest ogólnoeuropejską zasadą, z której korzystają także obywatele brytyjscy"". W środę o tej sprawie z Cameronem rozmawiał telefonicznie także szef PiS Jarosław Kaczyński.",Leszek Miller,
http://wiadomosci.onet.pl/kraj/henryk-dlugosz-wraca-do-sld/pt566,Henryk Długosz wraca do SLD,"Bohater afery starachowickiej Henryk Długosz chce wrócić do SLD i polityki - informuje ""Gazeta Wyborcza"". Został już członkiem koła w Kielcach, do którego należał w przeszłości. Choć Długosz ma poparcie w regionie, jego powrót do wielkiej polityki może się nie udać. Zdaniem Leszka Millera, jego powrót jest przedwczesny.","Przypomnijmy. Dłu­gosz to były przewodniczący SLD w woj. świę­to­krzy­skim. Był po­słem na Sejm III i IV ka­den­cji. W lipcu 2003 r. zre­zy­gno­wał z kie­ro­wa­nia par­tią w re­gio­nie, gdy pro­ku­ra­tu­ra wy­stą­pi­ła o uchy­le­nie mu im­mu­ni­te­tu po­sel­skie­go – śled­czy chcie­li po­sta­wić mu za­rzut utrud­nia­nia po­stę­po­wa­nia kar­ne­go w związ­ku z tzw. aferą sta­ra­cho­wic­ką. Dłu­gosz sam zrzekł się im­mu­ni­te­tu. W paź­dzier­ni­ku 2003 r. po­li­tyk oddał par­tyj­ną le­gi­ty­ma­cję. W li­sto­pa­dzie 2005 r. Sąd Ape­la­cyj­ny w Kra­ko­wie ska­zał pra­wo­moc­nie Dłu­go­sza na karę pół­to­ra roku po­zba­wie­nia wol­no­ści. Wyroki usłyszeli również b. poseł Andrzej Ja­gieł­ło i b. wiceminister spraw wewnętrznych i administracji Zbigniew So­bot­ka. Dłu­gosz opu­ścił za­kład karny we wrze­śniu 2007 r. Dłu­gosz przyznaje, że zde­cy­do­wał się wró­cić do SLD po ""na­mo­wach par­tyj­nych ko­le­ża­nek i ko­le­gów"". - Dałem się na­mó­wić. Po­sta­ram się pomóc w bu­do­wa­niu pro­gra­mu i stra­te­gii wy­bor­czej. Po­dmu­cham tro­chę w ten ża­giel, aby łódka z na­pi­sem SLD pły­nę­ła szyb­ciej - mówił Dłu­gosz. W rozmowie z ""Wyborczą"" dodał też, że od roku przekonywano go do powrotu, a kiedy przyszedł na zebranie koła, przywitano go ""brawami na stojąco"". Choć Długosza przyjęto do kóła jednogłośnie, jego ponowna kariera w partii stoi pod znakiem zapytania. Leszek Miller zapowiedział już, że powrót Długosza jest przedwczesny, a jego zdanie, jak czytamy w ""GW"", podziela szef SLD w Świętokrzyskiem Andrzej Szejna. Długosza broni jednak szefowa zarządu miejskiego Joanna Grzela. - Znam go od 20 lat, nie patrzę na niego przez pryzmat afery starachowickiej. Kara uległa zresztą zatarciu, on swoje odpokutował. Dziś, jesli ktoś nazwałby go kryminalistą, może być pozwany do sądu - mówi ""Gazecie Wyborczej"". O przyszłości Długosza w SLD zadecyduje zarząd miejski SLD.",Henryk Długosz w 2005 roku,
https://wiadomosci.onet.pl/kraj/miller-zaapelowal-o-udzial-w-ii-turze-wyborow-samorzadowych/8882l,Miller zaapelował o udział w II turze wyborów samorządowych,"Szef SLD Leszek Miller zaapelował w piątek o udział w niedzielnej II turze wyborów wójtów, burmistrzów, prezydentów miast, i głosowanie na kandydatów popieranych przez komitet SLD Lewica Razem.","- Zwracam się z serdeczną prośbą do wszystkich Polek i Polaków o udział w II turze wyborów samorządowych, zwracam się do ponad miliona osób, które oddały głos w I turze na komitet wyborczy SLD Lewica Razem o udział w wyborach i głosowanie na kandydatki i kandydatów komitetu SLD Lewica Razem oraz tych wszystkich, których ten komitet popiera - powiedział Miller na piątkowej konferencji prasowej w Sejmie. Przypomniał, że w II turze wyborów samorządowych o mandat prezydentów miast ubiega się 15 kandydatów popieranych przez komitet SLD - Lewica Razem oraz ponad 200 kandydatów ubiegających się o mandaty wójtów i burmistrzów. - Proszę nie ustawać w wysiłkach, aby ci kandydaci odnieśli sukces - apelował szef SLD. - Niezależnie od tego co myślimy na temat dotychczasowej fazy wyborów, to trzeba pójść głosować i starać się, aby ludzie lewicy zdobyli wszystkie mandaty, które w II turze wyborów możemy zdobyć - przekonywał Miller. Sekretarz generalny SLD Krzysztof Gawkowski zapowiedział, że jeszcze w piątek pełnomocnik komitetu wyborczego SLD-Lewica Razem, złoży do wszystkich sądów okręgowych w Polsce wnioski o unieważnienie wyborów do sejmików wojewódzkich. - Będzie to 180 wniosków, które dotyczą zarówno spraw lokalnych, jak i ogólnopolskich, m.in. PKW przedstawiała karty do głosowania i film, który świadczył, że trzeba głosować na jednej karcie, a później mówiła o kartach zbroszurowanych - zaznaczył sekretarz generalny SLD.",Leszek Miller,
https://wiadomosci.onet.pl/kraj/miller-do-tej-pory-troje-kandydatow-na-przewodniczacego-sld/0w448,Miller: do tej pory troje kandydatów na przewodniczącego SLD,"Europosłanka Joanna Senyszyn oraz b. wiceszef Sojuszu Artur Hebda i poseł Marek Balt to członkowie SLD, którzy do tej pory zgłosili swoje kandydatury na nowego przewodniczącego Sojuszu - poinformował szef klubu SLD Leszek Miller.","- Nie wykluczam, że ta lista się jeszcze poszerzy, to zwykle jest tak, że im bliżej następuje moment startu, tym więcej zawodników zjawia się na linii startowej - mówił Miller podczas konferencji prasowej w Krakowie. W SLD trwają przygotowania do zaplanowanej na 10 grudnia konwencji partii, na której ma zostać wybrany nowy przewodniczący partii; ma on jednak pełnić tę funkcję tymczasowo, tylko do wiosny przyszłego roku, kiedy to zaplanowane są wybory szefa Sojuszu, które poprzedzone mają być prawyborami. Obecny lider Grzegorz Napieralski ma na grudniowej konwencji złożyć rezygnację. Jak zaznaczył Miller, każdy z około 500 delegatów na konwencję ""musi podjąć decyzję we własnym sumieniu i oddać głos na tego czy tą, kto najlepiej rokuje na trudnej i odpowiedzialnej funkcji przewodniczącego Sojuszu"". Zdaniem Millera, SLD potrzeba dzisiaj osoby, która zmobilizuje członków partii, bardzo ciężko przeżywających porażkę wyborczą. - To jest ciężka porażka, najcięższa w całej historii SLD, to jest porażka, która kładzie się cieniem na naszą historię, to jest porażka, która zniechęca do udziału w SLD wielu wartościowych ludzi - ocenił przewodniczący klubu Sojuszu. Według niego, nowy szef SLD ""musi umieć tych wszystkich ludzi wyrwać z pewnego letargu, musi mieć wielką zdolność do mobilizacji, oprócz tego zdolności przywódcze, odpowiednie doświadczenie, autorytet i prestiż"". - Niezależnie, kto zostanie wybrany, nie będzie miał zamiaru likwidacji SLD, przeciwnie - uczyni wszystko, aby Sojusz podkreślał swoją odrębność i tożsamość - oświadczył Miller. W jego opinii, nowe kierownictwo SLD będzie się poważnie zastanawiać nad okrągłym stołem lewicy, który mógłby się odbyć w przyszłym roku i - w nieco dalszej perspektywie - nad kongresem lewicy polskiej.","Leszek Miller (z prawej) i Wojciech Szewko,fot.PAP/Leszek Szymański",
https://wiadomosci.onet.pl/kraj/sld-porozumial-sie-z-po-tusk-bedzie-pomagal-millerowi/w317l,"SLD porozumiał się z PO? ""Tusk będzie pomagał Millerowi""","- Wiem, że Leszek Miller spotkał się kilka razy z Tuskiem i jest między nimi jakiś rodzaj porozumienia - twierdzi Janusz Palikot, który był dzisiaj gościem radia TOK FM. - On wynegocjował coś takiego, że Tusk będzie mu pomagał się umocnić w SLD - dodał.","Zdaniem szefa Ruchu Palikota, przykładem tajnego porozumienia między Platformą Obywatelską i SLD jest awans terenowych działaczy SLD w strukturach samorządowych m.in. w Sosnowcu. - Miller wynegocjował coś takiego, że Tusk będzie mu pomagał umocnić się w SLD. W zamian za to Miller pozwoli się wykorzystywać do trzymania w narożniku PSL - stwierdził były polityk PO. Dodał również, że jeśli PSL się to nie spodoba, ""to może się tak potoczyć, że Miller będzie wicepremierem"". O tej sprawie Palikot napisał również na swoim blogu w Onecie, gdzie stwierdził, że to możliwe, żeby Miller objął stanowisko wicepremiera. ""To jest realny wybór, przed jakim stoi Leszek Miller; pomiędzy zmianą, a splendorami władzy! Co zrobi? Trudno dziś odgadnąć! Może być zakładnikiem sytuacji wewnętrznej w klubie i w partii i ogromnej presji ze strony działaczy, na choć odrobinę politycznego luksusu. (...) Ja wciąż wierzę, że SLD nie da się zabić, ale rzeczywiście to popieranie PO wygląda - nomen omen - jak radość karpi z tego powodu, że idą święta."" - napisał na swoim blogu. Te słowa potwierdził w rozmowie z Dominiką Wielowieyską i wyjaśnił, że w przypadku, gdyby Tusk zaproponował Millerowi koalicję, ten nie odmówi. - Mam w tym momencie wielką nadzieję, że Miller widzi tę grę Tuska i wzniesie się ponad osobistą karierę i pomyśli o tym, żeby dokonać zmiany w polskiej polityce - stwierdził Palikot. Palikot, który kilka dni temu rozmawiał z byłym prezydentem o budowie szerokiego porozumienia lewicowych organizacji, potwierdził, że zarezerwował już salę na Kongres Lewicy. - Rozmawiamy m.in. z Sierpniem `80, Partią Kobiet i Partią Demokratyczną i mam nadzieję, że dojdzie do porozumienia - stwierdził. Wyjaśnił też, że gra Millera z Tuskiem może doprowadzić do negatywnych ocen i ""elektorat to oceni"". - Wchodząc w koalicję z PO, zostawia elektorat nam. Jeśli do nas dojdą różne ruchy obywatelskie, to moim zdaniem powstanie alternatywa. Nie da się grać Tuskiem i Palikotem - wyjaśnił. Szef Ruchu Palikota odniósł się również do przyszłej współpracy z SLD i zaznaczył, że liczy na stworzenie wspólnej listy w wyborach do Parlamentu Europejskiego. - To jest dzisiaj więcej niż pewne. Jak się odwróci koalicja i Miller pójdzie w koalicję z Platformą, to tak jednak nie będzie - wyjaśnił. Na pytanie o ewentualny podział stanowisk i zaspokojenie swoich ambicji i ambicji Millera zapowiedział też, że nie będzie żadnych problemów z dogadaniem. - Miller mówi, że nie chce kandydować na tego typu stanowiska. Poczekajmy i porozmawiajmy. Uważam, że tego typu rozmowa jest możliwa po wyborach do PE - wyjaśnił. Zewsząd słyszę, że Leszek Miller jest gotów wejść w koalicję z PO! Więcej - że może objąć nawet funkcję wicepremiera! Tak, to jest możliwe! Twierdzą to i analitycy i politycy i dziennikarze. I, to jest realny wybór, przed jakim stoi Leszek Miller; pomiędzy zmianą, a splendorami władzy! Co zrobi? Trudno dziś odgadnąć! Może być zakładnikiem sytuacji wewnętrznej w klubie i w partii i ogromnej presji ze strony działaczy, na choć odrobinę politycznego luksusu. Tak czy inaczej, już dziś Miller zerwał tradycyjny sojusz z ludowcami i postanowił dać się wykorzystać do przywoływania PSL-u do porządku. Ja wciąż wierzę, że SLD nie da się zabić, ale rzeczywiście to popieranie PO wygląda - nomen omen - jak radość karpi z tego powodu, że idą święta. SLD razem z Ruchem Palikota na marszu pierwszomajowym Szef SLD Leszek Miller zapowiedział wczoraj, że Sojusz - razem z Ruchem Palikota - weźmie udział w manifestacji pierwszomajowej. Podkreślił przy tym, że będzie to ""manifestacja ludzi pracy, a nie kongres"". Zorganizowanie 1 maja kongresu środowisk lewicowych zapowiadał Janusz Palikot. Miller po spotkaniu z b. prezydentem Aleksandrem Kwaśniewskim deklarował wolę współpracy z Ruchem Palikota. - Będziemy współpracować, jesteśmy na to otwarci, ale musimy jednocześnie wzmacniać naszą tożsamość - polityczną i organizacyjną - oświadczył. Jak wyjaśnił, może współpracować z Januszem Palikotem, m.in. popierając wspólne projekty ustaw lub zajmując wspólne stanowiska wobec projektów rządowych; wyrazem takiej współpracy może być tez udział w manifestacji 1-majowej. - Będziemy to razem robić, ale to będzie manifestacja w obronie ludzi pracy, a nie kongres - zaznaczył szef Sojuszu. Według Millera, gdyby udało się stworzyć jedną listę środowisk lewicowych w wyborach do Parlamentu Europejskiego ""to byłoby świetnie"". - Wynik byłby bardzo przyzwoity, więc trzeba do tego zmierzać - uważa przewodniczący Sojuszu. - Potrzebny jest i dialog, i współpraca, i będziemy to kontynuować - zapowiedział natomiast Kwaśniewski, który dzień wcześniej spotkał się też z politykami Ruchu Palikota. Zdaniem b. prezydenta, 2012 rok, kiedy nie będzie żadnej kampanii wyborczej, ""jest dobrym czasem, by na lewicy było jak najwięcej rozmów, jak najwięcej współpracy i podjęcia wysiłku konsolidacji"". - Zjednoczenie to za mocne słowo. To nie jest słowo na rok 2012, a dialog i współpraca - tak - dodał Kwaśniewski. W jego ocenie jednak, na wspólny kongres jest za wcześnie i ""żadna ze stron nie jest jeszcze do tego przygotowana"". Powtórzył, że celem współpracy SLD i Ruchu Palikota powinny być wspólne listy w wyborach do Parlamentu Europejskiego, ponieważ - jak mówił - ""wtedy te listy mają szansę"". - I będziemy mieć reprezentację godną polskiej lewicy - powiedział b. prezydent. Kwaśniewski uważa, że Ruch Palikota jest na razie w takiej sytuacji jak SLD 20 lat temu. - Muszą mieć czas na wypracowanie swojego stanowiska - podkreślił. Zaznaczył też, że ""przywództwo Janusza Palikota w tym gronie jest niekwestionowane"". - Od niego bardzo dużo zależy i jeśli będzie wykonywał pracę w takim tempie jak do tej pory, spotykając się z różnymi ludźmi, to bym w najmniejszym stopniu ich nie lekceważył - dodał. Kwaśniewski nie wykluczył ponadto wspólnego spotkania z Palikotem i Millerem. Z kolei wiceszefowa SLD Katarzyna Piekarska - która również uczestniczyła w środowym spotkaniu - powiedziała potem dziennikarzom, że boi się tego, iż ""trzech panów zrobi nowy projekt polityczny"". - To powinno następować od dołu - podkreśliła.","Janusz Palikot, fot. PAP/Paweł Kula",
https://wiadomosci.onet.pl/kraj/miller-dwa-lata-temu-chowali-nas-do-grobu-teraz-pytaja-z-kim-bedziemy-rzadzic/yye0q,Miller: dwa lata temu chowali nas do grobu; teraz pytają z kim będziemy rządzić,"Po klęsce wyborczej w 2011 r. składano nas do grobu, a teraz pyta się nas z kim będziemy rządzić - mówił szef SLD Leszek Miller podczas narady przewodniczących rad powiatowych Sojuszu. Jak podkreślił, to od SLD za dwa lata będzie zależało, kto przejmie w Polsce władzę.","Miller, przemawiając w Sejmie do samorządowych, liderów SLD podkreślił, że dwa lata po klęsce w wyborach parlamentarnych, w których Sojusz uzyskał najsłabszy wynik w historii partii tj. 8,24 proc. głosów, ludzie SLD spotykają się bez strachu i obaw przed upadkiem. - Znamiennym przykładem drogi jaką przeszliśmy jest to, że jeszcze dwa lata temu składano nas do politycznego grobu, wykpiwano, mnożono jadowite uwagi, a dzisiaj ci sami ludzie pytają się, z kim będziemy rządzić - powiedział szef SLD. W jego ocenie, w ciągu minionych ostatnich dwóch lat ""stało się jasne dla wszystkich, że (...) nie będziemy przepraszać za swoje istnienie i że nikt nie będzie nam wyznaczał władz partii, koalicjantów, zachowań politycznych i autorytetów"". - Stało się też jasne, że nic dobrego nie da się zrobić na lewicy obok, albo tym bardziej przeciw SLD. Czy to się komuś podoba, czy nie Sojusz znaczy wiele bez reszty lewicy, ale reszta lewicy nic nie znaczy bez SLD - uważa Miller. Jak podkreślił, przez ostatni rok wiele w SLD się działo i co chwilę ""wybuchał jakiś pożar"". - Najpierw opuścił nas Marek Siwiec, później Ryszard Kalisz, później powstała Europa Plus. W intencji niektórych komentatorów i polityków to miały być zdarzenia, które miały nas rozbić i osłabić - mówił lider Sojuszu. Zdaniem Millera, bardzo ważnym sprawdzianem dla partii było referendum w Warszawie. - Strategia prymatu rozumu nad emocjami i naiwnością okazała się zwycięska, co znakomicie świadczy o naszym wyczuciu. (...)W trakcie referendum zobaczyliśmy nową koalicję polityczną od Kaczyńskiego i Guziała do Palikota i Kalisza, koalicję skłóconych celebrytów w biegu po władzę - powiedział. Według niego, ""tą samą koalicję politycznych frustratów i nieudaczników możemy zobaczyć za dwa lata, kiedy stawka będzie jeszcze większa"". - Tak jak SLD zdecydował o losach referendum w Warszawie, tak również zdecyduje o losach przyszłego rządu i losach Polski po kolejnych wyborach do Sejmu i Senatu - powiedział Miller Szef SLD podkreślił, że to od zwolenników lewicy będzie zależało ""komu obywatele powierzą ster państwa"". - Nasza siła zależy od wyborców zatem naszym zwolennikom mówimy wprost: chcemy być partią rządzącą, a nie kilkuprocentową opozycją, czy jakąś koalicyjną przybudówką. Chcemy przestać być opozycją, ale nie za każdą cenę, nie w tej kadencji, bo nasza hipoteka mogłaby zostać obciążona sześcioma latami rządów koalicji PO-PSL - zaznaczył. Ponadto wskazywał, że przed SLD najbliższe dwa lata będą bardzo trudne i wymagają od wszystkich członków partii zaakceptowania umowy, której ""praca jest priorytetem, nie ma miejsca na nielojalność, wszyscy się wspieramy i trzymamy razem, szanujemy się wzajemnie i bawimy się tylko wtedy, kiedy mamy na to czas"". - Dla braku lojalności, życzliwości i współpracy w SLD nie będzie miejsca, jak w każdym szanującym się wojsku, tym bardziej w czasie czekających nas wielkich bitew i trwającej walki o Polskę - mówił szef Sojuszu. Według Millera, ""koalicja PO-PSL na naszych oczach zamienia zachłanność w cnotę, nieudolność w normę, a arogancję w zaletę"". - Państwo staję się coraz mniej sprawne i przyjazne, praca staję się przywilejem, a emerytura jałmużną. Pogłębia się przepaść między bogatymi a biednymi, zaradnymi i bezradnymi. Cwaniactwo staje się drogą do zamożności, a uczciwość do nędzy - powiedział lider SLD. Ponadto dodał, że PO podjęło próbę likwidacji partii politycznych opartych na standardach UE, próbując dokonać ""ukrainizacji Polski"" poprzez finasowanie partii politycznych przez oligarchów, wydawanie licencji na korupcje i cenników na usługi ""rodem z amber-państwa"" - Polki i Polacy mają do wyboru: marazm rządów koalicji PO-PSL, smoleńskie szaleństwo PiS-u, albo nowoczesną, europejską alternatywę jaką jest SLD - powiedział Miller. Poinformował ponadto, że krajowa konwencja SLD, która rozpocznie maraton wyborczy, odbędzie się 14 grudnia na Śląsku. Jej gościem specjalnym będzie szef PE Martin Schultz. Miller zapowiedział, że podczas konwencji SLD udzieli Schultzowi poparcia, jako kandydatowi europejskiej socjaldemokracji na stanowiska przewodniczącego Komisji Europejskiej.",Leszek Miller,
https://wiadomosci.onet.pl/kraj/cbos-komorowski-liderem-rankingu-zaufania-tusk-na-5-miejscu/qes7r,CBOS: Komorowski liderem rankingu zaufania; Tusk na 5. miejscu,"Największym zaufaniem społecznym spośród polityków cieszy się prezydent Bronisław Komorowski - wynika z sondażu CBOS. Drugie miejsce zajmuje wicepremier, szef PSL Waldemar Pawlak. Premier Donald Tusk uplasował się w rankingu na 5. pozycji ex aequo z szefem SLD Leszkiem Millerem.","W marcu zaufanie do prezydenta Komorowskiego zadeklarowało 68 proc. badanych (spadek w porównaniu do sondażu z lutego o 4 punkty proc.), do wicepremiera Pawlaka - 47 proc. (o 3 punkty proc. mniej niż w ubiegłym miesiącu) Na kolejnych pozycjach znaleźli się: szef MSZ Radosław Sikorski (45 proc. zaufania - spadek o 3 punkty proc.) i poseł SLD Ryszard Kalisz (43 proc.; w lutym polityk Sojuszu nie był ujęty w sondażu). Na piątym miejscu w rankingu polityków budzących największe zaufanie znaleźli się ex aequo szef SLD Leszek Miller i premier Tusk, którym ufa po 36 proc. badanych. Zaufanie do Millera spadło w marcu o 3 punkty proc., a zaufanie do szefa rządu zmniejszyło się w porównaniu do ubiegłego miesiąca o 8 punktów proc. Liderowi Solidarnej Polski Zbigniewowi Ziobrze ufa 32 proc. badanych (bez zmian). Tyle samo ankietowanych ma zaufanie do Jarosława Kaczyńskiego. Poziom zaufania do prezesa PiS zwiększył się w porównaniu do sondażu z lutego o 5 punktów proc. 29 proc. badanych ufa szefowi Ruchu Palikota Januszowi Palikotowi. W porównaniu do lutego zaufanie do lidera Ruchu Palikota zmniejszyło się o 3 punkty procentowe. Pierwsze miejsce wśród polityków budzących największą nieufność zajmują w tym miesiącu ex aequo Jarosław Kaczyński i Janusz Palikot (po 48 proc. deklaracji nieufności). Jak zauważa CBOS, prezes PiS nie jest już więc - tak jak dotychczas - samotnym liderem tego negatywnego rankingu. Niewiele rzadziej z brakiem zaufania ze strony badanych spotykają się też premier Donald Tusk oraz marszałek Sejmu Ewa Kopacz - nie ufa im odpowiednio 45 proc. i 44 proc. ankietowanych. Mniej negatywnych ocen zbiera lider Solidarnej Polski Zbigniew Ziobro (39 proc.). Sporą nieufność wśród badanych budzi ponadto minister sportu Joanna Mucha, która - zauważa CBOS - w tym miesiącu dołączyła do czołówki negatywnego rankingu (32 proc. deklaracji nieufności). Zaufanie do minister sportu deklaruje 28 proc. respondentów (w lutym 29 proc.) a do marszałek Sejmu Ewy Kopacz - 26 proc. (w lutym 28 proc.). Zbliżonym zaufaniem cieszą się ministrowie: sprawiedliwości Jarosław Gowin (24 proc; od lutego bez zmian), finansów Jacek Rostowski (23 proc.; w lutym 29 proc.), administracji i cyfryzacji Michał Boni (22 proc.; w lutym 28 proc.), kultury Bogdan Zdrojewski (21 proc.; w lutym 26 proc.), zdrowia Bartosz Arłukowicz (19 proc.; w lutym 25 proc.), a także marszałek Senatu Bogdan Borusewicz (23 proc.; w lutym 27 proc.). Ministrowi transportu Sławomirowi Nowakowi ufa w marcu 15 proc. (bez zmian). Podobnym zaufaniem cieszy się rzecznik PiS Adam Hofman (14 proc.; w lutym CBOS nie pytał o zaufanie do tego polityka) oraz szef klubu parlamentarnego PiS Mariusz Błaszczak (12 proc.; w lutym 13 proc.). Wicemarszałek Sejmu Wandzie Nowickiej ufa 10 proc. (w lutym brak pomiaru), a ministrowi obrony Tomaszowi Siemoniakowi 6 proc. (w lutym 8 proc.). Szefowi klubu parlamentarnego PO Rafałowi Grupińskiemu ufa 4 proc. (w lutym CBOS nie pytał o zaufanie do niego), a ministrowi pracy i polityki społecznej Władysławowi Kosiniak-Kamyszowi ufa 3 proc. (w lutym brak pomiaru). Nazwisk tych polityków nie kojarzy jednak ponad cztery piąte ankietowanych (81 proc.).","Prezydent RP Bronisław Komorowski z małżonką Anną oraz prezydent Republiki Federalnej Niemiec Joachim Gauck,fot.PAP/Paweł Supernak",
https://wiadomosci.onet.pl/kraj/miller-w-tok-fm-tam-byly-ekstremalne-warunki-nikt-nie-zamienil-cial-specjalnie/m8wdj,"Miller w TOK FM: tam były ekstremalne warunki, nikt nie zamienił ciał specjalnie",- Spodziewam się histerycznej awantury - tak Leszek Miller na antenie radia TOK FM skomentował dzisiejszą sejmową debatę na temat katastrofie smoleńskiej. Zdaniem szefa SLD nikt specjalnie nie zamienił ciał ofiar tragedii z 10 kwietnia 2010 r.,"Dziś po południu posłowie wysłuchają informacji Jarosława Gowina na temat działań śledczych i polskiego rządu po katastrofie Tu-154M. W Sejmie odbędzie się również debata. Ma to związek z informacjami Naczelnej Prokuratury Wojskowej o zamianie ciała Anny Walentynowicz z ciałem innej z ofiar katastrofy. Czego spodziewa się były premier? - Spodziewam się histerycznej awantury, bo przecież po to głównie ten punkt się pojawił. A co powie pan minister Gowin? Nie wiem - stwierdził Miller na antenie TOK FM. Jego zdaniem ""reflektor uwagi"" należałoby skierować na osoby ministra spraw wewnętrznych, bo to pod przewodnictwem ówczesnego szefa resortu działała ""komisja rządowa, która całą rzecz badała i wyjaśniała"". - Ten dzisiejszy dzień (…) będzie głównie terenem walki politycznej, co zawsze budzi mój opór i sprzeciw - powiedział rozmówca Janiny Paradowskiej. Jak zaznaczył, ""źle jest, jeżeli tę tragiczną datę naszej historii, jaką była katastrofa w Smoleńsku, wykorzystuje się do celów politycznych"". Zdaniem byłego szefa polskiego rządu, to błąd, że prezydium Sejmu przychyliło się do wniosku PiS o zorganizowanie debaty. - Kwestia zamiany zwłok to jest oczywiście problem niezwykle bolesny, zwłaszcza dla rodzin, (…) ale w tym przypadku nie da się o tym mówić bez zacietrzewienia politycznego i tu niestety znów zwycięży polityka - powiedział. Miller zaznaczył, że wnioski o dymisję Ewy Kopacz ze stanowiska marszałka Sejmu nie mają żadnego uzasadnienia. - Przypomnę, że zarzuty w stosunku do pani Kopacz dotyczą okresu, kiedy ona nie pełniła marszałka Sejmu, więc jeżeli ktoś by sformułował jakieś uzasadnienie, wskazujące, że pani Kopacz źle wypełnia swoje obowiązki marszałka Sejmu, to musiałby się skoncentrować na jej pracy jako marszałka Sejmu - stwierdził. Czy Kopacz wprowadziła w błąd opinię publiczną? - Można odnieść wrażenie, że jej wypowiedzi różniły się w jakimś stopniu. Natomiast, czy było to wynikiem atmosfery, pośpiechu czy jakiegoś świadomego działania, tego nie wiem - odparł Leszek Miller. Szef SLD podkreślił, że eksperci medycyny sądowej, którzy pracowali przy identyfikacji zwłok ofiar katastrofy Tu-154M, działali w niezwykle ekstremalnych warunkach. - Przecież wszyscy wiemy, że tam właściwie zwłok nie było. Tam były szczątki. A jak niektórzy komentatorzy twierdzą, wręcz papka splecionych, rozbitych, zdeformowanych ciał - powiedział. Jego zdaniem błędu można dopatrywać się właśnie w tym, że od razu po katastrofie nie powiedziano o tym opinii publicznej. - Wielu ludzi do dziś pewnie myśli, że to było tak jak zwykle, tj. ktoś umiera, ubiera się w garnitur, żegna, nie ma żadnych śladów uszkodzeń ciała, itd. - zaznaczył Miller. - Może działano w zbytnim pośpiechu? - zapytał były premier. Jak jednak stwierdził, ""to były warunki szalenie ekstremalne i nie sądzę, żeby ktokolwiek specjalnie chciał się pomylić zamieniając kartkę z nazwiskiem"". - Jeżeli takie fakty miały miejsce, to nie było to celowe - dodał gość poranka radia TOK FM.","Leszek Miller, fot. Przemek Wierzchowski / Agencja Gazeta",
https://wiadomosci.onet.pl/tylko-w-onecie/palikot-do-millera-za-30-milionow-uzylby-pan-auschwitz/z5k31,Palikot do Millera: za 30 milionów użyłby pan Auschwitz?,"Janusz Palikot na swoim blogu w Onecie w ostrych słowach odniósł się do Leszka Millera w sprawie więzień CIA w Polsce. ""Gdyby Amerykanie zaproponowali Panu 30 mln, to na co by się Pan zgodził? Na użycie Auschwitz?"" - zapytał szef Twojego Ruchu. Dotyczy to informacji ""Washington Post"", według której Polska w zamian za 15 mln dol. zgodziła się, by USA stworzyły w 2002 r. więzienie w Starych Kiejkutach.","""Co pan zrobił premierze z tymi 15 mln dolarów od CIA za torturowanie ludzi w Polsce? Gdzie one trafiły? Do kogo? - ostro skomentował doniesienia amerykańskiej gazety Palikot. ""Czy dalej będzie Pan kłamał Polakom w żywe oczy, że nie było żadnych więzień CIA?"" - pytał dalej. ""Millerowi żadne pieniądze nie śmierdzą – raz z Moskwy, raz z Washingtonu. Wszystko łyknie"" - dodał Palikot na zakończenie. W obszernym artykule pt. ""Tajna historia więzień CIA w Polsce"" waszyngtoński dziennik, powołując się na rozmowy z byłymi pracownikami CIA, ujawnił nieznane dotąd szczegóły o tym, jak doszło do tego, że Polska zgodziła się, by na jej terenie powstało ""prawdopodobnie najważniejsze ze wszystkich tajnych więzień, stworzonych przez CIA po atakach z 11 września 2001 roku"". Jak napisała gazeta, do finalizacji porozumienia doszło na początku 2003 roku w ambasadzie USA w Warszawie. Dwóch wysokiej rangi urzędników CIA wyniosło z budynku ""dwa duże kartony"" wypełnione 15 mln dolarów w gotówce, które wcześniej przyleciały jako przesyłka dyplomatyczna z Niemiec. Z załadowanymi do samochodu pieniędzmi agenci pojechali do siedziby polskiego wywiadu, gdzie spotkali się z ówczesnym zastępcą Agencji Wywiadu, pułkownikiem Andrzejem Derlatką i jego dwoma współpracownikami. ""Amerykanie i Polacy sfinalizowali porozumienie, na podstawie którego już w tygodniach poprzedzających spotkanie, CIA mogła korzystać z tajnego więzienia - w ustronnej willi ulokowanej na Mazurach - by przesłuchiwać podejrzanych członków Al-Kaidy. Polski wywiad zyskał nieco pieniędzy, a agencja (CIA - red.) dobre miejsce dla swych tajnych operacji"" - napisał ""Washington Post"", powołując się na pragnących zachować anonimowość byłych pracowników CIA. Tajne więzienie w Polsce zostało zlikwidowane we wrześniu 2003 roku, a przetrzymywanych tam podejrzanych wysłano do podobnych ośrodków w Rumunii i na Litwie oraz do więzień w Maroku. Dwa lata później ""Washington Post"" napisał po raz pierwszy o tajnych więzieniach CIA w Europie Wschodniej - przypomniała gazeta.",Janusz Palikot,
https://wiadomosci.onet.pl/flesz-sekcja-zwlok-kaddafiego-cud-papieza/92tnd,"Flesz: sekcja zwłok Kaddafiego; ""cud"" papieża?","Potężne trzęsienie ziemi w Turcji, sekcja zwłok Kaddafiego - to najważniejsze wydarzenia mijającego weekendu ze świata. W kraju w sobotę Ruch Palikota zapowiedział złożenie projektu zakładającego depenalizację posiadania marihuany na własny użytek.","Trzęsienie ziemi w Turcji W silnym trzęsieniu ziemi, które nawiedziło w niedzielę wschodnią Turcję, zginęło co najmniej 75 ludzi - poinformowały tureckie media. Trzęsienie o sile 7,2 w skali Richtera nastąpiło o godzinie 13.41 czasu tureckiego (12.41 czasu polskiego). Epicentrum znajdowało się 17 kilometrów na północny wschód od miasta Wan, będącego głównym ośrodkiem prowincji o tej samej nazwie. Jak podała turecka państwowa telewizja TRT, w mieście Ercis 59 osób poniosło śmierć, a 150 doznało obrażeń. Ercis liczy 75 tys. mieszkańców. Ponadto 15 ludzi zginęło w położonym 90 kilometrów na południe od niego mieście Wan, a jedna osoba w sąsiedniej prowincji Bitlis. Lekarz zdradził przyczynę śmierci Kaddafiego Były dyktator Libii Muammar Kaddafi zginął we czwartek. Sekcję jego zwłok libijscy lekarze sądowi przeprowadzili w nocy z soboty na niedzielę, mimo że dzień wcześniej władze zastrzegały, że sekcji zwłok nie będzie. Jeden z lekarzy, który ją przeprowadzał, zdradził, że Kaddafi zmarł od rany postrzałowej. Według innego źródła medycznego, dyktator miał kule w głowie i w brzuchu. (dowiedz się więcej) Rezolucja ONZ, doszło do krwawych starć W sobotę Rada Bezpieczeństwa ONZ przyjęła rezolucję z apelem o przekazanie władzy przez prezydenta Jemenu, gdzie od dawna dochodzi do krwawych walk zwolenników i przeciwników rządzącego reżimu. I tym razem nie obeszło się bez ofiar. W stolicy kraju w starciach sił jemeńskiego rządu i bojowników opozycji zginęło 12 ludzi. (więcej w Onecie) ""To pierwszy krok do legalizacji marihuany w Polsce"" W sobotę Ruch Palikota zapowiedział projekt zakładający depenalizację posiadania marihuany na własny użytek. Według Ruchu będzie to pierwszy krok do zalegalizowania marihuany w Polsce. Na konferencji prasowej Ruchu w Warszawie obecni byli także przedstawiciele Inicjatywy Wolne Konopie, która jest współautorem projektu. (przeczytaj więcej) Kto będzie szefem SLD? Nie ustają spekulacje na temat nowego szefa SLD. Chętnych nie widać, a szef klubu Leszek Miller w sobotę zaapelował o jak najszybszy wybór przewodniczącego partii. - Na pewno nie ja będę szefem SLD. Anioł przekonał mnie do kandydowania na szefa klubu, ale gdy przyjdzie ponownie i będzie namawiał do kandydowania, tym razem powiem mu: nie. Szefem partii zostanie ktoś z klubu Lewicy - zapowiedział Miller. (więcej w Onecie) ""Zadaję sobie pytanie, czy warto było powracać do SLD"" Nowym szefem SLD raczej na pewno nie będzie Józef Oleksy, który w wywiadzie dla Onetu stwierdza: ""Nie spodziewam się głębszej dyskusji, bo nieraz już SLD się »odnawiał«. Jeśli nie ruszy proces otwierania się SLD i przyciągania wszystkich nurtów lewicy społecznej to za jakiś czas Sojusz może już być niepotrzebny. Sam zadaję sobie pytanie, czy warto było powracać do SLD!"" (przeczytaj całą rozmowę) ""Cud"" Jana Pawła II? ""Są znaczące sygnały"" W sobotę postulator procesu kanonizacyjnego Jana Pawła II, ksiądz Sławomir Oder, powiedział, że otrzymał liczne świadectwa o możliwych uzdrowieniach za wstawiennictwem papieża i oczekuje na pełną dokumentację tych przypadków, by poddać je analizom. Uznanie cudu jest warunkiem kanonizacji. - Mogę poinformować, że otrzymałem dużo różnych świadectw o doznanych łaskach. Sygnały te są na tyle znaczące, że poprosiłem o dokumentację medyczną tych przypadków. Wtedy będę mógł je poddać badaniom merytorycznym - wyjaśnił ksiądz Oder. (więcej w Onecie)","Trzęsienie ziemi w Turcji, fot. PAP/EPA",
https://wiadomosci.onet.pl/kraj/sld-rozpoczal-akcje-3-razy-tak/68bqs,"SLD rozpoczął akcję ""3 razy tak""","Akcję ""3 razy tak"" - na rzecz podniesienia najniższych emerytur o 200 zł, płacy minimalnej nie mniejszej niż 10 zł za godzinę oraz ograniczenia umów na czas określony rozpoczęli w piątek przed Sejmem liderzy SLD.","SLD zamierza złożyć trzy projekty ustaw, które wprowadzą podwyżkę emerytur o 200 zł, ustalą wynagrodzenie minimalne na poziomie 10 zł za godzinę oraz ograniczą umowy okresowe. Ostatni projekt miałby zakładać, że po 24 miesiącach umowy okresowe przechodziłyby na czas nieokreślony - poinformował rzecznik SLD Dariusz Joński. - Celem naszej akcji jest przywrócenie ludziom w Polsce nadziei na godniejsze warunki życia - powiedział Joński. - Emerytury są wypłacane na najniższych progach, ludzie otrzymują za swoją pracę głodowe wynagrodzenia, stąd dzisiejsza akcja SLD - dodał sekretarz generalny Sojuszu Krzysztof Gawkowski. W ramach akcji SLD zawiązał komitet obywatelski, którego pełnomocnikiem został Joński. Ma on zebrać w całej Polsce 100 tys. podpisów pod związanymi z akcją projektami ustaw. Działacze Sojuszu zamierzają jeździć po kraju Polsce busami, reklamującymi akcję ""3 razy tak"" i zbierać podpisy. - Nasze postulaty nie znajdują zrozumienia w Sejmie, dlatego zdecydowaliśmy się na komitet obywatelski, by ilość podpisów w jakiś sposób przekonała rządzących, że tym tematem trzeba się zająć - tłumaczył w piątek Joński. Pierwszy przystanek SLD-owskiego busa ma być w Łodzi, gdzie politycy Sojuszu będą zbierać podpisy. Akcji będzie towarzyszyć rozdawanie ulotek z głównymi postulatami akcji. - Tak na dobrą sprawę moglibyśmy dziś zaapelować do pana premiera Donalda Tuska: panie premierze Tusk, niech pan zaśpiewa dla tych ludzi piosenkę ""Hey Jude"", może w ten sposób, skoro inaczej pan nie potrafi, osłodzi pan troski milionów ludzi. Może pański śpiew zatrzyma tysiące mieszkańców naszego kraju, którzy z niego wyjeżdżają w poszukiwaniu lepszego życia. Skoro nic innego pan nie ma im do zaproponowania - mówił rzecznik SLD. Podczas konferencji prasowej politycy SLD zapewniali, że ich akcja nie jest nawiązaniem do znanego referendum z 1946 roku, ale raczej do numeru 3, który ma lista komitetu wyborczego SLD w wyborach do Parlamentu Europejskiego, a także do tego, że są trzy projekty ustaw. Gawkowski i Joński, odpowiadając na pytania dziennikarzy, ostro skrytykowali kandydata Polski Razem do Parlamentu Europejskiego, europosła Marka Migalskiego, który w czwartek spalił flagę ZSRR. - To co robi Marek Migalski jest skandaliczne - powiedział Joński. - To jest nieodpowiedzialne, bo nasze stosunki z Rosją są napięte, a takie akcje nie przysparzają żadnych pozytywnych rezultatów. Wiemy doskonale, że na wschodzie szacunek do symboli jest duży i trzeba wiedzieć co można, a czego nie można, nawet w granicach kampanii wyborczej - dodał. - To pokazuje, jak wielkie ciśnienie jest w politykach, którzy zasmakowali brukselskich pieniędzy, by tam wracać - dodał Gawkowski.",Sojusz Lewicy Demokratycznej,
https://wiadomosci.onet.pl/miller-pozostajac-poza-strefa-euro-marginalizujemy-nasze-szanse/87c3w,"Miller: pozostając poza strefą euro, marginalizujemy nasze szanse","- Pozostając poza strefą euro, marginalizujemy nasze szanse i możliwości - uważa Leszek Miller. Podczas środowej dyskusji z okazji 10-lecia Polski w UE szef SLD podkreślał, że rocznica ta ""ostatecznie grzebie wiele strachów i lęków"" związanych z członkostwem w Unii.","Miller zwracał uwagę, że dziś trudno znaleźć przeciwników obecności Polski w Unii Europejskiej. Niemal nikt, podkreślał, nie powtarza ostrzeżeń z okresu kampanii referendalnej, że Unia Europejska to nowa Targowica i nowe zniewolenie, że po wejściu do UE Polacy przestaną być Polakami i staną się narodem bez własnego państwa. A także, że głos za Unią to głos za utratą ziem zachodnich i likwidacją polskiego rolnictwa - mówił szef Sojuszu. - Można było usłyszeć inne bzdury, ale Polska i Polacy nie przestraszyli się. W powszechnym referendum akcesyjnym pogrzebali wiele strachów i lęków, a nieszczęścia, które miały spaść na nasz biedny kraj, nie spadły - podkreślił Miller. - Apokalipsa, która miała spaść na Polskę, okazała się spustoszeniem w głowach autorów tych tez - dodał. Przypomniał też, że przy okazji referendum akcesyjnego w 2003 roku ""ujawniło się młode pokolenie, świadome swoich praw"". - Pokolenie Unii Europejskiej, które w coraz większym zakresie przejmuje odpowiedzialność za przyszłość Europy - mówił. Lider Sojuszu podkreślał rolę swojego rządu w wynegocjowaniu warunków polskiego członkostwa, podpisaniu traktatu akcesyjnego i przygotowaniu referendum. Przyznał jednocześnie, że dziś Unia jest inna niż 10 lat temu, jest Unią ""różnych prędkości"", a ""zasadnicze centrum ogniskuje się wokół strefy euro"". Tymczasem - mówił - Polska jest na zewnątrz tej strefy, dlatego powinniśmy znaleźć się w strefie euro, ""gdy to będzie możliwe i potrzebne"". ""Pozostając poza strefą euro marginalizujemy nasze szanse i możliwości"" - przekonywał lider SLD. Miller przypomniał także, że na 10 lat obecności Polski w Unii, 9 lat rządzą ugrupowania prawicowe - PiS i PO. - My mamy szczególne prawo pytać się tych, którzy w ostatnich latach rządzą, co zrobili z szansami i możliwościami, jakie pojawiły się po wejściu Polski do UE - powiedział Miller. Jego zdaniem, w ciągu tych 10 lat można było zrobić więcej, decyzje mogły być bardziej trafione, a wiele środków, które napłynęły do Polski, można było lepiej wykorzystać. - Następne dziesięciolecie powinno być bardziej efektywne, pozbawione błędów i pomyłek - oświadczył szef Sojuszu. Jego zdaniem strategicznym celem powinno być zrównanie poziomu życia Polaków z poziomem życia obywateli państw UE. Miller uważa, że dziś w UE jest za dużo biurokracji i mamy do czynienia z deficytem demokracji. Dlatego, według lidera SLD, wybory europejskie powinny być silnym impulsem na rzecz Unii bardziej efektywnej i demokratycznej. - Jeśli socjaliści i socjaldemokraci wygrają te wybory i nasz kandydat Martin Schultz zostanie szefem Komisji Europejskiej, Europa otrzyma silny impuls na rzecz wzmocnienia gospodarczego, na rzecz budowy Europy socjalnej i równościowej - powiedział szef Sojuszu. Głos w dyskusji poświęconej 10-leciu obecności Polski w UE zabrali także inni politycy uczestniczący jako przedstawiciele ówczesnego rządu Millera w negocjacjach unijnych. Marek Pol z koalicyjnej Unii Pracy, który był wicepremierem i ministrem infrastruktury, zaapelował od polityków europejskiej lewicy, by ci opowiedzieli się za dalszą integracją europejską i podjęli się tego wyzwania. - Europa może albo zjednoczyć się całkowicie, tworząc zjednoczone stany Europy, albo się rozpaść. Utrzymywanie stadiów pośrednich jest bardzo trudne. Wspólny europejski rząd, polityka międzynarodowa i wspólna obronność to jest to, do czego powinnyśmy jako lewica dążyć i o co powinniśmy walczyć. Prawica tego nie zrobi, bo ona potrzebuje wrogów i strachu - mówił Pol. Grzegorz Kołodko, były wicepremier i minister finansów, oceniając pozytywnie fakt wejścia Polski do UE stwierdził, że błędem było nieprzystąpienie naszego kraju do strefy euro. - Gdybyśmy weszli do euro jak Słowenia przy dobrym kursie, najlepiej w roku 2008, to nie było by problemów ryzyka kursowego, nie byłoby setek tysięcy młodych ludzi, którzy dali się wrobić w kredyty we frankach szwajcarskich czy w euro. Przetrwałby też polski przemysł stoczniowy - stwierdził ekonomista. Kołodko przekonywał, że dalsze rozszerzenie UE będzie korzystne dla całej Wspólnoty, jako właściwa odpowiedź na procesy globalizacji. - Jest dobrze, gdy jest nas więcej. Do Unii będą przystępowały kolejne państwa: Islandia i Norwegia. Nie będzie to Szwajcaria, bo tej akurat to się nie opłaca. Ale w UE taka wyspa w samym środku też jest przydatna - stwierdził Kołodko. Jego zdaniem Wielka Brytania pozostanie w Unii Europejskiej. - Choć może będzie miała referendum +czy z niej wyjść, czy nie+ w 2017 lub 2018 r. Może uda im się wynegocjować pewną modyfikację swoich warunków traktatowych, ale my powinniśmy zachęcać Brytyjczyków, żeby zostali z nami. Natomiast Brytyjczycy nigdy nie będą w strefie euro, bo funt jest potrzebny elicie brytyjskiej związanej z +City+, bo to jest to czołówka światowa, finansowe centrum - ocenił. Kołodko przewiduje również, że do Unii wejdą wszystkie kraje postkomunistyczne z byłej Jugosławii. - Także Kosowo, gdy będzie ono już w pełni uznanym obywatelem wspólnoty międzynarodowej. Do Unii wejdzie także Albania - podkreślił były wicepremier. - Co do państw poradzieckich, to ich wejście do UE jest dużym pytaniem, jeszcze większym niż pół roku temu, ze względu na syndrom ukraiński. Odracza on perspektywę, jeśli w ogóle jej nie przekreśla, na zintegrowanie tego kraju z UE. Ale Ukraina może mieć dobrą przyszłość także poza UE. Ale na pewno nie będzie jej miała, jeśli nie ułoży sobie dobrze, pragmatycznie współpracy z Rosją. Nawet gdyby miała wchodzić do UE, to bez dobrych stosunków z Rosją nie będzie miała dobrej przyszłości - mówił Kołodko.",Leszek Miller,
https://wiadomosci.onet.pl/tylko-w-onecie/miller-palikot-powinien-byc-ukarany-za-nazwanie-abp-michalika-chamem/ybej2,Miller: Palikot powinien być ukarany za nazwanie abp. Michalika chamem,"- Palikot powinien być ukarany za nazwanie abp. Michalika chamem. Jestem przeciwnikiem obrażania ludzi bez względu na to, czy chodzą w garniturze, czy w sutannie - powiedział w pierwszej części rozmowy z Onetem Leszek Miller. Były premier skomentował też ostre ataki lidera Ruchu Palikota na niego, w związku ze sprawą więzień CIA w Polsce. - Janusz Palikot staje w ten sposób po stronie morderców i terrorystów, co napawa mnie obrzydzeniem i pogardą - powiedział.","Z Leszkiem Millerem- szefem SLD, byłym premierem Polski- rozmawia Jacek Nizinkiewicz. Jacek Nizinkiewicz: Boi się pan? Leszek Miller: Czego miałbym się bać? - Postawienia przed Trybunałem Stanu za wiezienia CIA w Polsce i torturowanie więźniów za czasów pańskiego premierostwa. - Nie stanę przed Trybunałem Stanu, bo nie było w Polsce więzień CIA i nie było żadnych tortur. Nie ma na to żadnych dowodów, więc nie ma powodów do obaw. - Może był pan słabo poinformowanym szefem rządu? - Byłem wystarczająco informowany o współpracy polskich służb z ich odpowiednikami w Europie i świecie w zwalczaniu terroryzmu. Więc powtarzam, że nie było w Polsce więzień CIA. - To dlaczego byłemu szefowi Agencji Wywiadu Zbigniewowi Siemiątkowskiemu postawiono zarzuty w sprawie przetrzymywania w Polsce więźniów CIA? ""Gazeta Wyborcza"" dowiedziała się, że szef wywiadu za czasów kiedy był pan premierem RP,  otrzymał zarzuty przekroczenia uprawnień oraz naruszenia prawa międzynarodowego poprzez ""bezprawne pozbawienie wolności"" i ""stosowanie kar cielesnych"" wobec jeńców wojennych. -  Wcześniej ""Gazeta Wyborcza"" informowała o zarzucie zbrodni wojennej, więc redakcja spuszcza  z tonu. Zbigniew Siemiątkowski nie ma żadnych zarzutów przedstawionych w trybie procesowym. - Jak to? - Informacje medialne na ten temat to skandaliczny  humbug i nieodpowiedzialna publicystyka prokuratorów warszawskich  i części mediów. To powoduje wzrost zagrożenia dla naszych żołnierzy w Afganistanie. Stwarza niebezpieczeństwo dla polskich turystów przebywających w różnych częściach świata. Jest także zaproszeniem dla terrorystów do Polski na Euro 2012. Różni ludzie w Polsce znoszą chrust i bawią się zapałkami. - Pański kolega z lewicy Włodzimierz Cimoszewicz powiedział, że powinien pan powiedzieć, że był wtedy premierem i jako premier ponosi odpowiedzialność za wszystko, co działo się podczas pańskich  rządów: ""Odpowiedzialność polityczną, a jeśli wiedział o tym, co dzieje się w willi na Mazurach, także konstytucyjną. (…) W skrajnym przypadku może odpowiadać karnie. (…) Wiele wskazuje na to, że rzeczywiście w Kiejkutach na Mazurach CIA korzystała z wydzielonego budynku na swoją działalność."". Minister spraw zagranicznych pańskiego rządu uważa, że powinien pan wziąć odpowiedzialność za więzienie CIA w Polsce. Cimoszewicz uważa, że dzisiaj pańska reakcja na informację o więzieniach CIA jest nierozsądna i nieprzekonująca. - Na miejscu pana Cimoszewicza zachowałbym daleko idącą powściągliwość. - A co jest dla pana ważniejsze, przestrzeganie praw człowieka, czy bezpieczeństwo narodowe? Jako premier RP stawał pan przed tego typu wyborem? - Najważniejsze jest to, żeby terroryści nie mordowali i nie byli w lepszej sytuacji od swoich bezbronnych ofiar. - A czy Amerykanie zwrócili się do pana lub urzędników panu podległych o udostępnienie terytorium Polski do przetrzymywania terrorystów? - Amerykanie z niczym takim do mnie się nie zwracali. - To skąd informacje prasowe na ten temat i oskarżenia pańskiego konkurenta na lewicy Janusza Palikota, który pisze na swoim blogu: ""Dawno tak się nie wstydziłem za Polskę! Amerykanie potraktowali nas jak starą dziwkę! Można jej (nam) zaproponować wszystko! Możemy być więzieniem, burdelem, polem ćwiczeń - każde gówno przełkniemy! A człowiekiem, który pozwolił na takie traktowanie naszej ojczyzny jest Leszek Miller!!!""? - Janusz Palikot staje w ten sposób po stronie morderców i terrorystów, co napawa mnie obrzydzeniem i pogardą. - Jeden z więźniów CIA skarży Polskę do Strasburga. Podejrzany o terroryzm Saudyjczyk Abd al-Rahim al-Nashiri twierdzi, że był w naszym kraju więziony przez CIA. Media podają, że Al-Nashir był przetrzymywany w Polsce do stycznia 2003 roku i w tym czasie: ""wielokrotnie nakładano mu na głowę kaptur, przystawiano pistolet do głowy i włączoną wiertarkę bez wiertła, tak żeby myślał, że lada moment zginie. W ten sposób wymuszano na nim zeznania"". - Ten islamski terrorysta mógł wymienić dowolny kraj. Wskazał Polskę, bo jego sowicie opłacani prawnicy wiedzą, że tylko u nas sprawa nie  jest jeszcze zamknięta. - Nawet świat filmu pokazywał więzienie CIA w Polsce, w którym byli torturowani terroryści. W filmie Jerzego Skolimowskiego ""Essentials Killing"" wyraźnie słychać polskie dialogi, co sugeruje że torturowany więzień znajdował się na terenie naszego kraju. - Szkoda, że pan Skolimowski nie zrobił filmu o inżynierze Piotrze Stańczyku, który został zakatrupiony przez Talibów w Pakistanie. Naszemu rodakowi mordercy odcięli głowę, a wszystko to sfilmowali. Szkoda, że rodzimy reżyser za polskie pieniądze robi film o ""nieszczęsnych"" Talibach, zamiast o polskim obywatelu lub innych ofiarach terroryzmu. - Według informacji ""Dziennika Gazety Prawnej"" śledczy warszawscy byli gotowi, by wnioskować o Trybunał Stanu dla pana, ale sprawa domniemanych więzień CIA w Polsce została odebrana warszawskim śledczym przez Prokuratora Generalnego bez żadnej konsultacji z nimi i trafiła do krakowskiej prokuratury, uchodzącej za ""najbardziej zaufaną"" Seremetowi. - Nikt mi nie stawiał żadnych zarzutów i nic mi nie wiadomo, żeby jakiekolwiek oskarżenia miały mi być postawione. - Bo sprawa nagle została przeniesiona do Krakowa. - Nic mi na ten temat nie wiadomo. Nie znam procedur i okoliczności, którymi kieruje się prokuratura. - Ma pan czyste ręce i sumienie? - Tak, 12 września 2001 roku Rada Północnoatlantycka NATO postanowiła, że zamachy terrorystyczne na Waszyngton i Nowy Jork były atakami na wszystkich członków sojuszu i każdego z osobna. Oznaczało to, że Polska także została zaatakowana. Polskie służby były i mam nadzieję, że są mocnym punktem koalicji antyterrorystycznej. Zawsze będę po stronie ofiar, a nie po stronie morderców. Najlepszy terrorysta, to martwy terrorysta. - A czy gdyby pan miał wiedzę o więzieniach i torturach CIA w Polsce, to czy ówczesny prezydent również musiałby ją posiadać? - Tak. Jeśli ja miałbym coś wspólnego z więzieniami CIA w Polsce, to tyle samo miałby z tym wspólnego ówczesny prezydent RP, którym był Aleksander Kwaśniewski. Prezydent miał dokładnie taką samą wiedzę na temat zwalczania terroryzmu i współpracy Polski z USA, jaką miał premier. Może nawet większą, bo częściej spotykał się z prezydentem USA. - Skoro pan już przywołał osobę Aleksandra Kwaśniewskiego, to dlaczego pan odmawia byłemu prezydentowi głosu ws. SLD? - Jeśli Aleksander Kwaśniewski wstąpi do SLD, to będzie miał udział we wszystkich sprawach i decyzjach partii. Ale pozycja pana prezydenta jest mocno w SLD zachwiana, bo utrwala się przekonanie, że działa na rzecz Palikota. - Dlaczego? - Kwaśniewski uznał, że po ostatnich wyborach SLD już się nie podźwignie i postawił na Palikota. Ale prezydent się przeliczył, bo Sojusz podniósł się i będzie odzyskiwał pozycję i teren. - Nie czuje pan wsparcia byłego prezydenta? - Nie, ale rozumiem dlaczego. Aleksander Kwaśniewski padł ofiarą fatalnego zauroczenia Januszem Palikotem. Myślę, że coraz lepiej pojmuje swój błąd. - Janusz Palikot chciałby być prezydentem, a Aleksandra Kwaśniewskiego widziałby jako premiera. - Dziwię się, że Aleksander Kwaśniewski pozwala tak obrażać się Palikotowi. - Słowa Palikota o premierostwie Kwaśniewskiego postrzega pan jako obrazę dla byłego prezydenta? - Oczywiście, przecież jeszcze niedawno nazwisko Kwaśniewskiego pojawiało się w kontekście  sekretarza generalnego ONZ, czy sekretarza generalnego NATO. Jest mi przykro, że Palikot tak rozgrywa byłego prezydenta. - Czy głos Aleksandra Kwaśniewskiego jest jeszcze ważny dla polskiej lewicy? - Tak, Kwaśniewski jest autorytetem dla lewicy i ubolewam, że Janusz Palikot sprowadził go do roli swojego rzecznika. - Kwaśniewski uważa, że jeśli SLD będzie dalej tkwić przy obecnych pomysłach, to się zmarginalizuje i skarze na samotność. - Pan prezydent się myli, bo już debata w sprawie emerytur pokazała jak wielu przyjaciół i to po właściwej stronie ma SLD. Mam na myśli ludzi pracy, ugrupowania i organizacje lewicowe oraz związki zawodowe. W tym właśnie gronie będziemy obchodzić tegoroczny 1 Maja. - Były prezydent w rozmowie dla ""Polska The Times"" mówi, że lewica powinna się skonsolidować i w przyszłości powinna wybrać wspólnego kandydata na prezydenta Polski. Czy to jeszcze możliwe? - Jestem za skonsolidowaniem się lewicy i wspólnym kandydatem na prezydenta RP, ale nie na warunkach Palikota. Zjednoczenie SLD nie może nastąpić z Ruchem Palikota, bo ta struktura  nie jest lewicą. - A czym jest? - To przybudówka PO i partia bogatych antyklerykałów. - Co pana rozsierdziło, że z mównicy sejmowej nazwał pan członków Ruchu Palikota ""naćpaną hołota""? - Członkowie RP przeszkadzali mi w wystąpieniu. Miotali obelgi i starali się przerwać mi wystąpienie. Zwłaszcza jeden z posłów, który przesiedział dwa i pół roku w więzieniu za wymuszenia rozbójnicze i posługiwanie się kijem bejsbolowym, w porachunkach z ludźmi. - Wyrok tego człowieka uległ zatarciu. - Ale nie w ludzkiej pamięci. Wstydzę się, że w polskim Sejmie zasiada tego typu osobnik. - I pan, żelazny kanclerz, dał się sprowokować ""tego typu osobnikowi""? - Nie dałem się sprowokować. Reagowałem z rozmysłem i stosownie do sytuacji. Posłużyłem się językiem zrozumiałym dla ludzi, do których się zwracałem. SLD nie pozwoli się obrażać  Skierowaliśmy wniosek do Komisji Etyki Poselskiej o ukaranie posłów Ruchu Palikota. - Skoro mowa o Komisji Etyki Poselskiej, to czy uważa pan, że Beata Kempa słusznie skierowała wniosek do Komisji Etyki Poselskiej względem Janusza Palikota, za to że ten nazwał abp Józefa Michalika chamem? - Palikot powinien być ukarany za nazwanie abp Michalika chamem. - Broni pan abp Michalika? - Nie, ale jestem przeciwnikiem obrażania ludzi bez względu na to czy chodzą w garniturze, czy w sutannie. - I to mówi człowiek, który z mównicy sejmowej nazwa osoby wybrane w demokratycznym głosowaniu ""naćpaną hołotą""? - Już mówiłem, że staram się  porozumiewać z ludźmi na poziomie, który sami sobą reprezentują. -  A kiedy prowadził pan wcześniej rozmowy z Ruchem Palikota, to nie miał pan wrażenia, że szuka politycznego aliansu z ""naćpaną hołotą""? - To nie ja próbowałem porozumieć się z Palikotem, ale Palikot próbował porozumieć się ze mną. Pytanie dlaczego więzienia CIA, Irak i Afganistan nie przeszkadzały mu kiedy zapraszał mnie na kongres zjednoczeniowy 1 maja w Sali Kongresowej? Albo gdy sondował moje poparcie dla jego kandydatury na prezydenta RP? - Może dlatego, że dopiero teraz dowiedzieliśmy się o postawieniu zarzutów 10 stycznia Zbigniewowi Siemiątkowskiemu, jak poinformowała nieoficjalnie ""Gazeta Wyborcza"". - O zarzutach wobec mnie i Siemiątkowskiego ""Gazeta Wyborcza"" pisała już w sierpniu 2010 roku. O naszym udziale w Iraku i Afganistanie wiadomo od lat. Palikot zaatakował mnie teraz, bo przekonał się ostatecznie, że anszlusu SLD nie będzie. Poza tym rząd ma kłopoty, a jak jest kryzys wymachuje się Palikotem. - Czyli jak rozumiem, nie zamierza pan przeprosić członków Ruchu Palikota za ""naćpaną hołotę""? - W żadnym razie! - Kto będzie pańskim konkurentem w walce o przewodnictwo w SLD? - Nikt. Termin zgłoszeń na szefa SLD upłynął 8 marca. - Nikt nie chce z panem walczyć o przywództwo w partii? - Nie. - Praktyki demokratyczne są obce w SLD? - Wręcz przeciwnie. Po raz pierwszy w Polsce szefa partii politycznej będą wybierać wszyscy jej członkowie. Drogą internetową i korespondencyjną. - Tylko nie będą mieli wyboru. Aleksander Kwaśniewski zastanawia się czy dostanie pan 95 proc. poparcie jak Nazarbajew, czy 80 proc. jak Łukaszenka. - Będą mieli wybór, bo mogą skreślić moje nazwisko. Zawsze imponowała mi złośliwa inteligencja Kwaśniewskiego. Żałuję, że nie zainspirował żadnego członka SLD do  współzawodnictwa ze mną. - Czy pańska wojna z Palikotem, skończy się wtedy kiedy jeden z was będzie politycznym trupem? - Wojna z Ruchem Palikota skończy się w tej kadencji Sejmu, bo następna obejdzie się już bez niego. - Naprawdę uważa pan Palikota za oszusta, który ma prawomocny wyrok? - Pan Palikot zapowiedział pozwanie mnie  do sądu więc pozwoli pan, że nie będę zdradzać szczegółów, żeby nie osłabiać swojej pozycji procesowej. - I naprawdę uważa pan Palikota za oszusta? - Na to są dziesiątki dowodów. Wystarczy tylko posłuchać ludzi, którzy do dziś ścigają go za niezapłaconą pracę, wspomnieć o procesie wyborczym, czy emerytach i rencistach, którzy wpłacali na kampanię wyborczą Palikota nie swoje pieniądze. Koniec części pierwszej.","Lider SLD Leszek Miller,fot.PAP/Jacek Turczyk",
https://wiadomosci.onet.pl/kraj/miller-o-referendum-to-czarna-niedziela-polskiej-demokracji/p7th33,Miller o referendum: to czarna niedziela polskiej demokracji,"Szef SLD Leszek Miller nazwał przeprowadzone referendum ""czarną niedzielą polskiej demokracji"". Masowa odmowa udziału w tym referendum to wyraz dojrzałości polskiego społeczeństwa, które bezwzględnie wyczuło manipulację - ocenił.","Referendum jest wiążące, gdy do urn pójdzie ponad połowa uprawnionych do głosowania. Według cząstkowych danych PKW - ogłoszonych w poniedziałek rano - frekwencja w niedzielnym ogólnopolskim referendum wyniosła 7,48 proc. Zdaniem Millera, taki poziom frekwencji ""to skala upadku i kompromitacji nie idei referendum, tylko metody, która została zastosowana i prób manipulacji"". Szef Sojuszu uważa także, iż to, że Polacy odmówili udziału w referendum to przejaw dojrzałości naszego społeczeństwa. - Obywatele naszego kraju bezbłędnie wyczuli, że tu nie chodzi o odpowiedź na pytania referendalne, tylko o poprawienie szans wyborczych, bo przecież tak właśnie było. Pamiętamy, że idea referendum zrodziła się u prezydenta (Bronisława) Komorowskiego po przegranych wyborach w I turze i w panice usiłowano sięgnąć po elektorat Pawła Kukiza z nadzieją, że druga runda zostanie rozstrzygnięta pozytywnie - mówił Miller na konferencji prasowej w Sejmie. Stwierdził także, że zwykle referendum traktujemy jako święto demokracji, ""ale wczoraj mieliśmy czarną niedzielę polskiej demokracji"". Jak mówił, masowa odmowa udziału w referendum zostanie zapewne na długo zapamiętana. - Odpowiedzialność za ten stan rzeczy ponosi prezydent Bronisław Komorowski, ale przede wszystkim jego obóz polityczny - PO, pani premier Kopacz, Paweł Kukiz i Ryszard Petru, który całe to przedsięwzięcie wsparł. Na oczach milionów Polaków wyrzucono do kosza 100 mln zł - powiedział lider SLD. Zauważył, że za taką sumę można było wyposażyć 400 tys. dzieci w wyprawki szkolne, zbudować przedszkole dla 3 tys. dzieci. - Tak się nie stało i niech to nieudane referendum będzie nauczką dla wszystkich polityków, by nie uciekali się do podobnych rozwiązań w przyszłości. Polacy są narodem, społeczeństwem dojrzałym i bezwzględnie wyczują, co jest manipulacją, a co jest przedsięwzięciem demokratycznie prawdziwym. Taka, jak sądzę, podstawowa nauka wypływa z wczorajszego dnia - powiedział Miller. Obecny na konferencji poseł Sojuszu Zbyszek Zaborowski zauważył z kolei, że społeczeństwo odrzuciło również w niedzielę ideę JOW-ów. - Jeśli ktoś poważnie w Polsce myśli o dalszym otwarciu systemu politycznego na nowe ruchy społeczne, nowe partie, mniejsze ugrupowania, to trzeba myśleć o obniżeniu progów wyborczych, o bardziej proporcjonalnej metodzie przeliczania głosów na mandaty, lepiej oddającej intencje wyborców, trzeba zająć się edukacją obywatelską, a nie robić rewolucję - powiedział polityk SLD. W niedzielnym referendum, zarządzonym przez poprzedniego prezydenta Bronisława Komorowskiego za zgodą Senatu Polacy odpowiadali na trzy pytania. Według cząstkowych danych na pytanie czy jest Pani/Pan za wprowadzeniem jednomandatowych okręgów wyborczych w wyborach do Sejmu ""tak"" odpowiedziało 79,88 proc głosujących. Pozytywnej odpowiedzi na pytanie czy jest Pani/Pan za utrzymaniem dotychczasowego sposobu finansowania partii politycznych z budżetu państwa udzieliło 16,44 proc. ""Tak"" na pytanie czy jest Pani/Pan za wprowadzeniem zasady ogólnej rozstrzygania wątpliwości co do wykładni przepisów prawa podatkowego na korzyść podatnika odpowiedziało 94,22 proc. uczestniczących w referendum.",Leszek Miller,
https://wiadomosci.onet.pl/kraj/czapinski-miller-i-kaczynski-sa-glodni-wladzy/5d42m,Czapiński: Miller i Kaczyński są głodni władzy,"- Miller i Kaczyński są tak głodni władzy, że niedługo zaczną gryźć trawę. Obaj mają już swoje lata, więc czekanie na przejęcie władzy na swoich warunkach i bez kompromisów może być dla obu ryzykowne. Koalicja rządowa PiS-SLD jest bardzo prawdopodobna - przekonuje w rozmowie z ""Rzeczpospolitą"" prof. Janusz Czapiński.","Socjolog dodaje, że takie porozumienie jest możliwe, gdy obaj liderzy znajdą jakiś punkt styczny. Jednym z nich może być chęć cofnięcia reformy emerytalnej wprowadzonej przez rząd Donalda Tuska. Zaznacza też, że Sojusz to bardzo pragmatyczna partia i może porozumieć się z PiS, który jest ""wygłodniały władzy"". Komentując ostatnie sondaże prof. Czapiński podkreśla, że jak na razie żadna z partii nie przejmuje elektoratu niezadowolonego z rządów PO. Jego zdaniem ci ludzie ""odpływają do poczekalni"". Ewentualny spadek frekwencji w najbliższych wyborach będzie działał na korzyść PiS oraz SLD. - PiS ma dyspozycyjny elektorat. Nawet w środku nocy. Podobnie jak SLD. Dziś fory ma PiS. Ale partia Kaczyńskiego nie przejmie elektoratu PO. Polacy potrzebują kogoś, kto rozbije klincz PO-PiS - mówi. Jak dodaje rozmówca ""Rzeczpospolitej"", zdolna do tego mogłaby być także Europa Plus. Warunkiem jest jednak porozumienie Millera i Kwaśniewskiego. - Dziś Platforma to ugrupowanie ludzi pogubionych. Polacy mają dość miękkiego Tuska i kłótni wewnątrz Platformy. Elektorat PO ""oleje"" wybory, jeżeli partia Tuska się nie poprawi. Lemingi machną ręką na PO, zagłosują nogami i stwierdzą: Niech wygrywa ktokolwiek. Nam już jest wszystko jedno - czytamy dalej na łamach dziennika. Więcej w dzisiejszej ""Rzeczpospolitej"".","prof. Janusz Czapiński, fot. Maciej Zienkiewicz / Agencja Gazeta",
https://wiadomosci.onet.pl/kraj/znany-polityk-lewicy-nie-wystartuje-w-wyborach/fvbxn,Znany polityk lewicy nie wystartuje w wyborach,Były premier Leszek Miller ma wystartować z pierwszego miejsca listy SLD w Gdyni; z list Sojuszu nie wystartuje inny były szef rządu Józef Oleksy - wynika z nieoficjalnych informacji uzyskanych przez PAP.,"W sobotę popołudniu nad kształtem list wyborczych debatuje Rada Krajowa SLD. Z nieoficjalnych informacji, jakie PAP uzyskała od uczestników posiedzenia wynika, że pierwsze miejsce na liście krakowskiej przypadło rzecznikowi partii - Tomaszowi Kalicie. Z list SLD nie wystartuje z kolei dotychczasowy poseł - Witold Gintowt-Dziewałtowski.",,
https://wiadomosci.onet.pl/kraj/decyzja-palikota-ws-pozwu-wycofal-sie-z-klamstw/64xdl,"Decyzja Palikota ws. pozwu. ""Wycofał się z kłamstw""","Szef SLD Leszek Miller wycofał się z kłamstw, że jestem skazany, więc nie ma sensu ""toczyć sprawy dla samej sprawy"" - powiedział Janusz Palikot. Lider RP odpowiedział w ten sposób na pytanie czy aktualna jest jego zapowiedź pozwu wobec lidera Sojuszu.","W ubiegłym tygodniu Palikot zapowiedział, że pozwie Millera do sądu. Chodziło o wypowiedź, w której szef SLD miał - według Palikota - powiedzieć, że lider Ruchu był skazany wyrokiem sądu. - To kłamstwo, które Miller będzie musiał sprostować - mówił wówczas Palikot. Dziennikarze spytali szefa Ruchu Palikota o zapowiedź tego pozwu w Siedlcach. - Miller na szczęście się wycofał z kłamstw dotyczących, że ja jestem skazany, bo nie jestem skazany w żadnym postępowaniu. (...) Wprawdzie to było tak pokątnie, trochę na stronie, niby nie wprost, (...) ale mimo wszystko się wycofał, w związku z tym nie ma sensu jakby toczyć sprawy dla samej sprawy - powiedział Palikot. Do ostrej wymiany wypowiedzi obu polityków - za pośrednictwem mediów - doszło w zeszłym tygodniu. Szef Ruchu Palikota powiedział, iż oczekuje, że po ostatnich doniesieniach medialnych ws. więzień CIA w Polsce, Miller zrzeknie się immunitetu poselskiego i wycofa się z życia politycznego.","Janusz Palikot i Donald Tusk, fot. PAP/Jacek Turczyk",
https://wiadomosci.onet.pl/kraj/miller-po-chce-uczynic-wszystko-zeby-kosecki-zostal-szefem-pzpn/c71np,"Miller: PO chce uczynić wszystko, żeby Kosecki został szefem PZPN","PO chce uczynić wszystko, żeby Roman Kosecki został szefem Polskiego Związku Piłki Nożnej - powiedział w Polsacie News przewodniczący SLD Leszek Miller.","Miller przypomniał, że ""kilka lat temu, kiedy wybierano szefa PZPN, pan Kosecki mówił, że on nie będzie się ubiegał o ten zaszczyt, bo nie chce upolityczniać Polskiego Związku Piłki Nożnej"". Zwrócił uwagę, że Kosecki jest czynnym politykiem. - Ja nie staję w obronie PZPN, tylko w obronie niezależności wielu związków i organizacji, które słusznie nie chcą się poddać administracji rządowej - tłumaczył. Konkurentami Koseckiego w piątkowych wyborach będą inny znany piłkarz Zbigniew Boniek, były sekretarz generalny PZPN Zdzisław Kręcina, szef okręgowego związku w Wielkopolsce Stefan Antkowiak oraz działacz PZPN Edward Potok. Miller komentował również sytuację wokół minister sportu Joanny Mucha. Oddała się ona do dyspozycji premiera, lecz ten nie przyjął jej dymisji. - Są przesłanki, które mogłyby skłonić premiera do dymisji, są też takie, które nie… Tu nawet nie chodzi o ten dach i o tę murawę (na Stadionie Narodowym - red.), tylko od każdego ministra konstytucyjnego wymaga się przynajmniej dwóch rzeczy: po pierwsze - aktywności legislacyjnej, tzn. ile dobrych projektów on jest w stanie przeprowadzić przez rząd, a potem przez Sejm, i jak stara się o środki, które są potrzebne dla funkcjonowania resortu - tłumaczył Miller. - Z tego punktu widzenia patrząc, to sytuacja jest krytyczna - stwierdził w Polsacie News były premier.","Leszek Miller, fot. PAP/Radek Pietruszka",
https://wiadomosci.onet.pl/tylko-w-onecie/leszek-miller-w-onet-rano-propozycja-roberta-biedronia-jest-wariantem-zapasowym/04hey74,"Leszek Miller w ""Onet Rano."": propozycja Roberta Biedronia jest wariantem zapasowym","Leszek Miller był gościem Jarosława Kuźniara w programie ""Onet Rano."". Mówił o ewentualnym wspólnym starcie SLD z partią Roberta Biedronia w nadchodzących wyborach. Chcesz zobaczyć cały odcinek? Kliknij tutaj: Chcesz zobaczyć cały odcinek? Kliknij tutaj: VOD.pl.",,,
http://wiadomosci.onet.pl/leszek-miller-musimy-byc-przygotowani-na-najtrudniejsze-warianty/89qfg,Leszek Miller: musimy być przygotowani na najtrudniejsze warianty,"- Mamy do czynienia z absolutną tragedią. Musimy być przygotowani na najtrudniejsze warianty - mówił Onetowi Leszek Miller. - Mam pewność, że ostatnie tygodnie zostały przez Unię Europejską zmarnowane - dodał były premier.","Miller jest przekonany, że w tym czasie powinien powstać szeroko zakreślony, nowy plan dla Ukrainy. - To kolejny przykład na to, że główne potęgi europejskie traktują sprawy ukraińskie jako dziejące się na uboczu - dodał lider Sojuszu. Jak dodał w rozmowie z Onetem, poparcie USA jest w tej sprawie przydatne, ale sprawa Ukrainy powinna być rozwiązana siłami europejskimi.",,
https://wiadomosci.onet.pl/miller-wysokie-bezrobocie-to-realne-zagrozenie-dla-ue/5qzyc,Miller: wysokie bezrobocie to realne zagrożenie dla UE,"Wysokie bezrobocie, eurosceptycyzm, silne nacjonalizmy to realne zagrożenia dla Unii Europejskiej – powiedział przewodniczący SLD Leszek Miller podczas wojewódzkiej inauguracji kampanii wyborczej SLD do Parlamentu Europejskiego w sobotę w Lublinie.","Miller krytycznie odniósł się do kampanii Platformy Obywatelskiej, która, jego zdaniem, sprawę bezpieczeństwa narodowego Polski ""zaprzęga do swojego wyborczego rydwanu"" i w to ""wpisuje lęki i obawy"". - Widocznie straszenie Jarosławem Kaczyńskim już się wypaliło. Teraz przychodzi czas na nowe strachy i lęki - powiedział Miller. Jego zdaniem ""wbrew temu, co mówią politycy PO i co mówi często premier Tusk"", zagrożenia dla Europy nie wynikają tylko z sytuacji za jej wschodnią granicą. - Bezrobocie wysokie, brak perspektyw dla młodego pokolenia, pojawienie się obszarów biedy i nędzy, rosnący europejski sceptycyzm, silne narodowe nacjonalizmy to są realne zagrożenia, które mogą rozsadzić Unię Europejską, przekreślić dobrą przyszłość Europy. Cała europejska lewica się na tych realnych zagrożeniach koncentruje - powiedział Miller. Lider SLD podkreślił, że bez pracy jest 27 milionów Europejczyków, z czego 1/4 to ludzie młodzi, a 120 milionów Europejczyków żyje w ubóstwie lub na jego granicy. - Prawicowi politycy stworzyli Europę strachu i drastycznych oszczędności. My mówimy: Dość! Dość naszkodziliście. Czas na lewicę. To się odnosi również do sytuacji w Polsce. Mówimy polskiej prawicy: Dość! Dość naszkodziliście - powiedział Miller. Jego zdaniem potrzebne są ""bardzo głębokie instrumenty naprawy"" i odnowa europejskiej gospodarki, aby stała się ona najbardziej konkurencyjna na świecie. - Polityka sprowadzająca się do oszczędności, drastycznych cięć socjalnych osłabiła naszą europejską gospodarkę. Jej ożywienie wymaga podniesienia rangi innowacyjności, mądrej polityki ponownej industrializacji - tłumaczył. Miller uważa, że konieczne jest rozwijanie sektorów produkcji, a nie stawianie tylko na usługi i sektor finansowy. - Ratowanie europejskich banków kosztowało 1,5 biliona euro. Inwestorzy finansowi muszą być odpowiedzialni nie tylko za zyski, ale także za straty. Jeśli ponieśliście straty, to płaćcie za nie sami, z własnych kieszeni. Europa musi ratować bankrutujących obywateli, a nie bankrutujące banki - mówił Miller. Podczas inauguracji kampanii zaprezentowano kandydatów SLD na europosłów w okręgu lubelskim. Liderem listy jest przewodniczący SDL w regionie poseł Jacek Czerniak. Na drugim miejscu jest działaczka samorządowa Kazimiera Goławska, która przez blisko 38 lat kierowała gminą Łuków najpierw jako naczelnik a potem jako wójt. Trzecia jest radna sejmiku województwa lubelskiego, była senator Irena Kurzępa. Z czwartego miejsca listy kandyduje były wiceprezes PZPN, dyrektor Euro 2012 w Polsce Adam Olkowicz. Za nim jest lekarz Grzegorz Głowiński, a następnie ekonomista, urzędnik samorządowy Wacław Cichosz i prof. UMCS, filozof Małgorzata Kowalewska. Na ósmym miejscu znalazł się wiceprzewodniczący Rady Powiatu w Rykach, przedsiębiorca Adam Szymański, a następnie weterynarz, właściciel gospodarstwa rolnego Rafał Stachura. Na ostatnim, 10. miejscu listy jest radna powiatu zamojskiego, urzędniczka Gertruda Miarowska.",Miller: wysokie bezrobocie to realne zagrożenie dla UE,
https://wiadomosci.onet.pl/kraj/sld-przedstawia-listy-wyborcze/d1h8l,SLD przedstawia listy wyborcze,Były premier Leszek Miller wystartuje z pierwszego miejsca listy SLD w Gdyni. Ze startu w wyborach zrezygnował inny były szef rządu Józef Oleksy. Zarząd i Rada Krajowa Sojuszu zatwierdziły dzisiaj listy wyborcze.,"- Czekamy tylko na decyzję prezydenta. Gdy ogłosi wybory, jesteśmy gotowi - mówił na konferencji prasowej w Warszawie lider SLD Grzegorz Napieralski, który otworzy listę Sojuszu w Szczecinie. W jego ocenie, Sojusz ma silne listy. Liderem stołecznej listy Sojuszu będzie Ryszard Kalisz. Za nim na liście będą: b. minister zdrowia Marek Balicki, szefowa Federacji Młodych Socjaldemokratów, młodzieżówki SLD Paulina Piechna-Więckiewicz i szefowa Federacji na rzecz Kobiet i Planowania Rodziny Wanda Nowicka. Z okręgu stołecznego, z miejsca 22. wystartuje Alicja Tysiąc, której przed czterema laty Trybunał Praw Człowieka w Strasburgu przyznał 25 tysięcy euro zadośćuczynienia za to, że szpitale w Polsce odmówiły jej prawa do legalnej aborcji ze względu na stan zdrowia. W okręgu podwarszawskim z pierwszego miejsca wystartuje wiceszefowa SLD Katarzyna Piekarska. ""Jedynką"" w Krakowie będzie rzecznik SLD Tomasz Kalita. Wcześniej zapowiadał start ze Śląska - Bielska Białej lub Gliwic, a jako lider w stolicy Małopolski rozważany był poseł Jan Widacki, który ostatecznie na listach Sojuszu się nie znalazł. W Nowym Sączu, gdzie jako lider listy rozważany był były premier Józef Oleksy, ""jedynką"" będzie przewodniczący małopolskich struktur Sojuszu Kazimierz Sas. Oleksy - jak mówią nieoficjalnie politycy Sojuszu - chciał być ""jedynką"" w Siedlcach, gdzie zawsze startował. Liderką listy siedleckiej będzie sekretarz klubu Sojuszu Stanisława Prządka. - Nie było na temat (mojego kandydowania) wielkich rozmów. Kontakt mój i rozmowy z Grzegorzem Napieralskim ograniczały się do tylko jednej propozycji, która nie była związana z moją dotychczasową działalnością, ani znajomością ludzi i terenu"" - powiedział PAP Oleksy. Zaznaczył, że ""rozważając ewentualne kandydowanie"" nastawiał się na Mazowsze, gdzie był wiele lat liderem i 16 lat posłem. - I dużo, myślę, zrobiłem tam dla różnych miejscowości i ludzi - mówił Oleksy. - Specjalnej natarczywości w sprawie mojego kandydowania nie odnotowałem. Grzegorz Napieralski zgodnie z tym, co publicznie mówił o celowości kandydowania byłych liderów, wyszedł z propozycją - bardzo konkretną i bezdyskusyjną w zasadzie - więc po rozważeniu uznałem, że kandydowanie do Sejmu nie jest jedyną formą życia, którą widzę i w jakiej będę się spełniać - podkreślił były premier. Na gdańskiej liście z ""jedynką"" znalazł się wicedyrektor tamtejszego Teatru Miejskiego Miniatura Krzysztof Andruszkiewicz, a za nim była posłanka Małgorzata Ostrowska. Gdyńską listę otworzy były premier Leszek Miller, a za nim będą: szef pomorskich struktur Sojuszu Jacek Kowalik i b. przewodnicząca Ogólnopolskiego Związku Zawodowego Pielęgniarek i Położnych Dorota Gardias. Miller, pytany czy chce wrócić do Sejmu, odpowiedział, że ""czasami tak, a czasami nie"". - Podzielam pogląd, że parlament stał się zbytnio areną walki politycznej a nie miejscem stanowienia dobrego prawa - ocenił. Na elbląskiej liście numerem jeden będzie szef partii na Warmii i Mazurach i były senator Władysław Mańkut. Nie znalazł się na niej natomiast wieloletni poseł Witold Gintowt-Dziewałtowski. Władze Sojuszu proponowały mu start do Senatu lub 5 albo 3 miejsce na liście do Sejmu. Ostatecznie nie zdecydował się kandydować. - Cokolwiek byśmy nie zrobili to, gdy pojawiają się młodzi, to wycinamy osoby z większym doświadczeniem, a gdy Miller znalazł się listach pojawiły się komentarze, że ""wraca stare"" - powiedział Napieralski, pytany o decyzje w sprawie kandydowania Millera, Oleksego i Gintowta-Dziewałtowskiego. Jak podkreślił, na listach jest pokolenie młode, które już zdobyło doświadczenie w samorządzie. - Jeśli ktoś rezygnuje ze startu - ja decyzję szanuję, ale nie ma podtekstu, że ktoś kogoś chce wyciąć - dodał. W Legnicy liderem listy SLD będzie obecny poseł Ryszard Zbrzyzny; na trzecim miejscu znalazła się Małgorzata Szmajdzińska, wdowa po wicemarszałku Sejmu Jerzym Szmajdzińskim. W Wałbrzychu ""jedynką"" będzie wiceprzewodniczący Stowarzyszenia Ordynacka Sergiusz Najar, a tuż za nim były sekretarz generalny Sojuszu Marek Dyduch. Szef dolnośląskich struktur SLD Janusz Krasoń będzie pierwszy na liście we Wrocławiu, obecna posłanka Anna Bańkowska - w Bydgoszczy, wicemarszałek Sejmu Jerzy Wenderlich - w Toruniu, wiceszef klubu Sojuszu Zbigniew Matuszczak - w Białej Podlaskiej. W Lublinie listę otworzy przewodniczący lubelskiej rady wojewódzkiej Jacek Czerniak, a z drugiego miejsca wystartuje filozofka, była senator Maria Szyszkowska. Poseł Jan Kochanowski będzie pierwszy na zielonogórskiej liście Sojuszu. Na tej samej liście na miejscu trzecim jest szef lubuskich struktur partii Bogusław Wontor - skonflikotwany z Napieralskim. Łódzką listę otwierać ma Dariusz Joński, były kandydat na prezydenta Łodzi. W Piotrkowie Trybunalskim z ""jedynką"" kandydować będzie poseł Artur Ostrowski, w Sieradzu - szefowa Partii Kobiet Iwona Piątek. Na tej samej liście, na ostatnim miejscu będzie brat europosła Wojciecha Olejniczaka - Cezary. W Chrzanowie ""jedynką"" będzie współprzewodniczący Zielonych 2004 Dariusz Szwed; w Tarnowie - radny z tego miasta Jakub Kwaśny; w Płocku - sekretarz mazowiekciej Rady SLD Krzysztof Gawkowski; w Radomiu - wiceszef klubu Sojuszu Marek Wikiński; w Opolu - poseł Tomasz Garbowski; w Rzeszowie - inny wiceszef klubu Tomasz Kamiński; w Olsztynie - poseł Tadeusz Iwiński; w Kaliszu - poseł Leszek Aleksandrzak; w Pile - poseł Romuald Ajchler; w Koszalinie - szef sztabu wyborczego SLD Stanisław Wziątek. Białostocką listę Sojuszu otworzy szef Przedsiębiorstwa Gospodarki Komunalnej w Suwałkach Janusz Krzyżewski, a za nim będzie poseł Jarosław Matwiejuk. W Gnieznie z pierwszego miejsca kandydować ma radny z tego miasta Łukasz Naczas, a za nim znaleźli się posłowie Elżbieta Strecker-Dembińska i Tadeusz Tomaszewski. Natomiast w Poznaniu pierwszy na liście będzie szef Unii Pracy Waldemar Witkowski, a druga była minister edukacji Krystyna Łybacka. W Krośnie z numerem jeden kandydować będzie były poseł Wojciech Domaradzki. Na ostatnim miejscu natomiast również były poseł Witold Firak. (W 2002 został on wykluczony z klubu SLD w związku z ""niedyspozycją"" w dniu, gdy miał być sprawozdawcą komisji regulaminowej i spraw poselskich w sprawie uchylenia immunitetu szefowi Samoobrony Andrzejowi Lepperowi. Jak się okazało, Firak był pod wpływem alkoholu). W Bielsku-Białej liderem listy będzie wiceszef śląskiego SLD Andrzej Marszałek, a na drugim miejscu znalazła się posłanka Bożena Kotkowska; w Częstochowie listę otworzy radny z tego miasta Marek Balt; w Rybniku - poseł Tadeusz Motowidło, a w Gliwicach - radny miejski Marek Widuch. Na tej samej liście na miejscu drugim znalazła się współprzewodnicząca Zielonych 2004 Małgorzata Tkacz-Janik. Szef SLD na Śląsku Zbyszek Zaborowski będzie numerem jeden na liście w Katowicach, a skarbnik partii Kazimierz Karolczak - w Sosnowcu. W Kielcach na pierwszym miejscu znalazł się poseł Sławomir Kopyciński. Na tej samej liście na miejscu trzecim jest dyrektor klubu SLD Małgorzata Winiarczyk-Kossakowska, a na piątym - były minister sprawiedliwości Jerzy Jaskiernia. Jeśli chodzi o wybory do Senatu, to SLD poprze wielu kandydatów niezależnych, w tym: obecnego senatora niez. Włodzimierza Cimoszewicza (Białystok), byłego lidera SdPl Marka Borowskiego (Warszawa), posłankę Socjaldemokracji Izabellę Sierakowską (Lublin), posła niezrzeszonego Andrzeja Celińskiego (Warszawa). Sojusz wesprze ponadto kampanię męża zmarłej w katastrofie smoleńskiej wiceszefowej Sojuszu Jolanty Szymanek-Deresz, Pawła Deresza (Płock), b. wiceministra gospodarki Jacka Piechoty (okręg podszczeciński), politologa, prof. Kazimierza Kika (Kielce), b. prezydenta Konina Kazimierza Pałasza (Konin) oraz obecnego prezydenta Rzeszowa Tadeusza Ferenca (Rzeszów).","Józef Oleksy, fot. Filip Klimaszewski/Agencja Gazeta",
https://wiadomosci.onet.pl/kraj/prof-dudek-to-miller-i-sld-uratowali-hanne-gronkiewicz-waltz-i-cala-po/s5qe6,Prof. Dudek: to Miller i SLD uratowali Hannę Gronkiewicz-Waltz i całą PO,"""Leszek Miller i SLD uratowali Hannę Gronkiewicz-Waltz i całą PO przed spektakularną klęską w Warszawie. Gdyby bowiem SLD wezwał do udziału w głosowaniu, to kilkadziesiąt tysięcy żelaznego, warszawskiego elektoratu tej partii najpewniej przeważyłoby szalę"" - ocenia na swoim blogu w Onecie prof. Antoni Dudek.","Historyk i politolog podkreśla, że w ten sposób Leszek Miller zablokował sukces znienawidzonego PiS i po raz kolejny upokorzył swoich konkurentów na lewicy, którzy – na czele z Ryszardem Kaliszem i Januszem Palikotem – popierali odwołanie prezydent Warszawy. ""Rzucenie koła ratunkowego PO, które pieczętuje sojusz tych dwóch partii (formalnie zmaterializuje się dopiero po wyborach parlamentarnych) sygnalizuje też, że Miller ostatecznie zgodził się na supremację Platformy w przyszłym układzie rządzącym. Gdyby bowiem myślał o koalicji z PO jako o układzie równorzędnym, czy wręcz o występowaniu z pozycji silniejszego, to w interesie SLD leżałoby obecnie maksymalne osłabienie przyszłego koalicjanta, a nie ratowanie przed klęską"" - pisze dalej. Zdaniem prof. Dudka ten sukces Gronkiewicz-Waltz jest ostatnią szansą dla Donalda Tuska i całej PO, by odwrócić negatywną tendencję w notowaniach. ""Jeśli Tusk nie wyciągnie wniosków z żółtej kartki, jaką dla całej PO było dojście do referendum w stolicy, to już wiosną może zobaczyć w wyborach do Parlamentu Europejskiego kartkę koloru czerwonego"" - ocenia. ""Paradoksalnie zatem dwa główni adwersarze na polskiej scenie politycznej, czyli Donald Tusk i Jarosław Kaczyński znaleźli się po warszawskim referendum w podobnej sytuacji. Jeśli chcą wygrać, powinni czym prędzej gruntownie przebudować swoje najbliższe zaplecze. Ten, który zrobi to szybciej i radykalnie ma szansę na zwycięstwo w maratonie, z czego już zrezygnował Leszek Miller"" - kończy swój najnowszy wpis. Niedzielne referendum ws. odwołania prezydent Warszawy Hanny Gronkiewicz-Waltz jest nieważne z powodu zbyt niskiej frekwencji, która wyniosła 25,66 proc.; prezydent Warszawy nie została odwołana - poinformowała dziś miejska komisja ds. referendum. Aby referendum było ważne, swój głos musiało oddać co najmniej 389 tys. 430 warszawiaków. W referendum oddano 343 tys. 732 głosów. Za odwołaniem Hanny Gronkiewicz-Waltz zagłosowało 322 tys. 17 osób, przeciwko było 17 tys. 465 osób.",prof. Antoni Dudek,
https://wiadomosci.onet.pl/kraj/miller-zarzad-sld-uczynil-to-na-co-pozwala-mu-statut/h09t7,"Miller: zarząd SLD uczynił to, na co pozwala mu statut","Szef SLD Leszek Miller powiedział, że zarząd krajowy zachował się wobec Ryszarda Kalisza tak, jak pozwalał na to statut. Podkreślił, że tylko sąd koleżeński może ukarać polityka SLD wyrzuceniem z partii. W opinii Millera nie jest to jeszcze przesądzone.","Zarząd krajowy zawiesił Kalisza na trzy miesiące w prawach członka SLD. To konsekwencja współpracy Kalisza z projektem Europa Plus współtworzonym m.in. przez b. prezydenta Aleksandra Kwaśniewskiego i szef RP Janusza Palikota. - Zarząd krajowy nie ma kompetencji, by karać kogokolwiek z członków SLD; uczynił to, co mógł zrobić według statutu - powiedział Miller dziennikarzom po posiedzeniu zarządu. Zaznaczył, że decyzję o wyrzuceniu z partii może podjąć tylko sąd koleżeński. Jak dodał, sąd partyjny ""może uczynić wszystko, jest niezawisły, nie podlega żadnym naciskom i nie jest usytuowany w strukturach zarządu krajowego"". - Dziś nikt nie jest wstanie powiedzieć, co uczyni sąd, to przypomina zwykłą procedurę, gdy sprawa trafią do sądu cywilnego i karnego, ale wyrok jest niewiadomy - dodał szef SLD. Jak podkreślił, ""dziś nikt nie wyrzucił Kalisza"". - Każdy, kto wstępuje do partii politycznej, przyjmuje pewne ograniczenia suwerenności, musi się podporządkować wewnętrznemu prawu tej partii, a tym prawem jest statut - mówił Miller. Szef SLD podkreślił, że Kalisz może jeszcze wrócić do normalnego funkcjonowania w partii. - Jestem dowodem, że z SLD można nawet wyjść, wrócić i jeszcze zostać jej przewodniczącym - powiedział Miller. Zaznaczył, że zawieszenie Kalisza poparła zdecydowana większość członków SLD. Pytany, czy była to decyzja jednomyślna, odparł, że ""całkowita jednomyślność jest tylko na cmentarzu"". Lider SLD podkreślił, że jest mu przykro. - Odbyliśmy wielogodzinną trudną rozmowę i nie mam powodów do radości - mówił. Dopytywany o to, co mówił Kalisz podczas posiedzenia zarządu, Miller powiedział, że poseł ""odpowiadał na te pytania, na które chciał odpowiedzieć"".","Leszek Miller, fot. PAP/Jacek Turczyk",
https://wiadomosci.onet.pl/kraj/miller-obecne-propozycje-zmian-w-konstytucji-to-dzialanie-na-pokaz/vx6v6,Miller: obecne propozycje zmian w konstytucji to działanie na pokaz,"Lider SLD Leszek Miller uważa, że propozycje zmian w konstytucji, zgłaszane przez niektóre partie, to działanie na pokaz. Wiadomo, że nic z tego nie będzie, bo do tego potrzebne jest porozumienie klubów politycznych – powiedział dziś Miller w Krakowie. Szef Sojuszu dodał, że ""pan Kaczyński boi się UE jak jakiejś zmory, smoka wawelskiego albo szatana, który dybie na naszą narodową tożsamość. To jest śmieszne"".","O potrzebnie zmian w konstytucji mówił m.in. w sobotę w Lublinie prezes PiS Jarosław Kaczyński, według którego ""konstytucja powinna być uzupełniona o przepisy, które będą służyły naszej wolności i będą nas chroniły od narzucania nam z zewnątrz różnego rodzaju kulturowych czy obyczajowych rozwiązań"". O potrzebie wprowadzenie nowej konstytucji mówił z kolei rzecznik Solidarnej Polski Patryk Jaki; SP przygotowała jej projekt, zakładający m.in. wzmocnienie władzy prezydenta. - Wielokrotnie mówiliśmy, że są potrzebne zmiany w konstytucji, tylko tego rodzaju inicjatywa będzie poważna wtedy, kiedy najpierw porozumieją się siły, które chciałyby jakichś zmian dokonać. Natomiast, jeżeli co chwila jakieś ugrupowanie polityczne prezentuje swoje propozycje, ale bez konsultacji z innymi partiami politycznymi, to jest to tylko na pokaz. Wiadomo, że nic z tego nie będzie, bo żeby dokonać zmian w konstytucji potrzeba większości w Sejmie i w Senacie, ale w Sejmie to musi być większość dwóch trzecich, a nie zwykła. W tej kadencji na pewno nic się takiego nie zdarzy, a czy w następnej – to będzie zależało od dojrzałości klubów politycznych, które najpierw powinny bez mediów porozumieć się, czy w ogóle takie zmiany byłyby możliwe – powiedział Miller. Dodał, że gdyby była jakaś sposobność poważnej dysputy o konstytucji, to SLD chciałoby ""przede wszystkim ustalić relacje między władzą prezydenta i rządu, tak aby nie było sytuacji, w której kompetencje tych dwóch organów są nieostre i prowadzą do niepewności, jaki charakter ma państwo polskie: czy tu jest ustrój demokracji parlamentarnej czy ustrój prezydencki"". - Po drugie chcielibyśmy wpisać inne zadania dotyczące NBP, bo jeśli myśleć o przyszłości i wprowadzeniu euro, to obecne zapisy dotyczące NBP uniemożliwiłyby wprowadzenie euro. Trzecim elementem jest kwestia dwuizbowego parlamentu, bo my uważamy, że jedna izba, czyli tylko Sejm, wystarczy – mówił. Nawiązując do słów Jarosława Kaczyńskiego o potrzebie ochrony Polski przed wpływami UE, Miller powiedział: ""Obecne brzmienie konstytucji w zupełności wystarczy, jeżeli chodzi o rozumienie suwerenności. Uważam, że pan premier Kaczyński musi się na coś zdecydować: albo chce, żeby Polska była w UE, albo chce wyprowadzić Polskę z UE. Niech się na coś zdecyduje (…)"". - Pan Kaczyński boi się UE jak jakiejś zmory, smoka wawelskiego albo szatana, który dybie na naszą narodową tożsamość. To jest śmieszne. A jeżeli chodzi o poważne zajęcie się tą sprawą – otóż jest zupełnie skandaliczne, że ani rząd pana Kaczyńskiego, ani rząd pana Tuska nie doprowadził do ratyfikacji pełnego brzmienia Karty Praw Podstawowych - podkreślił Miller. Poinformował także, że od 2 maja SLD ""zbiera podpisy pod obywatelskim projektem zmian w trzech ważnych dziedzinach naszego życia"". - Po pierwsze uważamy, że państwo polskie stać na to, żeby podnieść minimum o 200 zł najniższe emerytury, po drugie - żeby wydatnie ograniczyć liczbę tzw. umów śmieciowych, które godzą w interesy zwłaszcza młodych Polek i Polaków; i po trzecie - żeby wzorem państw zachodnich wprowadzić minimalną stawkę godzinową, zaczynając od 10 zł, tak aby Polki i Polacy nie byli skazani na pracę o stawce 3 czy 4 zł na godzinę. Nasza akcja przywiązuje duże znaczenie do problemów socjalnych i przez najbliższe tygodnie będziemy zbierać podpisy pod tymi projektami – powiedział lider partii. Leszek Miller przyjechał w niedzielę do Krakowa ""czerwonym autobusem SLD"", który będzie odwiedzał wszystkie okręgi wyborcze w kraju. - Lista SLG-UP w tym okręgu skrzy się od gwiazd, będziemy przekonywać mieszkańców małopolski, by wzięli udział w wyborach i głosowali na naszych kandydatów, ponieważ nasz program kładzie nacisk na kwestie społeczne, socjalne i gospodarcze – powiedział lider partii. Towarzyszyli mu kandydaci SLD do PE z okręgu małopolsko-świętokrzyskiego, m.in. liderka listy Joanna Senyszyn.",Leszek Miller,
https://wiadomosci.onet.pl/kraj/niesiolowski-jesli-wiezienia-byly-to-trzeba-o-tym-mowic-dyskretnie/28wp8,"Niesiołowski: jeśli więzienia były, to trzeba o tym mówić dyskretnie","- Nie było żadnych więźniów, a więc nie było żadnych tortur. Natomiast była współpraca, nie tylko z CIA - mówił w programie ""Kawa na ławę"" w TVN 24 były premier Leszek Miller (SLD), pytany o ośrodek zorganizowany na terenie Polski, w którym miały być torturowane osoby podejrzane o terroryzm. - Jeśli więzienia były, to trzeba o tym mówić dyskretnie. Natomiast jeśli chodzi o tortury, to Polska nie jest piekłem, nie wolno tego robić - uznał Stefan Niesiołowski (PO).","Zarzuty o udział w zorganizowaniu w Polsce ośrodka, w którym CIA w latach 2002-2003 przetrzymywała jeńców podejrzewanych o terroryzm postawiono b. szefowi Agencji Wywiadu Zbigniewowi Siemiątkowskiemu. Według informacji śledczych Polacy udostępnili Amerykanom willę w Starych Kiejkutach, do której przywozili więźniów z lotniska w Szymanach. Jednak nikt z Polski nie miał prawa wstępu na teren posiadłości. Wspólne śledztwo w tej sprawie przeprowadzili dziennikarze ""Gazety Wyborczej"" i ""Panoramy"". Politycy zaproszeni do TVN 24 wypowiadali się na temat wysyłania polskich żołnierzy na misje do innych krajów, takich jak Irak i Afganistan, walki z terroryzmem po 11 września 2001 roku i rzekomego torturowania podejrzanych na terenie Polski. - To nie przystoi partii lewicowej, by wysyłać wojska do innego kraju lub torturować na terenie swojego kraju. Wszystko wskazuje na to, że politycy wiedzieli o torturach - stwierdził Andrzej Rozenek z Ruchu Palikota. - Nie było żadnych więźniów, a więc nie było żadnych tortur. Natomiast była współpraca, nie tylko z CIA. W 2001 roku (w czasie ataków na WTC i Pentagon w USA - red.) nasz świat został zaatakowany brutalnie - stwierdził Leszek Miller (SLD). - To, że dziś Al-Kaida jest osłabiona, to wynik zmasowanej akcji, podejmowanej na różnych frontach, w wielu krajach - zapewnił. Były premier dodał, że to, co mówił na jego temat Janusz Palikot (Miller ""ma krew na rękach"", odkąd wysłał polskich żołnierzy na misję do Iraku - red.), jest mu obojętne, bo ""po prostu trzeba się wywiązywać ze zobowiązań sojuszniczych"". - Nieuczciwość Palikota polega na tym, że on dostrzega mnie, ale nie Kwaśniewskiego. A to prezydent podejmuje decyzję o wysyłaniu wojsk - zauważył Miller. - Język tego sporu jest za ostry i niemerytoryczny - skomentował spór Stefan Niesiołowski (PO). - Natomiast wojna z terrorem jest konieczna. Palikot prowadzi swoją wojnę z lewicą, chce zniszczyć swoją konkurencję. Jeśli więzienia były, to trzeba o tym mówić dyskretnie. Natomiast jeśli chodzi o tortury, to Polska nie jest piekłem, nie wolno tego robić - uznał polityk. - Opowiadam się za wojną z terroryzmem - zgodziła się Beata Kempa (Solidarna Polska). - Jesteśmy, jako Polacy narażeni na ataki, ale wypuszczanie takich informacji to temat zastępczy - oceniła. Dodała, że sprawę tortur powinna zbadać prokuratura, a publiczne spory na ten temat mogą szkodzić ""nam wszystkim, naszym żołnierzom i turystom"".","Stefan Niesiołowski i Leszek Miller, fot. Sławomir Kamiński / Agencja Gazeta",
https://wiadomosci.onet.pl/kraj/miller-kazdy-kontakt-z-pis-to-samobojstwo/cfblx,Miller: każdy kontakt z PiS to samobójstwo,"Były premier Leszek Miller po raz kolejny wyraźnie przestrzegł władze SLD przed wejściem do rządowej koalicji razem z PiS. - W samorządach ""można wszystko"". Można tam spotkać najbardziej egzotyczne koalicje, ale to jest koalicja rządowa. Jestem zwolennikiem tezy, że tego rodzaju porozumienie nie jest możliwe. Bieg czasu pokazuje kolegom w SLD, że jakikolwiek kontakt, myślenie o sojuszu z PiS-em jest samobójstwem dla SLD - dodał w ""Poranku Radia TOK FM"".","Miller podkreślił, że cieszy go zmieniające się stanowisko władz sojuszu w sprawie ewentualnej koalicji z partią Jarosława Kaczyńskiego. Przypomniał w tym kontekście wczorajszą wypowiedź rzecznika SLD Tomasza Kality, który powiedział w Sejmie, że po niektórych zachowaniach i wypowiedziach polityków PiS powinna nastąpić delegalizacja tej partii. - Działania i wypowiedzi PiS-u nie mieszczą się w ramach systemu demokratycznego. (...) Nie mam wątpliwości i mówię to w imieniu własnym i myślę, że w imieniu wielu Polaków, którzy tak czują i myślą, że po niektórych wypowiedziach i zachowaniach PiS-u powinna nastąpić delegalizacja tej partii - mówił wczoraj Kalita. Pytany o przyczyny zauważalnego w ostatnich sondażach wzrostu poparcia dla PiS były szef SLD podkreślił, że jest to raczej wynik nie tyle wzrostu notowań PiS, a raczej ""obsuwania się"" notować PO. - Nie sądzę, żeby to oznaczało zwycięstwo PiS. Taka sytuacja stwarza jednak przestrzeń dla wzrostu poparcia dla SLD - przyznał.","Leszek Miller (po lewej), fot. Sławomir Kamiński / Agencja Gazeta",
https://wiadomosci.onet.pl/kraj/sld-unijne-kary-moga-nas-kosztowac-tyle-co-zadluzenie-czd/jygr6,"SLD: unijne kary mogą nas kosztować tyle, co zadłużenie CZD","Szef SLD Leszek Miller jest zdania, że ewentualne kary, jakie Polska może zapłacić za niewdrożenie trzech dyrektyw UE, mogą w sumie kosztować tyle, co zadłużenie Centrum Zdrowia Dziecka. Chodzi o dyrektywy dot. opłat lotniskowych, energii elektrycznej i kolei.","W ostatnią środę Komisja Europejska poinformowała o pozwaniu Polski do Europejskiego Trybunału Sprawiedliwości za brak implementacji trzech unijnych dyrektyw: ws. opłat lotniskowych, ws. interoperacyjności systemu kolei, a także dot. energii elektrycznej. - Komisja Europejska pozwała Polskę do ETS za uporczywe uchylanie się od wdrożenia pakietu unijnych dyrektyw, dotyczących ważnych obszarów życia obywateli - podkreślił Miller na piątkowej konferencji prasowej. Zdaniem lidera SLD wdrożenie dyrektywy ws. energii elektrycznej poprawiłoby bezpieczeństwo dostaw energii elektrycznej, a także spadku cen. - Po drugie chodzi o opłaty lotniskowe, gdzie KE oczekuje, iż ich wysokość będzie dostosowana do jakości świadczonych usług. Trzeci temat to transport kolejowy, gdzie Polska opóźnia się w otwarciu naszej sieci kolejowej na konkurencję, na wymianę i przepływ sprzętu, co niewątpliwie poprawiłoby warunki podróżowania w naszym kraju, a także wpłynęłoby na obniżenie cen biletów - przekonywał Miller. Według niego łączny koszt, który Polska będzie musiała ponieść, jeżeli te dyrektywy nie zostaną wdrożone w ciągu półrocza, wyniosą tyle, ""ile wszystkie długi Centrum Zdrowia Dziecka"". - Wprawdzie Polska weszła do UE, ale Unia Europejska nie jest jeszcze w Polsce, w każdym razie nie jest w takim zakresie, w jakim być powinna. Kolejne pozwy KE do ETS - bo to nie jest pierwszy pakiet - dowodzą niezbicie, że rząd premiera Tuska ma szalone kłopoty z dostosowaniem się do dyrektyw, z których znakomita część, gdyby została wprowadzona, wpłynęłaby bardzo pozytywnie na warunki życia i pracy Polaków - ocenił szef SLD. Dyrektywa ws. opłat lotniczych dotyczy portów lotniczych obsługujących rocznie ponad 5 mln pasażerów. Nakłada ona na kraje UE wymóg zapewnienia, by - w miarę możliwości - zmiany systemu lub wysokości opłat lotniskowych następowały w wyniku porozumienia pomiędzy zarządzającymi lotniskami a liniami lotniczymi. W tym celu wymagane są przejrzyste konsultacje między stronami. KE przekonuje, że ustalone w ten sposób opłaty lotniskowe byłyby ""niedyskryminujące i powiązane z poziomem usług świadczonych przez port lotniczy"". Termin wdrożenia dyrektywy upłynął 15 marca 2011 r. Przepisy Unii Europejskiej w sprawie interoperacyjności kolei mają na celu poprawę konkurencyjności sektora kolejowego, na przykład poprzez umożliwienie łatwiejszego wymieniania się sprzętem kolejowym w całej Europie. Jest to możliwe, wyjaśnia KE, dzięki harmonizacji technicznej kolei europejskich oraz usuwaniu barier technicznych i administracyjnych, np. poprzez wspólne procedury wydawania zezwoleń w zakresie przekazywania infrastruktury kolejowej do eksploatacji. Termin wdrożenia dyrektywy w sprawie interoperacyjności systemu kolei upłynął w grudniu 2011 r. Dyrektywa dotycząca energii elektrycznej jest elementem III pakietu energetycznego liberalizującego unijny rynek energii. Pakiet m.in. wymusza konkurencję na rynku energii, wzmacnia niezależność regulatorów oraz wymaga rozdziału działalności dystrybucyjnej od handlowej. Przepisy powinny były zostać wdrożone do 3 marca 2011 r. Resorty: transportu i gospodarki zapewniły w środę PAP, że pracują nad wdrożeniem tych trzech dyrektyw.",,
https://wiadomosci.onet.pl/tylko-w-onecie/napieralski-nie-bede-sciagal-w-nocy-krzyza-w-sejmie/fq5hc,Napieralski: nie będę ściągał w nocy krzyża w Sejmie,"- Polakom nie opłaca się dziś oszczędzać, a polityka rządu sprowadzająca się do blokowania inwestycji gospodarczych doprowadzi do tego, że nie będzie impulsu napędzającego gospodarkę. Przez rządy Tuska, Polacy będą tracić pracę. Premier w sprawie walki z kryzysem powinien zorganizować spotkanie z klubami parlamentarnymi i debatę sejmową, podobnie jak w sprawie unijnych zmian - powiedział w pierwszej części rozmowy z Onetem Grzegorz Napieralski. Były szef SLD zaznaczył, że nie będzie ""ściągał w nocy krzyża w Sejmie"", ale jednocześnie podkreślił, że krzyż ""wisi w Sejmie nielegalnie"".","Z Grzegorzem Napieralskim - byłym szefem SLD - rozmawia Jacek Nizinkiewicz. Jacek Nizinkiewicz: Podobno robi pan doktorat z ""Gwiezdnych Wojen""? Grzegorz Napieralski: Za dobre pytanie ma pan ode mnie w prezencie świątecznym pakiet filmów ""Gwiezdne Wojny"". - Bardzo dziękuję, ale należę do tej część Narodu, która sceptycznie odnosi się do obietnic polityków. A wracając do tematu? - Użytkownicy Onetu są świadkami, pozostaje tylko kwestia czy pan redaktor woli dvd, czy blu-ray. A wracając do tematu ""Gwiezdnych Wojen"". Obraz George’a Lucasa to niezwykle interesujący film, o którym powstało wiele prac naukowych i myślę, że niejedna doktorska. To kultowe zjawisko kulturowe, kinematograficzne i socjologiczne, do którego odnosili się niejednokrotnie politycy, ale doktoratu z ""Gwiezdnych Wojen"" robić nie będę. - Ufff, bałem się że zaraz zacznie pan cytować mistrza Yodę. Katarzyna Piekarska powiedziała o panu w wywiadzie dla ""Gazety Wyborczej"", że ""zamierza trochę zwolnić, chce napisać doktorat, zacząć dużo czytać, uczyć się"" i liczy pan na polityczny come back. Wszystko to prawda? - W życiu są różne okresy. Również w polityce są momenty zwycięstw i momenty porażek, po których przychodzi czas na refleksję i odbudowanie się. Dla mnie taki czas właśnie nadszedł. Zgodnie ze złożoną wcześniej obietnicą, zrezygnowałem z przewodnictwa w SLD, ale pozostając członkiem partii zamierzam dalej pracować na rzecz Sojuszu. Jednak dzisiaj chce bardziej poświęcić się życiu rodzinnemu, własnemu samodoskonaleniu, wrócić do lektur, które z powodu wcześniejszych obowiązków odkładałem na półkę. - I za kilka lat wróci pan do szefowania SLD ostry jak brzytwa? - Na naukę nigdy nie jest za późno. Dzisiaj nie myślę o powrocie do szefowania SLD, bo z własnej woli właśnie ustąpiłem z tego stanowiska. Przewodniczącym Sojuszu jest Leszek Miller, który może liczyć na moją lojalność, pomoc i głos doradczy. - Z perspektywy czasu, ma pan poczucie, że zabrakło panu doświadczenia, wiedzy i przygotowania w kierowaniu partią? - Człowiek hartuje się w boju. Do kierowania partią nie przygotuje dziesięć fakultetów, ani pięćset przeczytanych książek. Sojusz w wyborach parlamentarnych mógł osiągnąć lepszy wynik, ale pamiętajmy też o moim indywidualnym bardzo dobrym wyniku w wyborach prezydenckich. Łatwo wytykać porażki zapominając o sukcesach. - Skoro sukcesem był pański wynik w wyborach prezydenckich, to rozumiem że gdy Sojusz będzie chciał pana wystawić w przyszłych wyborach prezydenckich, to pan nie odmówi? - Sojusz może na mnie zawsze liczyć, a ja na SLD, ale do wyborów pozostało jeszcze kilka lat. - Powyborcza lustracja w SLD wskazała winnego i przyczynę porażki Sojuszu w wyborach parlamentarnych? - Jak pan wie, SLD jest przeciwna wszelkim formom lustracji. Również wewnątrzpartyjnym. W partii nie lustrujemy, a dyskutujemy. Przyczyn porażki było wiele. Podobnie jak winnych przegranej. Szczegóły omówiliśmy na konwencji partii i zarządzie krajowym SLD, którego jestem członkiem. Sojusz nie będzie prał publicznie swoich brudów. Powiem ogólnie, że przyczyną porażki SLD był partyjny wielogłos i brak wspólnego działania na rzecz zwycięstwa w wyborach parlamentarnych. Żałuję, że nie udało mi się zaprowadzić spoistości w SLD, ale nie tylko... - ...przez co SLD przestało być głównym reprezentantem środowisk lewicowych w parlamencie. - A jest w parlamencie jakaś inna partia lewicowa? - Ruch Palikota, który znokautował w wyborach SLD. - Palikot to przefarbowany na lewicowca prawicowiec. Pamiętamy powstałe na fali tzw. pokolenia JP 2 - po śmierci Jana Pawła II - prawicowe pismo ""Ozon"", którego Palikot był wydawcą. Pamiętamy zdjęcia na okładce tygodnika z ""Zakazem Pedałowania"". Dziś Ruch Palikota chce być reprezentantem lewicy, a jedyne co ma na sztandarach, to krzyż, prostytucja i narkotyki. Hasła głośnie i prowokujące, ale jak na lewicę to za mało. A co z pomocą rodzinom, z ochroną biednych i słabszych, zasiłkami emerytalnymi, emerytami, rentami? Gdzie są projekty ustaw Ruchu Palikota dotyczące matek samotnie wychowujących dzieci? Gdzie są ustawy dotyczące przemocy w rodzinie? Gdzie jest ustawa dotycząca podatku od transakcji finansowej? Gdzie jest ustawa dotycząca powołana rady fiskalnej? Gdzie jest ustawa mówiąca o opodatkowaniu banków? To nie są pomysły Palikota, ale SLD. Ruch Palikota, to partia buntu, a nie lewica. Nic więcej. - Lewica nie powinna być partią buntu, która walczy o pokrzywdzonych i niezadowolonych? - Powinna, ale nie hasłami o ściąganiu krzyża w Sejmie, legalizacji narkotyków i prostytucji. Jestem przeciwnikiem narkotyków i nie będę ściągał w nocy krzyża w Sejmie. - Nie dekoncentruje i nie przeszkadza panu krzyż w Sejmie w podejmowaniu roztropnych decyzji? - Krzyż mnie nie rozprasza, ale uważam że wisi w Sejmie nielegalnie. Mimo ekspertyz pani marszałek Sejmu Ewy Kopacz, uważam że krzyż powinien zostać ściągnięty lub dla równowagi powinny zostać powieszone w Sejmie symbole innych wyznań. Polska nie jest krajem katolickim i monoreligijnym. - Podoba się panu pomysł likwidacji Funduszu Kościelnego w zamian za 1 proc. podatków z PIT? - Tak. To pomysł SLD. - Z dodatkowego 1 proc. Kościół może mieć kilka razy więcej niż z Funduszu Kościelnego, bo nawet 600 mln. - Pod warunkiem, że obywatele będą przekazywać w deklaracjach PIT 1 proc. ze swoich podatków na Kościół. Nie jest powiedziane, że 1 proc. musi pójść na Kościół katolicki. Każdy z nas powinien móc przeznaczyć 1 proc. z PIT na rzecz wybranego kościoła. I to jest uczciwsze rozwiązanie niż Fundusz Kościelny. Państwo powinno pomagać Kościołowi w zakresie dziedzictwa narodowego i polskiej historii. Musimy dbać o zabytki i miejsca kultu, które mają szczególną wartość. Ale nie może być zapisu w budżecie o przekazywaniu pieniędzy dla jednej religii  na emerytury, świadczenia itd. Państwo musi dbać jednakowo o wyznawców wszystkich religii, oraz o niewierzących. Ale pamiętajmy, że jeśli zgodzimy się na 1 proc. z PIT na Kościół to zlikwidujmy tacę. Albo 1 proc. z PIT dla Kościoła, albo taca. Nie godzę się na państwo wyznaniowe, w którym są 2 godziny religii w szkołach, przeciwnicy krzyża są zajadle atakowani, a młodzież w Polsce jest indoktrynowana przez środowiska katolickie. - Dzisiaj to Ruch Palikota broni Polaków przed katolicką indoktrynacją, jak pan to ujął, a nie SLD. - Palikot jest niewiarygodny w swoich poglądach. Proszę przekartkować ""Ozon"" i zobaczyć jacy publicyści tam pisali i jakie hasła prokościelne i homofoniczne promowało pismo, którego wydawcą był Janusz Palikot. Czy uwierzyłby pan dzisiaj politykowi promującemu środowiska homoseksualne, jeśli ten sam polityk do niedawna w gazecie, którą wydawał stawał po przeciwnej stronie barykady? - Proszę mnie nie pytać o moje zaufanie do polityków. - Ale jest pan Polakiem, któremu nie tylko zależy na dobru kraju, ale żywo zajmuje się pan polityką. - Ponad 10 proc. głosujących na Ruch Palikota Polaków, to ""ciemny lud"", który kupił Palikota? - Nie chcę obrażać Polaków... - ""Ciemny lud"", na prawach cytatu. - ..., ale Polacy pomylili się i dali nabrać głosując na Palikota. Leszek Miller przejął po mnie pałeczkę w SLD i odbuduje pozycję Sojuszu. Reprezentantem lewicy w Polsce jest tylko SLD. Palikot to fałszywy prorok lewicy. - Z całym szacunkiem, ale w SLD wraca ""stare"", bo ""nowe"" nie dało rady? - A dlaczego stare? Donald Tusk i Jarosław Kaczyński nie należą już do młodzieniaszków, ale nikt im tego nie wytyka. Tusk i Kaczyński od początku lat 90-tych kierowali partiami, które później plajtowały politycznie, a następnie wchodzili w sojusze z innymi ugrupowaniami lub startowali w wyborach pod obcymi sztandarami, żeby później założyć własne formacje polityczne. Dlaczego Tusk i Kaczyński mogą politycznie upadać i podnosić się, a Leszek Miller nie może? Leszek Miller postawi SLD do pionu. Proszę nie mówić o Leszku Millerze ""stary"". - Mówiąc ""»nowe« nie dało rady"", miałem na myśli pana. Czyli wróży pan koniec SLD, tak jak wcześniej KLD i PC? - Ach, ten dziennikarski sarkazm. Sojusz nie jest w odstawce. Celowo mylnie zinterpretował pan moje słowa. - Jak Sojusz chce odzyskać elektorat SLD, który zagłosował na PO i Ruch Palikota oraz zmobilizować tych, którzy zostali w domu zamiast na was głosować? - Sojusz najbardziej stracił na tych, którzy zostali w domu, zamiast pójść na wybory. Dzisiaj musimy pokazać mocny, zjednoczony Sojusz, który mówi jednym głosem jak jedna drużyna. - A jaki jest pomysł SLD na walkę z kryzysem? - Sojusz mówił w kampanii wyborczej o sprawiedliwym becikowym. Wtedy śmiał się ze mnie minister finansów, po czym w exposé, jednym z pierwszych pomysłów premiera było wykorzystanie propozycji SLD. Platforma proponuje walczyć z kryzysem kosztem ludzi. Sojusz złożył bardzo wiele projektów ustaw. Tych społecznych i tych obywatelskich. Powtórzymy w kampanii swoje pomysły, ale już w formie ustaw. - Póki co chcecie wysłać rządowy projekt budżetu do Trybunału Konstytucyjnego. - Tak, bo w pracach nad projektem budżetu naruszono przepisy ustawy o Komisji Trójstronnej. Minister finansów nie konsultował budżetu ze stroną społeczną, bo może coś ma do ukrycia i zamiata coś pod dywan. Nie chciałbym, żeby w Polsce pojawiły się takie problemy jak w Portugalii czy Hiszpanii. - Grozi nam scenariusz grecki, czy portugalski? - Nie wiem, czy grecki, ale wiem, że Polakom nie opłaca się dziś oszczędzać, a polityka rządu sprowadzająca się do blokowania inwestycji gospodarczych doprowadzi do tego, że nie będzie impulsu napędzającego gospodarkę i przez rządy Tuska, Polacy będą tracić pracę. Premier w sprawie walki z kryzysem powinien zorganizować spotkanie z klubami parlamentarnymi i debatę sejmową, podobnie jak w sprawie unijnych zmian. Szkoda, że podczas prezydencji Polski w Unii Europejskiej nasz kraj był na peryferiach Unii. - Źle pan ocenia polską prezydencję? - Polska prezydencja była niemrawa. Straciliśmy szanse na przywództwo w Europie. - Ale dzięki Radosławowi Sikorskiemu zakończyliśmy prezydencję mocnym akcentem. - Sikorski zakończył prezydencję z przytupem, ale jedno mocne uderzenie w bęben to za mało. Szkoda tylko, że nie konsultował swojego wystąpienia z parlamentem, rządem i prezydentem. Minister spraw zagranicznych ośmieszył prezydenta, bo pokazał, że głowa państwa nie odpowiada za politykę zagraniczną. Minister Sikorski wciąż odreagowuje traumę na prezydencie Komorowskim za przegraną w prawyborach w PO. Koniec części pierwszej. Rozmawiał: Jacek Nizinkiewicz","Grzegorz Napieralski, Fot. Wojciech Olkuśnik / Agencja Gazeta",
https://wiadomosci.onet.pl/kraj/miller-konieczne-dzialania-polski-europy-i-usa-ws-ukrainy/0vqvp,"Miller: konieczne działania Polski, Europy i USA ws. Ukrainy","Szef SLD Leszek Miller oczekuje, iż polski rząd wystąpi z ""kompleksową, dojrzałą inicjatywą dyplomatyczną"" na rzecz obrony integralności Ukrainy. Według niego konflikt wokół Ukrainy może zostać zażegnany przez porozumienie między Rosją a USA.","Szef SLD wyraził sprzeciw przeciwko naruszaniu przez Rosję integralności granic. Podkreślił, że utrzymanie integralności Ukrainy - tak jak każdego państwa w Europie - to także polska racja stanu. - Jeśli dla prezydenta Putina tak ważne jest prawo do samostanowienia, to niech zorganizuje też referendum w Czeczenii, czy innych krajach, które się tego domagają - oświadczył Miller. Dodał, że choć we wtorkowym orędziu Putina padły słowa o nie działaniu na rzecz rozpadu Ukrainy ""to jak będzie w przyszłości to się dopiero okaże"". Miller ocenił, że rosyjski prezydent dokonując aneksji Krymu ""pokazał swoje rozumienie rosyjskich interesów"". - Liczymy na to, że UE podczas najbliższego szczytu określi swoje interesy - zaznaczył. Dodał, że konieczne będzie wypracowanie kompleksowej alternatywy, dotyczącej głównie kwestii gospodarczych i wyjaśnienie interesów poszczególnych krajów unijnych. Podkreślił, że potrzebny jest ""jakiś kompromis dyplomatyczny, ale nie sankcjonujący faktów dokonanych, bo to jest zawsze droga donikąd"". - Szkoda, że Polska nie występuje z żadnymi tego rodzaju inicjatywami, ustawiając się w sytuacji kraju, który komentuje, to co robią inni. Mam nadzieję, że dla polskiego rządu ten sygnał płynący z Krymu będzie bodźcem na rzecz wystąpienia z jakąś kompleksową dyplomatyczną dojrzałą inicjatywą - zaznaczył Miller. Pytany, jak powinna wyglądać ta inicjatywa, szef SLD powiedział, że nie chce występować w imieniu rządu. - Natomiast jako szef opozycyjnej partii oczekuję, że premier taką aktywność przejawi - podkreślił szef Sojuszu. Jak dodał spodziewa się, że konflikt ukraińsko-rosyjski ""może być uregulowany na najwyższym szczeblu"" - czyli na mocy ""jakiegoś porozumienia"" między Rosją a USA. Odnosząc się do wizyty wiceprezydenta USA Joe Bidena Miller ocenił, że była to wizyta ""polityczna, ale i handlowa"". Jak zauważył, ""padały tam słowa o konieczności unowocześnienia polskiej armii, głównie o sprzęt amerykański"". Miller przypomniał, że gdy był premierem Polska zakupiła 48 samolotów F-16 za ok. 4 mld dol. - Te samoloty, które przyleciały (ostatnio) do Polski są o wiele mniej nowoczesne niż te, które polskie lotnictwo posiada - zaznaczył. Podkreślił, że jest za wspieraniem polskiego przemysłu zbrojeniowego i kupowaniem sprzętu wojskowego od różnych dostawców. Pytany, czy uważa, że USA korzysta z sytuacji, by ""ubić jakiś interes"" Miller stwierdził, że Amerykanie ""zawsze maja jakąś propozycję gospodarczą"". Prezydent Rosji Władimir Putin podpisał dzisiaj traktat o przyjęciu Krymu i Sewastopola w skład Federacji Rosyjskiej. W nadzwyczajnym orędziu podkreślił m.in., że w przypadku Ukrainy zachodni partnerzy przekroczyli granicę, ""zachowywali się brutalnie, nieodpowiedzialnie i nieprofesjonalnie"". W odpowiedzi ukraińskie MSZ oświadczyło, że nie uznaje przyłączenia Krymu do Rosji. Wcześniej w nieuznawanym przez Zachód referendum na Krymie, za przyłączeniem półwyspu do Rosji zagłosowało 96,77 proc. uczestników; w poniedziałek USA i UE ogłosiły sankcje wobec osób z Rosji i Krymu zaangażowanych w działania zmierzające do naruszenia suwerenności i integralności terytorialnej Ukrainy i aneksji Krymu przez Rosję.","Szef SLD Leszek Miller oczekuje, iż polski rząd wystąpi z ""kompleksową, dojrzałą inicjatywą dyplomatyczną"" na rzecz obrony integralności Ukrainy",
https://wiadomosci.onet.pl/kraj/super-express-millera-zabraknie-na-slubie-corki-kwasniewskiego/xcj4s,"""Super Express"": Millera zabraknie na ślubie córki Kwaśniewskiego","Leszek Miller, szef SLD i wieloletni przyjaciel Aleksandra Kwaśniewskiego, nie pojawi się na ślubie jego córki Aleksandry - informuje ""Super Express"". Jednak mimo braku zaproszenia, były premier nie czuje do nikogo żalu i złożył młodej parze najlepsze życzenia.","- Życzę szczęścia młodej parze na nowej drodze życia! - stwierdził w rozmowie z tabloidem Leszek Miller. Gazeta przypomina jego słowa z 2003 r., kiedy to na wspólnej konferencji prasowej z prezydentem Aleksandrem Kwaśniewskim powiedział: ""Z prezydentem łączy mnie męska, szorstka przyjaźń"". Wtedy obaj politycy walczyli o wpływy na lewicy; dziś wydawało się, że topór wojenny między nimi został już zakopany. Jednak nic bardziej mylnego! Zdaniem ""Super Expressu"" świadczy o tym fakt, że Millera zabraknie na ślubie Aleksandry Kwaśniewskiej i Kuby Badacha. Szef SLD nie chciał komentować powodów, dla których nie został zaproszony na to wydarzenie. Jak informuje dziennik, na wesele w luksusowym hotelu nad Zalewem Zegrzyńskim wybierają się m.in. Ryszard Kalisz, Marek Siwiec, Wojciech Olejniczak, Dariusz Rosati, Marek Borowski i Włodzimierz Cimoszewicz. Wśród wielkich nieobecnych wymienia się poza Millerem także Józefa Oleksego, Grzegorza Napieralskiego, Jerzego Urbana i Donalda Tuska. Więcej na ten temat w ""Super Expressie"".","Leszek Miller, fot. Patryk Ogorzałek / Agencja Gazeta",
https://wiadomosci.onet.pl/kraj/rozenek-wladza-lezy-na-ulicy-kwasniewski-wyczul-ten-moment/qmr84,"Rozenek: władza leży na ulicy, Kwaśniewski wyczuł ten moment","- Platforma się rozkłada, wiekowy Kaczyński nie ma nawet siły, aby rządzić. Władza leży na ulicy. Kwaśniewski wyczuł ten moment, uznał, że właśnie teraz trzeba ruszyć - mówi w rozmowie z ""Gazetą Wyborczą"" poseł Ruchu Palikota Andrzej Rozenek.","- Ten projekt (Europa Plus - przyp. red.) to już nawet nie jest pociąg, tylko TGV, do którego można wskoczyć. To TGV za chwilę będzie decydowało o przyszłości Polski - mówi polityk. Jak dodaje, nie wierzy, ""że Leszek Miller nie chce w tym uczestniczyć"". Według Rozenka ""SLD znalazło się w bardzo trudnej sytuacji"". - Może przewodniczący SLD nie dojrzał jeszcze, by podjąć decyzję. Z naszej strony nikt drzwi do samego końca nie będzie zamykał - zaznacza. - Nie wykluczam, że poszczególni politycy Sojuszu będą odchodzić, widząc braki porozumienia. A każdy odchodzący pokroju Ryszarda Kalisza, Józefa Oleksego czy Włodzimierza Cimoszewicza to ogromna strata dla Sojuszu. Po co to Millerowi? - pyta Rozenek. Rozenek podkreśla, że Ryszard Kalisz byłby ""świetnym kandydatem obozu centrolewicowego na prezydenta"". - Palikot nadaje się na prezydenta, ale nie musi nim być. Jeśli Ryszard Kalisz ma takie ambicje, to na pewno uzyska wsparcie tego bloku - mówi rozmówca ""Gazety Wyborczej"". Jak dodaje, nie jest tak, że Leszek Miller jest niedoceniany. - On wyciągnął SLD z zapaści, teraz to partia o stabilnym 10-15 proc. poparciu. Osobiste urazy trzeba odłożyć na bok - zaznacza. Jednak - według niego - Sojusz Lewicy Demokratycznej się zmarginalizuje, jeśli nie przyłączy się do budowania wspólnej listy kandydatów do Parlamentu Europejskiego. Więcej na ten temat w ""Gazecie Wyborczej"".","Andrzej Rozenek, fot. Sławomir Kamiński / Agencja Gazeta",
https://wiadomosci.onet.pl/kraj/miller-zmiany-w-prawie-prasowym-w-obecnej-wersji-nie-do-przyjecia/d04s9,Miller: zmiany w Prawie prasowym w obecnej wersji - nie do przyjęcia,Przygotowany w senackiej komisji projekt zmian w Prawie prasowym w znanej obecnie wersji jest nie do przyjęcia - powiedział w poniedziałek szef SLD Leszek Miller. Proponowana przez senacką komisję ustawodawczą nowelizacja Prawa prasowego zakłada odejście od sprostowań i pozostawienie odpowiedzi jako jedynej formy reakcji na publikacje prasowe.,"W wywiadzie dla Onetu minister sprawiedliwości Jarosław Gowin zapewniał, że będzie ""rekomendował rządowi zajęcia negatywnego stanowiska wobec tego projektu"". - Będę również rekomendował klubowi PO odrzucenie go - dodał. ""Uważamy, że w tej postaci, w jakiej projekt znamy, jest on nie do przyjęcia i gdyby pojawił się w Sejmie, SLD nie głosowałby za tak szeroką regulacją, która zresztą umożliwia wielu politykom, a także i obywatelom nie zajmującym się polityką, pisanie sążnistych artykułów pod pretekstem sprostowania czy jakichś wyjaśnień"" - powiedział Miller na poniedziałkowej konferencji prasowej. Jak zaznaczył, ""sama materia regulacji"" zasługuje na poważną dyskusję, ale w postaci zaproponowanej przez senacką komisję jest nie do zaakceptowania. Sekretarz generalny Sojuszu Krzysztof Gawkowski zapowiedział, że SLD w najbliższym czasie zaprezentuje własne stanowisko dotyczące zmian w Prawie prasowym. W poniedziałek w największych polskich tytułach prasowych opublikowano apel pod hasłem ""Senat zabija prasę"". Redaktorzy naczelni, którzy podpisali się pod apelem ocenili, że ""wolność słowa jest zagrożona przez projekt nowelizacji prawa prasowego, rodzący się w Senacie"". Projekt noweli powstał po tym, gdy w grudniu 2010 r. Trybunał Konstytucyjny orzekł, że obecne przepisy Prawa prasowego nie precyzują, czym jest sprostowanie, a czym odpowiedź, wobec czego decyzję musi podejmować sam redaktor naczelny, co stawia go w sytuacji, która ""nie jest dla niego przewidywalna"". TK uznał, że jest to niekonstytucyjne; termin utraty mocy tych przepisów odroczył do 14 czerwca 2012 r. Projekt nowelizacji przewiduje, że na publikacje prasowe będzie można reagować tylko w formie odpowiedzi. Tak jak dziś, miałaby ona być publikowana bezpłatnie i nie mogłaby przekraczać dwukrotnej objętości fragmentu materiału prasowego, którego dotyczy. Odpowiedź miałaby jednak odnosić się nie - jak dziś - do ""stwierdzeń zagrażających dobrom osobistym"", ale do ""faktów podanych w materiale prasowym"" oraz ""zawartych w nim ocen"". Obecnie redaktor naczelny pisma jest obowiązany do opublikowania na wniosek zainteresowanej osoby ""rzeczowego i odnoszącego się do faktów wiadomości nieprawdziwej lub nieścisłej"" sprostowania albo odpowiedzi ""na stwierdzenie zagrażające dobrom osobistym"". W swym liście ""Do Senatorów RP"" redaktorzy naczelni napisali, że ""reagując na wyrok Trybunału Konstytucyjnego, który orzekł, że ustawowe zapisy regulujące kwestię sprostowań i odpowiedzi prasowych są nieprecyzyjne, senatorowie postanowili całkowicie skasować instytucję sprostowania, wprowadzając w jego miejsce odpowiedź prasową"". ""Ta pozornie drobna zmiana będzie mieć dramatyczne konsekwencje"" - oświadczyli. Redaktorzy podkreślili, że ""sprostowanie odnosi się do faktów i publikowane jest wówczas, gdy dany artykuł zawiera fałsz, który można wykazać"". ""Obowiązek jego zamieszczenia jest dla nas oczywisty i wynika z dążenia do prawdy. Uważamy, że gazety nie mają prawa kłamać, a gdy zdarza się im popełnić niezamierzone błędy - powinny je sprostować i przeprosić"" - napisali. ""W przeciwieństwie do sprostowania odpowiedź prasowa nie musi się odnosić do faktów. Mogłaby ją wysłać do redakcji każda osoba w jakikolwiek sposób dotknięta publikacją. Odpowiedź mogłaby mieć objętość dwukrotnie większą od publikacji, do której się odnosi, a redakcja miałaby obowiązek ją wydrukować. Nie można jednak odbierać prasie prawa do formułowania opinii. Nie można też zmuszać żadnej redakcji do propagowania poglądów, z którymi się nie zgadza - a właśnie do tego zmierza projekt senatorów"" - podkreślają redaktorzy naczelni.","Leszek Miller,fot.PAP/Tomasz Gzell",
https://wiadomosci.onet.pl/kraj/oficjalne-stanowisko-koalicji-po-psl-ws-emerytur/74bv9,Oficjalne stanowisko koalicji PO-PSL ws. emerytur,"Premier Donald Tusk i wicepremier Waldemar Pawlak ogłosili kompromis ws. reformy emerytalnej. Zarówno kobiety jak i mężczyźni będą przechodzić na emeryturę w wieku 67 lat. Będzie natomiast możliwość przejścia na wcześniejszą emeryturę. Z takiej możliwości kobiety będą mogły skorzystać po ukończeniu 62. roku życia, a mężczyźni 65. Wartość emerytury częściowej wyniesie wówczas 50 procent normalnej emerytury. - To bardzo trudne decyzje - przekonywał Tusk na konferencji prasowej.","Także dziś Donald Tusk spotkał się w Sejmie z liderem SLD Leszkiem Millerem oraz Januszem Palikotem. Na przyszły czwartek zaplanowane jest spotkanie premiera Donalda Tuska z klubem SLD w sprawie reformy emerytalnej. Do podobnego spotkania z klubem Ruchu Palikota dojdzie we wtorek. - Przedstawiłem panu premierowi (Millerowi - red.) te ramowe propozycje, które ustaliśmy wraz z panem premierem Pawlakiem, które będą podstawą do projektu rządowego i powiedziałem (...), że ten ostateczny kształt projektu bierze pod uwagę rozmowy, które przeprowadziłem zarówno w tymi środowiskami niepolitycznymi, głównie kobiecymi, ale i partiami politycznymi - mówił Tusk po spotkaniu z Millerem. Jak podkreślił, zaakceptował wraz z Pawlakiem m.in. ""kilka bardzo konkretnych propozycji SLD w odniesieniu do ewentualnych zmian w wieku emerytalnym"". Przyznał, że akceptacji nie zyskały wszystkie postulaty Sojuszu. - To nie jest projekt SLD, to jest projekt rządowy, natomiast liczę na wsparcie tego projektu. Uważam, że z punktu widzenia interesów Polski dobrze byłoby budować możliwie szeroki konsensus wokół tego rzeczywiście kompromisowego projektu - zaznaczył Tusk. Miller powiedział, że gdyby kształt reformy zależał od SLD, Sojusz zaprezentowałby inne rozwiązania. - Ale umówiliśmy się na dalszy dialog i dalszą dyskusję i w czwartek w następnym tygodniu pan premier Tusk spotka się z całym klubem i będziemy tę dyskusję kontynuować - powiedział szef Sojuszu. Z kolei lider Ruchu Palikota zapowiedział, że jego ugrupowanie może poprzeć projekt zmian zaprezentowany przez Donalda Tuska pod warunkiem uwzględnienia trzech postulatów tej partii. Mają one charakter socjalny. Palikot wymienił w tym kontekście: obowiązkowe badania po 60. roku życia na koszt systemu, waloryzację progów dochodowych uprawniających do pomocy społecznej oraz fundusz żłobkowy. Jednocześnie Janusz Palikot zaznaczył, że jeżeli tak się nie stanie, to klub wstrzyma się od głosu. Koalicja zadecydowała o podniesieniu wieku emerytalnego do 67 lat dla obu płci. - Mężczyźni w wieku 65 lat i kobiety w wieku 62 lat będą mogli sobie zorganizować emeryturę częściową z własnego kapitału emerytalnego (...). Będą wynosiły 50 proc. wypracowanej emerytury. Wymogiem będzie uzbieranie w stażu składkowym wymaganych 35 lat dla kobiet i 40 dla mężczyzn - opisywał Tusk. Tusk podkreślił, że korzystanie z emerytury częściowej będzie oznaczało niższą emeryturę po osiągnięciu wieku emerytalnego. Emerytury tych osób, które będą przechodzić na emeryturę częściową, będą finansowane z kapitału emerytalnego poszczególnych osób. Dlatego - jak mówił Tusk - będzie miało to neutralny charakter z punktu widzenia budżetu. - Słuchaliśmy też obaw kobiet pracujących fizycznie z wielką uwagą. Ten kompromis, to próba znalezienia tego złotego klucza: a więc bezpieczeństwo emerytur i równocześnie poczucie bezpieczeństwa ludzi pracujących i żyjących Polsce - przekonywał Tusk. Premier poinformował, że rządowy projekt będzie zakładał możliwość sfinansowania składki emerytalnej za czas urlopu wychowawczego dla wszystkich kobiet rodzących dzieci. Możliwe będzie sfinansowanie składki emerytalnej za czas urlopu wychowawczego dla wszystkich kobiet rodzących dzieci lub drugiego rodzica, jeśli zdecyduje się na urlop wychowawczy - zapowiedział Tusk. Jak wyjaśnił, do tej pory dotyczyło to tylko kobiet pracujących, a zostanie rozszerzone m.in. na kobiety prowadzące działalność gospodarczą, czy te, które nie miały szansy podjąć pracy. - Wówczas wymiar składki byłby niższy niż u kobiet, które pracowały wcześniej i wynosiłby 75 proc. - dodał szef rządu. Tusk podkreślił, że projekt będzie przewidywał możliwość łączenia częściowej emerytury z pracą. - Ta możliwość przejścia na częściową emeryturę powinna dać poczucie bezpieczeństwa, bo będzie możliwość połączenia tej emerytury z pracą. Trzeba mieć świadomość, że korzystanie z częściowej emerytury oznacza siłą rzeczy niższą emeryturę. Jeśli zdecydujesz się na wcześniejszą emeryturę, to oznacza, że otrzymasz niższą emeryturę po 67 roku życia - mówił premier. - Jesteśmy na finiszu prac nad reformą emerytalną. To bardzo trudne decyzje. Trudno, aby te projekty wzbudzały entuzjazm. Tak zawsze jest z reformami, które, choć oczywiste i potrzebne z punktu widzenia przyszłych pokoleń (...), będą wzbudzały negatywne emocje - mówił Tusk. Premier stwierdził, że kompromis został wypracowany po konsultacjach społecznych, a projekt ustawy powinien trafić pod obrady rządu w ciągu trzech tygodni. - Aby państwo mogło wypłacać emerytury, to podniesienie wieku emerytalnego jest rzeczą niezbędną - przekonywał premier. - Bardzo ważne jest podkreślenie, że sukcesy Polski w ostatnich latach w dużej mierze wynikają z aktywności Polaków i w zachowaniu dobrej relacji między spokojem społecznym, a perspektywami rozwoju rynku - powiedział z kolei Waldemar Pawlak. - Ten kompromis opiera się na tym, że z jednej strony wydłużamy czas pracy, a z drugiej strony dajemy wybór. Wcześniejsza emerytura dla mężczyzn w 65. roku życia, a dla kobiet w 62. roku życia. Daje to wszystko dobre perspektywy dla naszego kraju - podsumował wicepremier. Dzisiaj premier Donald Tusk i wicepremier Waldemar Pawlak przedstawili na konferencji prasowej ustalenia koalicyjne dotyczące reformy emerytalnej. Wczoraj w Kancelarii Premiera odbyły się w tej sprawie dwa spotkania obu polityków. Prezydent: będę się cieszył z każdego porozumienia Prezydent Bronisław KOmorowski przypomniał w Sejmie, że sam starał się ""pomagać w znalezieniu rozwiązań, które by ułatwiały zawarcie i kompromisu, i podtrzymania woli wspólnego działania zarówno w ramach koalicji, jak i szerzej poza koalicją"". - Będę się cieszył z każdego porozumienia (ws. emerytur - red.), bo to otwiera szansę do takiego ukształtowania reformy emerytalnej, że będzie mogła ona liczyć - mam nadzieję - na poparcie liczącej się części sceny politycznej polskiej - a warunkiem jest poparcie całej koalicji - ale że będzie ona mogła przede wszystkim liczyć na większą akceptację i zrozumienie u opinii publicznej - podkreślił Komorowski. Jak zauważył, to właśnie opinia publiczna jest ""przecież ostatecznym sędzią, którego trzeba przekonać"". - Mam więc nadzieję, że zawarcie kompromisu i porozumienia umocni koalicję na tyle, że będzie w stanie pozyskiwać poparcie innych środowisk - przy tym też starałem się być pomocny - ale przede wszystkim, że będzie potrafiła skutecznie tłumaczyć, wyjaśniać i inspirować polską opinię publiczną, pokazując różne aspekty rozwiązań związanych z reformą systemu emerytalnego - mam nadzieję, że m.in. te, które wiążą się z perspektywą lepszych emerytur w przyszłości - zaznaczył. Komorowski odniósł się też do zaplanowanej na jutro debaty nad wnioskiem NSZZ ""Solidarność"" o referendum ws. reformy emerytalnej. Jak ocenił, ""postulowanie referendum przed debatą i przed wspólną pracą nad ostatecznym kształtem reformy jest aktem tylko i wyłącznie politycznej demonstracji i jakiegoś działania trochę pod publiczkę"". - Chciałbym podkreślić, że wszystkie środowiska polityczne - a przypomnę, że miałem z nimi okazję rozmawiać w Pałacu Prezydenckim - odniosłem wrażenie, że sygnalizowały, że generalnie akceptują potrzebę zmiany systemu emerytalnego. Natomiast co do kształtu może się toczyć spór - podkreślił prezydent.","Donald Tusk i Waldemar Pawlak, fot. PAP/Radek Pietruszka",
https://wiadomosci.onet.pl/kraj/miller-w-rozmowie-z-hollandeem-wsparl-rzad-ws-budzetu-ue/qc0fh,Miller w rozmowie z Hollande'em wsparł rząd ws. budżetu UE,"Szef SLD Leszek Miller spotkał się w piątek po południu z francuskim prezydentem Francois Hollande'em. Jak mówił po spotkaniu, podczas rozmowy z francuskim przywódcą poparł stanowisko polskiego rządu dotyczące negocjacji nad nowym wieloletnim budżetem UE.","Spotkanie Millera z Hollande'em odbyło się w ambasadzie francuskiej w Warszawie i trwało około pół godziny. Wcześniej lider SLD oraz wiceprzewodniczący sejmowej komisji spraw zagranicznych Tadeusz Iwiński rozmawiali z szefem MSZ Francji Laurentem Fabiusem. - Przedstawiłem panu prezydentowi nasz punkt widzenia na stosunki polsko-francuskie, ale zacząłem od gratulacji, albowiem przemówienie, które dzisiaj prezydent Francji wygłosił (w Sejmie), zwłaszcza te części dotyczące Europy, strefy euro, bardzo nam odpowiadają - powiedział lider Sojuszu na piątkowej konferencji prasowej po spotkaniu z Hollande'em. Miller poinformował, że w rozmowie z francuskim przywódcą zadeklarował poparcie dla rządu Donalda Tuska w negocjacjach budżetowych. Jeszcze przed spotkaniem w ambasadzie rozmawiał telefonicznie z Tuskiem, który - jak powiedział - zrelacjonował mu swoje rozmowy z Hollande'em. - I wiedząc o priorytetach rządu bardzo zdecydowanie je wsparłem. Uważam bowiem, że w takich sytuacjach, kiedy trzeba zabiegać o dodatkowe miliardy dla Polski, nie ma różnicy między opozycją a rządem, bo każdy dodatkowy miliard będzie potrzebny Polsce i Polakom, niezależnie od podziałów politycznych - podkreślił lider SLD. Miller poinformował też, że od Hollande'a otrzymał ""deklarację, iż pozycja Francji i pozycja Polski są bardzo blisko"". - Że prezydent rozumie naszą sytuację i będzie uwzględniał to w kolejnych negocjacjach, w każdym razie, że Polska może liczyć na życzliwość i zrozumienie Francji, zwłaszcza jeśli chodzi o środki na politykę rolną i politykę związaną z funduszami spójności - zaznaczył szef SLD. Jak dodał, wraz z Hollande'em nawiązali do jego marcowej wizyty w Warszawie, jeszcze jako kandydata na urząd prezydenta, kiedy to nie spotkał się z nim premier Donald Tusk. Hollande'a przyjął prezydent Bronisław Komorowski i właśnie Miller. - Prezydent Hollande powiedział mi, że nie czuje żadnej urazy, jeśli chodzi o brak spotkania z premierem Tuskiem, a ja zobowiązałem się, że przekażę to panu premierowi Tuskowi - podkreślił szef SLD. Przed marcową wizytą Hollande'a w Warszawie niemiecki tygodnik ""Der Spiegel"" napisał, że przywódcy Niemiec, Włoch, Hiszpanii i Wielkiej Brytanii uzgodnili, że w czasie kampanii przed wyborami prezydenckimi we Francji nie będą spotykać się z Hollande'em. Według tygodnika w ten sposób konserwatywni przywódcy UE chcieli wesprzeć ubiegającego się o reelekcję ówczesnego prezydenta Nicolasa Sarkozy'ego. Hollande spotkał się też w piątek z Komorowskim i Tuskiem; przed połączonymi izbami polskiego parlamentu wygłosił przemówienie.",,
https://wiadomosci.onet.pl/kraj/miller-sld-bedzie-w-opozycji-do-ewentualnego-rzadu-kopacz/xpl8s,Miller: SLD będzie w opozycji do ewentualnego rządu Kopacz,"Będziemy w opozycji do rządu premier Ewy Kopacz, chyba że w czasie expose przekonamy się, iż program jej gabinetu jest programem SLD - powiedział dziś szef Sojuszu Leszek Miller. Jego zdaniem Kopacz ma predyspozycje, by objąć funkcję premiera.","Zarząd krajowy Platformy Obywatelskiej udzielił w środę pełnego wsparcia marszałek Sejmu Ewie Kopacz jako kandydatce na premiera. Decyzja ws. desygnowania nowego premiera należy do prezydenta Bronisława Komorowskiego. Zdaniem Millera poparcie zarządu PO dla Kopacz było ""dość oczywiste"". - Ewa Kopacz jest zastępczynią przewodniczącego Donalda Tuska w Platformie Obywatelskiej i ja podzielam pogląd, że szef partii powinien być premierem albo premier powinien zostać szefem partii, jeżeli ta partia rządzi"" - powiedział w czwartek Miller, który tego dnia gościł w Krynicy. Według niego Kopacz ""ma predyspozycje"", by objąć stanowisko szefa rządu po odejściu Donalda Tuska do Brukseli, gdzie obejmie funkcję szefa Rady Europejskiej. - A ponieważ nie powinno się chwalić dnia po wschodzie, ale dopiero po zachodzie słońca, to musi zostać premierem, żeby można było ocenić, jak sobie z tą rolą poradzi"" - zaznaczył lider Sojuszu. Prezydent Bronisław Komorowski pytany wczoraj o rekomendację zarządu PO ws. Kopacz powiedział, że decyzja ta nie jest dla niego wiążąca. - Prezydent zgodnie z konstytucją może obarczyć misją tworzenia rządu kogokolwiek, tylko musi pamiętać, że ten ktoś musi potem pójść do Sejmu i uzyskać wotum zaufania dla swojego gabinetu. Nie sądzę, żeby prezydent miał coś przeciwko Ewie Kopacz, natomiast wykorzystał okazję, żeby podkreślić autonomię swojego urzędu - uważa Miller. Jak dodał, gdyby Tusk ""chciał »obejść prezydenta«, mógłby wykorzystać procedurę konstruktywnego wotum nieufności"". ""Wtedy Sejm obala obecnego premiera i mianuje nowego. Decyduje większość parlamentarna i prezydent może się temu tylko przyglądać, nie ma nic do powiedzenia"" - zaznaczył Miller. Pytany, czy SLD poprze ewentualny gabinet Kopacz, gdyby doszło do głosowania w tej sprawie w Sejmie, podkreślił, ze Sojusz jest partią opozycyjną. - Będziemy w opozycji także do rządu pani premier Kopacz, chyba że w czasie expose przekonamy się, że program jej gabinetu jest programem SLD - podkreślił. Jak dodał, ""opozycja po to jest opozycją, by manifestować swój stosunek do rządu właśnie podczas głosowania nad expose"". - Opozycja ma dwie możliwości - albo głosuje przeciw, albo się wstrzymuje od głosu, bo gdyby głosowała za rządem przestałaby być opozycją - zaznaczył. Miller podkreślił, że decyzja czy głosować przeciw, czy wstrzymać się od głosu będzie zależeć od tego, jaki program przedstawi ewentualna przyszła premier Ewa Kopacz. - Gdyby w programie jej rządu były elementy, które są oparte o nasze wartości i nasz program, to wtedy się zastanowimy. Ale musimy usłyszeć expose i zapoznać się ze składem nowego rządu - powiedział. Jak dodał, Sojusz wielokrotnie zgłaszał bardzo krytyczne uwagi pod adresem wielu ministrów obecnego rządu, m.in. ministra zdrowia Bartosza Arłukowicza czy ministra spraw wewnętrznych Bartłomieja Sienkiewicza. - Nie wycofujemy swoich krytycznych opinii. Zajmiemy stanowisko, kiedy poznamy listę ministrów zakładając, że jakieś zmiany jednak będą. Jak głębokie, to oczywiście zależy od premier Kopacz - mówił Miller. Rzeczniczka rządu Małgorzata Kidawa-Błońska powiedziała dziś, że premier Donald Tusk złoży dymisję prawdopodobnie w przyszłym tygodniu. Jak dodała, Tusk czeka na powrót prezydenta Bronisława Komorowskiego ze szczytu NATO w Newport (dwudniowy szczyt kończy się w piątek). Zmiana na stanowisku premiera jest konieczna po wyborze Tuska na szefa Rady Europejskiej. Urząd ma objąć 1 grudnia.",Leszek Miller,
https://wiadomosci.onet.pl/kraj/miller-sprawa-ofe-nadaje-sie-na-komisje-sledcza-to-jest-przekret/sp8fn,Miller: Sprawa OFE nadaje się na komisję śledczą. To jest przekręt,- Mniej więcej 18 miliardów prywatnych pieniędzy zostało przez OFE przejedzone. Przecież to jest jakiś skandal! To się naprawdę nadaje na komisję śledczą. To jest jeden z największych przekrętów jakie zna współczesna Europa - przekonywał na antenie Radia ZET Leszek Miller.,"Pytany przez Monikę Olejnik, czy Sojusz Lewicy Demokratycznej zgłosi projekt uchwały w Sejmie, odparł, że jego klub zdecyduje się na taki krok, gdy będzie miał pewność, że ""znajdziemy porozumienie w Sejmie"". Miller poparł też decyzję rządu umożliwiającą przeniesienie pieniędzy z OFE do ZUS. Podkreślił jednocześnie, że rynki finansowe będą krytykować tę decyzję. - Rostowski i Tusk spotkają się z bardzo ostrą krytyką. My staniemy po stronie premiera i ministra finansów - zapowiedział były premier. - Gdybym ja coś takiego powiedział, to Bruksela by mi powiedziała, że nie wejdziemy do Unii Europejskiej - stwierdził Miller pytany przez Olejnik, dlaczego nie zdecydował się na likwidację OFE. Emerytury zgromadzone w filarze kapitałowym mają być bezpieczne, dożywotnie i waloryzowane - mówili szefowie resortów pracy i finansów, prezentując w ubiegłym tygodniu raport dotyczący systemu emerytalnego i proponowanych zmian w OFE, które powinny inwestować w realną gospodarkę. Rząd prezentuje trzy projekty zmian w OFE Minister pracy Władysław Kosiniak-Kamysz poinformował, że MF i MPiPS proponują, by emerytury zgromadzone w otwartych funduszach emerytalnych były wypłacane przez ZUS. - Proponujemy, aby ZUS wypłacał te emerytury, a w celu uniknięcia ryzyka ""złej daty"" proponujemy, aby środki z OFE były na 10 lat przed wiekiem emerytalnym stopniowo, po jednej dziesiątej, przenoszone do ZUS - mówił. Szef resortu finansów Jacek Rostowski przedstawił trzy propozycje zmian w OFE. Pierwsze z tych rozwiązań to tzw. likwidacja części obligacyjnej OFE. Kolejny wariant dotyczy dobrowolności uczestnictwa w OFE. - W tym wariancie osoby rozpoczynające prace będą mogły wybierać, do którego OFE chcą należeć, w takim samym trybie jak dotychczas. Brak decyzji nie spowoduje, że osoba będzie wylosowana do któregoś z OFE. Jej składka w całości będzie trafiała na subkonto w ZUS - powiedział Rostowski. Kolejnym wariantem jest tzw. dobrowolność plus, w którym ubezpieczony może przekazać całość składki do ZUS przy jej obecnej wysokości - czyli 19,52 proc. Może także przekazać do ZUS część składki - 17,52 proc., a 2 proc. trafiłoby do OFE.","Leszek Miller, fot. Przemek Wierzchowski / Agencja Gazeta",
https://wiadomosci.onet.pl/religia/leszek-miller-na-blogu-wizyta-cyryla-i-w-polsce-ma-przelomowe-znaczenie/cnznrf,Leszek Miller na blogu: Wizyta Cyryla I w Polsce ma przełomowe znaczenie,"""Wizyta patriarchy Moskwy i całej Rusi Cyryla I ma niewątpliwie przełomowe znaczenie w stosunkach między Kościołem rzymskokatolickim w Polsce i Cerkwią prawosławną"" - pisze na swoim blogu na Onecie Leszek Miller. Jak jednak zaznacza były premier, podpisane przez abp. Józefa Michalika i patriarchę Cyryla I przesłanie potwierdza konserwatywny i zachowawczy charakter obydwu Kościołów, który nie przystaje do dzisiejszego świata. ""To nie służy dialogowi pomiędzy Kościołami a światem laickim i budzi nasz sprzeciw"" - zaznacza szef SLD.","""Słowa wypowiedziane przez apb. Michalika oraz Cyryla I, a także tekst wspólnego przesłania do narodów Polski i Rosji są głęboko poruszające i wejdą do historii polsko-rosyjskich relacji"" - pisze Miller. Były szef polskiego rządu zwraca szczególną uwagę na zdanie: ""Każdy Polak w każdym Rosjaninie i każdy Rosjanin w każdym Polaku powinien widzieć przyjaciela i brata"". Jak zaznacza, jest ono ""wystarczająco silne, aby pozostać w pamięci i służyć przez wiele lat za punkt odniesienia"". Przewodniczący Sojuszu Lewicy Demokratycznej, zaznacza, że ""doceniając słowa i gesty trudno się zgodzić z opinią obu Kościołów, że dopiero teraz rozpoczyna się dialog polsko-rosyjski. Dialog toczy się od dawna na różnych płaszczyznach i forach"". Jednak dotychczasowe próby rozwiązania problemów na linii Polska-Rosja torpedują grupy prawicowych radykałów, którzy na rozbudzaniu antyrosyjskich fobii i szczuciu Polaków na Rosjan budują swoje kariery. ""Polską racją stanu jest zerwanie z rusofobią. Jeśli warszawskie spotkanie Cerkwi i Kościoła osłabi pozycje rusofobów i wyznawców »religii smoleńskiej«, będzie to miało ogromne znaczenie"" - pisze Miller. Miller podkreśla, że w swoim przesłaniu obydwa Kościoły nawiązały strategiczny sojusz ""wobec postępującej sekularyzacji i laicyzacji Europy"". ""Laicka Europa jawi się katolickim i prawosławnym przywódcom jako groźny przeciwnik wymagający konfrontacyjnego modelu religijności. Obydwa Kościoły potwierdzają tym samym swój konserwatywny i zachowawczy charakter, nieprzystający do najbardziej palących wyzwań współczesnej Europy i świata. To nie służy dialogowi pomiędzy Kościołami a światem laickim i budzi nasz sprzeciw"" - kończy swój wpis Leszek Miller.","Leszek Miller, fot. Sławomir Kamiński / Agencja Gazeta",
http://wiadomosci.onet.pl/tylko-w-onecie/leszek-miller-w-ustalmy-jedno-o-spotkaniu-z-putinem-w-2010-r/qvvre,"Leszek Miller w ""Ustalmy Jedno"" o spotkaniu z Putinem w 2010 r.","Były premier Leszek Miller (SLD) mówi w ""Ustalmy Jedno"" Onetu o swoim spotkaniu z Władimirem Putinem w 2010 r. - W rozmowach w mniejszym gronie jest bardzo ciekawym rozmówcą - ocenia. Według niego wódki wtedy nie pito, a jedynie wodę mineralną. Miller ocenia, że obecnie prezydent Putin to jednak nie jest car Wszechrusi. - Ta władza, którą ma, w zupełności mu wystarczy - twierdzi były premier.",,,
http://wiadomosci.onet.pl/leszek-miller-w-ustalmy-jedno-tusk-bardzo-sie-rozczarowal/6dzem,"Leszek Miller w ""Ustalmy Jedno"": Tusk bardzo się rozczarował","- Nie rozmawiałem (z rodzicami dzieci niepełnosprawnych w Sejmie - red.), bo nie chcę narazić się na zarzut, że żeruję na tym nieszczęściu - mówi w ""Ustalmy Jedno"" Onetu były premier Leszek Miller (SLD). A Donalda Tuska krytykuje: - Premierowi wydawało się, że jego umiejętności czarowania ludzi, poklepywania po plecach, wystarczą. Ale myślę, że bardzo się rozczarował, bo w tym przypadku to nie wystarczyło.","Jednocześnie - zdaniem Millera - do słów Janusza Palikota o robieniu kampanii i kariery w polityce przy okazji protestu rodziców dzieci niepełnosprawnych powinien się odnieść Aleksander Kwaśniewski. Jego żona Jolanta - już nie. Ale Miller dodaje: - Gdyby zechciała udzielić odpowiedzi, to wszyscy byliby zainteresowani.",,
https://wiadomosci.onet.pl/kraj/oto-glowny-kandydat-na-szefa-klubu-sld/c5snp,Oto główny kandydat na szefa klubu SLD,"W środę po raz pierwszy spotka się nowy - liczący w tej kadencji Sejmu 27 posłów - klub SLD, który wybierze swe kierownictwo. Kandydowanie na przewodniczącego zapowiedział już Ryszard Kalisz i to on póki co ma największe szanse, by objąć tę funkcję.","Zamiar kandydowania Kalisz zadeklarował w poniedziałek w ""Superstacji"". Jak mówił, chce ""przechować istotę lewicy włączającej, a nie wyłączającej"". Jeszcze w ubiegłym tygodniu współpracownicy posła Sojuszu zapewniali, że cieszy się on poparciem 18 na 27 posłów Sojuszu. Teraz jednak - według jednego z warszawskich działaczy tej partii - głosy rozkładają się 14:13 lub 15:12 dla Kalisza. - Jak widać ta przewaga jest bardzo niewielka, więc tak naprawdę trudno przewidzieć, co się wydarzy - zaznaczył rozmówca PAP. Głosowanie w sprawie przewodniczącego ma być tajne. Na razie nic nie wskazuje na to, żeby Kalisz miał kontrkandydata - startować nie zamierza ani szef Sojuszu Grzegorz Napieralski, ani nikt z jego współpracowników. - Przewodniczący Grzegorz Napieralski nie będzie kandydował na funkcję szefa klubu. To posłowie zdecydują, kto będzie kierował klubem - powiedział we wtorek PAP rzecznik partii Tomasz Kalita. Wiceszef klubu Sojuszu z minionej kadencji Sejmu Leszek Aleksandrzak przyznał we wtorkowej rozmowie z PAP, że w klubie są posłowie, którzy chętnie widzieliby go w roli przewodniczącego klubu, jednak on sam nie planuje ubiegać się o tę funkcję. - Na pewno nie wyrażę zgody na kandydowanie, ponieważ musi być trochę inne funkcjonowanie klubu. Oczywiście każdy ma prawo zgłosić każdego - jest demokracja, ale myślę, że jutro podejmiemy słuszne decyzje i wybierzemy takie kierownictwo klubu, które zapewni dobre funkcjonowanie - zaznaczył Aleksandrzak. Wykluczył jednocześnie możliwość oddania głosu na Kalisza; w jego opinii, lepszym kandydatem byłby chociażby b. premier Leszek Miller. - Bardzo się cieszę, że pan poseł Kalisz wyraził wolę kandydowania, ale uważam, że miejsce Ryszarda Kalisza jest gdzie indziej. Ryszard jest bardzo medialny, tymczasem klub to przede wszystkim praca organizacyjna - powiedział Aleksandrzak. Miller również nie przewiduje kandydowania. - Nie, raczej nie - powiedział we wtorek PAP. Według współpracowników Kalisza, w poniedziałek skontaktował się z nim Napieralski. Rozmówcy PAP przewidują, że być może na środowym posiedzeniu klubu ze strony lidera SLD padnie propozycja: Kalisz szefem klubu, a Napieralski - kandydatem na wicemarszałka Sejmu. Zdaniem źródeł PAP jednak, istnieje ryzyko, iż na obecność szefa SLD w prezydium Sejmu nie zgodzi się Platforma Obywatelska, która - jako zwyciężczyni wyborów parlamentarnych - ma największy klub. To od niej bowiem będzie zależało, czy Sojusz w ogóle dostanie stanowisko wicemarszałka. Wiceszefowa klubu PO w minionej kadencji Małgorzata Kidawa-Błońska mówiła w poniedziałek dziennikarzom w Sejmie, że zgodnie z dotychczasowym obyczajem parlamentarnym, każdy klub poselski otrzyma stanowisko wicemarszałka. Informacji o możliwej umowie między Napieralskim a Kaliszem nie potwierdzają jednak współpracownicy szefa Sojuszu. - Nic nie wiem o takiej propozycji - powiedział PAP jeden z polityków bliskich Napieralskiemu. We wtorek w TVP Info Kalisz mówił, jak wyobraża sobie funkcjonowanie nowego klubu SLD. - Przede wszystkim chcę bardzo kolegialnego kierowania klubem - wszyscy są ważni, równie ważni. Przewodniczący jest primus inter pares - nic więcej. Reprezentuje klub, ale słucha wszystkich i wszyscy wzajemnie się słuchają - podkreślił Kalisz. Jak dodał, zależy mu na pełnym wykorzystaniu ""potencjałów intelektualnych i organizacyjnych każdego z członków klubu"". W jego opinii, SLD w tej kadencji Sejmu musi skoncentrować się na ""najważniejszych sprawach"" czyli m.in. kwestiach społecznych, osób wykluczonych. Według Kalisza, tymi sprawami miałaby zajmować się Anna Bańkowska. Do najważniejszych kwestii w obecnej kadencji poseł Sojuszu zaliczył także gwarancje ochrony praw i wolności obywatelskich, prawa człowieka, wymiar sprawiedliwości. Tym miałby się zajmować on sam. Kolejna dziedzina to integracja europejska, która - zdaniem Kalisza - powinna być jak najgłębsza. - Mamy tu dwóch wyśmienitych fachowców - Leszka Millera i Tadeusza Iwińskiego. Mamy również Marka Balta z Częstochowy, który będzie się zajmował neutralnością światopoglądową - dodał poseł Sojuszu.","Ryszard Kalisz, fot. Paweł Małecki / Agencja Gazeta",
http://wiadomosci.onet.pl/kraj/miller-polska-jest-oddalona-od-czolowki-europejskiej/0b0k7,Miller: Polska jest oddalona od czołówki europejskiej,"- Wygrani to my, Polki i Polacy. Polska zmieniła się na korzyść. Można było osiągnąć wyższy poziom wzrostu gospodarczego. Polska jest oddalona od czołówki europejskiej o spory dystans - powiedział Leszek Miller (SLD) oceniając 10 lat Polski w Unii Europejskiej. (żg)",,,
https://wiadomosci.onet.pl/kraj/wybrano-nowego-szefa-sojuszu-lewicy-demokratycznej/zx0x1,Wybrano nowego szefa Sojuszu Lewicy Demokratycznej,Leszek Miller został nowym szefem Sojuszu Lewicy Demokratycznej. Według informacji TVN 24 na byłego premiera zagłosowała większość członków konwencji krajowej.,"Według rozmówcy PAP, Miller wygrał ""przygniatającą większością głosów"". Wybrany w sobotę szef partii ma kierować ugrupowaniem tylko do wiosny przyszłego roku, kiedy to odbędą się prawybory szefa Sojuszu i kongres, który zatwierdzi ich wynik. W sobotę w południe rozpoczęła się konwencja krajowa SLD, podczas której wybrany ma zostać nowy szef partii i - prawdopodobnie - nowy sekretarz generalny ugrupowania. O funkcję przewodniczącego Sojuszu ubiega się czterech kandydatów. Na konwencji rezygnację złożył dotychczasowy szef Sojuszu Grzegorz Napieralski. O funkcję nowego przewodniczącego ubiegało się czterech kandydatów: szef klubu Sojuszu, b. premier Leszek Miller, europosłanka Joanna Senyszyn, b. wiceszef partii Artur Hebda oraz poseł Marek Balt. Na start nie zdecydowała się ostatecznie Katarzyna Piekarska - wynika z informacji uzyskanych przez PAP od współpracowników b. wiceszefowej SLD. W sobotę wybrany zostanie też prawdopodobnie nowy sekretarz generalny Sojuszu. Marek Nawrot, który obecnie pełni tę funkcję, ma złożyć rezygnację wraz z Napieralskim. Miller, któremu działacze SLD dają najwięcej szans na wyborcze zwycięstwo, ma na funkcję sekretarza generalnego zgłosić kandydaturę Marka Dyducha. Dyduch pełnił już tę funkcję w latach 2002-2005. Decyzję o zwołaniu konwencji, która zmieni przewodniczącego, podjęła w październiku Rada Krajowa SLD. Osoba, która zostanie 10 grudnia nowym przewodniczącym, ma kierować ugrupowaniem tylko do wiosny przyszłego roku, kiedy to odbędą się prawybory szefa Sojuszu i kongres, który zatwierdzi ich wynik.","Leszek Miller, fot. PAP/Tomasz Gzell",
https://wiadomosci.onet.pl/tylko-w-onecie/miller-jesli-sld-zrobilby-jednocyfrowy-wynik-to-szef-partii-moglby-miec-klopoty/r9m2c,"Miller: jeśli SLD zrobiłby jednocyfrowy wynik, to szef partii mógłby mieć kłopoty","- Nie widzę w tym nic złego, że nasza kandydatka ściąga z gracją ubranie. SLD nie ma nic do ukrycia. Kandydaci mniej znani, są w stanie zrobić bardzo wiele, żeby zdobyć rozgłos i dostać się do Sejmu. Estetyczne rozbieranie się, nie jest przekroczeniem granicy dobrego smaku w polityce. Zresztą wyborcy to ocenią. Osobiście mnie to nie razi - powiedział Leszek Miller o spocie wyborczym kandydatki SLD na posła, która wykonuje striptiz przed kamerą. Były premier zapytany, czy jeśli Sojusz nie zdobędzie lepszego wyniku w wyborach parlamentarnych niż Grzegorz Napieralski w wyborach prezydenckich, to partia powinna zmienić lidera powiedział: ""SLD jak każda partia oceni uzyskany rezultat. Jeśli Sojusz zrobiłby jednocyfrowy wynik, to szef partii mógłby mieć kłopoty"".","Z Leszkiem Millerem - byłym premierem RP i byłym szefem SLD, kandydatem na posła SLD z Gdyni - rozmawia Jacek Nizinkiewicz. Jacek Nizinkiewicz: Czy jeśli SLD zdobędzie mniejsze poparcie w wyborach parlamentarnych, niż Grzegorz Napieralski w wyborach prezydenckich, to partia powinna zmienić lidera? Leszek Miller: Poczekajmy na końcowy wynik 9 października. SLD, jak każda partia, oceni uzyskany rezultat. Jeśli Sojusz zrobiłby jednocyfrowy wynik, to szef partii mógłby mieć kłopoty. Ale jestem spokojny, że wynik będzie dwucyfrowy i na pewno dużo lepszy niż przepowiadają nam sondaże. - Podoba się panu striptiz wyborczy kandydatki SLD na posła RP? - Nie widzę w tym nic złego, że nasza kandydatka ściąga z gracją ubranie. SLD nie ma nic do ukrycia. Kandydaci mniej znani, są w stanie zrobić bardzo wiele, żeby zdobyć rozgłos i dostać się do Sejmu. - Rozbieranie się, nie jest przekroczeniem granicy dobrego smaku w polityce? - Estetyczne rozbieranie nie jest. Zresztą wyborcy to ocenią. Osobiście mnie to nie razi. - A pan nie przekroczył granic, niebezpiecznie ocierając się o seksizm, mówiąc: "" Jeżeli koło partii kręcą się osoby, kobiety nieatrakcyjne, to jest coś anachronicznego, coś co odstręcza wyborców"" ? - To była niefortunna wypowiedź. Przeprosiłem za te słowa, wszystkie panie które mogły poczuć się obrażone. Ale z drugiej strony gołym okiem widać, że wszystkie partie na billboardach i plakatach umieszczają atrakcyjnych kandydatów i kandydatki. - Z jakim przyjęciem spotyka się pan w Gdyni, jako kandydat z kapelusza? - Nie jestem kandydatem z kapelusza, bo jako były premier całą Polskę mogę traktować jako jeden okręg wyborczy. Spotykam się z bardzo dobrym przyjęciem. Jeżeli ciepła i miła atmosfera przełoży się na poparcie, to zdobędę dobry wynik. - Podobno zmienił pan swoją maksymę i teraz prawdziwego mężczyznę nie poznaje się po tym jak kończy, bo prawdziwy mężczyzna nigdy nie kończy. Aktorka serialowa Katarzyna Cichopek strawestowała pański bon mot mówiąc, że prawdziwego mężczyznę poznaje się po tym jak dochodzi. Do czego chce pan jeszcze dojść w polityce? - Jestem pod wrażeniem wyobraźni pani Cichopek. Chcę, żeby Sojusz zdobył władzę i realizował swój program. Będąc w opozycji można tylko mówić, że ma się program, ale niewiele można zrobić. Ja chcę zostać posłem. Nic więcej. - Które ministerstwo chciałby pan wziąć w swoje władanie? - Nie myślę tymi kategoriami. Chciałbym pracować w Sejmie w komisji gospodarki lub integracji europejskiej. To są dwa obszary, które mnie interesują. - Żałuje pan, że w Sejmie nie zasiada już Zbigniew Ziobro? Teraz będzie się pan mścił w Sejmie na PiS? - Od mszczenia się w polskiej polityce jest PiS. Jarosław Kaczyński pała rządzą zemsty i rewanżu i do tego są mu potrzebne służby specjalne i prokuratura. - Jakie są priorytety, które realnie SLD chciałoby zrealizować dochodząc do władzy? - Najważniejsze, to dać ludziom pracę i godne życie. Każda praca jest lepsza niż zasiłek. Społeczeństwo pracy jest bogate, a zasiłków biedne. Po drugie, uzdrowić finanse publiczne. Państwo nie może się zadłużać w nieskończoność, bo to uderzy w budżety polskich rodzin. Po trzecie, wyrównać możliwości i szanse życiowe. Równe szanse muszą być ważniejsze niż miejsce urodzenia. Kolejnym priorytetem SLD jest ochrona zdrowia. Zdrowie musi być ważniejsze niż pieniądz. Kolejnym punktem, który Sojusz będzie chciał zrealizować, to rozdział państwa od Kościoła. W Polsce konstytucja musi być ważniejsza niż Ewangelia. Wreszcie na koniec to pogłębianie integracji europejskiej i budowanie mocnej pozycji Polski we wspólnej Europie. - SLD nie obiecuje gruszek na wierzbie w swoim programie? I to bardzo drogich gruszek, po oszacowanych co najmniej na 35 mld zł. Obniżka podatku VAT, podniesienie płacy i emerytury minimalnej, narodowy plan budowy przedszkoli i żłobków, refundacja zabiegów in vitro i środków antykoncepcyjnych, to początek obietnic. Skąd Sojusz chce wziąć pieniądze na realizacje obietnic? - Jak pan pyta o realność obietnic SLD, to proszę sprawdzić co obiecuje Ruch Palikota, PO, PSL, PiS, czy PJN. Nawet jeśli 35 mld zł, to realna suma na realizację obietnic SLD, to jest to kwota na którą rocznie Jacek Rostowski zadłuża Polskę. Wystarczy, że minister finansów nie będzie zadłużał Polski, to postulaty Sojuszu z łatwością zostaną zrealizowane. - A jak pan myśli, dlaczego Sejm - głównie głosami PO - przyjął poprawkę Senatu do ustawy o dostępie do informacji publicznej, a prezydent tak szybko podpisał ustawę. Zasadnicza część nowelizacji ustawy o dostępie do informacji publicznej, dotyczy wprowadzenia dodatkowej klauzuli, która pozwala władzy na ograniczenie dostępu do informacji publicznej. Organizacje pozarządowe skrytykowały ustawę. Czy informacja publiczna oznacza dzisiaj tajną? - Mam wiele zastrzeżeń do tej ustawy, podobnie jak całe SLD. Nie rozumiem zachowania posłów PO. Pan prezydent pospieszył się podpisując ustawę. - Czy teraz przejrzystość działania państwa może zostać zagrożona, np. przy zawieraniu umów przy wydobyciu gazu łupkowego? - Istnieje taki niepokój, ale nie tylko w temacie gazu łupkowego. Każde państwo prowadzi działania, które są tajne, czy poufne, ale chodzi o to, żeby takie działania były ograniczone do niezbędnego minimum. W tym wypadku widać sporą przesadę. - I na koniec. Jaki wynik wyborów pan obstawia? - SLD wygra najbliższe wybory. - Ale poważnie. - Nie jestem prorokiem. Chciałbym, żeby SLD był zwycięzcą i uzyskał najlepszy wynik. - Dziękuję za rozmowę. Koniec części drugiej. Rozmawiał: Jacek Nizinkiewicz W pierwszej części rozmowy Leszek Miller powiedział: ""Prezes PiS jest niebezpieczny swoją głupotą. Kaczyński plotkuje jak baba targowa. Jeśli uszczypliwości i fantazje prezesa PiS na temat polityków krajowych mogą budzić uśmiech i zażenowanie, to formułowanie tego typu ocen o przywódcy potężnego sąsiada Polski może zaważyć na relacjach Polsko-Niemieckich. Wypowiedzi Kaczyńskiego zostaną przeczytane przez niemieckich polityków. Gdyby Kaczyński miał śladowe poparcie społeczne i był politycznym planktonem to nie byłoby problemu. Ale przecież PiS jest drugą co do znaczenia partią w Polsce. Jarosław Kaczyński swoją wypowiedzią o Angeli Merkel po raz kolejny udowodnił, że nie nadaje się na poważnego polityka"".","Leszek Miller, fot. PAP/Roman Jocher",
https://wiadomosci.onet.pl/kraj/miller-zapytam-tuska-o-kreatywna-ksiegowosc-w-resorcie-finansow/nhgq5,"Miller: zapytam Tuska o ""kreatywną księgowość"" w resorcie finansów","Szef SLD zapowiedział, że skieruje do premiera Donalda Tuska pismo z prośbą o wyjaśnienie, jak rząd zamierza traktować metodologię unijną liczenia długu publicznego. Według Millera sposób, w jaki robi to szef MF Jacek Rostowski, to ""kreatywna księgowość"".","Miller odniósł się w ten sposób do słów ministra finansów Jacka Rostowskiego, który podczas porannego głosowania nad sprawozdaniem rządu z wykonana budżetu za 2011 r. - pytany przez posła Sojuszu Ryszarda Zbrzyznego, jaką metodologię przyjął obliczając wysokość długu publicznego - powiedział, że od momentu przystąpienia Polski do UE obowiązują dwie definicje długu publicznego. Pierwsza - tłumaczył minister - to ""państwowy dług publiczny, który stosujemy do polskich ustaw o finansach publicznych i do obliczania progów, które decydują o tym, czy pewne działania sanacyjne czy ostrożnościowe są podjęte"". Druga - mówił Rostowski - to ""definicja UE, Eurostatu, która jest zupełnie niezależna od tej pierwszej i zresztą często zmieniania przez urzędników średniego szczebla w Eurostacie"". - Nie możemy mieć sytuacji takiej, w której polska polityka ekonomiczna będzie zmieniana w sposób raptowny i nagły dlatego, że jakieś definicje są zmieniane przez statystyków i urzędników średniego szczebla w Eurostacie w Luksemburgu - podkreślił minister finansów. Jak zauważył, Polska należy do tych ""rzadkich krajów"", które mają zapisane w konstytucji ostre wymogi prawne dotyczące działań, które muszą zostać podjęte, gdy pewne progi relacji długu publicznego do PKB zostaną przekroczone. - Wobec tego musimy mieć jasną definicję tego długu publicznego w prawie polskim i tej definicji nie zmieniamy - oświadczył Rostowski. Miller powiedział na konferencji prasowej w Sejmie, że ""dzisiaj uzyskaliśmy potwierdzenie, że w Polsce w Ministerstwie Finansów kwitnie kreatywna księgowość"". - Że rząd polski zamierza tak manipulować danymi, by nie dostosować się do wskazań unijnych, a to może się skończyć bardzo poważną interwencją i bardzo poważnym konsekwencjami - zaznaczył polityk. Zapowiedział, że skieruje pismo do Donalda Tuska, by wyjaśnił, ""jak rząd zamierza traktować metodologię unijną"". - Po drugie zwrócę uwagę, że tak frywolna interpretacja, jaką stosuje minister Rostowski, nie może mieć miejsca - dodał. Według Millera słowa Rostowskiego powinny wzbudzić ""najwyższy niepokój"". Zdaniem lidera Sojuszu Rostowski ocenił, że istnieje państwowy sposób liczenia długu publicznego ""i że żaden Luksemburg czy Bruksela nie będą nam niczego narzucać, a poza tym sposób obliczania długu w wykonaniu unijnym to są decyzje na średnim szczeblu urzędniczym"". - Jednym słowem niech sobie tam w Brukseli coś opowiadają, a my i tak będziemy liczyć według naszej metodologii. Otóż takie podejście budzi najwyższe zdumienie i oburzenie dlatego, że w taki właśnie sposób postępowali koledzy pana ministra Rostowskiego chociażby w Grecji. I wszyscy wiemy, czym to się skończyło - powiedział szef SLD. Jak mówił, 5 lipca KE zwróciła się do władz naszego kraju, aby w metodzie obliczania długu publicznego stosować kryteria UE, a nie kierować się metodologią polską. Według unijnej metodologii - mówił Miller - polski dług publiczny wynosi 56 proc. PKB, a nie 53 proc., jak podaje Rostowski. Zdaniem Millera, gdyby do tego doliczyć inne pozycje typu fundusz drogowy czy wydatki samorządów, to ""zbliżamy się niebezpiecznie"" do konstytucyjnego progu 60 proc. długu w relacji do PKB. Sejm przyjął w piątek sprawozdanie komisji finansów publicznych z wykonania budżetu państwa za 2011 r. i udzielił Radzie Ministrów absolutorium za ubiegły rok.",,
https://wiadomosci.onet.pl/wybory-samorzadowe/leszek-miller-andrzej-duda-moglby-ulaskawic-hanne-zdanowska/qt2lsl0,Leszek Miller: Andrzej Duda mógłby ułaskawić Hannę Zdanowską,"- Prezydent Andrzej Duda mógłby ułaskawić Hannę Zdanowską - stwierdził w ""Poranku RDC"" Leszek Miller. Zdaniem byłego premiera odwołanie prezydent Łodzi przez wojewodę może doprowadzić do protestów w całym kraju.","W ubiegłym tygodniu wojewoda łódzki Zbigniew Rau oświadczył, że Hanna Zdanowska, jako osoba prawomocnie skazana za przestępstwo karne, nie może być burmistrzem ani prezydentem miasta. – Gdyby nie fakt, że jej kadencja dobiega końca, wszcząłbym postępowanie zmierzające do wygaszenia jej mandatu – powiedział. Sama Hanna Zdanowska zapowiedź wojewody skwitowała krótko: ""to polityczny zamach na samorząd"". - To zamach na legalnie wybranego prezydenta i próba przejęcia władzy w mieście, w którym kandydat PiS może liczyć na maksimum 15 procent poparcia. - mówiła prezydent Łodzi. Przeczytaj: Zdanowska wygrywa w I turze. Nic nie jest rozstrzygnięte – Sądzę, że nie tylko łodzianie wyjdą na ulicę, ale również mieszkańcy innych miast – mówił w ""Poranku RDC"" Leszek Miller. W jego ocenie rozwiązaniem mogłoby być ułaskawienie Hanny Zdanowskiej przez prezydenta Andrzeja Dudę. – Lepiej byłoby, gdyby pani prezydent nie miała tego wyroku. Prezydent Andrzej Duda mógłby więc ułaskawić Hannę Zdanowską – podkreślił. Pod koniec września Sąd Okręgowy w Łodzi uznał Zdanowską za winną poświadczenia nieprawdy w dokumentach w celu uzyskania kredytu przez jej partnera i skazał ją na karę 20 tys. zł grzywny. Prezydent Zdanowska tuż po ogłoszeniu wyroku zapowiedziała, że zamierza złożyć od niego kasację. Podkreśliła też, że sprawa sądowa dotyczy wydarzeń sprzed 10 lat. Z sondażu Ipsos dla TVP, TVN i Polsatu wynika, że obecna prezydent Łodzi Hanna Zdanowska popierana przez Koalicję Obywatelską (PO i Nowoczesna) oraz m.in. lokalne struktury SLD, PSL i KOD wygrała w pierwszej turze uzyskując 70,1 proc. głosów. Na drugim miejscu znalazł się Waldemar Buda (PiS) z 24,2 proc. głosów. PKW nie przedstawiła jeszcze oficjalnych wyników wyborów. Chcesz być na bieżąco z najważniejszymi informacjami dnia? Polub Onet Wiadomości na Facebooku! (mba)",Leszek Miller,
https://wiadomosci.onet.pl/kraj/miller-niech-premier-przedstawi-w-sejmie-informacje-ws-uchodzcow/tkst3j,Miller: niech premier przedstawi w Sejmie informację ws. uchodźców,"SLD domaga się, by rząd przedstawił w Sejmie informację na temat uchodźców. Miejscem poważnej debaty politycznej nie są zaułki kancelarii premiera, tylko Sejm - oświadczył. Powtórzył też, że nie weźmie udziału w organizowanym przez premier Ewę Kopacz spotkaniu nt. uchodźców.","Miller podczas briefingu w Sejmie przypomniał, że Sojusz złożył wniosek o uzupełnienie porządku dziennego trwającego obecnie posiedzenia Sejmu o informację rządu ws. polityki dotyczącej uchodźców. - Ten wniosek nie został przez panią marszałek Sejmu przyjęty, co więcej - dziś zgłosiłem ten problem na forum obrad plenarnych, także pani marszałek Sejmu nie sygnalizuje zgody na to, by w polskim Sejmie odbyła się poważna debata (nt. uchodźców - red.) - mówił lider Sojuszu. - Pani premier Kopacz wczoraj oświadczyła, że kwestia uchodźców to problem narodowy, nie sprawa tego rządu czy jednej partii politycznej, ja podzielam ten pogląd i dlatego SLD domaga się, by rząd zainicjował w Sejmie poważną debatę w tej sprawie - powiedział. Jak mówił, jest zdumiony, że rząd samodzielnie nie wystąpił z taką inicjatywą. - Dziś pierwszym punktem obecnego porządku Sejmu powinna być informacja rządu, wystąpienie pani premier Ewy Kopacz, w którym pani premier zarysowałaby kierunki polityki rządu - oświadczył. Jak mówił, w wystąpieniu premier powinna poinformować m.in. o tym, jak przygotowane są ośrodki dla uchodźców, jak wygląda współpraca między samorządem i rządem w tej sprawie oraz o ustaleniach z posiedzenia Grupy Wyszehradzkiej i ze spotkania ministrów spraw zagranicznych UE. - Pani premier powinna też poinformować o zamiarach dotyczących użycia środków finansowych - dodał. - Niestety polski rząd nie ma zamiaru, jak widzę, zainicjować takiej debaty w Sejmie. Na pytanie ""dlaczego""? jest tylko jedna odpowiedź: bo nie ma nic do powiedzenia. Oprócz ogólników, nic nieznaczących figur stylistycznych"" - kontynuował. Jak dodał, SLD protestuje, bo ""to kolejny akt procesu osłabiania kontrolnej funkcji Sejmu, w tej kadencji było to bardzo widoczne"". - Była wyraźna dążność do tego, by to rząd kontrolował Sejm, a nie Sejm kontrolował rząd. To bardzo groźne dla polskiej demokracji - ocenił. Miller powtórzył też, że nie weźmie udziału w środowym spotkaniu ws. uchodźców, na które zaprosiła liderów partii premier Ewa Kopacz. - Miejscem poważnej debaty politycznej nie są zaułki Kancelarii Prezesa Rady Ministrów, tylko Sejm - wskazywał. Dodał, że skoro jest to problem natury narodowej, to polityczną reprezentacją narodu jest Sejm, ""a nie gabinet w kancelarii premiera i częstowanie kawą i ciasteczkami"". - To jest po prostu niepoważne, apeluję do pani premier, by wreszcie zaczęła być poważnym premierem polskiego rządu, a nie trywializowała problem - dodał. Miller mówił również o tym, że do wystąpienia przez Sejmem premier Kopacz powinno skłonić także środowe wystąpienie szefa Komisji Europejskiej Jean-Claude Junckera. Juncker zaapelował w środę do państw UE o przejęcie 160 tysięcy uchodźców od Grecji, Włoch i Węgier, by złagodzić kryzys migracyjny w tych krajach. Ostrzegł, że w przyszłości do podobnej sytuacji może dojść na Ukrainie. Odwołał się też do historii Europy. - Europa jest kontynentem, gdzie prawie wszyscy kiedyś byli uchodźcami. Miliony Europejczyków uciekały przed prześladowaniami, wojną, dyktaturą i opresją - powiedział szef KE. Wspomniał m.in. o Polakach. ""20 mln potomków Polaków mieszka poza Polską w wyniku emigracji politycznej i ekonomicznej, po wysiedleniach, przesiedleniach podczas bolesnej historii Polski"" - powiedział Juncker. Według Millera, Juncker powiedział w środę ""wiele słusznych słów dotyczących skutków sytuacji, ale ani jednego słowa dotyczącego przyczyn"". - Dlaczego KE nie podejmuje prób przeprowadzenia operacji dyplomatycznej, a jak trzeba militarnej na terenie Syrii, dlaczego KE nie zabiega o porozumienie między UE, Stanami Zjednoczonymi i Rosją, by można było przeprowadzić operację mediacyjną na terenie Syrii, a jak trzeba, operację militarną przeciwko Państwu Islamskiemu? - pytał. Na pytanie, czy gdyby doszło do interwencji militarnej, to czy powinno wziąć w niej udział polskie wojsko, odparł: - Jeżeli operacja militarna byłaby prowadzona pod egidą ONZ czy NATO, to oczywiście tak. Polska jest członkiem NATO, musi pamiętać o swych zobowiązaniach.",Miller: niech premier przedstawi w Sejmie informację ws. uchodźców,
https://wiadomosci.onet.pl/kraj/leszek-miller-twarza-kampanii-wyborczej-sld-do-europarlamentu/kb9c7,Leszek Miller twarzą kampanii wyborczej SLD do europarlamentu,"Leszek Miller, jako polityk, który wprowadził Polskę do UE, będzie twarzą SLD w kampanii wyborczej do Parlamentu Europejskiego. W kampanii towarzyszyć mu będą m.in.: szef PE Martin Schulz, premier Czech Bohuslav Sobotka i były komisarz UE Guenter Verheugen.","- Całą kampanię chcemy oprzeć na wizerunku i dorobku Leszka Millera, który jako premier wprowadzał Polskę do UE. To nasz pomysł, dlatego, że rocznica dziesięciolecia wejścia do Unii zbiega się w tym roku z terminem wyborów do Parlamentu Europejskiego. Chcemy się pochwalić i wrócić do tego momentu, kiedy Miller podpisywał Traktat Akcesyjny, ale też przypomnieć, ile dzięki temu udało się w Polsce zrobić oraz kto nam wtedy pomógł - podkreśla w rozmowie rzecznik SLD Dariusz Joński. Dlatego strategia Sojuszu na przeprowadzenie kampanii wyborczej do PE jest w głównej części oparta na podkreślaniu jedności europejskich socjalistów. SLD na swoje wiece wyborcze chce zaprosić gości specjalnych - liderów europejskiej lewicy, m.in. przewodniczącego PE i szefa Grupy Socjalistycznej w europarlamencie, Niemca Martina Schulza (SPD), premiera Czech i lidera Czeskiej Partii Socjaldemokratycznej Bohuslava Sobotkę, a także polityk niemieckiej SPD i byłego komisarza UE odpowiedzialnego za rozszerzenie Unii Guentera Verheugena. Schulz będzie gościł w Warszawie 1 maja; wraz z Millerem poprowadzi organizowany przez SLD pochód pierwszomajowy. Schulz już potwierdził swoją wizytę. Według Jońskiego szef PE wybrał Polskę, choć miał wiele innych zaproszeń od socjalistów z innych państw europejskich. - To będzie dla nas wielkie wydarzenie, Martin Schulz odegra ważną role w naszym przekazie dotyczącym tego, co jeszcze powinniśmy zrobić w UE - podkreślił Joński. Schulz razem z liderami list wyborczych Sojuszu wystąpi w spotach wyborczych tego ugrupowania. Będzie miał także swoje wystąpienie jako kandydat socjalistów na stanowisko komisarza UE. Również premier Czech będzie gościem na imprezach wyborczych organizowanych wspólnie przez SLD i CzSSD po obu stronach pogranicza polsko-czeskiego. Szczegóły tych spotkań są obecnie ustalane. Joński zapowiada, że będzie to wspólna inicjatywa, która ma pokazać, że partie lewicowe w Europie są w stanie ze sobą ściśle współpracować. - Taka współpraca w ramach kampanii wyborczej to nowość w naszej polityce, bo nikt tego wcześniej nie robił - podkreśla. Jak dodał, opolskie SLD od dłuższego czasu współpracuje z czeskimi kolegami, także nad organizacją wspólnych festynów. - Leszek Miller już poznał kilka słów po czesku i bez problemu poradzi sobie w kontaktach z naszymi sąsiadami - żartuje Joński. Sam Miller ocenia, że ""to będzie jeden z mocniejszych akcentów kampanii pod hasłami integracji europejskiej, jednej Europy, jedności Europejskiej Partii Socjalistów"". - Podkreślimy w ten sposób, że dziś bez problemów możemy przekraczać granicę, że potrafimy ze sobą współpracować i że jest to efekt jedności kontynentu. Czechy i Polska w tym samym okresie prowadziły trudne negocjacje dotyczące wejścia do UE i tego samego dnia do Unii wstąpiły, ma to wiec silny symboliczny wydźwięk - zauważył Miller. Szef SLD zapowiada też wspólną inicjatywę młodzieżówek obu partii - młodzi działacze lewicowi z Polski i Czech mają przyjąć podczas jednego z wieców wyborczych rezolucję dotyczącą przyszłości Europy. Najwięcej kontrowersji budzić może przyjazd do Polski Guentera Verheugena. To jeden z najbardziej rozpoznawalnych i kojarzonych z integracją europejską polityk niemieckiej SPD. Verheugen ostatnio zasłynął publiczną krytyką nowego rządu Ukrainy wyłonionego po obaleniu prezydenta Wiktora Janukowycza. - Guenter Verheugen to były komisarz odpowiedzialny za rozszerzenie Unii Europejskiej. To główny negocjator i gdyby nie jego zaangażowanie, Polska nie znalazłaby się w UE. Tego nie da się wymazać, choć oczywiście nie zgadzamy się z tym, co on dziś mówi o Wschodzie - odpiera zarzuty Joński. Festyny i wiece z udziałem unijnych polityków to tylko część strategii Sojuszu na kampanię wyborczą. Partia chce postawić także na przekaz programowy i powiązać go z prezentacją swoich kandydatów do PE. Krystyna Łybacka, Bogusław Liberadzki, Joanna Senyszyn, Janusz Zemke, Wojciech Olejniczak - to tylko niektórzy kandydaci SLD do europarlamentu, od lat kojarzeni z partią. Na listach wyborczych są też nowe nazwiska, np. debiutująca w polityce Weronika Marczuk czy Anna Kalata, dawniej związana z Samoobroną. - Z uwagi na to, co się dzieje na Ukrainie chcemy, żeby Marczuk - po wygranych wyborach - była w Brukseli naszym ambasadorem na rzecz wprowadzenia Ukrainy do UE - podkreśla Joński. Kalata jako była minister pracy i polityki społecznej ma w Sojuszu pełnić rolę eksperta i w roli kandydatki do PE prezentować program SLD w zakresie walki z bezrobociem w Europie, w tym z bezrobociem wśród młodych. Już na 13 kwietnia Sojusz zaplanował ogólnopolską konwencję wyborczą, na której zaprezentuje wszystkich swoich kandydatów. Zaprezentuje także program, choć ten ma być wspólny dla wszystkich socjalistów w Europie. Dlatego - jak wyjaśnia Joński - jest jeszcze dopracowywany. Przed partią jest jeszcze 15 wojewódzkich konwencji wyborczych, na wszystkich będzie obecny szef SLD Leszek Miller.",Leszek Miller,
https://wiadomosci.onet.pl/kraj/miller-zaapelujemy-do-komorowskiego-o-ogloszenie-zaloby-narodowej-po-smierci-gen/4xm5d,Miller: zaapelujemy do Komorowskiego o ogłoszenie żałoby narodowej po śmierci gen. Jaruzelskiego,"Leszek Miller podziękował w wieczornym wystąpieniu obywatelom, którzy wzięli udział w wyborach do Parlamentu Europejskiego. Swoje przemówienie zaczął jednak od wspomnienia zmarłego dziś gen. Wojciecha Jaruzelskiego. - Gdyby nie on, nie bylibyśmy w UE - stwierdził. Dodał, że jutro zaapeluje do Bronisława Komorowskiego o ogłoszenie żałoby narodowej.","- Zmarł gen. Wojciech Jaruzelski, ofiara stalinowskiej represji, człowiek, który z bronią w ręku walczył z faszyzmem. Budował Polskę w warunkach, w jakich mógł to czynić. Wprowadził stan wojenny, broniąc polskich istnień - podkreślał Leszek Miller. Lider SLD dodał, że ""Wojciech Jaruzelski to architekt Okrągłego Stołu"". - Dzięki niemu jesteśmy w UE i uczestniczymy dziś w wyborach do Parlamentu Europejskiego - powiedział. - Jutro zwrócimy się do prezydenta Komorowskiego z apelem o ogłoszenie żałoby narodowej - powiedział Miller. Tego pomysłu nie chciał na gorąco komentować Donald Tusk. - Chcę wyrazić ubolewanie, że w 10 rocznicę wejścia do UE tak wiele Polek i Polaków nie uczestniczyło w wyborach. Wynika to z faktu, że my politycy nie jesteśmy w stanie zaciekawić wyborców tą piękną ideą europejską - stwierdził Miller. PO i PiS w wyborach do Parlamentu Europejskiego zdobyły równą liczbę mandatów - każda z partii wprowadzi do europarlamentu po 19 posłów - wynika z sondażu Ipsos dla TVN 24 i TVP. Z sondażu wynika też, że Sojusz Lewicy Demokratycznej otrzyma pięć mandatów, Nowa Prawica Janusza Korwin-Mikkego - cztery mandaty, Polskie Stronnictwo Ludowe - również cztery.",Leszek Miller,
https://wiadomosci.onet.pl/kraj/tusk-wypowiedzial-sie-na-temat-ataku-na-leszka-millera/52rft,Tusk wypowiedział się na temat ataku na Leszka Millera,"Premier Donald Tusk skontaktował się wczoraj z Leszkiem Millerem. Zasugerował też ministrowi spraw wewnętrznych Bartłomiejowi Sienkiewiczowi, żeby, jeśli pojawi się taki wniosek, rozważył przyznanie byłemu premierowi ochrony. Miller został wczoraj zaatakowany nieznaną substancją podczas spotkania w Sieradzu.","Do incydentu doszło po koncercie muzyki poważnej, w którym uczestniczył były premier. Policja wstępnie wytypowała osobę, która mogła uderzyć i oblać nieznaną substancją Leszka Millera, jednak jest to dopiero ""wstępny typ"". - Policjanci podejrzewają, kto mógł być sprawcą zdarzenia - powiedział Informacyjnej Agencji Radiowej rzecznik łódzkiej policji, Radosław Gwis. - Na razie podejrzany nie został zatrzymany i jest to tylko wstępne wytypowanie - podkreślił. Rzecznik łódzkiej policji powiedział też, że jest to znana funkcjonariuszom osoba, która ma na koncie kilka ""nietypowych wybryków"". Do incydentu doszło wczoraj tuż po 19. Mężczyzna uderzył byłego premiera w głowę torbą foliową wypełnioną cuchnącym białym płynem. Ubranie byłego premiera zostało zniszczone. Jemu samemu nic poważnego się nie stało. Podczas dzisiejszej konferencji w tej sprawie wypowiedział się premier Donald Tusk. Jak przyznał, za pośrednictwem Pawła Grasia skontaktował się wczoraj z liderem SLD. - Jeśli pojawi się wniosek o przyznanie ochrony panu Millerowi, to szef MSW otrzymał ode mnie sugestię, żeby rozważyć taki ruch - powiedział.",Donald Tusk,
https://wiadomosci.onet.pl/kraj/miller-tusk-powinien-sklonic-po-do-zlozenia-projektu-ws-zwiazkow-partnerskich/35vp2,Miller: Tusk powinien skłonić PO do złożenia projektu ws. związków partnerskich,"Szef SLD Leszek Miller uważa, że premier Donald Tusk powinien sprawić, by PO złożyła ponownie projekt ustawy o związkach partnerskich. Jego zdaniem szef rządu pokazałby w ten sposób ministrowi sprawiedliwości Jarosławowi Gowinowi, kto rozdaje karty w Platformie.","- Jeśli premier chce wziąć rewanż na ministrze Gowinie, to powinien wprowadzić siłami swojego klubu jeszcze jeden projekt ustawy o związkach partnerskich, a następnie przemówić do rozsądku posłom, którzy popełnili błąd - powiedział lider SLD na briefingu w Sejmie. Odniósł się w ten sposób do odrzucenia w zeszły piątek - głosami m.in. 46 posłów PO, w tym Gowina - projektu ustawy o związkach partnerskich złożonego przez Platformę. Miller stwierdził, że premier ""ma możliwości łagodnej perswazji"", więc powinien wygrać ponowne głosowanie ws. projektu ustawy o związkach partnerskich i pokazać Gowinowi ""kto rozdaje karty"". Pytany o propozycje prezydenta Bronisława Komorowskiego, który postulował uregulowanie kwestii związków partnerskich za pomocą zmian w istniejących ustawach, Miller podkreślił, że prezydent powinien skomentować tę sprawę. Dodał jednak, że sam jest zwolennikiem przyjęcia projektu ustawy dotyczącej związków partnerskich, a nie ""ratowania się protezami"". Prezydent powiedział, że warto rozważyć odstąpienie od nowej ustawy o związkach partnerskich, by uniknąć ryzyka niekonstytucyjności. Zdaniem prezydenta zamiast tworzenia nowej regulacji można pójść w kierunku nowelizacji istniejących ustaw. Przed tygodniem Sejm odrzucił trzy projekty ustaw w sprawie związków partnerskich: i autorstwa PO, i złożone przez Ruch Palikota oraz SLD. Przed głosowaniem minister sprawiedliwości mówił, że projekty są sprzeczne z konstytucją, zaś premier oświadczył, że to osobista opinia Gowina i namawiał do skierowania projektów do dalszych prac sejmowych. Gowin powiedział, że z klubu PO wyjdą dwa projekty dotyczące związków nieformalnych. Podkreślił też, że można doprecyzować obowiązujące przepisy bez ""instytucjonalizowania związków partnerskich"".",,
https://wiadomosci.onet.pl/kraj/sondaz-prezydencki-45-proc-poparcia-dla-bronislawa-komorowskiego/8r83r,Sondaż prezydencki: 45 proc. poparcia dla Bronisława Komorowskiego,"Gdyby w najbliższą niedzielę odbyły się wybory prezydenckie, Bronisław Komorowski po raz kolejny objąłby ten urząd - informuje TVP1. Głosowałoby na niego 45 procent Polaków. Drugi w walce o fotel prezydenta byłby Jarosław Kaczyński, a trzeci Ryszard Kalisz.","Z badań przeprowadzonych przez TNS na zlecenie ""Wiadomości"" TVP1 wynika, że Polacy nie chcą zmian na stanowisku głowy państwa. Gdyby lista kandydatów była właśnie taka, jaką przedstawił ankietowanym TNS, drugie miejsce zająłby prezes PiS, Jarosław Kaczyński (18 proc.). Trzeci byłby Ryszard Kalisz (10 proc.), na czwartego w kolejności, Janusza Palikota, głosowałoby 8 procent pytanych. Piąty - Zbigniew Ziobro uzyskałby 7-procentowe poparcie, Jarosław Gowin 6-procentowe, kolejny byłby Leszek Miller z trzema procentami i Janusz Piechociński, na którego swój głos oddałoby 2 proc. ankietowanych. Badanie zostało przeprowadzone na reprezentatywnej grupie dorosłych mieszkańców Polski w dniach 15-16 maja 2013 r.","Pałac Prezydencki, fot. Tomasz Szeląg/Onet",
https://wiadomosci.onet.pl/kraj/giertych-slowa-tuska-wzbudzily-w-po-powszechne-zdumienie/wb8g6,Giertych: słowa Tuska wzbudziły w PO powszechne zdumienie,"Roman Giertych w Radiu ZET stwierdził, że wypowiedź premiera Donalda Tuska w ""Polityce"" o możliwości koalicji z SLD wzbudziła w PO ""powszechne zdumienie"".","Przypomnijmy. Tusk w wywiadzie dla tygodnika ""Polityka"" na stwierdzenie, że w 2015 r. po wyborach parlamentarnych może być różnie, odparł: ""Tak, i tu mamy drugi powód, dla którego SLD pojawia się w tych spekulacjach. Rzeczywiście, wśród partii opozycyjnych SLD pod szefostwem Millera wydaje się, przy wszystkich garbach, partią umiarkowaną i obliczalną"". - O ile po wyborach politycy zawierają czasem trudne koalicje, to bardzo rzadko się zdarza, żeby takie trudne koalicje zapowiadać dwa lata przed wyborami. Zapowiadanie Sojuszu oznacza pewną przyjaźń, która mnie bardzo, ale to bardzo niepokoi - argumentował w Radiu ZET Giertych. W dalszej części rozmowy były lider LPR stwierdził, że głosował na Platformę Obywatelską i już tego robić nie będzie. - Deklaracja Donalda Tuska oznacza, że ta partia skręciła bardzo poważnie w lewo - uciął dzisiejszy gość Radia ZET. ""Premier podpuścił Millera"" - Tusk wyraźnie podpuścił Millera - tak wicemarszałek Sejmu Eugeniusz Grzeszczak skomentował z kolei w rozmowie z Onetem słowa premiera polskiego rządu. - Żeby z kimkolwiek współtworzyć koalicję w 2015 roku najpierw trzeba te wybory wygrać. A sondaże są trudne dla Platformy, bo pokazują niekorzystny trend - powiedział. Według wicemarszałka Sejmu ""być może poprzez mówienie o koalicji z SLD w 2015 roku Platforma próbuje wysondować się wewnętrznie"". - Wydaje się, że w takiej sytuacji lepiej byłoby zakasać rękawy i narzucić własny scenariusz polityczny i racjonalny program innym partiom, a nie spekulować o sytuacji po wyborach, które mają się odbyć za 2,5 roku - zaznaczył rozmówca Onetu. Dodał, że ""to tylko zapełnianie debaty publicznej niepotrzebnymi hasłami"". - Jeśli chodzi o SLD, to widać na pewno, że poprzez słowa premiera Tuska, Leszek Miller i całe SLD zaczęło całe w skowronkach unosić się nad ziemię z zachwytu. Tusk wyraźnie podpuścił Millera - zakończył.",Fot. Albert Zawada / Agencja Gazeta,
https://wiadomosci.onet.pl/tylko-w-onecie/zaborowski-glosowalem-przeciw-zawieszeniu-kalisza/1kr66,Zaborowski: głosowałem przeciw zawieszeniu Kalisza,"- Głosowałem przeciw uchwale dotyczącej Ryszarda Kalisza, bo uważam, że sąd partyjny nie jest najlepszym narzędziem w rozstrzyganiu sporów politycznych - mówi w rozmowie z Onetem Zbyszek Zaborowski. Poseł SLD zaznacza, że ewentualne rozstanie z Kaliszem byłoby ""dużą stratą dla Sojuszu"".","Zarząd Krajowy zawiesił wczoraj Ryszarda Kalisza w prawach członka Sojuszu Lewicy Demokratycznej do trzech miesięcy i skierował do rozpatrzenia przez Krajowy Sąd Partyjny wniosek, w którym jest mowa o naruszeniu poprzez wypowiedzi medialne dobrego imienia SLD oraz angażowaniu się w konkurencyjny projekt polityczny. Zawieszenie posła poparło 27 osób, trzy były przeciw, a trzy wstrzymały się od głosu. - Głosowałem przeciw tej uchwale, bo uważam, że sąd partyjny nie jest najlepszym narzędziem w rozstrzyganiu sporów politycznych. Mam własne doświadczenia w tym zakresie - mówi w rozmowie z Onetem Zbyszek Zaborowski, jeden z posłów, który głosował przeciw. - Spór dotyczy formuły nowoczesnej partii lewicowej oraz  sposobu zjednoczenia polskiej lewicy, czy jak chcą niektórzy, centrolewicy, oraz kto tego dokona - zaznacza poseł SLD. Zaborowski podkreśla, że ""bez porozumienia na lewicy nie da się zbudować realnej alternatywy dla obozu rządzącego i dla grożącej recydywy koncepcji IV Rzeczypospolitej"". - Ryszard Kalisz jest niezbędny w tej debacie i będzie w niej obecny niezależnie od decyzji sadu partyjnego. Moim zdaniem Kalisz nie przekroczył Rubikonu lojalności wobec własnego ugrupowania. Rozstanie się z tak znanym i popularnym politykiem byłoby dużą stratą dla SLD - dodaje poseł Sojuszu. Leszek Miller ocenił w zeszłą sobotę, że inicjatywa Europa Plus jest ""próbą rozbicia SLD pod hasłem jednoczenia lewicy i reanimacji ledwo żywego Janusza Palikota"". Ryszard Kalisz z kolei podkreślał, że chce nadal działać w SLD, choć zachęcał władze partii do przyłączenia się do inicjatywy Europa Plus. Zaborowski ocenia, że to nie Ryszard Kalisz ""gra na rozbicie Sojuszu"". - Na podziałach w lewicowej części sceny politycznej zależy polskiej prawicy. Ryszard marzy o szerokim porozumieniu na lewicy, lewicy otwartej, europejskiej, która  stanie się atrakcyjną ofertą dla młodego pokolenia - ocenia. Wczorajsza decyzja zarządu krajowego to, w opinii Zaborowskiego, próba zdyscyplinowania partii i jasny sygnał ze strony kierownictwa SLD, że porozumienie na lewicy może mieć miejsce tylko pod egidą SLD. - Część krytyki, która dzisiaj spotyka Kalisza jest krytyką per procura, bo dotyczy tak naprawdę  działalności Aleksandra Kwaśniewskiego i Janusza Palikota na lewej stronie polskiej sceny politycznej - dodaje poseł SLD.","Ryszard Kalisz, fot. PAP/Jacek Turczyk",
https://wiadomosci.onet.pl/kraj/lid-konczy-swoja-dzialalnosc/2pcwm,"""LiD kończy swoją działalność""","W Łodzi odbywa się kongres założycielski Polskiej Lewicy, współtworzonej przez byłego premiera Leszka Millera. Głównym zadaniem kongresu będzie wybranie władz partii. Miller jest jedynym kandydatem na jej przewodniczącego. Chce on konkurować z Lewica i Demokratami.","- Koncepcja Lewicy i Demokratów jest z gruntu błędna. Polska nie potrzebuje żadnych parasoli ochronnych w postaci Partii Demokratycznej - ocenił Miller, wskazując, iż jest to jeden z powodów założenia Polskiej Lewicy. - Różnice programowe między nami, a Lewicą i Demokratami będą znaczące. Odszedłem z SLD właśnie dlatego, ponieważ uważałem, że koncepcja LiD-u jest z gruntu zła. Polska Lewica nie potrzebuje żadnych parasoli ochronnych w postaci Partii Demokratycznej - zaznaczył polityk. ""Partia to nie biznes"" - Marek Borowski przegrywał trzy razy zanim dostał się do Sejmu, ja tylko dwa. Mogę żyć bez polityki, ale czuję się odpowiedzialny za lewicę w Polsce i stąd decyzja o powołaniu nowego ugrupowania - mówił w TVN24 Leszek Miller. - Partia polityczna to nie biznes. W biznesie panują o wiele łatwiejsze do przewidzenia przesłanki. Polska scena polityczna nie jest tak stała. Tutaj jeden rok to gdzie indziej 10 lat. Sytuacja dynamicznie się zmienia, bo polskiej polityce wciąż czegoś brakuje i to jest szansą dla mojej partii - ocenia były premier. Dwustu delegatów na kongresie Do Łodzi przyjechało około dwustu delegatów z całego kraju. Według rzecznika partii Emilii Wolańskiej, zainteresowanych członkostwem w Polskiej Lewicy jest obecnie kilkaset osób. Wśród osób, które chcą działać w PL są między innymi były wiceminister spraw wewnętrznych i administracji Tadeusz Matusiak i były prezydent Łodzi - Krzysztof Jagiełło.",,
https://wiadomosci.onet.pl/tylko-w-onecie/newsletter-onetu-mateusz-baczynski-czy-schetyna-znalazl-szydlo/p5d0v67,Newsletter Onetu. Mateusz Baczyński: czy Schetyna znalazł Szydło?,"Grzegorz Schetyna ogłosił wczoraj, że kandydatem Koalicji Obywatelskiej na premiera i zarazem ""jedynką"" w Warszawa będzie Małgorzata Kidawa-Błońska. Wielu komentatorów napisało prześmiewczo, że szef PO znalazł tym samym swoją Beatę Szydło. Tyle że mało kto wróży faworytce Schetyny równie wysoki wynik, co nominantce Kaczyńskiego w poprzednich wyborach. I trudno się temu dziwić, bo ruch lidera opozycji jest ze wszech miar ryzykowny.","Po pierwsze, Schetyna udowodnił tym samym, że jest politykiem niekonsekwentnym. Przez lata krytykował Kaczyńskiego – podobnie jak inni politycy PO – za to, że ten rządzi państwem z tylnego fotela i nie bierze odpowiedzialności za decyzje obecnego rządu. Teraz sam postanowił zagrać tą samą kartą i za namową speców od PR odsunąć się w cień. Niejako przyznał w ten sposób Kaczyńskiemu rację i poszedł w jego ślady – co z punktu widzenia nawet twardego elektoratu tej partii może wyglądać kiepsko.  Po drugie, jeśli nawet uznał, że w obliczu jego niskich notowań w rankingach zaufania, to konieczne rozwiązanie, rodzi się pytanie, dlaczego zdecydował się na nie tak późno? Do wyborów zostało niewiele czasu i zbudowanie wiarygodnego wizerunku Kidawy-Błońskiej jako przyszłej pani premier będzie bardzo trudne.  Po trzecie wreszcie, nie zapominajmy, że Beatę Szydło jako kandydatkę na premiera poniósł sukces wygranych wcześniej przez Andrzeja Dudę wyborów prezydenckich. To ona była szefową jego sztabu i uchodziła za matkę tego niespodziewanego sukcesu. Zapewniało jej to zupełnie inny punkt wyjścia niż dzisiaj Małgorzacie Kidawie-Błońskiej.  Dlatego dziwię się tej decyzji. Schetyna zaryzykował wiele i jeśli jego plan się nie powiedzie, to utrzymanie roli lidera w partii może być coraz trudniejsze.  ""Można to nazwać oszustwem wyborczym"" – powiedział Krzysztof Sobolewski z PiS na temat zamiany na listach między Grzegorzem Schetyną a Małgorzatą Kidawą-Błońską. ""Grzegorz Schetyna wchodzi w buty Jarosława Kaczyńskiego"" – stwierdził z kolei rzecznik PSL Jakub Stefaniak. Nasi dziennikarze zebrali najgorętsze komentarze na temat niespodziewanej decyzji lidera PO.   Z Leszkiem Millerem o Polsce po wyborach, przyczynach sukcesów politycznych PiS, szorstkiej przyjaźni z Aleksandrem Kwaśniewskim oraz o tym, czemu Lech Wałęsa nie przyznał się do współpracy z SB porozmawiał Witold Jurasz.   Lecąc do Stanów Zjednoczonych, prawdopodobnie już niedługo po raz pierwszy w historii nie będziemy potrzebowali wizy turystycznej. Czy to oznacza koniec utrudnień przy wylocie za Atlantyk? Niestety nie. O sprawie pisze Kamil Turecki.   Krakowski Kościół po twórczych czasach kardynałów Karola Wojtyły, Franciszka Macharskiego i – niezauważalnych – kard. Stanisława Dziwisza, doczekał się – w opinii jednych – wyrazistego gwałtownika królestwa Bożego, w opinii innych – ulubieńca polskiej prawicy – pisze dla Onetu publicysta katolicki Aleksander Rzepecki. ",Autorem dzisiejszego Newslettera jest Mateusz Baczyński,
https://wiadomosci.onet.pl/kraj/weronika-marczuk-wystartuje-w-wyborach-do-parlamentu-europejskiego/1f1tx,Weronika Marczuk wystartuje w wyborach do Parlamentu Europejskiego?,"Celebrytka Weronika Marczuk i były premier Józef Oleksy wystartują prawdopodobnie w wyborach do Parlamentu Europejskiego z list Sojuszu Lewicy Demokratycznej - zapowiedział w ""Faktach po Faktach"" Leszek Miller. ""Rzeczpospolita"" podaje z kolei, że ofensywę w wyborach do PE szykuje też Janusz Palikot.","Rusza giełda nazwisk. SLD z ""gwiazdą""? - Wszyscy dotychczasowi parlamentarzyści i parlamentarzystki wyrazili chęć ponownego startu w wyborach do Parlamentu Europejskiego - powiedział w TVN24 Leszek Miller. - Myślę, że wystartuje - dodał krótko szef SLD w kontekście startu Józefa Oleksego. Miller zaprzeczył jednocześnie, że ofertę startu dostał również aktor Daniel Olbrychski. - Nigdy nie prowadziliśmy żadnych rozmów i nie wiem, skąd te spekulacje się wzięły - uciął lider SLD. Największym jednak zaskoczeniem wydaje się być propozycja złożona Weronice Marczuk. - Wszystko wskazuje na to, że wystartuje na naszej liście. To bardzo ciekawa intelektualnie osoba z ciekawymi przemyśleniami i z bardzo ofensywnym spojrzeniem na stosunki polsko-ukraińskie. Jeśli znajdzie się w PE, bardzo się tam przyda właśnie w kontekście ukraińskim - stwierdził. Weronika Marczuk to producentka filmowa i prawniczka często występująca w mediach. W 2009 roku została zatrzymana przez funkcjonariuszy CBA w związku z domniemanym przyjęciem stu tysięcy złotych łapówki i planowanym przyjęciem kolejnych 300 tys. złotych w zamian za pomoc w ustawieniu planowanej prywatyzacji Wydawnictwa Naukowo-Technicznego. Ostatecznie umorzono przeciwko niej śledztwo z braku przesłanek czynu zabronionego, ale szum medialny wokół sprawy brutalnie przerwał jej karierę w showbiznesie. Ofensywa kobiet Nie tylko SLD planuje ofensywę w wyborach do Parlamentu Europejskiego. Na listach Europy Plus znajdzie się miejsce dla znanych feministek - ustaliła ""Rzeczpospolita"". Wśród ewentualnych kandydatek wymienia się m.in. Kazimierę Szczukę i Magdalenę Środę. Obie mają być ""jedynkami"" na listach. Kandydatury te mogą być zaskakujące, ponieważ jeszcze w lutym ubiegłego roku Szczuka powiedziała, że ""Ruch Palikota wygląda na zgliszcza"", a Środa określiła próbę odwołania Wandy Nowickiej z funkcji wicemarszałka Sejmu mianem ""lepperyzacji"" partii. - Z feministkami były napięcia, jednak teraz stosunki są więcej niż poprawne - uspokaja rzecznik Twojego Ruchu Andrzej Rozenek.",Weronika Marczuk wystartuje do PE z list SLD?,
https://wiadomosci.onet.pl/kraj/miller-to-problem-przypisany-do-szefa-rzadu/4gr9l,Miller: to problem przypisany do szefa rządu,"Jutro premier Donald Tusk udaje się na konsultacje do prezydenta Bronisława Komorowskiego, na których przedstawi mu skład nowego rządu. Być może później pozna go opinia publiczna. Na pewno tak się stanie w piątek, kiedy to prezydent powoła rząd, a później odbędzie się głosowanie nad wotum zaufania dla niego. Tymczasem trwa karuzela nazwisk kandydatów na ministrów. Leszek Miller uważa, że ""gabinet powinien być autorski. - Jaki w końcu będzie wynik, to jest to problem przypisany do szefa rządu - powiedział.","Leszek Miller uważa, że brak pełnej wiedzy na temat składu nowego rządu, tuż przed jego powołanie wygląda ""na gorączkową krzątaninę"". - Są kandydatury - za chwilę pojawią się inne - mówił w TVN 24. Były premier uważa, że jutrzejsze konsultacje u prezydenta wcale nie muszą oznaczać ostatecznego kształtu rządu, że premier jeszcze coś może zmienić do piątku. - Konsultacje u prezydenta są raczej symboliczne. Zgodnie z konstytucją musi zaaprobować te kandydatury, które przyniesie premier - wyjaśniał. Co do karuzeli nazwisk, to Miller stwierdził, że wygląda to ""jak łapanka do rządu"". - Gabinet powinien być zawsze autorski. Jaki w końcu będzie wynik, to problem przypisany do szefa rządu - dodał. Miller uważa, że premier Tusk przyjął koncepcję powolnych zmian, choć on wolałby, żeby się to działo szybciej. Zdradził także, czego oczekuje po expose premiera. - W expose chciałbym usłyszeć plan stawiania czoła kryzysowi. Bo skoro premier mówi, że on łomocze do naszych drzwi, to ja chcę wiedzieć jak sobie z nim poradzi, kto poniesie największe koszty. My jako lewica nie zgodzimy się, żeby najubożsi ponosili koszty - wyjaśniał Miller. Dodał także, że w expose premiera będzie go interesować ""jak Polska zamierza doszlusować do Europy pierwszej prędkości, bo na razie jest w Europie drugiej prędkości"". Miller radził także premierowi w kwestii zaciskania pasa i szukania oszczędności. - Są takie instytucje niepotrzebne jak CBA czy IPN i ich likwidacja może dać oszczędności. Drugi sposób, to rozdęta administracja. Ona rośnie cały czas i wydaje się, że można podciąć liczbę urzędników - powiedział. Szef klubu SLD ma jednak wątpliwości ws. likwidacji ulgi prorodzinnej, o czym mówi się w kuluarach odnośnie wystąpienia premiera i planowanych cięć oszczędnościowych. - Dzieci są w Polsce poczynane, a rodzono w Wielkiej Brytanii. Może tu trzeba coś zrobić. Becikowe - pomysł, żeby biedni i bogaci otrzymywali taką samą zapomogę jest z piekła rodem. Podobnie uważam, że powinno być z ulgą prorodzinną. Jeśli ludzi stać na wychowanie swoich dzieci, to nie powinni mieć ulgi. Ona powinna trafiać tam, gdzie są najniższe wskaźniki zamożności - wyjaśnił Miller.",,
https://wiadomosci.onet.pl/kraj/jonski-od-stycznia-grozi-nam-paraliz-w-sluzbie-zdrowia/fdmjm,Joński: od stycznia grozi nam paraliż w służbie zdrowia,"SLD przestrzega, że od stycznia, w związku z wejściem w życie nowych przepisów, w służbie zdrowia zapanuje paraliż. Sojusz zaznacza, że nie ma jeszcze listy leków refundowanych, a nałożenie nowych obowiązków na lekarzy spowoduje, że nie będą zajmowali się leczeniem. - Od stycznia grozi nam paraliż - twierdzi rzecznik SLD Dariusz Joński.","- Od stycznia grozi nam paraliż, dlatego że już dziś to widać w przychodniach. Już dzisiaj kolejki są coraz dłuższe. Społeczeństwo, Polacy, boją się co będzie po 1 stycznia i dzisiaj zapisują się do lekarza, aby dostać lekarstwa na zapas - powiedział na czwartkowej konferencji prasowej rzecznik SLD Dariusz Joński. Dodał, że zarówno lekarze, jak i pacjenci nie wiedzą wciąż, które leki będą refundowane, a lekarze nie wiedzą także na czym mają wypisywać recepty. Joński powiedział, że szef resortu zdrowia Bartosz Arłukowicz nie wydał aktu wykonawczego dotyczącego wyglądu nowych recept. Narzekał, że minister zdrowia miał przedstawić listę leków refundowanych, tymczasem do dzisiaj jej nie ma. Poseł SLD dodał, że jeśli nawet obwieszczenie w tej sprawie zostanie wydane w piątek, to jego uprawomocnienie nastąpi dopiero po 14 dniach, czyli długo po 1 stycznia. Ponadto - jak mówił Joński - ""lekarz do tej pory zajmował się stawianiem diagnozy, przepisywaniem recepty"". ""Od pierwszego stycznia według nowej ustawy, będzie przede wszystkim musiał sprawdzić, czy pacjent, który przyjdzie do niego jest ubezpieczony. To będzie jego główne zajęcie i tym będzie się musiał zajmować"" - powiedział rzecznik SLD. Z kolei poseł SLD Marek Balt z sejmowej komisji zdrowia ocenił, że nowe prawo bardzo uprzywilejowuje koncerny farmaceutyczne. Jak mówił, zwykły urzędnik w NFZ może doprowadzić do zamknięcia apteki za przyjęcie niewłaściwej recepty. ""Taka apteka nie jest już w stanie funkcjonować na rynku. Będą upadały apteki, które nie należą do sieci, bo firmy sieciowe potrafią otworzyć nową placówkę w miejscu zlikwidowanej w ciągu miesiąca"" - powiedział poseł SLD. Joński zapowiedział, że SLD będzie obserwował sytuację i jeśli 2 stycznia okaże się, że faktycznie w służbie zdrowia panuje paraliż, to Sojusz złoży odpowiedni projekt zmian w ustawie refundacyjnej. Od 1 stycznia w życie wchodzi ustawa refundacyjna. Zgodnie z ustawą ceny i marże leków refundowanych będą stałe. Ponadto ustawa stanowi, że gdy lekarz błędnie wypisze receptę, będzie zobowiązany do zwrotu kwoty nienależnej refundacji wraz z odsetkami. Chodzi o wypisanie recepty m.in. nieuzasadnionej względami medycznymi lub niezgodnej z listą leków refundowanych. Zgodnie z ustawą refundacyjną, ceny i marże leków refundowanych będą stałe; nie będzie można ich zmieniać. Stałą cenę leku refundowanego MZ negocjowało z producentami. Od jej wartości ustalana została urzędowa marża - w wysokości 7 proc. (obecnie 8,91 proc.) urzędowej ceny zbytu. W 2013 - marża wyniesie 6 proc., a od 2014 r. - 5 proc. Dla leków refundowanych określane są limity, do wysokości których są finansowane. Limit ceny leku jest górną granicą kwoty refundowanej. Jeżeli cena detaliczna leku jest wyższa od ustalonego limitu, pacjent dopłaca różnicę. Leki będą wprowadzane na listy refundacyjne w drodze decyzji administracyjnej (obwieszczenia), a nie jak do tej pory - rozporządzenia ministra zdrowia. Listy mają być publikowane co dwa miesiące, ma to skutkować zmianą cen. Ustawa refundacyjna wprowadza obowiązek zawierania przez apteki umów z NFZ, w których zobowiążą się one do przestrzegania cen ujętych w obwieszczeniach zawierających wykazy produktów refundowanych.","Dariusz Joński, fot. PAP/Paweł Kula",
https://wiadomosci.onet.pl/kraj/miller-oredzie-dudy-oceniamy-zyczliwie-ale-czekamy-na-spelnianie-obietnic/vmhx4t,"Miller: orędzie Dudy oceniamy życzliwie, ale czekamy na spełnianie obietnic","Dziś jest szczególny dzień dla polskiej demokracji, więc wystąpienie prezydenta Andrzeja Dudy powinniśmy oceniać życzliwie; od jutra rozliczamy ze spełniania obietnic - powiedział były premier, szef SLD Leszek Miller.","Miller na briefingu w Sejmie komentował orędzie prezydenta; chwalił Dudę za słowa o zasypywaniu podziałów. - Niewątpliwie w Polsce jest bardzo wysokie napięcie polityczne i gdyby udało się je osłabić, byłoby dobrze dla obywateli naszego kraju, dla spraw publicznych, więc trzeba życzyć powodzenia panu prezydentowi, ale czy tak będzie - okaże się za miesiąc, dwa, trzy - mówił. - Dzisiaj słyszymy dobre zapowiedzi, ale najważniejsza jest praktyka, ona jest królową prawdy - podkreślał Miller. Pytany o to, czego mu zabrakło w orędziu, szef SLD stwierdził, że ""dzisiaj jest szczególny dzień dla polskiej demokracji, zatem wystąpienie pana prezydenta powinno być oceniane życzliwie"". - Natomiast od jutra zaczyna się proces rozliczenia z licznych obietnic, które zostały złożone - zaznaczył szef Sojuszu. Podkreślił, że odnalazł w wystąpieniu prezydenta wiele treści, które są obecne w projektach Sojuszu, np. skrócenie wieku emerytalnego, kwota wolna od podatku i dążenie do tego, by młodzież nie wyjeżdżała z Polski. - Więc jeżeli pan prezydent będzie tego rodzaju projekty zgłaszał, licząc na poparcie Sejmu, to niewątpliwie SLD będzie w gronie tych, którzy je poprą - mówił. Millera spytano też, jak ocenia nieobecność na uroczystości zaprzysiężenia b. premiera, przewodniczący Rady Europejskiej Donalda Tuska. - Uważam, że premier Tusk powinien być obecny i niezależnie od tego, co było przyczyną jego nieobecności, to była zwykła małostkowość - ocenił.",Leszek Miller,
https://wiadomosci.onet.pl/kraj/leszek-miller-putin-nie-zartuje-slowa-sikorskiego-to-oskarzenie-donalda-tuska/hblnm,Leszek Miller: Putin nie żartuje. Słowa Sikorskiego to oskarżenie Donalda Tuska,"- Kiedy ja z nim rozmawiałem, Putin zawsze był bardzo rzeczowy. Nie przypominam sobie, żeby żartował. Jeśli rzeczywiście zaproponował Tuskowi rozbiór Ukrainy, nie sądzę, żeby to był dowcip – powiedział Leszek Miller. Były premier był gościem Kontrwywiadu RMF FM.","Zdaniem Leszka Millera, ""Sikorski stawia w bardzo trudnej sytuacji Tuska"". Ale nie to – według niego - jest najgorsze. - Kiedy Sikorski mówi, że Tusk nic Putinowi na propozycje rozbiorów nie odpowiedział, to dopiero jest oskarżenie! - tłumaczy. - Tusk powinien Putinowi od razu odpowiedzieć, że nigdy się na to nie zgodzi i że natychmiast poinformuje UE - dodał. Były premier uważa, że pozycja Polski na arenie międzynarodowej została ostatnio zdezawuowana. - Europa odepchnęła nas od stołu. Kiedy w Mediolanie trwały rozmowy, Kopacz mogła tylko patrzeć na drzwi - powiedział szef SLD w RMF FM. Amerykański portal ""Politico"" pisze, że Rosja usiłowała wplątać Polskę w inwazję na Ukrainę i przytacza słowa Radosława Sikorskiego: ""Chciał (Putin), żebyśmy uczestniczyli w podziale Ukrainy"". ""Od lat wiedzieliśmy, że tak myślą. Była to jedna z pierwszych rzeczy, jakie Putin powiedział premierowi Donaldowi Tuskowi w czasie jego wizyty w Moskwie. Mówił, że Ukraina jest sztucznym krajem, a Lwów jest polskim miastem i dlaczego by nie załatwić tego wspólnie. Na szczęście Tusk nie odpowiedział. Wiedział, że jest nagrywany"" - cytuje portal Sikorskiego. ""Politico"" pisze, że Kreml grał w ten sposób na ""tłumionych imperialnych marzeniach"" Polski. Portal przypomina też o wystąpieniu lidera lojalnej wobec Kremla nacjonalistycznej Liberalno-Demokratycznej Partii Rosji (LDPR) Władimira Żyrinowskiego, który w marcu zaproponował Polsce, Węgrom i Rumunii, by włączyły się do rozbioru Ukrainy. ""Wyłożyliśmy im to bardzo, bardzo wyraźnie - nie chcemy mieć z tym nic wspólnego"" - cytuje ""Politico"" Sikorskiego. Były szef dyplomacji nie kazał długo czekać na swoją reakcję. ""Rozmowa z ""Politico"" nie była autoryzowana i niektóre moje słowa zostały nadinterpretowane. Potwierdzam, że PL nie bierze udziału w aneksjach"" - napisał wieczorem na Twitterze obecny marszałek Sejmu. W kolejnym wpisie na Twitterze Sikorski przypomniał, że Władimir ""Putin mówił o Ukrainie jako o sztucznym zlepku publicznie, na szczycie NATO w Bukareszcie w 2008"". Według Radosława Sikorskiego - cytowanego przez ""Politico"" - przygotowania do wojny na Ukrainie rozpoczęły się już w 2008 roku. W jego opinii rosyjskie intencje stały się wyraźne jeszcze przed szczytem NATO w Bukareszcie. ""To tam Władimir Putin wygłosił wyjątkowe przemówienie, oświadczając, że Ukraina jest sztucznym krajem i w większej części te ziemie historycznie należały do Rosji"" - cytuje ""Politico"" byłego polskiego szefa dyplomacji. Portal przypomina, że na tym szczycie Moskwa ostrzegła, że odpowie militarnie na próby Ukrainy lub Gruzji zmierzające do przyłączenia do NATO. O sprawę zapytana została w poniedziałek premier Ewa Kopacz w programie ""Tomasz Lis. Na żywo"" TVP2. Szefowa rządu powiedziała, że nie słyszała wcześniej o rozmowie, w której miały paść słowa Władimira Putina o podziale Ukrainy. - I nie uczestniczyłam w żadnej takiej rozmowie. Natomiast przeczytałam ten wpis na Twitterze ministra Sikorskiego, który twierdzi, że ten wywiad nie był autoryzowany, że tam jest jakieś przekłamanie w tekście - dodała. AI znalazła dowody ""odosobnionych incydentów po obu stronach konfliktu. - Jednego jestem pewna, że gdyby rzeczywiście taka rozmowa miała miejsce i gdyby taka propozycja padła ze strony Putina, to jest skandaliczne - powiedziała szefowa rządu. Dodała, że gwarantuje, iż ""ani poprzedni premierzy, ani obecny premier, ani następny premier (...) żaden polski premier nie będzie uczestniczył w takim haniebnym działaniu, jak rozbiór innego państwa"". - My mamy w historii opisane, ile myśmy z tego powodu cierpieli. Gwarantuję, że żaden polski premier, i poprzedni, obecny i następny, nie będzie w tym uczestniczył. Natomiast jeśli rzeczywiście taka propozycja ze strony Putina padła w tej rozmowie - ja tego nie wiem i o to trzeba pytać, o szczegóły trzeba pytać Sikorskiego, który podał to jako sensacyjną informację - to nazwę to skandalem i nie boję się tego słowa - powiedziała premier. Na pytanie, czy jest coś, co ją w ostatnim czasie zaskoczyło, Kopacz odpowiedziała, że zaskoczyła ją ""chociażby sprawa, którą ogłosił minister Sikorski"". - Tak, to mnie zaskoczyło. Jeśli tę informację nosił od 2008 roku, no to po sześciu latach nagle to wychodzi, no to mnie to zaskoczyło i pewnie nie tylko mnie to zaskoczyło - dodała. Jestem zdziwiony reakcją Polski na słowa Sikorskiego. Szokujące nie było to, co powiedzieli on i Tusk, ale to, co powiedział Putin"" – napisał na Twitterze Ben Judah, autor głośnego artykułu w ""Politico"". ""Nie jestem pewien, co pan Sikorski ma na myśli. Ale takie słowa padły"" – broni się dziennikarz.",Leszek Miller,
https://wiadomosci.onet.pl/kraj/gowin-czas-wiezien-cia-to-byl-czas-wojny-polska-stanela-po-wlasciwej-stronie/4ck2r,Gowin: Czas więzień CIA to był czas wojny. Polska stanęła po właściwej stronie,"- Czas więzień CIA to był czas wojny pomiędzy wolnym światem a terroryzmem islamskim. W tej wojnie Polska stanęła po właściwej stronie. Jest pytanie, czy rząd nie naruszył przepisów prawa. Żadne inne państwo nie postawiło swoich przywódców przed sądem. Gdybyśmy byli jedyni, to na nas skupiłaby się żądza odwetu - powiedział w ""Kropce nad i"" Jarosław Gowin.pomiędzy wolnym światem a terroryzmem islamskim. W tej wojnie Polska stanęła po właściwej stronie. Jest pytanie, czy rząd nie naruszył przepisów prawa. Żadne inne państwo nie postawiło swoich przywódców przed sądem. Gdybyśmy byli jedyni, to na nas skupiłaby się żądza odwetu - powiedział w ""Kropce nad i"" Jarosław Gowin.","Minister sprawiedliwości podkreślił, że całe zagadnienie związane z domiemaną lokalizacją tajnego więzienia CIA w Polsce nie jest prostą sprawą. - Gdyby to polskie służby, za wiedzą premiera, torturowały kogoś, to byłoby to niedopuszczalne - dodał Gowin. - Jeżeli potwierdziłoby się, że CIA miało swoją bazę w Polsce, to wiadomo, że w pewnym sensie była to przestrzeń eksterytorialna - zaznaczył gość TVN 24. - Gdyby to ode mnie zależało, to ja bym się na to nie zgodził. Z drugiej strony łatwo jest tak mówić po 10 latach. Wtedy serca całego wolnego świata były po stronie USA - przekonywał polityk Platformy Obywatelskiej. Szef resortu sprawiedliwości przyznał, że przestrzeganie praw człowieka to sprawa bliska sercu Polaków, ale podkreślił, że z drugiej strony tej szali są też ważne wartości. - Z drugiej strony mamy kwestię autorytetu państwa polskiego i przede wszystkim bezpieczeństwo każdego z nas - wyjaśniał gość ""Kropki nad i"". Według doniesień ""Gazety Wyborczej"" warszawska prokuratura jeszcze w styczniu w prowadzonym od 2008 r. śledztwie dotyczącym domniemanych więzień CIA postawiła byłemu szefowi Agencji Wywiadu Zbigniewowi Siemiątkowskiemu zarzuty przekroczenia uprawnień oraz naruszenia prawa międzynarodowego dotyczące przetrzymywania w Polsce więźniów CIA. Według dziennika było to możliwe dzięki temu, że prokuratura otrzymała od Agencji Wywiadu pełną dokumentację współpracy z CIA w pierwszym okresie wojny z terroryzmem. Gazeta napisała także, że prokuratorzy zebrali również dowody pozwalające na rozpoczęcie w Sejmie procedury postawienia przed Trybunałem Stanu premiera rządu SLD Leszka Millera. Prowadzone od sierpnia 2008 r. w Warszawie tajne śledztwo w sprawie domniemanych więzień CIA w Polsce w połowie lutego zostało przekazane do Prokuratury Apelacyjnej w Krakowie. Prokuratura bada, czy była zgoda polskich władz na stworzenie w Polsce tajnych więzień CIA w latach 2002-2003 i czy ktoś z polskich władz nie przekroczył uprawnień, godząc się na tortury, jakim w punkcie zatrzymań CIA w Polsce mieli być poddawani podejrzewani o terroryzm.","Jarosław Gowin, fot. PAP/Andrzej Hrechorowicz",
https://wiadomosci.onet.pl/kraj/miller-jaroslaw-kaczynski-to-nie-psychopata-czy-szaleniec-on-rozgrywa-swoja-gre-na/hq6gw,"Miller: Jarosław Kaczyński to nie psychopata czy szaleniec, on rozgrywa swoją grę na zimno","- Jeszcze usłyszymy niejedno i niejednokrotnie będziemy się dziwić. Tym częściej, im bliżej będzie do wyborów. Najłatwiej byłoby powiedzieć, że mamy do czynienia z przypadkiem szaleńca i psychopaty. Ale to jest polityk, który rozgrywa swoją grę na zimno. Ze śmierci swojego brata chce stworzyć mit, który ma przeorać polską świadomość - powiedział gość ""Faktów po Faktach"" w TVN 24, Leszek Miller.","W ten sposób, były lider Sojuszu Lewicy Demokratycznej odniósł się między innymi do słów, jakie padły z ust prezesa Prawa i Sprawiedliwości w wywiadzie udzielonym portalowi Onet.pl. Lider PiS powiedział w nim m.in., że gdyby obecny prezydent Bronisław Komorowski nie był tak małostkowy, to Grażyna Gęsicka, Aleksandra Natalli-Świat czy Stanisław Zając nie zginęliby w katastrofie prezydenckiego Tupolewa pod Smoleńskiem. ""Przed katastrofą smoleńską poprosiliśmy marszałka Komorowskiego, żeby nie skracał posiedzenia Sejmu, tylko żeby przeniósł głosowanie na wieczór dnia poprzedniego, by pewna grupa naszych posłów mogła pojechać na uroczystości do Katynia pociągiem. Komorowski odmówił. Trzy osoby poleciały samolotem do Smoleńska i dzisiaj nie żyją. Gdyby marszałek Komorowski nie był taki małostkowy, to te trzy osoby by dzisiaj żyły"" - mówił w rozmowie z Onet.pl Przeczytaj pierwszą oraz drugą część wywiadu z Jarosławem Kaczyńskim w Onet.pl - Jeszcze usłyszymy niejedno i niejednokrotnie będziemy się dziwić. Tym częściej, im bliżej będzie wyborów. Najłatwiej byłoby powiedzieć, że mamy do czynienia z przypadkiem szaleńca i psychopaty. Ale to jest polityk, który rozgrywa swoją grę na zimno. Ze śmierci swojego brata chce stworzyć mit, który ma przeorać polską świadomość - powiedział gość ""Faktów po Faktach"" w TVN 24, Leszek Miller. Zdaniem Millera mit, który tworzy obecnie Jarosław Kaczyński ""ma podzielić polskie społeczeństwo według tez zawartych w kłamstwie smoleńskim"". Według niego najważniejszym założeniem tego kłamstwa jest teza, jakoby polski prezydent zginął w wyniku zaplanowanego zamachu, który dokonał się przy porozumieniu polskich i rosyjskich elit.","Leszek Miller, fot. Wojtek Jargilo/Newspix.pl",
https://wiadomosci.onet.pl/flesz-miller-wskazal-oszustow-usa-sie-zbroja/fvken,"Flesz: Miller wskazał ""oszustów"", USA się zbroją","Premier Donald Tusk, wraz z ministrami swojego rządu, podsumował pierwsze sto dni drugiej kadencji koalicji PO-PSL. Szef SLD nazwał ""oszustami"" polityków, którzy po wyborach przechodzą do innych partii. Były prezydent RPA, Nelson Mandela, trafił do szpitala. Pentagon rozbudowuje siły zbrojne w Zatoce Perskiej. Sprawdź, co jeszcze wydarzyło się w weekend w Polsce i na świecie!","""To był okres skomplikowany i pełen napięć"" Donald Tusk podsumował w sobotę sto dni swojego rządu. Premier podkreślił, że ten okres nie był dla Polski, jak i dla całej Europy, prosty. Za najpoważniejszy problem swojego rządu uznał zamieszanie wokół ustawy refundacyjnej. Zdaniem premiera był to ""poważny błąd"" jego rządu, ale także jego osobista odpowiedzialność. Dowiedz się więcej! Sprawa śmierci Magdy została wyjaśniona? - Przez miesiąc zdarzyło się bardzo dużo. Katarzyna została aresztowana i uwolniona. Chcemy, aby Katarzyna i Bartek mogli rozpocząć teraz spokojne życie - mówił na konferencji prasowej Kutz: Niech Wałęsa wytacza im procesy - Całą prawicę, która pluje na Wałęsę, należy traktować lekko. To łobuzerstwo. Niech Nelson Mandela spędził dobę w Adwokaci Berlusconiego złożą apelację Silvio Berlusconi, były premier Włoch, został oczyszczony z zarzutu korupcji. Sąd w Mediolanie uznał, że sprawa się przedawniła. Obrona, która żądała jego uniewinnienia, zapowiedziała złożenie apelacji. Prokurator domagał się dla byłego szefa rządu kary 5 lat więzienia. Rzeź cywilów w Syrii nie ustaje Hillary Clinton zaapelowała w Tunisie do syryjskich żołnierzy, aby ci sprzeciwili się swoim dowódcom i nie wypełniali rozkazów atakowania przeciwników prezydenta Baszara Al-Assada. - To, że syryjskie siły bezpieczeństwa nadal zabijają swoich braci i siostry, jest skazą na ich honorze - powiedziała.","Leszek Miller, fot. PAP/Radek Pietruszka",
https://wiadomosci.onet.pl/kraj/miller-nad-europa-krazy-powab-lewicy/fzrcn,"Miller: nad Europą krąży ""powab lewicy""","Szef SLD Leszek Miller jest zdania, że wybory prezydenckie we Francji wygrane przez socjalistę Francoisa Hollande'a pokazują, iż nad Europą ""krąży powab lewicy"" i coraz więcej mieszkańców naszego kontynentu, również Polski, będzie wybierać właśnie tę opcję polityczną.","Miller pogratulował na poniedziałkowej konferencji prasowej Hollande'owi zwycięstwa. - SLD składa serdeczne gratulacje nowemu prezydentowi Republiki Francuskiej. Po 31 latach od wielkiego zwycięstwa socjalisty Francoisa Mitteranda, mamy kolejnego przedstawiciela lewicy w Pałacu Elizejskim - powiedział lider Sojuszu. Jak ocenił b. premier, zwycięstwo szefa francuskich socjalistów to ""zaczątek lewicowej wiosny ludów, która przyniesie do Europy powiew lewicowych wartości"". - Nad Europą krąży powab lewicy - jej urok, wdzięk, wrażliwość, otwartość, tolerancja, solidarność, wielka społeczna i gospodarcza zmiana. Jestem przekonany, że coraz więcej mieszkańców naszego wspaniałego kontynentu będzie wybierać lewicę, a w Polsce już niedługo - powiedział lider SLD. Jak dodał, w przyszłym roku odbędą się wybory parlamentarne w Niemczech, a tamtejsza socjaldemokracja SPD - według niego - startuje do nich ""w sytuacji faworyta"". - Wcześniej w Danii lewica również wygrała, a wczoraj w Grecji dwa ugrupowania lewicowe uzyskały też bardzo przyzwoity wynik. Zatem przykład francuski - Francja była często natchnieniem Europy i świata - będzie promieniował na inne państwa naszego regionu, na pewno również ten powiew lewicowych wartości będzie miał znaczenie w Polsce - uważa Miller. Według niego niedzielne zwycięstwo Hollande'a ma ""co najmniej trzy wymiary: francuski, europejsko-światowy i wyznaczający przyszłe francuski polsko-francuskie"". - Jeśli chodzi o Francję, niewątpliwie jest to wielkie zwycięstwo francuskiej lewicy, która po latach porażek, rozbicia i klęsk ma swojego przedstawiciela w Pałacu Elizejskim - dodał b. premier. Miller zwrócił uwagę na program Hollande'a, który - jak ocenił - jest ""bardzo ambitny i trudny"". - Zakłada on szereg rozwiązań socjalnych: obniżenie kosztów niezbędnych przemian, czyli kosztów kryzysu, inwestycje w naukę i oświatę, ale także wzrost obciążeń podatkowych dla wielkich korporacji i najbogatszych Francuzów, jak również wycofanie francuskich wojsk z Afganistanu w roku bieżącym - przypomniał szef SLD. - Widać wyraźnie, że Francois Hollande chce go realizować nie przeciwko komuś, a chce zorganizować bardzo szeroki front poparcia dla tych trudnych wyzwań - uważa Miller. W Unii z kolei - według b. premiera - nowy francuski prezydent będzie musiał przekonać polityków niemieckich i brytyjskich do korekty polityki gospodarczej. Podkreślił, że Hollande stawia na instrumenty wzrostu gospodarczego i budowę nowych miejsc pracy, nie uciekając przy tym ""od wysiłków na rzecz ograniczenia deficytu budżetowego czy długu publicznego"". - To na pewno będzie miało dalsze znaczenie w relacjach Francji z tymi państwami, które uważają, że pakt fiskalny, który uzyskał porozumienie, nie powinien być modyfikowany. Hollande będzie zapewne starał się, aby do wydyskutowanej już formuły wprowadzić co najmniej jeden rozdział - dotyczący wzrostu gospodarczego i miejsc pracy - powiedział lider SLD. Jeśli chodzi o relacje polsko-francuskie, to Miller nie liczy na przełom, ale - jak zaznaczył - jest dobra okazja do tego, żeby ""odświeżyć kwestie Trójkąta Weimarskiego"" (forum współpracy polsko-francusko-niemieckiej). - Dobrze by było, żeby ze strony władz Rzeczypospolitej nastąpiły szybkie inicjatywy. Trzeba dokonać też przeglądu współpracy polsko-francuskiej biorąc pod uwagę te nowy inicjatywy i nowe wartości, które wiążą się z Francoisem Hollandem - podkreślił szef Sojuszu.","Leszek Miller, fot. PAP/Tomasz Gzell",
https://wiadomosci.onet.pl/kraj/miller-do-upadku-stoczni-szczecinskiej-doprowadzil-pis/b72q2,Miller: do upadku stoczni szczecińskiej doprowadził PiS,"""Kłamstwem szczecińskim"" b. premier Leszek Miller nazywa wczorajsze słowa Jarosława Kaczyńskiego, że to Miller jest winnym zamknięcia stoczni szczecińskiej. Szef SLD zaniedbania, które doprowadziły do upadku stoczni, zarzuca PiS.","Miller odniósł się do słów prezesa PiS Jarosława Kaczyńskiego, który wczoraj pod bramą stoczni szczecińskiej mówił: ""Kto zniszczył tę stocznię, kto aresztował zarząd, który sobie świetnie dawał radę, kto zniszczył później stocznię ostatecznie, bo musiał płynąć w głównym nurcie, więc nie mógł się przeciwstawić Unii Europejskiej i nie potrafił nic zrobić? Dwóch ludzi: Leszek Miller i Donald Tusk. To dzisiaj sojusznicy. (...) Sojusznicy, można powiedzieć po cichu, pod stołem, ale być może za chwilę to już sojusznicy zupełnie jawni. A to są dwa nazwiska, które symbolizują politykę niszczenia tego, co w Polsce szczególnie ważne"". ""Prezes PiS po raz kolejny zapomniał o oczywistych faktach i dokonaniach rządu Leszka Millera oraz o swoich zaniedbaniach"" - napisał Miller w przesłanym PAP oświadczeniu. Zaznaczył, że rząd SLD w 2002 r. postawił na przekształcenia w stoczni szczecińskiej, ""uznając za podstawowe cele tej restrukturyzacji zachowanie miejsc pracy oraz dalszą produkcję statków"". Wskazał, że to dzięki jego zaangażowaniu, a także ówczesnego ministra gospodarki Jacka Piechoty, wypłacono stoczniowcom zaległe pensje z Funduszu Gwarantowanych Świadczeń Pracowniczych oraz powołano nową strukturę - spółkę Stocznię Szczecińską Nowa (SSN), dla której rząd SLD zapewnił pomoc publiczną. ""Dzięki tym działaniom i rządowej pomocy o łącznej wartości 5 mld zł groźba likwidacji przemysłu stoczniowego została oddalona, Stocznia Szczecińska Nowa zatrudniła ponad 4,5 tys. pracowników, a w firmach z nią kooperujących znalazło pracę dalsze dwa tysiące. SSN miała również pełen portfel zamówień, a przed nowym kryzysem chroniły ją m.in. rządowe dopłaty do budowy statków"" - czytamy w oświadczeniu. Szef SLD powołuje się też na list z lipca 2004 r., w którym ówczesny prezydent Szczecina Marian Jurczyk dziękuje SLD za uratowanie stoczni przed upadkiem. O pogorszenie sytuacji w stoczni Miller oskarża partię Kaczyńskiego. ""Rząd Prawa i Sprawiedliwości przekreślił opracowaną w czasach SLD koncepcję znalezienia inwestora dla trzech polskich stoczni, skupiając się jedynie na ratowaniu wyłącznie stoczni w Gdańsku - kolebki Solidarności. W efekcie ukraiński inwestor Przemysłowy Związek Donbas kupił tylko stocznię w Gdańsku. W wyniku zaniedbań ekipy Jarosława Kaczyńskiego Komisja Europejska zakwestionowała pomoc publiczną udzielaną szczecińskiej stoczni, co doprowadziło do jej ostatecznego upadku"" - napisał. Stocznia Szczecińska Porta Holding S.A. w październiku 2001 r. utraciła płynność finansową. W marcu 2002 r. wstrzymała produkcję. Na przymusowe urlopy trafiło wtedy około 6 tys. pracowników stoczni i spółek zależnych. W lipcu tego samego roku sąd ogłosił upadłość stoczni. Na bazie jednej ze spółek holdingu, która nie była obciążona długami - ASS - powołano nową spółkę, Stocznię Szczecińską Nowa. Od holdingu kupiła ją za symboliczną złotówkę Agencja Rozwoju Przemysłu. SSN upadła w 2009 r.","Jarosław Kaczyński, fot. PAP/Marcin Bielecki",
https://wiadomosci.onet.pl/kraj/rozmowy-gowina-z-liderami-opozycji/11n0q,Rozmowy Gowina z liderami opozycji,"Szef SLD Leszek Miller poinformował, że pojutrze będzie rozmawiał z ministrem sprawiedliwości Jarosławem Gowinem m.in. na temat sprawy prokuratora wojskowego Mikołaja Przybyła. - Odnoszę wrażenie, że pan minister Gowin chce spotkać się z szefami wszystkich klubów parlamentarnych - powiedział Miller.","Zdaniem Millera osobą kompetentną do wyjaśnienia sprawy Przybyła jest prokurator generalny Andrzej Seremet. - Osobiście oczekiwałbym, aby pan prokurator generalny się wypowiedział, żeby starał się uspokoić sytuację, żeby starał się, aby relacje pomiędzy prokuraturami - częścią cywilną i wojskową - były właściwe i doprowadzić do końca reformy prokuratury, jak rozumiem chodzi o to, aby ona się nie dzieliła na część wojskową i cywilną - powiedział Miller na wtorkowej konferencji prasowej. - Zresztą mam nadzieję, że będę mógł o tym pomówić z ministrem sprawiedliwości. Pan minister Gowin zaprosił mnie na taką wymianę poglądów, która się odbędzie w czwartek. Odnoszę wrażenie, że pan minister Gowin chce spotkać się z szefami wszystkich klubów parlamentarnych - powiedział Miller.",,
https://wiadomosci.onet.pl/kraj/jutro-spotkanie-kwasniewskiego-z-klubem-sld/79h4x,Jutro spotkanie Kwaśniewskiego z klubem SLD,Aleksander Kwaśniewski w środę po południu spotka się z klubem SLD - powiedział dziennikarzom szef Sojuszu Leszek Miller. Dziś z b. prezydentem spotyka się klub Ruchu Palikota.,"- Różnica pomiędzy nami polega na tym, że Janusz Palikot chodzi do prezydenta Kwaśniewskiego, a prezydent Kwaśniewski przychodzi do nas - powiedział Miller dziennikarzom w Sejmie. Klub Palikota spotyka się z b. prezydentem w siedzibie Fundacji Kwaśniewskiego ""Amicus Europae"" w Alei Przyjaciół w Warszawie. Do spotkania klubu SLD z Kwaśniewskim dojdzie w środę o godz. 15.30 w Sejmie. Miller pytany, w jakiej sprawie zaprosił b. prezydenta, odpowiedział: ""Nasz klub łaknie spotkań z prezydentem Kwaśniewskim, a okres świąt jest szczególnie ku temu sposobny. A jutro po prostu porozmawiamy o sytuacji politycznej. Zawsze cenimy sobie poglądy Aleksandra Kwaśniewskiego i na pewno będzie to ciekawa dyskusja"". W jego opinii, należy wątpić, iż wszystkie lewicowe partie w Polsce się zjednoczą. - Natomiast będą współpracować w konkretnych sprawach - dodał szef SLD. Dopytywany, czy Sojuszowi nie jest po drodze z Januszem Palikotem, Miller powiedział: ""to zależy, na jakich odcinkach tej drogi. Od czasu do czasu Janusz Palikot może się do nas przyłączyć, potem odejść, potem znowu przyłączyć, tak wygląda droga"".","Leszek Miller, fot. PAP/Tomasz Gzell",
https://wiadomosci.onet.pl/kraj/afera-hazardowa-aleksander-kwasniewski-o-zeznaniach-tuska/jj5dc8x,Afera podsłuchowa. TVP Info ujawnia zapis rozmowy Millera z Kwaśniewskim,TVP Info ujawniło treść nielegalnie nagranej przez kelnerów rozmowy Leszka Millera i Aleksandra Kwaśniewskiego z 2013 r. Były premier rozmawiał z byłym prezydentem m.in. o aferze Rywina i powołaniu przez PO komisji śledczej w sprawie afery hazardowej.,"Portal tvp.info sugeruje, że to nagranie odzyskane z dysku, który kelnerzy w panice wrzucili do Wisły, by ukryć dowody tuż po wybuchu afery taśmowej.  ""Po kilku miesiącach na zlecenie Agencji Bezpieczeństwa Wewnętrznego wyłowili je nurkowie"" - twierdzi tvp.info. Wedle dziennikarzy Onetu, którzy jako jedyni przedstawiciele mediów analizowali komplet akt afery taśmowej, to nie jest prawda. Po pierwsze, nurkowie wydobyli dyski tuż po wybuchu afery. Po drugie, nie udało się z nich odzyskać żadnych nagrań, bo przed zatopieniem zostały zmiażdżone. Dlatego też rozmowy Miller-Kwaśniewski nie ma w aktach. A TVP Info uzyskało ją z nielegalnego źródła. Tematem rozmowy Leszka Millera i Aleksandra Kwaśniewskiego ujawnionej przez TVP Info była m.in. afera Lwa Rywina i powołanie komisji śledczej w tej sprawie.  - Wiesz jak było. (…) Wezwał Ostachowicza, żeby przeanalizował, co Miller zrobił źle. Zamknęli się na 48 godzin i przynieśli mu pięciopunktowy kwit – mówił do Leszka Millera Aleksander Kwaśniewski pod koniec 2013 r. w restauracji Amber Room. Były premier i były prezydent na nagraniach rozmawiają głównie o sprawie tajnych więzień CIA w Polsce. Pojawił się również wątek afery Rywina. Miller wyraża niezadowolenie z faktu, że zgodził się na powołanie komisji śledczej w tej sprawie. Był prezydent uważa na nagraniach, że pozwoliło to Platformie Obywatelskiej i rządowi Donalda Tuska obronić się przed polityczną odpowiedzialnością po wybuchu afery hazardowej w 2009 roku. Poniżej treść rozmowy, jaką opublikowało ""TVP Info"": Leszek Miller: …że ja wtedy zgodziłem się na komisję śledczą, na to wszystko, co potem nastąpiło. Jakiś k***a amok. Przecież mogliśmy się na to nie zgodzić, no k**a  Aleksander Kwaśniewski: Ale wiesz, przez to jesteś pionierem  Leszek Miller: [śmiech] Czuję się zaszczycony  Aleksander Kwaśniewski: Tusk dzięki temu, dzięki tobie, i za to powinien być ci wdzięczny, mógł ominąć kilka raf…  Leszek Miller: Przećwiczył to…  Aleksander Kwaśniewski: Znaczy za niego przećwiczono. Przecież ja wiem, jak się to odbyło po tej aferze hazardowej. Wiesz jak było. On wezwał Ostachowicza, że ma przeanalizować to wszystko, co Miller zrobił źle. Oni zamknęli się na ileś tam, 48 godzin nie wychodząc i przynieśli pięciopunktowy kwit. Kwit wyglądał tak: pierwszy - wypier**lić wszystkich, których nazwiska pojawiają się w sprawie, bez żadnych tam… Punkt drugi - powołać komisję śledczą, ale w składzie sterowalnym przez Platformę. Punkt trzeci – wybrać na przewodniczącego najbardziej spolegliwą i pewną osobę, nie bacząc na komentarze prasowe – Sekuła. Punkt czwarty – premier powinien się stawić w momencie, który sam uzna za stosowny i zamęczyć komisję swoimi zeznaniami. Pojawił się i osiem godzin, zdaje się, przemawiał, wszyscy mieli już tak serdecznie dosyć, że błagali, żeby to się skończyło… no ale wiesz, obronił się, a sprawa była między nami mówiąc poważniejsza niż wy, bo ona angażowała tyle osób z rządu, że rzeczywiście ten rząd mógł wylecieć w powietrze.  Leszek Miller: Ale widzisz, cieszmy się, że nasi następcy są ludźmi, którzy korzystają z doświadczeń.  Aleksander Kwaśniewski: Nawet te złe doświadczenia, które człowiek nagromadził – dobrze, jak komuś służą…  Leszek Miller: Jasne…  Chcesz być na bieżąco z najważniejszymi informacjami dnia? Polub Onet Wiadomości na Facebooku! Źródło: TVP Info",Aleksander Kwaśniewski i Leszek Miller,
https://wiadomosci.onet.pl/kraj/miller-potrzebny-plan-pokojowy-inaczej-liczba-uchodzcow-bedzie-rosla/3db6dh,"Miller: potrzebny plan pokojowy, inaczej liczba uchodźców będzie rosła","Jeśli działania zbrojne m.in. na terenie Syrii będą trwały, napływ uchodźców do Europy będzie rósł; potrzeba opracowania planu pokojowego z udziałem UE, USA i Rosji - uważa szef SLD Leszek Miller. Podkreślał też, że to Polska - nie Bruksela - powinna decydować, ilu uchodźców przyjmiemy.","Miller na piątkowej konferencji prasowej w Sejmie zauważył, że debata w Polsce dot. uchodźców napływających do Europy koncentruje się obecnie ""na problemach organizacyjno-technicznych"" i skutkach tego napływu, a nie na przyczynach tego zjawiska. Tymczasem - jak dodał - ""by usunąć przyczyny"" trzeba m.in. doprowadzić do zawieszenia broni między siłami wiernymi prezydentowi Syrii Baszarowi el-Asadowi, a rebeliantami oraz opracować - z udziałem UE, USA i Rosji - plan pokojowy rozwiązania sytuacji w Syrii. Według Millera, możliwe jest doprowadzenie do zawieszenia broni w Syrii, ""bo rebelianci, którzy walczą z wojskami rządowymi, są w całości niemalże utrzymywani i uzbrajani przez państwa UE"". Miller przekonywał też, że NATO, UE i Rosja powinny razem rozpocząć intensywną operację militarną przeciwko Państwu Islamskiemu. - Jeśli chodzi o rolę Polski w tym względzie - nasz nowy prezydent i rząd polski chciałby odgrywać większą rolę na arenie międzynarodowej - jest sposobność. Polska powinna włączyć się do tych działań. Prezydent Duda czy pani premier mogliby np. rozpocząć akcję mediacyjną i rozmowy w głównych stolicach zainteresowanych utrzymaniem pokoju w tamtym rejonie - mam na myśli Teheran, Damaszek, Moskwę i Waszyngton - uważa szef Sojuszu. Według Millera, jeśli chodzi o obecność uchodźców w Polsce, ""to trzeba wyraźnie powiedzieć, że nie chodzi o imigrantów, tylko uchodźców i to uchodźców takich, którzy chcą się asymilować, tzn. chcą stać się Polakami, przejąć nasze zwyczaje, nasze prawo i zobowiązać się do jego przestrzegania"". Lider SLD wskazywał również, że rząd powinien natychmiast wystąpić do Sejmu z projektem prawa antyterrorystycznego. - Bo tym kontekście Polska jest bezbronna na działanie dżihadystów - ocenił. Jak dodał Polska powinna także zwiększyć budżet Agencji Wywiadu i Agencji Bezpieczeństwa Wewnętrznego. Zdaniem lidera Sojuszu, kwoty przyjęcia uchodźców nie powinny być narzucane naszemu krajowi. - Polska sama powinna odpowiedzieć na pytanie, ilu uchodźców może przyjąć, jakie ci ludzie powinni mieć kwalifikacje, jakie są możliwości ich zatrudnienia, szkolenia i kształcenia ich dzieci i przede wszystkim - czy oni sami są gotowi się asymilować - przekonywał. Jak zaznaczył, powinna to być inicjatywa Polski, nie ""próba ze strony Brukseli zmuszenia naszego rządu na zasadzie mechanicznego rozdziału: ci przyjmą 10 tys., ci przyjmą 5 tys., a ci przyjmą tysiąc"". - Tego rodzaju wyczyny, które w tej chwili Bruksela robi, to jest próba mechanicznego poradzenia sobie z problemem. Przy czym - jeszcze raz powtórzę - my cały czas w ten sposób jesteśmy na terenie skutków, nie przyczyn. Jeżeli działania zbrojne o takiej skali jak w tej chwili będą trwały dalej na terenie Syrii i nie tylko tam, to napływ uchodźców będzie się zwiększał - zaznaczył. Miller powtórzył, że należy stworzyć warunki, aby ludzie, ""którzy w tej chwili uciekają przed śmiercią, przestali uciekać przed śmiercią"". Dr Wojciech Szewko z zarządu SLD uważa, ze względu na skomplikowaną sytuację na Węgrzech, w kierunku Polski może lub będzie zmierzało kilkadziesiąt tysięcy osób. - Fala uchodźców, na którą Polska może nie być przygotowana. Musimy też pamiętać o tym, że ci, którzy do nas przyjdą, to będzie cały przekrój społeczeństwa - przyjdą ludzie cudowni, wykształceni, mili, bardzo przyjaźni i przyjdą zwyczajni bandyci - tak jak w każdym społeczeństwie - wskazywał. Według niego siły straży granicznej, która pilnuje w tej chwili południowej granicy Polski ""są dalece niewystarczające"". Komisja Europejska potwierdziła w piątek oficjalnie, że chce zaproponować relokację między kraje UE dodatkowych 120 tysięcy imigrantów, oprócz 40 tysięcy, których rozdzielenie zaproponowano w czerwcu. Oznacza to możliwość skierowania do Polski ok. 8 tys. dodatkowych osób. Wcześniej Warszawa zapowiedziała przyjęcie 2 tys. osób (z państw UE i obozów poza Unią) w ciągu dwóch lat. W czwartek Francja i Niemcy zapowiedziały, że zaproponują wprowadzenie w Europie obowiązkowego i stałego systemu przyjmowania uchodźców i osób ubiegających się o azyl, zwłaszcza Syryjczyków.",Leszek Miller,
https://wiadomosci.onet.pl/kraj/leszek-miller-zabral-glos-po-smierci-swojego-syna/1zpm25y,Leszek Miller wspomina syna: nie mogę sobie z tym poradzić,"Leszek Miller zabrał głos pierwszy raz od śmierci syna. - Kochałem syna nad życie, tym bardziej, że był to nasz jedynak. Nie mogę sobie z tym poradzić - powiedział w rozmowie ""Super Expresem"" były premier.","Leszek Miller junior był jedynym synem Leszka Millera i jego żony Aleksandry. - Bardzo kochaliśmy swojego syna. Moja żona i ja nie widzieliśmy świata poza nim. Jest to dla nas olbrzymi szok, nie możemy sobie z tym poradzić… - mówi w rozmowie z ""Super Expressem"" Leszek Miller.  Syn byłego premiera został w niedziele znaleziony martwy we własnym domu pod Warszawą. Leszek Miller junior popełnił samobójstwo w nocy z soboty na niedzielę. Partnerka mężczyzny poinformowała, że w sobotę wieczór para posprzeczała się. W efekcie kłótni Miller miał spać w sypialni na piętrze, podczas gdy ona na parterze. W niedziele rano kobieta znalazła ciało partnera - informuje strona gazeta.pl. Według nieoficjalnych wiadomości syn byłego szefa SLD zmagał się od dłuższego czasu z depresją. Pogrzeb Leszka Millera juniora odbędzie się w sobotę pierwszego września w Żyrardowie. Leszek Miller Junior był absolwentem Szkoły Głównej Handlowej w Warszawie. Pracował m.in. w zarządzie KGHM Polska Miedź, a także w branży związanej z ubezpieczeniami i funduszami inwestycyjnymi. Miał 48 lat. Źródło: Super Express, gazeta.pl Chcesz być na bieżąco z najważniejszymi informacjami dnia? Polub Onet Wiadomości na Facebooku!",Leszek Miller,
https://wiadomosci.onet.pl/tylko-w-onecie/leszek-miller-w-kregach-rzadzacych-polska-nie-ma-ludzi-wykwalifikowanych/te6df60,Leszek Miller: w kręgach rządzących Polską nie ma ludzi wykwalifikowanych,"Leszek Miller był gościem Jarosława Kuźniara w programie ""Onet Rano."". Wypowiedział się on m.in. na temat organizacji obchodów 100-lecia odzyskania niepodległości. - Dostałem zaproszenie na wieczorny koncert do Teatru Wielkie i chyba pójdę, bo jak domniemam, nie jest to koncert polityczny. Na pewno w żadnych marszu organizowanym przez narodowców nie wezmę udziału – powiedział. - Ten bałagan, który ma miejsce, jest druzgocący. Można powiedzieć, że chcieli dobrze, a wyszło, jak zwykle. Być może w tych kręgach, które dzisiaj rządzą Polską, nie ma ludzi wykwalifikowanych i kompetentnych – dodał.",,,
https://wiadomosci.onet.pl/kraj/spotkanie-obecnych-i-bylych-liderow-sld/cphg2,Spotkanie obecnych i byłych liderów SLD,"Potrzebne jest ""przyspieszenie pewnych wydarzeń"" w SLD i wysłanie społeczeństwu sygnału, o co chodzi polskiej lewicy - ocenili uczestnicy spotkania obecnych i byłych liderów SLD zorganizowanego przed zaplanowaną na sobotę Radą Krajową Sojuszu.","Na zaproszenie Millera w środowym spotkaniu w Sejmie uczestniczyli także sekretarz generalny SLD Marek Nawrot oraz b. szef SLD Wojciech Olejniczak. Po zakończeniu tego spotkania nowy szef klubu SLD rozmawiał też z b. premierem, senatorem niezależnym Włodzimierzem Cimoszewiczem. - Moim zadaniem jest przekonanie wszystkich, że przyszłość musi być ważniejsza niż przeszłość - mówił Miller po rozmowach z byłymi i obecnymi liderami SLD. Jak dodał, wszyscy zadeklarowali, że ""trzeba łączyć siły, by Sojusz mógł jak najszybciej pokonać kryzys"". B. szef SLD Wojciech Olejniczak z kolei podkreślił, że podczas sobotniego posiedzenia Rady Krajowej SLD partia powinna pokazać, że ""ma program i grono liderów"". - Musimy wybrać nowe kierownictwo partii. To kierownictwo powinno składać się z osób najlepszych, jakie są dzisiaj w SLD - dotyczy to zarówno szczebla centralnego, jak i szczebli wojewódzkich, powiatowych. Przed nami cały proces, który chcemy uruchomić - podkreślił Olejniczak. Jak dodał, nie było rozmowy o personaliach. - Potrzebne jest wzięcie się do pracy. Jest potrzebne przyspieszenie pewnych wydarzeń w Sojuszu, jest potrzebny nowy program, nowy wizerunek i trzeba to robić już - powiedział po spotkaniu Janik. B. szef i b. sekretarz generalny SLD dodał, że nie jest przyzwyczajony do wodzowskiego modelu partii, a ""im więcej ludzi będzie na szalupie, tym dalej ona dopłynie"". Natomiast b. premier Józef Oleksy ocenił, że najpilniejsze obecnie dla SLD zadanie to ""wysłanie do społeczeństwa sygnału, o co lewicy w Polsce chodzi"". Oleksy zaznaczył, że jest przekonany do koncepcji prawyborów na przewodniczącego partii, chociaż - jak mówił - ""to nie jest taka oczywista idea z punktu widzenia sprawnego i wiarygodnego ich przeprowadzenia"". W ocenie Oleksego, jeśli partia zdecyduje się na prawybory, nadzwyczajny kongres mógłby odbyć się dopiero około marca, a ""to rozmywa ostrość ocen i refleksji po wyborach i pozostawia obecnego przewodniczącego w sytuacji, w której nie ma już siły swojego mandatu"". - Ważnym przesłaniem tego spotkania jest to, że Sojuszowi szkodziły w przeszłości wewnętrzne tarcia i gry, i to wszystko trzeba usunąć i ma być jednolite podejście (...) do rozwiązywania tej sytuacji - uważa Oleksy. W ocenie b. sekretarza generalnego SLD Marka Dyducha, pozytywne jest to, że dawni i obecni liderzy partii chcą ze sobą rozmawiać i współpracować. - Przez długie lata było różnie - podkreślił. Dyduch uważa, że w sobotę Rada Krajowa Sojuszu powinna przedstawić całej partii jakieś propozycje. ""Grzegorz Napieralski jest przewodniczącym i po jego stronie jest zaprezentowanie oceny wyborów i koncepcji, co dalej robić"" - dodał. Jak powiedział, podczas Rady Krajowej nie spodziewa się rozwiązań personalnych i ""dlatego m.in. rodzi się koncepcja wyborów od dołu"". Miller rozmawiał także w środę z b. premierem, senatorem niezależnym Włodzimierzem Cimoszewiczem. Jak mówił, Cimoszewicz zachęcał go, by o przyszłości lewicy ""myśleć jak najszerzej"". - Zachęcałem go bardzo do tego, żeby włączać do autentycznej dyskusji jak najwięcej ludzi, nie tylko z SLD - zaznaczył Cimoszewicz. Jego zdaniem, Sojusz powinien też przeanalizować błędy, jakie popełnił w ostatnim czasie. - Wynik ostatnich wyborów może być rozumiany wyłącznie jako potwierdzenie wielkich błędów, jakie na lewicy miały miejsce - ocenił Cimoszewicz. W jego opinii, prawybory szefa SLD byłyby dobrym pomysłem. - Pod warunkiem oczywiście, że będzie trochę chętnych i że się czymś będą różnili - zaznaczył. Jak dodał, on sam nie rozważa możliwości startu. Poinformował również, że nie zamierza wstępować do klubu Sojuszu. - Powiedziałem przewodniczącemu, że nie liczę się z możliwością wstąpienia do tego klubu, ale na współpracę jestem otwarty - zadeklarował Cimoszewicz. Miller ocenił, że oferta współpracy ze strony Cimoszewicza jest bardzo cenna. ""Będziemy zwracać się do senatora Cimoszewicza o reprezentowanie naszego punktu widzenia w pracach Senatu"" - dodał.","Leszek Miller,fot.PAP/Radek Pietruszka",
https://wiadomosci.onet.pl/kraj/kwasniewski-naszym-celem-budowa-centrolewicowej-koalicji/rcg41,Kwaśniewski: naszym celem - budowa centrolewicowej koalicji,"Cel Europy Plus to budowa centrolewicowej formacji, koalicji, by walczyć o zwycięstwo - mówił w piątek Aleksander Kwaśniewski. Zaprosił do współpracy SLD. Ocenił, że dla RP, a więc i Janusza Palikota musi być miejsce na kongresie lewicy; choć ""dziś niczego nie warunkuje"".","Europa Plus zaprezentowała w piątek 16 pełnomocników wojewódzkich, którzy będą budowali struktury formacji w terenie. Kwaśniewski podkreślił, że nie są to ""jedynki"" na listach, bo liderzy list przedstawieni zostaną dopiero jesienią. ""Europa Plus istnieje, krzepnie, ma swoje struktury i będzie brała udział w wyborach zarówno do Parlamentu Europejskiego w maju 2014 roku, jak i być może w kolejnych wyborach"" - powiedział były prezydent. Podkreślał, że jest bardzo usatysfakcjonowany tym, że inicjatywa współpracuje z Ruchem Palikota; mówił, że ta współpraca ""krzepnie"" i że on (Kwaśniewski) ""liczy na więcej"". Jednocześnie b. prezydent zaznaczył, że Europa Plus to ruch otwarty i zwrócił się do SLD. ""Chcemy, żeby dołączyło do nas jak najwięcej podmiotów politycznych, jak najwięcej ludzi. Z tego oczywiście wynika również - o czym mówimy od samego początku - nasza oferta wobec SLD, z którym jestem związany emocjonalnie i historycznie"" - podkreślił. Przekonywał, że SLD jest dla Europy Plus ""szanowanym, uznawanym i potrzebnym partnerem w budowaniu takiej właśnie koncepcji jak najszerszego frontu centrolewicowego"". Zaznaczył, że miał okazję rozmawiać o tym w ostatnich dniach z szefem SLD Leszkiem Millerem i wiceszefem partii Józefem Oleksym. ""Mam nadzieję, że po tej rozmowie zostaną podjęte kolejne kroki, które pozwolą nam stworzyć taki front. (...) Liczymy, że taka współpraca bez jakichkolwiek warunków wstępnych, resentymentów historycznych, będzie możliwa"" - powiedział były prezydent. Kwaśniewski pytany, czy w czasie rozmowy z Millerem postawił warunek, że będzie uczestniczył w czerwcowym Kongresie Programowym Lewicy - organizowanym przez SLD - jeśli weźmie w nim udział także Palikot, odpowiedział, że jego ""stanowisko jest bardzo precyzyjne i bardzo jasne od samego początku"". ""Polega ono na tym, że taki kongres, w ogóle tego rodzaju spotkania, mają sens, o ile są szerokofrontowe, jeżeli zapraszamy wszystkich, którzy poczuwają się do lewicowości czy do swoich sympatii dla centrolewicy"" - mówił. ""Stąd moje zdanie jest jasne i o tym rozmawialiśmy z Leszkiem Millerem - miejsce dla Ruchu Palikota na tym kongresie musi być, a skoro miejsce dla RP, to także dla Janusza Palikota"" - oświadczył Kwaśniewski. Dodał jednocześnie, że ""dziś niczego nie warunkuje, bo do czerwca mamy mnóstwo czasu"". Kwaśniewski podkreślił, że wierzy, iż będą rozmowy między SLD a Ruchem Palikota. ""Że będziemy szukać tego, co łączy, a nie dzieli, że idea, która mi przyświeca od samego początku, żeby budować jak najszerszy ruch centrolewicowy ma szanse się spełnić"" - dodał. ""Celem zasadniczym powinno być zbudowanie wspólnej centrolewicowej formacji, koalicji - od razu mówię, nie żadnej partii, żadnego sztucznego zjednoczenia, tylko centrolewicowej formacji, która będzie potrafiła walczyć o zwycięstwo wyborcze nie tylko w wyborach europejskich, ale i w wyborach do parlamentu polskiego, prezydenckich, itd."" - oświadczył. Miller powtórzył w piątek, że nie zamierza brać udziału w żadnym spotkaniu, w którym uczestniczyłby również Palikot. Kwaśniewski pytany był o te słowa oraz o to, czy 16 czerwca weźmie udział w Kongresie Lewicy czy będzie na ""pikniku wolności"" organizowanym przez Palikota. ""Jeszcze jest wszystko przed nami"" - powiedział b. prezydent na konferencji. Podkreślił, że do 16 czerwca jest czas na rozmowy. ""Jeśli pani mnie pyta, jaką decyzję podejmę 15 czerwca, to to jest za wcześnie, ja nie powiem. A znając się na dyplomacji (...) informuję, że będzie jasna odpowiedź nie wcześniej niż 15 czerwca wieczorem"" - dodał. Zapowiedział, że będzie przekonywał Millera. ""Nawiązaliśmy kontakt ponownie, będziemy rozmawiać"" - powiedział. Jego zdaniem możliwość współpracy na lewicy ciągle jest, ""trzeba rozmawiać, przekonywać, droczyć się czasami"". Palikot z kolei - komentując słowa Millera - stwierdził, że ""to jest stanowisko dziś"" szefa SLD. ""Jakbym przypomniał opinię Leszka Millera na temat Aleksandra Kwaśniewskiego sprzed 4 miesięcy - były polityk, który jak się zapisze do SLD, to będziemy słuchali jego rad - a to co dziś mówi - ukochany przywódca lewicy (...), widzimy, że Miller ma wielką skłonność do zmiany stanowiska"" - stwierdził. Stanowisko Millera dotyczące ewentualnych rozmów z Palikotem podtrzymał w piątek sekretarz generalny SLD Krzysztof Gawkowski. ""SLD nie zamierza spotykać się z Januszem Palikotem na żadnych spotkaniach indywidualnych, kuluarowych i otwartych, bo każda z tych rozmów może się później kończyć nieodpowiedzialnymi słowami Janusza Palikota"" - oświadczył Gawkowski w rozmowie z PAP. Według niego nie ma też możliwości, żeby Sojusz dołączył do Europy Plus. ""Janusz Palikot niech zajmie się świętowaniem swoich 2-proc. sondaży, bo jego miejsce jest przy szampanie, jak pokazał 10 kwietnia"" - powiedział sekretarz Sojuszu. Odnosząc się do słów Kwaśniewskiego, że w kongresie lewicy powinien wziąć udział Palikot, sekretarz Sojuszu ocenił, że to lider RP ""próbuje za wszelką cenę wciskać się na nie swoje wydarzenia"". ""Za wszelką cenę próbuje uwiarygodniać się w oczach wyborców, a my nie będziemy nikogo uwiarygodniać"" - zaznaczył polityk. Podczas konferencji Kwaśniewskiego i Palikota padło także pytanie o nieobecność na konferencji Europy Plus Ryszarda Kalisza, wyrzuconego niedawno w SLD. Kwaśniewski odparł, że Kalisz jest w piątek w Kołobrzegu, podkreślił też, że b. poseł SLD to bardzo ważna postać dla inicjatywy. ""Jeśli Ryszard Kalisz postanowi, że chce z nami współpracować, to informuję państwa, że na kolejnej konferencji będzie razem z nami"" - powiedział. Zastrzegł, że decyzja należy do Kalisza. Pełnomocników wojewódzkich przedstawił europoseł Marek Siwiec, który mówił, że Europa Plus ""osiąga dziś kolejny etap rozwoju"". Wśród zaprezentowanych pełnomocników znaleźli się m.in. prof. Jan Hartman w woj. małopolskim, poseł RP Michał Kabaciński w woj. lubelskim, b. szef SLD w Łódzkiem Krzysztof Makowski w woj. łódzkim, b. senator i poseł Jacek Bachalski w woj. lubuskim oraz prof. Krzysztof Szamałek w woj. mazowieckim.",,
https://wiadomosci.onet.pl/kraj/leszek-miller-mam-nadzieje-ze-podczas-debaty-magdalena-ogorek-zaprezentuje-program/er0zzq,"Leszek Miller: mam nadzieję, że podczas debaty Magdalena Ogórek zaprezentuje program","- Liczymy, że kandydatka SLD na prezydenta Magdalena Ogórek będzie mogła w dzisiejszej debacie w TVP zaprezentować elementy swojego programu i widzowie precyzyjnie je ocenią, a także różnice na tle innych kandydatów - powiedział dzisiaj w Krakowie lider SLD Leszek Miller.","Miller podczas konferencji prasowej wsparł kampanię prezydencką Magdaleny Ogórek, wcześniej spotkał się ze związkowcami huty ArcelorMittalPoland. Pytany, dlaczego kandydatka Sojuszu nie przyjechała do Krakowa powiedział, że ""przygotowuje się do debaty, która odbędzie się wieczorem"". - Liczymy na to, że pani Magdalena Ogórek będzie mogła dzisiaj zaprezentować elementy swojego programu i wszyscy widzowie będą mogli bardzo precyzyjnie ocenić jej program, a zamożniejsze, lepiej wykształcone także różnice na tle innych kandydatów - podkreślił szef SLD. Wyraził zadowolenie, że Magdalena Ogórek ""mówi wyraźnie, że błędem obecnej polityki zagranicznej jest pogorszenie naszych kontaktów z sąsiadami, zwłaszcza z Rosją"". - Mamy do czynienia w Polsce ze swego rodzaju biegunką antyrosyjską, w której uczestniczy i pan prezydent, i prawicowe elity naszego kraju, to jest bardzo niekorzystne dla naszego państwa - zaznaczył Miller. Jako kolejny ważne elementy programu kandydatki wymienił konieczność budowy dobrych kontakty, to że Polska musi walczyć o swoją pozycję w UE, ""ale także w innych kwestiach, chociażby uporządkowania prawa, kwoty wolnej od podatku, pomocy młodym ludziom, walki z plagą umów śmieciowych, pomocy dla seniorów"". - Jeżeli dzisiaj (w debacie) pani Ogórek będzie miała okazję o tym powiedzieć, to na pewno będą to te elementy programu, które bardzo zainteresują polskie społeczeństwo - ocenił Miller. Zadeklarował, że wspiera kampanię Magdaleny Ogórek wszędzie, gdzie jest. - To są decydujące dni, jest wielu wyborców, którzy swoje decyzje podejmują w ostatniej chwili, idąc do lokalu wyborczego. Dzisiejsza debata (w TVP) może mieć duże znaczenie dla wszystkich kandydatów, a także i dla naszej kandydatki - podkreślił. Miller, jak powiedział, żałuje, że udziału w debacie odmówił prezydent Bronisław Komorowski. - Mówiąc jednocześnie, że chętnie weźmie udział w dyskusji przy drugiej turze, a jednocześnie nawołując do tego, żeby drugiej tury nie było. To jest rażące niekonsekwencja i lekceważenie wyborców - stwierdził szef Sojuszu.Podkreślił jednocześnie, że prowadzi rozmowy z członkami SLD na temat przygotowań do wyborów parlamentarnych, ""zarówno jeżeli chodzi o priorytety programowe, jak i formułę, w której SLD będzie ubiegał się o mandaty"". - Im szybciej zaczniemy te przygotowania tym lepiej - podkreślił. Poinformował, że jego rozmowy ze związkowcami w Nowej Hucie dotyczyły remontu wielkiego pieca, na co nie ma pieniędzy. - Związkowcy prosili mnie o zainteresowanie władz wojewódzkich, ale przede wszystkim rządu tym problemem, bo jeśli do tego remontu nie dojdzie, to niestety w Krakowie przybędzie bezrobotnych - powiedział lider SLD. - Zrobimy wszystko co można, wystosujemy zapytania poselskie, interpelacje. Decydująca jest tu rola ministra gospodarki, który jeśli wykaże stosowną inicjatywę, to bardzo pomoże hutnikom - zadeklarował Miller. W połowie kwietnia pracownicy huty ArcelorMittalPoland w krakowskiej Nowej Hucie protestowali przed bramą główną zakładu, obawiając się zatrzymania jedynego wielkiego pieca, co będzie skutkowało dużymi zwolnieniami pracowników huty oraz firm z nią kooperujących. Europejska centrala koncernu hutniczego ArcelorMittal zdecydowała na początku kwietnia o wstrzymaniu przygotowań do remontu wielkiego pieca w Krakowie. Jego cykl technologiczny zakończy się w połowie 2016 roku. Decyzja związana jest z tym, że według ArcelorMittal Poland w obecnych uwarunkowaniach polskie hutnictwo nie ma możliwości konkurowania z producentami stali spoza granic Polski. Jak podawała rzeczniczka, zarząd ArcelorMittal Poland prowadzi od kilku miesięcy rozmowy z władzami publicznymi, w tym z przedstawicielami rządu, jednak do tej pory nie doszło do uzgodnień, które pozwoliłyby na wdrożenie rozwiązań zwiększających konkurencyjność przemysłu stalowego w Polsce. Związkowcy podczas protestu zarzucali stronie rządowej ""pasywność, niemoc i bezradność"" w działaniach dotyczących przyszłości polskiego hutnictwa.",Leszek Miller wsparł kampanię prezydencką Magdaleny Ogórek,
https://wiadomosci.onet.pl/kraj/miller-kalisz-odszedl-ale-sld-pozostal/s7j6y,"Miller: Kalisz odszedł, ale SLD pozostał","Ryszard Kalisz odszedł, ale Sojusz Lewicy Demokratycznej pozostał - tak lider SLD Leszek Miller skomentował decyzję sądu partyjnego o wykluczeniu z ugrupowania Ryszarda Kalisza.","- SLD pozostaje z ludźmi ciężkiej pracy, ludźmi, którzy chcą mieć pewność swojej dobrej przyszłości; z młodymi, którzy wykuwają swoją przyszłość, którzy martwią się o to, że będą bezrobotni. Po odejściu z SLD Ryszard Kalisz nie musi już dalej udawać, że jest człowiekiem lewicy - powiedział na konferencji prasowej w Gdyni Miller. Była premier przyznał, że jest mu żal odejścia Kalisza z SLD. - Cóż mógłbym powiedzieć: ""Ryszardzie, nie idź tą drogą"" - dodał. Miller podkreślił, że każda partia ma zapisy statutowe, które uniemożliwiają ""bycie w jednej partii, a jednoczesne realizowanie konkurencyjnego programu politycznego"". - Nie znając uzasadnienia sądu uważam, że sąd na tej prostej zasadzie się oparł - ocenił szef Sojuszu. Zapowiedział też, że zamierza podziękować Kaliszowi za jego działalność w SLD. - Powiem mu, że jest mi bardzo przykro, ale życie toczy się dalej - dodał. Miller nie obawia się, aby przypadek Kalisza spowodował, że inni członkowie partii zaczną opuszczać SLD. Ryszard Kalisz został w poniedziałek wykluczony z SLD. Taką decyzję podjął sąd partyjny. Polityk został w ten sposób ukarany za współpracę z inicjatywą Europa Plus. Kalisz sam odczytał na briefingu prasowym decyzję sądu partyjnego. Uzasadniono ją m.in. zaangażowaniem posła w konkurencyjny dla SLD projekt polityczny. Kalisz poinformował, że nie będzie się odwoływał od rozstrzygnięcia sądu partyjnego SLD. - Przyjmuję do wiadomości, rozpoczynam nowe życie (...) pod każdym politycznym względem - powiedział. W marcu Kalisz został zawieszony na trzy miesiące w prawach członka partii. Było to następstwo zaangażowania się polityka w projekt Europa Plus Janusza Palikota i Aleksandra Kwaśniewskiego. W ramach Europy Plus w przyszłorocznych wyborach do Parlamentu Europejskiego mają powstać centrolewicowe listy wyborcze. Możliwości udziału w projekcie nie widzi SLD, ponieważ nie chce współpracować z Palikotem.","Ryszard Kalisz, fot. PAP/Tomasz Gzell",
https://wiadomosci.onet.pl/flesz-protesty-kierowcow-koalicja-po-i-pis/mf4gq,Flesz: protesty kierowców; koalicja PO i PiS?,"Dzisiaj tematem numer jeden były protesty kierowców w całym kraju. Sprzeciwiają się oni wysokim cenom paliw. W związku z tym jeździli dzisiaj po polskich drogach z niskimi prędkościami i tankowali swoje samochody na stacjach, wlewając do baku tylko litr paliwa.","Protesty kierowców odbywały się m.in. w Warszawie, Koszalinie, Poznaniu, Łodzi czy Opolu. W Koszalinie utworzono wesoły orszak, na kształt weselnego. Na każdym samochodzie naklejono kartkę z informacją o proteście. Na rysunku jest z reguły przedstawiony człowieczek, który przykłada sobie do głowy dystrybutor paliwowy tak jak pistolet. Dzisiaj szef SLD Leszek Miller stwierdził, że w sprawie akta ""mamy swoistą koalicję między PO a PiS. Za rządów Jarosława Kaczyńskiego Polska nie podpisała Karty Praw Podstawowych, za rządów PO podpisano ACTA, który te swobody obywatelskie w dużym stopniu ogranicza"". Miller zaapelował też do sejmowych ugrupowań, aby nie wyrażały zgody na ratyfikację ACTA. () Jak poinformowała dzisiaj ""Gazeta Wyborcza"" premier Tusk cieszy się niemałym zainteresowaniem Niemców. W ""Süddeutsche Zeitung"" można przeczytać, że szef polskiego rządu ""Kilka lat temu wykazywał jeszcze młodzieńczą niepewność w działaniu, teraz czuje się tak mocny, że upokarza wieloletnich współpracowników, w których widzi konkurentów do przywództwa partii"". (przeczytaj całość) Temat kontrowersyjnej umowy ACTA nie przestaje być gorący. Dzisiaj na politycznych blogach w Onecie doszło do wymiany zdać pomiędzy Janem Filipem Libickim (PO), a Ryszardem Czarneckim z PiS. Czarnecki napisał, że Polska wycofa się z ACTA, jak tylko PiS dojdzie do władzy, na co Libicki odpowiedział: ""Cała sprawa ACTA pokazuje nam, że PiS już nigdy, do owej upragnionej władzy nie dojdzie"".",fot. PAP/Piotr Polak,
https://wiadomosci.onet.pl/kraj/miller-rzad-musi-pomoc-eksporterom-zywnosci-na-rynek-rosyjski/er94d,Miller: rząd musi pomóc eksporterom żywności na rynek rosyjski,"Szef SLD Leszek Miller wezwał premiera Donalda Tuska do wprowadzenia przez rząd ""pakietu środków zaradczych"" dla polskich producentów żywności w związku z rosyjskim zakazem importu mięsa wieprzowego z Polski i Litwy.","- Oczekujemy, że rząd przedstawi w trybie pilnym pakiet środków zaradczych, które wychodzą naprzeciw polskim przedsiębiorstwom - powiedział w środę na konferencji prasowej Miller. Jak wyjaśnił, oczekiwanie to wynika z zapowiedzi szefa rosyjskiej Federalnej Służby Nadzoru Weterynaryjnego i Fitosanitarnego Siergieja Dankwerta, że od 7 kwietnia Rosja zakaże importu przetworów z mięsa wieprzowego z Polski i Litwy. Informację o takiej decyzji strony rosyjskiej podała w środę agencja Interfax. Miller obawia się, że te - jak powiedział - ""sankcje"" ze strony Rosji mogą być rozszerzone na ""owoce, warzywa, mleko i pieczarki"". Jego zdaniem polscy producenci żywności ""mają poczucie, że zostali sami"". W imieniu SLD zaapelował do rządu o stworzenie dla nich ""funduszu rekompensacyjnego"". Zdaniem Millera, należy też - w odniesieniu do producentów żywności poszkodowanych przez działania Rosji - rozszerzyć możliwość skupu artykułów do rezerw strategicznych, a także rozważyć możliwość czasowego zawieszenia płatności podatków, w tym podatku CIT. Szef SLD ocenił ponadto, że polska dyplomacja powinna poszukać ""rezerwowych rynków zbytu"". Zdaniem Millera te działania pomogą polskim firmom ""przeżyć głęboki kryzys"". - Nadszedł czas, aby Rada Ministrów pokazała swoja aktywną postawę w tym względzie, bo polscy przedsiębiorcy nie mogą zostać sami. To jest ostatnia chwila, żeby polski rząd obudził się z letargu i wystąpił z propozycjami chroniącymi polskich przedsiębiorców - podkreślił szef SLD. W środę premier Donald Tusk powiedział w Brukseli, że Polska oczekuje jednoznacznych działań ze strony Komisji Europejskiej tak, ""by nie było mowy o tym, aby Rosja mogła wybierać sobie kogoś z grona państw UE i ze względów politycznych ograniczać import z danego kraju"". 29 stycznia Rosja zażądała od Unii Europejskiej, aby nie certyfikowała wieprzowiny wysyłanej do Rosji, co oznacza w praktyce wprowadzenie przez Moskwę zakazu importu takiego mięsa. Powodem było wykrycie na Litwie dwóch ognisk afrykańskiego pomoru świń u dzików. W lutym dwa przypadki ASF u dzików blisko granicy z Białorusią stwierdzono również w Polsce. KE próbuje przekonać stronę rosyjską, by nie importowała wieprzowiny tylko z tych regionów w UE, w których wystąpiły przypadki ASF. Jednak strona rosyjska się upiera, aby regionalizacja, tj. zakaz eksportu wieprzowiny, objął Litwę, Polskę i graniczące z nimi państwa; inne kraje UE mogłyby wznowić eksport wieprzowiny do Rosji po uzgodnieniu nowego wzoru certyfikatu. Rosja gotowa jest też zezwolić na dostawy mięsa wieprzowego z niektórych landów Niemiec, choć ten kraj graniczy z Polską. 21 marca Dankwert na spotkaniu z operatorami rosyjskiego rynku mięsnego nie wykluczył, że Rosja może zabronić importu produktów mięsnych z Litwy i Polski. Wyjaśnił, że Rossielchoznadzor obawia się, iż zakłady mięsne na Litwie i w Polsce ""mogą wykorzystywać potencjalnie niebezpieczny surowiec"". 26 marca Ministerstwo Spraw Zagranicznych FR zaprzeczyło, jakoby Rosja wykorzystywała problem ASF na Litwie i w Polsce do celów politycznych. Do Rosji trafia jedna czwarta unijnego eksportu wieprzowiny, czyli rocznie ok. 700 tys. ton mięsa o wartości ok. 1,4 mld euro. Największymi eksporterami wieprzowiny do Rosji w 2012 r. były kolejno: Niemcy, Hiszpania, Dania, Francja, Holandia i Polska. Wartość polskiego eksportu mięsa wieprzowego na rosyjski rynek w 2012 r. wyniosła 43,5 mln euro, a w ciągu 11 miesięcy 2013 r. 90,9 mln euro.",,
https://wiadomosci.onet.pl/kraj/piekarska-opusci-sld-wiele-bedzie-zalezalo-od-rozmowy-z-millerem/tn2fw,"Piekarska opuści SLD? ""Wiele będzie zależało od rozmowy z Millerem""","- Chciałabym działać w partii, gdzie nie ma szklanego sufitu dla kobiet. Działam tylko wtedy, kiedy wierzę w sens tego, co robię. Jestem przed rozmową z Leszkiem Millerem i od tego wiele będzie zależało. Kiedyś namawiał mnie, żebym przeszła do Sojuszu, teraz będzie musiał mnie przekonać, żeby w Sojuszu pozostać - powiedziała Katarzyna Piekarska na falach radia TOK FM. - Nigdy nie mówiłam na temat, co dzieje się w SLD, ale teraz coś jest nie tak. Albo koledzy i koleżanki się obudzą albo partia jest niewiarygodna. Jeżeli SLD się nie zmieni, to będziemy jak dinozaury - dodała.","- Nigdy nie mówiłam na temat, co dzieje się w SLD, ale teraz coś jest nie tak. Albo koledzy i koleżanki się obudzą albo partia jest niewiarygodna. Z troską pochylam się nad tym, że nie ma żadnej kobiety, która stoi na czele struktury wojewódzkiej. Jeżeli SLD się nie zmieni, to będziemy jak dinozaury - powiedziała Piekarska. Piekarska odniosła się również do niedawnych wyborów na szefa mazowieckich struktur SLD, w których przegrała z przewodniczącym Stowarzyszenia Ordynacka Włodzimierzem Czarzastym. - Przeczytałam wywiad Włodzimierza Czarzastego, jak zapowiadał, że będzie robił objazd z zapasową wątrobą. Czarzasty obraził działaczy, bo tego typu spraw nie załatwia się przy barze tylko wśród ludzi. Styl uprawiania polityki jest rzeczą istotną. Problem jest szerszy. Na to się złożyło wiele spraw. Czarzasty był do tej pory szarą eminencją przy kolejnych przewodniczących Sojuszu. Dobrze, że wyszedł z cienia i będzie ponosił odpowiedzialność polityczną - stwierdziła polityk. - Chciałabym działać w partii, gdzie nie ma szklanego sufitu dla kobiet. Działam tylko wtedy, kiedy wierzę w sens tego, co robię. Jestem przed rozmową z Leszkiem Millerem i od tego wiele będzie zależało. Kiedyś namawiał mnie, żebym przeszła do Sojuszu, teraz będzie musiał mnie przekonać, żeby w Sojuszu pozostać - ujawniła Piekarska. - Nie chcę być wiceprzewodniczącą dekoracyjną. Przyjmę funkcję, jeżeli będę miała realny wpływ na to, co się dzieje - dodała. - W Sojuszu przegrały kobiety i partia, która od wielu la podejmuje tematy związane z polityką równościową, która opowiadała się za wprowadzeniem parytetów na listach wyborczych czy w spółkach skarbu państwa, ale u siebie, tam gdzie zapadają te decyzje, kobiet nie ma - powiedziała Piekarska.","Katarzyna Piekarska, fot. PAP/Radek Pietruszka",
https://wiadomosci.onet.pl/kraj/olejniczak-o-sld-w-tym-stylu-nie-dojedziemy-do-wyborow/ygqn3,Olejniczak o SLD: w tym stylu nie dojedziemy do wyborów,"- To trochę kabaret. Dla lewicy dobrze by było, gdyby ten tydzień się już skończył. W tym stylu nie dojedziemy do wyborów, nie osiągniemy dobrego wyniku. Starsze pokolenie trochę nie daje rady - tak, w mocnych słowach, skomentował w ""Kontrwywiadzie RMF FM"" ostatnie wydarzenia w SLD Wojciech Olejniczak.","Zdaniem europosła Sojuszu decyzja władz tej partii o wykluczeniu Ryszarda Kalisza była ""błędem tygodnia"". Olejniczak jest zdania, że były szef zachowywał się jak słoń w składzie porcelany, ale po jego wyrzuceniu nie ma go kim zastąpić. Kalisz został w poniedziałek wykluczony z SLD przez za pracę ""na rzecz innego ugrupowania politycznego"". Jak sam powiedział, rozpoczyna on ""nowe życie pod każdym politycznym względem"". Równie krytycznie odniósł się on do propozycji Leszka Millera, który na czerwcowy kongres lewicy zaprosił m.in. gen. Wojciecha Jaruzelskiego. - Przestańmy liczyć, że ktoś wjedzie na białym koniu. Jaruzelskiemu można wysłać kwiaty, ale nie wierzmy, że on czy Wałęsa dadzą nam nowy impuls. Dla naszych wyborców, może z wyjątkiem tych najstarszych, Jaruzelski nie ma już żadnego znaczenia - przekonywał gość Konrada Piaseckiego. - Kongres Lewicy został zepsuty. Mleko się rozlało - dodał na antenie radia RMF FM. Kongres Programowy Lewicy organizowany jest przez SLD 16 czerwca na Stadionie Narodowym w Warszawie. Ma wziąć w nim udział ponad setka partii, organizacji i stowarzyszeń. Jak wielokrotnie podkreślali politycy Sojuszu, jego celem jest debata o przyszłości lewicy. Leszek Miller zaprosił na niego m.in. trzech byłych prezydentów: Wojciecha Jaruzelskiego, Lecha Wałęsa oraz Aleksandra Kwaśniewskiego. Wczoraj toczył się spór na temat tego, czy Kwaśniewski stawia jakiekolwiek warunki swego uczestnictwa w kongresie. Według Janusza Palikota taki warunek istnieje - to zaproszenie skierowane także do lidera Ruchu Palikota. Własny event tego dnia - Piknik Wolności - miał zorganizować Ruch Palikota. - Chcemy zorganizować dużą imprezę na 20 tysięcy ludzi, powstaje w związku z tym pewien kłopot, czy jest sens robić równolegle dwie imprezy, czy nie - powiedział Palikot. Wojciech Olejniczak zadeklarował też, że zamierza w najbliższych wyborach ponownie kandydować do Parlamentu Europejskiego. - Jeśli będzie szansa, stworzymy z Ruchem Palikota wspólną listę. Jeśli nie, to wystartuję z list SLD - stwierdził.","Wojciech Olejniczak, fot. Wojciech Surdziel / Agencja Gazeta",
https://wiadomosci.onet.pl/kraj/pis-ma-juz-kandydata-na-premiera-to-kobieta/48ng0,PiS ma już kandydata na premiera. To kobieta,"Już kilka dni temu rzecznik PiS Adam Hofman zapowiedział, że jesienią jego partia złoży wniosek o konstruktywne wotum nieufności dla premiera Donalda Tuska, a kandydatem PiS na premiera będzie osoba spoza partii politycznych, o dużym autorytecie. ""Fakt"" informuje, że kierownictwo partii podjęło już decyzję, a najlepszym kandydatem będzie Zyta Gilowska.","W przypadku składania wniosku o konstruktywne wotum nieufności wobec rządu konieczne jest podanie nazwiska kandydata na premiera. Media spekulowały ostatnio, że może nim być prezes PAN prof. Michał Kleiber. Ten jednak w przesłanym oświadczeniu podkreślił, że nie prowadzi żadnych rozmów w sprawie kandydowania na premiera w tzw. rządzie fachowców. Powołanie takiego rządu w wyniku złożenia konstruktywnego wotum nieufności proponował Janusz Palikot, wskazując Kleibera jako potencjalnego kandydata PiS. Od pomysłu konstruktywnego wotum nieufności odciął się szef SLD Leszek Miller. Ocenił jednak, że rząd z udziałem SLD, RP i PiS nie jest możliwy do powołania w Sejmie. - Nie wyobrażam sobie, żeby można było ustalić wspólny program rządu, który miałby być oparty na partiach: Kaczyńskiego, Palikota i Millera, a po drugie nie ma w Sejmie 231 głosów, dzięki którym można byłoby odsunąć rząd pana premiera Tuska od władzy - podkreślił Miller. Mimo to, podobny pomysł przedstawił kilka dni temu PiS. Partia Jarosława Kaczyńskiego liczy, że uda jej się zdobyć poparcie konserwatywnej części PiS, a także Grzegorza Schetyny, co doprowadziłoby do upadku rządu. Wówczas, jak dowiedział się ""Fakt"", kandydatem na premiera byłaby Zyta Gilowska.","Zyta Gilowska, fot. Wojciech Olkuśnik / Agencja Gazeta",
https://wiadomosci.onet.pl/kraj/miller-w-rmf-morawiecki-przekonal-kaczynskiego-ze-za-pomoca-powerpointa-mozna/h3ghcsx,"Miller w RMF: Morawiecki przekonał Kaczyńskiego, że za pomocą PowerPointa można uzdrowić gospodarkę","- Mateusz Morawiecki ma umiejętności czarnoksiężnika - mówił w RMF FM Leszek Miller. - Przekonał Jarosława Kaczyńskiego, że za pomocą PowerPointa można uzdrowić gospodarkę. A tak nie jest - mówił były premier.","W tej całej operacji chodzi o zmianę wizerunku - ocenia Miller. - Przystojny Polak, w dobrze skrojonym garniturze nie jest w stanie ocieplić stosunków na linii Bruksela-Warszawa - dodał jednak, odnosząc się do zmiany na stanowisku premiera. Szef PiS ma nadzieję na ocieplenie na linii Bruksela – Warszawa. Chodzi o pieniądze z UE - mówił polityk SLD. - Te pieniądze będą kluczem do ewentualnego drugiego wyborczego sukcesu PiS-u - sugeruje Leszek Miller. - Zmiany polityki nie będzie - odpowiedział w RMF FM były premier na pytanie o to, czy nowy premier da radę oczarować urzędników z Brukseli swoimi prezentacjami w PowerPoincie. Chcesz być na bieżąco z najważniejszymi informacjami dnia? Polub Onet Wiadomości na Facebooku!",Leszek Miller,
https://wiadomosci.onet.pl/kraj/miller-dobry-terrorysta-to-martwy-terrorysta-wyszlo-na-moje/5q9me9,Miller: Dobry terrorysta to martwy terrorysta. Wyszło na moje,"- Dobry terrorysta to martwy terrorysta. Kilka lat temu zostałem za te słowa wściekle zaatakowany. Wyszło na moje, ale nie mam satysfakcji. Po prostu wiem, że głównym wrogiem naszej cywilizacji jest dżihad, wojujący islam - przekonuje szef SLD Leszek Miller. Rozmowa ukazała się na łamach ""Plus minus"", weekendowego dodatku do ""Rzeczpospolitej"".","Zdaniem byłego premiera wojujący islam dlatego jest głównym wrogiem, bo jest przeciwnikiem ideologicznym, a nie politycznym. - Z konkurentem politycznym można się jakoś dogadać, zasiąść do stołu, pójść na kompromis. Z radykalnym islamem kompromisów nie ma, oni uważają, że nie mamy prawa do życia, trzeba nas eksterminować - mówi dalej Miller. - Z tym się nie dyskutuje, przed tym się trzeba bronić - apeluje rozmówca Roberta Mazurka. Pytany przez dziennikarza, jak na wieści o zamachach w Paryżu reaguje polityk, Miller odpowiada krótko: odczuwa żal i złość, że spełniły się przewidywania. ""Rodzi się pytanie, gdzie uderzą następnym razem? Londyn, Rzym, Berlin, Nowy Jork? Bo to, że będzie następny raz, jest oczywiste"" - dodaje polityk SLD. Leszek Miller otwarcie mówi też, że istnieje związek między falą uchodźców jaka napływa do Europy a zagrożeniem terrorystycznym. Jednocześnie przekonuje, że bez odpowiedniej reakcji na islamski terror, bez uszczelnienia zewnętrznych granic, zjednoczona Europa się rozpadnie. ""Ten piękny, wymarzony projekt kontynentu bez granic, zapewniającego obywatelom wysoki poziom życia i pokój, po prostu się załamie. Ci liderzy europejscy, którzy nie widzą tych zagrożeń albo udają, że ich niema, zdradzają Europę"" - dodaje lider Sojuszu Lewicy Demokratycznej. Rada Bezpieczeństwa wezwała państwa członkowskie ONZ do przyłączenia się do walki z Państwem Islamskim na terytorium Syrii i Iraku oraz wzmożenie wysiłków, które mogą zapobiec kolejnym atakom tego ugrupowania. W piątek, dokładnie tydzień po krwawych zamachach w Paryżu, do których przyznało się IS, Rada Bezpieczeństwa ONZ jednogłośnie przyjęła rezolucję, której projekt złożyła Francja. Rada wezwała do podjęcia działań przeciwko Państwu Islamskiemu zgodnie z prawem międzynarodowym, a w szczególności z Kartą Narodów Zjednoczonych, na obszarach Syrii i Iraku kontrolowanych przez IS. ""Państwo Islamskie stanowi globalne i bezprecedensowe zagrożenie dla międzynarodowego pokoju i bezpieczeństwa"" - głosi rezolucja. W serii zamachów w stolicy Francji zginęło co najmniej 130 osób, a około 350 zostało rannych. Cała rozmowa z Leszkiem Millerem w weekendowym wydaniu ""Rzeczpospolitej""",Leszek Miller,
https://wiadomosci.onet.pl/kraj/panstwo-zerwalo-wlasnie-wazny-kontrakt/5gq8m,"""Państwo zerwało właśnie ważny kontrakt""",Przyjaźń ze związkowcami została złożona na arenie walki o przywództwo w partii - w ten sposób były premier Leszek Miller skomentował walkę na szczycie SLD.,"Miller, we wpisie na swoim blogu, stwierdza, że: ""Wojciech Olejniczak już dowiódł, że z równą łatwością może popierać »Lewicę i Demokratów« jak i zwalczać ten projekt. Może też ogłaszać »skręt w lewo« i bratać się z OPZZ, jak też pokazać związkowcom gest Kozakiewicza. Wszystko zależy od koniunktury i spodziewanych osobistych korzyści. Głosowanie przeciw OPZZ mieści się w tym nurcie"". Były premier podkreśla, że państwo zawierało kontrakt z pracownikami wykonującymi ciężkie zawody. ""My oferujemy Ci pracę, która zszarga twoje nerwy, zatruje płuca, podda ciało chorobom. Ryzykujesz, że być może spędzisz resztę życia z przestrzeloną nogą, pylicą, na wózku, że będziesz wymagał terapii i w żaden sposób nie dorobisz sobie na boku i drugim etacie. Twój zawód na to praktycznie nie pozwala. Z drugiej strony otrzymasz prawo do wcześniejszej emerytury, trochę przywilejów, większą pewność zatrudnienia. Państwo zerwało właśnie ten kontrakt"" - zauważa Miller, oskarżając Olejniczaka o zachowania ""godne polskiej prawicy"". - Olejniczak nie zakłada, że lewica może szybko w Polsce rządzić, więc spokojnie głosuje przeciwko tym, których interesów obiecywał bronić - pisze lider Polskiej Lewicy.",,
https://wiadomosci.onet.pl/kraj/palikot-zapowiada-transfer-z-sld-bedzie-10-dla-mnie/p4z21,"Palikot zapowiada transfer z SLD. ""Będzie 1:0 dla mnie""","Szefem nowego, liczącego 27 osób klubu SLD został wybrany dzisiaj b. premier Leszek Miller. Jego rywal do tej funkcji, Ryszard Kalisz, został jednym z trzech wiceprzewodniczących. Miller zadeklarował, że nie zamierza ubiegać się o funkcję szefa SLD. W ""Kropce nad i"" w TVN 24 Janusz Palikot zapowiedział, że po tej decyzji klub SLD opuści jedna osoba, która przejdzie do Ruchu Palikota.","Palikot poinformował, że jutro o godz. 11 odbędzie się konferencja, na której opinia publiczna dowie się, o kogo chodzi. - Myślę, że to nie jest koniec - mówił Palikot w TVN 24. - Jutro będzie 1:0 w meczu Janusz Palikot-Leszek Miller - dodał. Polityk zdradził tylko, że tym politykiem nie będzie Ryszard Kalisz. Palikot ocenił, że sytuacja, w której Leszek Miller został szefem klubu SLD, a wiceprzewodniczącą Krystyna Łybacka, jest ""kuriozalna"". Wyjaśnił, że ci politycy, gdy SLD rządziło, przehandlowali idee lewicy na rzecz Episkopatu. Palikot powiedział również, że wielu ludziom z SLD nie podoba się, że to Leszek Miller stanął na czele klubu. Miller szefem klubu SLD Leszek Miller został dzisiaj nowym szefem klubu SLD. Były premier niespodziewanie pokonał Ryszarda Kalisza. Wiceszefami klubu zostali także: Krystyna Łybacka i Leszek Aleksandrzak; sekretarzem - Ryszard Zbrzyzny. Na Millera głosowało 14 posłów Sojuszu, 11 poparło Kalisza, jeden głos był nieważny. Nieobecny podczas środowych wyborów szefa klubu był poseł Sławomir Kopyciński. - Powierzono mi godność kierowania klubem sejmowym SLD. Zrobię wszystko, żeby być szefem nie tylko tych, którzy na mnie głosowali, ale także tych, którzy oddali głos na mojego konkurenta. Chciałbym podziękować Ryszardowi Kaliszowi za szlachetną rywalizację. Miałem przed sobą polityka wielkiej klasy, polityka kompetentnego - mówił na konferencji prasowej nowy szef klubu SLD. - Zamierzam poprosić Kalisza, by został jednym z wiceprzewodniczących klubu. Będzie to sygnał do kooperacji w klubie SLD. Chcę stać się z całym klubem SLD liczącą i poważaną siłą parlamentarną, reprezentacją kompetentnych ludzi, którzy rzemiosło parlamentarne wykonują najlepiej jak to możliwe. Będziemy też partnerami dla innych klubów. Partnerami wymagającymi, znającymi swoją wartość - stwierdził Miller. - Wzięcie odpowiedzialności za funkcjonowanie klubu to wzięcie na plecy worka z kamieniami, a nie ze srebrem i złotem. Nie udźwignę tego ciężaru, jeśli miałbym być z tym sam - dodał. Z kolei Ryszard Kalisz powiedział, że ""jest przyjemnością przegrać z premierem RP, którego podpis jest na traktacie akcesyjnym, z osobą, która przeprowadziła do końca negocjacje przed wstąpieniem Polski do Unii Europejskiej"". - Jestem przekonany, że SLD będzie odgrywał bardzo dużą rolę w parlamencie, jak i w życiu publicznym - dodał. W kadencji, która rozpocznie się 8 listopada, klub SLD liczy 27 posłów, najmniej w historii.","Janusz Palikot, Fot. Cezary Aszkiełowicz / Agencja Gazeta",
https://wiadomosci.onet.pl/kraj/l-miller-projekt-zjednoczonej-lewicy-mial-i-ma-sens/xyy5j1,L. Miller: projekt Zjednoczonej Lewicy miał i ma sens,"Szef SLD Leszek Miller po ogłoszeniu sondażowych wyników wyborów powiedział dziennikarzom, że projekt koalicji Zjednoczonej Lewicy miał i ma sens. - Jest to wynik gorszy, niż przypuszczaliśmy. Bardzo żałuję - mówił o wyniku jego koalicji.","Według sondażu wyborczego Ipsos dla TVN24, TVP1 i Polsatu Zjednoczona Lewica otrzymała 6,6 proc. głosów. Komitet koalicyjny Zjednoczonej Lewicy, by wejść do Sejmu, powinien uzyskać w wyborach 8 proc. poparcia. - Jest to wynik gorszy niż przypuszczaliśmy, Mieliśmy nadzieję, że projekt Zjednoczonej Lewicy przyniesie nam znacznie więcej. Nawet zakładając, że to nie są ostateczne wyniki, wygląda na to, że nie przekroczymy 8 proc. Bardzo żałuję - powiedział Miller. Jak dodał, Zjednoczona Lewica musi poczekać na oficjalne wyniki i zastanowić się, co dalej. - Uważam, że projekt Zjednoczonej Lewicy miał sens i ma sens, natomiast trzeba się zastanowić, dlaczego nie przyniósł przewidywanego rezultatu - zaznaczył. Pogratulował PiS ""osiągniętego rezultatu"". - Ta partia przejmuje odpowiedzialność za Polskę na cztery lata i życzmy Polsce, by nie był to czas obfitujący w dalsze konflikty, a w harmonijną współpracę, a jak będzie, to zobaczymy - mówił. W ocenie Millera ""skala zwycięstwa PiS jest większa niż przypuszczana skala klęski Platformy"". PiS wygrało wybory parlamentarne z 39,1 proc. głosów, co oznacza możność samodzielnych rządów - wynika z sondażu exit-poll. Według niego PO dostała 23,4 proc. głosów.",Leszek Miller,
https://wiadomosci.onet.pl/kraj/koalicja-pis-i-sld-chec-zemsty-kaczynskiego/9fdrc,"Koalicja PiS i SLD? ""Chęć zemsty Kaczyńskiego""","""Gazeta Wyborcza"": Były premier Leszek Miller wyczuwa w SLD ""podskórną tendencję"" do zawiązania koalicji z PiS. W wywiadzie dla ""Gazety"" mówi, że ona może się nasilić, gdyby Kaczyński zaoferował SLD bardzo dużo - premiera, marszałka Sejmu, ministrów i posady w terenie.","- Jestem przekonany, że PiS po wyborach, gdyby miało dobry wynik, gotowe jest wiele zrobić, żeby zmontować sojusz wszystkich przeciwko PO i przeprowadzić ""dePOizację"", mówi Miller. Według niego Jarosław Kaczyński wypełniony jest pragnieniem zemsty i rewanżu. Dla tej idei gotów jest zrobić wszystko albo prawie wszystko. To wtedy może się w Sojuszu zrodzić prosta myśl - przecież od PO tyle nie dostaniemy. Zapytany co mógłby zdziałać rząd, w którym SLD nawet ma swojego premiera, ale jest w koalicji z PiS?, Miller odpowiada: - ""nic, bo byłby szarpany potężnymi sprzecznościami. Pewnie by się rozpadł. Pozostaje tylko pytanie: kto pierwszy aresztowałby tego drugiego, kto pierwszy zapukałby o 6.00 rano do drzwi konkurenta""","Leszek Miller, fot. Wojciech Olkuśnik / Agencja Gazeta",
https://wiadomosci.onet.pl/kraj/miller-zapytamy-prezydenta-czy-zgadza-sie-ze-slowami-kard-dziwisza/ngj6w,"Miller: zapytamy prezydenta, czy zgadza się ze słowami kard. Dziwisza","Szef SLD Leszek Miller zapowiedział wystosowanie listu do prezydenta z pytaniem, czy Bronisław Komorowski zgadza się ze słowami kard. Stanisława Dziwisza poświęconymi - według przewodniczącego Sojuszu - ""prymatowi prawa bożego nad prawem stanowionym"".","Metropolita krakowski powiedział podczas czwartkowych uroczystości święta Bożego Ciała m.in. że: ""W społeczeństwie demokratycznym rządzi większość. Pluralizm poglądów i postaw ludzi tworzących nasze społeczeństwo jest faktem. Przyjmujemy ten fakt do wiadomości. Tym niemniej trzeba jasno stwierdzić, że wierność prawdzie obowiązuje wszystkich, również prawodawców. Prawdy nie ustala się przez głosowanie, dlatego nawet parlament nie jest powołany do tworzenia odrębnego porządku moralnego niż ten, który jest wpisany głęboko w serce człowieka, w jego sumienie"". Polska nie jest państwem wyznaniowym, a ewangelie nie mogą mieć prymatu nad konstytucją - powiedział Miller na konferencji prasowej komentując słowa kard. Dziwisza. W ocenie szefa SLD, nie wolno bagatelizować słów metropolity krakowskiego o - jak mówił Miller - prymacie prawa bożego nad prawem stanowionym. - To jest norma istniejąca w państwie wyznaniowym, gdzie prawo stanowione przez parlament wynika z doktryny religijnej. To jest Iran Chomeiniego, a nie nowoczesne państwo polskie. Polscy żołnierze walczą z talibami, którzy właśnie taki model państwa wprowadzają u siebie - mówił szef SLD. Zapowiedział też, że w tej sprawie Sojusz prześle w piątek list do prezydenta Komorowskiego. - Skierujemy list do prezydenta, który jest strażnikiem konstytucji, aby prezydent zechciał się ustosunkować do tych wypowiedzi. W liście zawrzemy pytanie, czy pan prezydent Komorowski podziela pogląd kardynała Dziwisza. Gdyby podzielał, to oznacza, że konstytucja nasza powinna być znowelizowana tak, aby uwzględniła Ewangelie, cztery ewangelie dokładnie mówiąc, a posłowie przed podjęciem decyzji w Sejmie powinni konsultować się w swoich diecezjach i realizować instrukcje Episkopatu. Otóż nie sądzę, aby to był model państwa polskiego, który powinien być budowany i utrwalany - powiedział Miller. Na pytanie, czy dla posłów, którzy są wierzący, ewangelia może mieć większe znaczenie niż konstytucja, szef SLD odpowiedział, że tylko w państwie wyznaniowym. - Polska nie jest państwem wyznaniowym i mam nadzieję, że nie będzie. Nie może być prymatu ewangelii nad konstytucją. Konstytucja musi być ważniejsza od ewangelii - powiedział szef SLD. W kontekście ostatnich wypowiedzi hierarchów Kościoła katolickiego poświęconych kwestii in vitro, Miller powiedział, że SLD uważa, iż metoda ta jest ""walką o życie, a nie walką z życiem"". ""Bezpłodność jest traktowana przez Narody Zjednoczone, jako choroba, którą trzeba leczyć. (...) In vitro jest jedną z metod leczenia bezpłodności. Bardzo się cieszymy, że są samorządy, które chcą dofinansowywać tę metodę leczenia"" - powiedział szef SLD. - Serdecznie prosimy wszystkie władze samorządowe, aby nie ustawały w wysiłkach pomocy tym rodzinom, które chcą posiadać potomstwo, a które z różnych powodów - najczęściej medycznych - nie mogą się dzieci doczekać - dodał Miller. Wiceprzewodnicząca SLD Paulina Piechna-Więckiewicz oceniła, że wypowiedzi biskupów podczas obchodów Bożego Ciała świadczą o tym, że w sprawie in vitro nie będzie kompromisu. - Chcielibyśmy powiedzieć hierarchom Kościoła, że prawo do prokreacji jest prawem człowieka. Walczymy o prawo człowieka zatem, walcząc o dostęp do metody in vitro - powiedziała. Piechna-Więckiewicz cytowała także słowa Jezusa z Ewangelii: ""pozwólcie dzieciom przychodzić do mnie"". - My chcielibyśmy dzisiaj powiedzieć hierarchom Kościoła: nie przeszkadzajcie dzieciom z in vitro. Nie przeszkadzajcie państwu rządzić się swoimi prawami. Mamy zapisany rozdział państwa od Kościoła. Myślę, że warto co dziennie przypominać hierarchom kościelnym, że dzieci, które są poczęte drogą in vitro, mają takie samo prawo do życia - podkreśliła. W homilii wygłoszonej podczas czwartkowej procesji Bożego Ciała przewodniczący Konferencji Episkopatu Polski, metropolita przemyski abp Józef Michalik powiedział m.in., że ""nie można patrzyć obojętnie, jeśli dzisiaj czyni się eksperymenty, tzw. in vitro, czyli poczęcie człowieka w probówce, które jest związane z grzechem złamania prawa natury"".","Leszek Miller, fot. PAP/Leszek Szymański",
https://wiadomosci.onet.pl/kraj/miller-w-sld-potrzebna-jest-mobilizacja/d6nbs,Miller: w SLD potrzebna jest mobilizacja,"W SLD potrzebna jest mobilizacja i ludzie, którzy mają dar przekonywania innych do działania - mówił szef partii Leszek Miller. Pytany o poparcie ewentualnego wniosku PiS ws. konstruktywnego wotum nieufności dla rządu PO-PSL, Miller odpowiedział, że ""jest to śmieszne"".","- To sygnał dla tych, którzy sądzą, że SLD ma uznawać czyjąś hegemonię i dla tych, którzy dzisiaj rzeczywiście mają w Sejmie więcej posłów. Mają ich więcej w tej kadencji, ale w następnej już nie - podkreślił lider Sojuszu podczas regionalnej konwencji ugrupowania we Wrocławiu. Szef Sojuszu zapowiedział, że jego ugrupowanie będzie dążyło do zwycięstwa w kolejnych wyborach parlamentarnych lub do udziału we współtworzeniu nowego rządu. - Nie znam partii politycznej, która nie mówi, że chce rządzić lub współrządzić, bo tylko wtedy można realizować swój program. Za wcześnie jest jednak, by mówić o tym, z kim moglibyśmy stworzyć koalicję, bo nie wiadomo, jaki za cztery lata będzie werdykt wyborców - zaznaczył. Pytany przez dziennikarzy o poparcie ewentualnego wniosku PiS ws. konstruktywnego wotum nieufności dla rządu PO-PSL, Miller odpowiedział, że ""jest to śmieszne"". - Żeby wystąpić z takim wnioskiem, trzeba mieć przygotowaną alternatywę, trzeba mieć gotowy gabinet, kandydata na premiera, a przede wszystkim trzeba policzyć głosy. Nie odnoszę wrażenia, żeby PiS którykolwiek z tych wymogów spełniło - mówił. Wizyta Millera w stolicy Dolnego Śląska połączona była z prowadzoną przez Sojusz akcją zbierania podpisów pod wnioskiem o referendum ws. reformy emerytalnej. Działacze SLD w niedzielę zbierali podpisy we Wrocławiu, a na poniedziałek zaplanowali podobne akcje w Lubinie i w Legnicy.","Leszek Miller, fot. PAP/Leszek Szymański",
http://wiadomosci.onet.pl/tylko-w-onecie/napieralski-miec-sojusznika-w-robercie-biedroniu-to-byloby-cos/kx01wv,"Napieralski: mieć sojusznika w Robercie Biedroniu, to byłoby coś","- Robert Biedroń jest dziś symbolem sukcesu. Pokazał, że jest aktywnym parlamentarzystą i dzięki temu wygrał wybory na prezydenta Słupska. Mieć takiego sojusznika, to byłoby bardzo znaczące - mówi poseł Grzegorz Napieralski w ""Ustalmy jedno"" Onetu.","Jak dodaje poseł, jest gotów stworzyć w Sejmie koło bądź klub razem z Andrzejem Rozenkiem i innymi młodymi politykami, którzy dostali się na Wiejską z list SLD bądź Ruchu Palikota.",,
https://wiadomosci.onet.pl/kraj/jonski-spotka-sie-w-srode-z-szefem-msw-ws-ataku-na-millera-w-sieradzu/431em,Joński spotka się w środę z szefem MSW ws. ataku na Millera w Sieradzu,"Rzecznik SLD Dariusz Joński spotka się jutro z szefem MSW Bartłomiejem Sienkiewiczem w związku z atakiem na lidera Sojuszu Leszka Millera, do którego doszło w styczniu w Sieradzu. Celem spotkania jest wypracowanie systemowych rozwiązań, by nie dochodziło do tego typu zdarzeń w przyszłości.","Joński przypomniał, że zwracał się do Sienkiewicza o spotkanie tuż po sieradzkim zajściu, kiedy to Miller został po koncercie muzyki poważnej zaatakowany przez nieznanego mężczyznę. - Chodzi nam po pierwsze o informacje na temat incydentu w Sieradzu, a po drugie - o wypracowanie pewnych systemowych rozwiązań. Nie może być tak, że były premier jest w ten sposób atakowany - chcemy więc zapytać tych, którzy odpowiadają za bezpieczeństwo obywateli i mają do tego odpowiednie narzędzia, jakie mają pomysły - zaznaczył rzecznik Sojuszu. Jak mówił, byli premierzy to osoby często bardzo aktywne w życiu publicznym, które nierzadko podejmują kontrowersyjne, budzące emocje decyzje. - Uważamy, że warto na ten temat porozmawiać, póki nie doszło jeszcze do jakiejś tragedii - dodał Joński. Jak zastrzegł, nie chodzi o objęcie Millera i innych b. szefów rządu ochroną BOR, a np. o pewne działania policji mające na względzie bezpieczeństwo spotkań z udziałem b. premierów, czy liderów partyjnych. - Żeby nie było tak, że policja godzinę po zdarzeniu dowiaduje się o ataku na polityka i dopiero wówczas rozpoczyna poszukiwanie sprawcy - zaznaczył Joński. Miller - b. premier, szef SLD - został zaatakowany 31 stycznia w Sieradzu, gdzie wraz z innymi politykami swej partii uczestniczył w koncercie muzyki poważnej. Lider Sojuszu został uderzony w tył głowy foliową torebką napełnioną zepsutym mlekiem. Dzień później sieradzka policja zatrzymała i postawiła zarzuty naruszenia nietykalności cielesnej funkcjonariusza publicznego 55-letniemu Januszowi P. Grozi mu za to do 3 lat więzienia. Kilka dni później ten sam mężczyzna wtargnął do studia lokalnego radia w Sieradzu. Stało się to w czasie wywiadu ze Zbigniewem Krasińskim, wicestarostą sieradzkim i kandydatem do Parlamentu Europejskiego z listy SLD.",,
https://wiadomosci.onet.pl/kraj/miller-palikot-nie-jest-moim-rywalem-na-lewicy/ttdql,Miller: Palikot nie jest moim rywalem na lewicy,"- Palikot nie jest moim rywalem na lewicy, bo on nie jest na lewicy. Ta młodzież, która do nas przechodzi twierdzi, że Janusz Palikot uwiódł ich lewicowością, ale teraz ten czar się skończył. Kurtyna opadła. On jest mistrzem uwodzenia, ale te siły się wyczerpały. Teraz ludzie patrzą na niego normalnymi oczami i przechodzą do SLD - powiedział w programie ""Jeden na jeden"" w TVN 24 Leszek Miller.","Były szef rządu podkreślił, że lider Ruchu Palikota stoi na czele klubu parlamentarnego, w którym przeważają przedsiębiorcy i to tak liberalni, że Leszek Balcerowicz jest przy nich ""szczerym socjalistą"". Jego zdaniem to oznacza, że ugrupowanie Janusza Palikota nie może być postrzegane jako partia lewicowa. - To jest partia bogatych antyklerykałów - dodał. - My mamy to, co jest autentyczne - orientację na rzeczywiste problemy naszych obywateli. Oni widzą, że żyje im się gorzej i to w nas widzą tych, którzy będą bronić ich interesów. Reprezentujemy tę biedniejszą część Polski, tych ludzi, którym się nie udało. Tylko w Polsce ktoś może uważać, że jeżeli jest antyklerykałem to jest to od razu lewica - mówił dalej na antenie TVN 24 Leszek Miller.","Leszek Miller, fot. PAP/Adam Warżawa",
https://wiadomosci.onet.pl/kraj/miller-jest-sposob-aby-acta-nie-weszla-w-zycie/cj3kn,"Miller: jest sposób, aby ACTA nie weszła w życie","- Polski rząd nie podpisał dokumentu gwarantującego prawa i wolności obywatelskie, a jednocześnie podpisał ACTA, które te prawa znacząco ogranicza. Gorzej być nie może - stwierdził na antenie TVN 24 przewodniczący SLD Leszek Miller. Były premier wyjaśnił jednak, że widzi jeszcze szansę w tej sprawie. - Jest jeszcze sposób, aby podpisana umowa nie weszła w życie - wyjaśnił.","Jesteś przeciwko ACTA? Wypowiedz się! Miller przypomniał, że na forum Unii Europejskiej umowa ACTA została przyjęta na posiedzeniu pod przewodnictwem polskiego ministra (chodzi o Marka Sawickiego, który przewodniczył komisji rolnictwa i rybołówstwa, która wyraziła zgodę na ACTA - przyp. red.), a podpisanie jej przez polski rząd jest ""przegraną władzy"". - Jest jeszcze sposób, aby podpisana umowa nie weszła w życie - zaznaczył były premier, tłumacząc, że cały dokument musi przejść jeszcze procedurę ratyfikacji w polskim parlamencie. - Wystarczy, że cała ratyfikacja nie przejdzie, a ta umowa będzie bezwartościowym świstkiem papieru. Już dzisiaj apeluję, żeby, kiedy rząd przedstawi ją w Sejmie, ugrupowania parlamentarne nie głosowały - stwierdził. Dodał też, że to jedyny sposób, który pozwoli wszystkim ""wyjść z twarzą"". Przewodniczący SLD przypomniał też, że eurodeputowani jego partii, jako jedyni Polacy w PE, głosowali za rezolucją ostrzegającą przed wprowadzeniem ACTA. - Dzisiaj nie musimy zmieniać stanowiska i mówić tak jak inni, że się nawróciliśmy, bo tak nie jest. Nasza reprezentacja od początku głosowała przeciwko temu dokumentowi - stwierdził. Dodał też, że dzisiaj politycy SLD ""robią to samo, co robili wcześniej"". Kontrowersje wokół ACTA. Hakerzy zaatakowali strony rządowe ACTA (Anti-counterfeiting trade agreement) to układ między Australią, Kanadą, Japonią, Koreą Południową, Meksykiem, Maroko, Nową Zelandią, Singapurem, Szwajcarią i USA, do którego ma dołączyć UE. Jego nazwę można przetłumaczyć jako ""porozumienie przeciw obrotowi podróbkami"", dotyczy jednak ochrony własności intelektualnej w ogóle, również w internecie. Zdaniem obrońców swobód w internecie może prowadzić to do blokowania różnych treści i cenzury w imię walki z piractwem. Rada UE decyzję o podpisaniu go podjęła podczas polskiej prezydencji na posiedzeniu 15-16 grudnia 2011 r. z udziałem ministrów rolnictwa i rybołówstwa, pod przewodnictwem Marka Sawickiego. Kraje UE uzgodniły przystąpienie do porozumienia na szczeblu eksperckim; w takim przypadku jest przyjętą praktyką, że formalną decyzję podejmują bez dyskusji ministrowie na dowolnym posiedzeniu. W związku z zamiarem podpisania porozumienia ACTA, w weekend internauci zablokowali kilka stron internetowych administracji państwowej. Nie można było wejść m.in. na strony Sejmu, premiera, kancelarii premiera i ministerstwa kultury. O zorganizowaniu akcji informowała grupa internetowych hakerów Anonymous. W poniedziałek rano podmieniona została natomiast treść serwisu internetowego kancelarii premiera. Protest przeciwko umowie ACTA - przeczytaj raport specjalny w Onecie Tuż po serii ataków na strony Donald Tusk poinformował, że upoważnił polską ambasador w Tokio do podpisania umowy ACTA, która wczoraj złożyła swój podpis. Premier zapowiedział, że złoży wniosek do Sejmu o zgodę na ratyfikację umowy wtedy, kiedy wszystkie wątpliwości w tej sprawie zostaną rozwiane. Premier zobowiązał ministrów, aby w ciągu kilku tygodni przygotowali pakiet rozwiązań ustawowych, które dadzą użytkownikom internetu poczucie bezpieczeństwa w związku z przyjęciem ACTA. Nad takim pakietem ustaw mają pracować m.in. ministrowie spraw zagranicznych, kultury oraz administracji i cyfryzacji. Donald Tusk zapowiedział dalsze konsultacje dotyczące tej umowy. Sprzeciw wobec zamiaru przystąpienia Polski do międzynarodowego porozumienia ACTA wyraża około pół miliona polskich internautów. Protest koncentruje się na Facebooku, gdzie założono kilkanaście stron wyrażających sprzeciw wobec podpisania umowy. Najwięcej osób - ponad 400 tys. - przyłączyło się do wydarzenia ""Nie dla ACTA - nie zgadzam się na podpisanie umowy przez Polskę"". Demonstracje przeciwko ACTA odbyły się w Warszawie, Wrocławiu i we Włocławku. Najwięcej osób zgromadziło się przed warszawską siedzibą Biura Parlamentu Europejskiego. Swój sprzeciw manifestowało - według szacunków służb porządkowych - ponad tysiąc osób. Skandowali m.in. ""Precz z cenzurą"", ""Nie dla ACTA"", ""Rząd się sprzedał"". Część osób miała usta zaklejone taśmą z napisem ""ACTA"".","Leszek Miller, fot. PAP/Andrzej Hrechorowicz",
https://wiadomosci.onet.pl/kraj/miller-przeciwnicy-stolu-mogli-szturmowac-pzpr-i-ladnie-zginac/9tp5x,Miller: przeciwnicy Stołu mogli szturmować PZPR i ładnie zginąć,"- Ci, którzy uważają Okrągły Stół za znak zdrady i wiarołomstwa mieli wówczas (20 lat temu - red.) pryncypialną alternatywę. Mogli poprowadzić szturm na siedzibę Komitetu Centralnego PZPR i ładnie zginąć w odruchu tępej głupoty - pisze Leszke Miller na swoim blogu w Onet.pl","Leszek Miller kontrowersyjnie zaczyna swój wpis, przypominając jak dwadzieścia lat temu wchodził do Pałacu Namiestnikowskiego, aby zająć miejsce przy Okrągłym Stole, ""który stał się symbolem kompromisu i porozumienia"".","Leszek Miller, fot. Tomasz Gzell",
https://wiadomosci.onet.pl/kraj/sld-o-wiezieniach-cia/mxnh6,SLD o więzieniach CIA,"SLD chce wyjaśnień od prokuratora generalnego, czy w sprawie śledztwa dotyczącego domniemanych więzień CIA w Polsce nie doszło do ujawnienia tajemnicy państwowej. Lider SLD, były premier Leszek Miller powtórzył, że według niego w naszym kraju nie było tajnych więzień CIA.","- Żądamy wyjaśnień, aby prokurator generalny (Andrzej Seremet - red.) przedstawił pełną informację w tym zakresie. Nie możemy się dowiadywać z gazet i od dziennikarzy o tym, jak są prowadzone śledztwa, tym bardziej gdy te śledztwa są tajne - powiedział na konferencji prasowej rzecznik SLD Dariusz Joński. ""Gazeta Wyborcza"" napisała dziś, że warszawska prokuratura w pierwszej połowie stycznia postawiła byłemu szefowi Agencji Wywiadu Zbigniewowi Siemiątkowskiemu zarzuty przekroczenia uprawnień oraz naruszenia prawa międzynarodowego dotyczące przetrzymywania w Polsce więźniów CIA. Prokuratura bada, czy była zgoda polskich władz na stworzenie w Polsce tajnych więzień CIA w latach 2002-2003, i czy ktoś z polskich władz nie przekroczył uprawnień, godząc się na tortury, jakim w punkcie zatrzymań CIA w Polsce mieli być poddawani podejrzewani o terroryzm. Według informacji ""Gazety Wyborczej"" i ""Panoramy"" TVP2 warszawscy śledczy przygotowali materiał pozwalający przesłać do Sejmu dowody, pozwalające wszcząć procedurę postawienia Millera - premiera w latach 2001-2004 - przed Trybunałem Stanu. Odpowiadając na pytania dziennikarzy o tę sprawę, Miller powiedział dziś m.in., że jeżeli prokuratura ma w sprawie tajnych więzień CIA ""jakieś dowody, ale niepodważalne i jeżeli chce się zachować poważnie, to niech je przedstawi"". Zdaniem Millera, ""jeśli prokuratura twierdzi, że śledztwo jest ściśle tajne, a o jego szczegółach - czy prawdziwych, czy nieprawdziwych - można przeczytać w gazecie kupionej w kiosku za dwa złote, to jest to dowód na degrengoladę instytucji państwa polskiego"". W jego ocenie, polska prokuratura jest ""toczona rakiem"", co grozi polskiemu państwu. - Jedni prokuratorzy w Katowicach bawią się w celebrytów wykorzystując śmierć dziecka, a inni bawią się w celebrytów narażając bezpieczeństwo państwa polskiego - uważa Miller. Jego zdaniem nie jest dziwnym zbiegiem okoliczności, że publikacja w sprawie więzień CIA ukazuje się wówczas, gdy ""pod oknami pana premiera jest organizowane miasteczko NSZZ Solidarność, kiedy w koalicji PO i PSL trzeszczy i koalicja jest bliska rozpadu"". Podkreślił, że ""żadne artykuły, żadne spiski i żadne prowokacje"" nie zmienią stanowiska Sojuszu w sprawie reformy emerytalnej. SLD jest przeciwny wydłużeniu i zrównaniu wieku emerytalnego kobiet i mężczyzn do 67. roku życia, co proponuje premier. Dopytywany przez dziennikarzy o ewentualny wniosek dotyczący postawienia go przed Trybunałem Stanu odparł, że gdy taki się pojawi - w co wątpi - to wówczas się do niego ustosunkuje. - Według mojej wiedzy, którą posiadam i wielokrotnie państwu mówiłem, w Polsce nie było tajnych więzień CIA - powtórzył były premier. Po raz kolejny powiedział także, że wiadomo mu o ""współpracy, która miała miejsce po ataku na Nowy Jork i Waszyngton"". - Polskie służby specjalne pracowały nie tylko z amerykańskimi, ale ze wszystkimi, które walczyły z terroryzmem. Powinny być za to pochwalone i uważam, że ludzie, którzy to robili, zapisali dobrą i ładną kartę w zwalczaniu największej plagi, jaką jest międzynarodowy terroryzm - zaznaczył lider SLD. Domniemanie, że w Polsce - i kilku innych krajach europejskich - mogą być tajne więzienia CIA, wysunęła w 2005 r. organizacja Human Rights Watch. Według HRW takie więzienie w Polsce miało się znajdować na terenie szkoły wywiadu w Kiejkutach lub w pobliżu wojskowego lotniska w Szymanach na Mazurach. Polscy politycy, m.in. ówczesny prezydent Aleksander Kwaśniewski oraz premierzy, wielokrotnie zaprzeczali, by takie więzienia w Polsce istniały. W 2010 r. ujawniono, że oficjalny rejestr lotów do Szyman potwierdza, iż w 2003 r. co najmniej sześć razy lądowały tam samoloty powiązane z CIA. Raport ONZ sformułował zaś przypuszczenie, że w latach 2003-2005 w Kiejkutach przetrzymywano ośmiu podejrzanych o terroryzm więźniów, a polskie władze powołały zespół agentów podporządkowanych Amerykanom i tylko przed nimi odpowiedzialnych.",,
https://wiadomosci.onet.pl/kraj/miller-radom-miastem-ktore-mogloby-zyskac-na-przywroceniu-49-wojewodztw/q76ss,"Miller: Radom miastem, które mogłoby zyskać na przywróceniu 49 województw","Radom jest przykładem miasta, które mogłoby zyskać na przywróceniu podziału administracyjnego kraju na 49 województw, co proponuje Sojusz Lewicy Demokratycznej – ocenił podczas wizyty w tym mieście szef SLD Leszek Miller.","Według przewodniczącego SLD w Polsce narasta rozwarstwienie w poziomie życia obywateli. Szczególnie - według niego - widoczne są dysproporcje w poziomie życia mieszkańców wielkich aglomeracji i mniejszych miast, zwłaszcza tych, które kiedyś były siedzibami województw. Dobrym przykładem takiego miasta może być – zdaniem Millera – Radom. Szef SLD uważa, że powrót do 49 województw mógłby być szansą dla Radomia, a także innych miast, które po reformie administracyjnej utraciły status siedziby województwa. - Gdyby wrócić do poprzedniego podziału administracyjnego, to te mniejsze regiony mogłyby stawać się centrami życia administracyjnego, a także i gospodarczego – powiedział przewodniczący SLD. Dodał, że zdaje sobie sprawę, że taka reforma nie byłaby łatwa, wymagałaby zmian w ustawach. - Liczymy jednak na to, że po kolejnych wyborach do parlamentu SLD będzie miał taką pozycję, żeby przeforsować te rozwiązania – zaznaczył. Po spotkaniu dziennikarzami Miller przekazał świąteczną paczkę rodzinie, w której matka samotnie wychowuje pięcioro dzieci. W poniedziałek różne miasta na Mazowszu odwiedzają także inni politycy SLD, m.in. w Siedlcach mają być Paulina Piechna-Więckiewicz i Józef Oleksy. O powrocie do podziału administracyjnego Polski na 49 województw szef SLD mówił podczas sobotniej Konwencji Krajowej Sojuszu Lewicy Demokratycznej w Sosnowcu. Sojusz SLD chce też m.in. równej, pięcioletniej kadencji dla władz wszystkich szczebli.",Leszek Miller,
https://wiadomosci.onet.pl/tylko-w-onecie/posel-sld-wielu-bierze-pod-uwage-zdanie-ksiezy/k8nv3,Poseł SLD: wielu bierze pod uwagę zdanie księży,"Poseł SLD Jerzy Wenderlich, który w rozmowie z Onet.pl komentował m.in. kwestie ustawy antyaborcyjnej i stosunków polityki z Kościołem, przyznał, że ""wielu posłów bierze pod uwagę zdanie księży"". Wenderlich dodał również, że ""są tacy księża, którzy straszą Europą"". - Może jest coś na rzeczy, kiedy Leszek Miller mówi, że trzeba było nie być tak ofensywnym w sprawie mówienia o liberalniejszej formie ustawy aborcyjnej, bo - jak mówi Miller - wiejscy proboszczowie mogliby uznać, że ""podczas referendum europejskiego to oni pokażą swoją siłę"" - dodaje.","Onet.pl: Były premier Leszek Miller tłumaczył dziś na antenie radia TOK FM, dlaczego SLD nie zmieniło ustawy antyaborcyjnej kiedy było u władzy. Według niego największe problemy w tej kwestii wynikały ze współpracy z Kościołem katolickim. Miller przyznał, że z rozmów z papieżem Janem Pawłem II wynikało, że był on zwolennikiem integracji europejskiej, ale to za mało, bo największą rolę odegrali ""wiejscy proboszczowie"". Czy według Pana w tej kwestii można było do tej pory, niezależnie od rządów, można było w tej kwestii zrobić więcej? Czy uważa Pan, że znaczenie Kościoła jest nadal tak duże jak w początkowych latach III RP? Czy można jakoś rozwiązać kwestię udziału hierarchów Kościoła w polityce? Jaki jest Pański pomysł na rozwiązanie tej sprawy Jerzy Wenderlich: Argument Leszka Millera jest zasadny i z całą pewnością z takimi problemami borykał się jego rząd, bo wziął on na siebie odpowiedzialność za wprowadzenie Polski do Unii Europejskiej. To było najważniejsze. Przecież wiemy, że wielu posłów bierze pod uwagę zdanie księży. A są tacy księża, którzy straszą Europą. Przed referendum było to częste i głośne. Może jest coś na rzeczy, kiedy Leszek Miller mówi, że trzeba było nie być tak ofensywnym w sprawie mówienia o liberalniejszej formie ustawy aborcyjnej, bo - jak mówi Miller - wiejscy proboszczowie mogliby uznać, że ""podczas referendum europejskiego to oni pokażą swoją siłę"". Ale trzeba szczere przyznać, że tamten rząd miał pewne ograniczenia, choć w niektórych sprawach mógł być bardziej stanowczy. Osobiście uważam, że dużym sukcesem naszego rządu było ograniczenie sprowadzania przez księży samochodów bez cła, a także, że stali się oni bardziej powściągliwi w roszczeniach tego typu, bo wiedzieli, że rząd Millera może się zgodzić, ale nie wypada składać mu takich propozycji. Onet.pl: Według ostatnich informacji, CBA sprawdza oświadczenia majątkowe posłów i senatorów. Czy Pańscy koledzy z ław sejmowych czują się zaniepokojeni? Według informacji ""Gazety Wyborczej"" oświadczenia 57 posłów i 14 senatorów budzą wątpliwości kontrolerów CBA. Czy to zwiastuje kolejne afery finansowe w Parlamencie? Czy CBA rzeczywiście powinno prześwietlać oświadczenia parlamentarzystów? Jerzy Wenderlich: Myślę, że CBA wykonuje swoje obowiązki. Chcę wierzyć, że wszystko będzie rozpatrywane w interesie praworządności i pewnej nauki dla tych, którzy oświadczenia wypełniają niedbale, niestarannie, czasem niezgodnie z prawdą. Onet.pl: Wczoraj przeprowadzono ekshumację zwłok Zbigniewa Wassermana, który zginął w katastrofie smoleńskiej. Prokuratura poinformowała też, że otrzymała wnioski od trzech innych rodzin w tej sprawie. Czy Pana zdaniem możliwe jest masowa ekshumacja ofiar katastrofy smoleńskiej? Czy takie działania mogą doprowadzić do rozwiązania kwestii smoleńskiej i pomogą rozwiązać wszystkie niewiadome związane z katastrofą? Jak pan ocenia takie działania rodzin ofiar katastrofy? Czy uważa Pan, że mogą one mieć wpływ na politykę zagraniczną i stosunki z Rosją? Jerzy Wenderlich: Rodziny niektórych ofiar mają wątpliwości, czy wszystko zostało wyjaśnione, że być może dokonano niepełnej identyfikacji. Każdy pragnąłby, żeby jak najwięcej - co do ostatniego szczegółu - wiedzieć o swoim bliskim. Dlatego rozumiem rodzinę Zbigniewa Wassermanna. Nie sądzę, żeby ktoś o dobrej woli - z jednej czy drugiej strony - chciał doszukiwać się wpływu tych działań na politykę zagraniczną, na politykę jakąkolwiek. Jeśli te działania mają doprowadzić do tego, że wobec tej tragicznej sprawy rodzina Zbigniewa Wassermanna - a darzyliśmy się z nim wzajemną życzliwością - odczuwać będzie mniejszy niepokój, to trzeba je podejmować. Onet.pl: Małgorzata Wasserman powiedziała wczoraj w rozmowie z TVN24, że ""nie ma wątpliwości"", że dokument z sekcji zwłok jej ojca został sfałszowany. Według niej ""na wielu stronach znajdują się rzeczy, które nie mają odzwierciedlenia w faktach"", a ""dokument nie jest autentyczny od samego początku"". Czy Pana zdaniem sfałszowanie dokumentacji jest w tej sprawie rzeczywiście możliwe? Jakie konsekwencje wywołałyby informacje, że obawy córki Wassermana się potwierdziły?","Jerzy Wenderlich, fot. Onet.pl",
https://wiadomosci.onet.pl/kraj/katastrofa-smiglowca-z-millerem-pilot-niewinny/xw72v,Katastrofa śmigłowca z Millerem: pilot niewinny,"Sąd Najwyższy utrzymał wyrok uniewinniający podpułkownika Marka Miłosza, pilota śmigłowca, na pokładzie którego podczas katastrofy był premier Leszek Miller.","Sąd utrzymał w mocy wyrok Wojskowego Sądu Okręgowego w Warszawie, który uniewinnił go w marcu ubiegłego roku. Apelację od tamtego orzeczenia składała prokuratura. Do wypadku śmigłowca doszło w Lesie Chojnowskim pod Piasecznem 4 grudnia 2003 roku. W pilotowanym przez Miłosza Mi-8 zgasły oba silniki w wyniku oblodzenia. Pilotowi udało się posadzić maszynę, ale uległa ona zniszczeniu. Na pokładzie było 15 osób, w tym ówczesny premier Leszek Miller, który doznał złamania dwóch kręgów piersiowych. Prokuratorzy chcieli uchylenia wyroku uniewinniającego i zwrotu sprawy do Sądu Okręgowego w Warszawie. Twierdzili, że Marek Miłosz jako dowódca załogi w dniu lotu nie zapoznał się z aktualną pogodą i możliwością wystąpienia oblodzenia. Podpułkownik Miłosz i jego obrońca podkreślali na ostatniej rozprawie 4 stycznia, że w dniu katastrofy załoga nie miała informacji o nietypowej pogodzie - wzroście temperatury wraz z wysokością oraz o tym, że instalacja przeciwoblodzeniowa nie działała. W toczącym się sześć lat procesie prokuratura oskarżyła pilota Marka Miłosza o umyślne sprowadzenie niebezpieczeństwa katastrofy i nieumyślne spowodowanie wypadku. Miał on nie włączyć ręcznego trybu instalacji przeciwoblodzeniowej, choć na trasie przelotu występowała temperatura poniżej plus 5 stopni Celsjusza. W takich warunkach instrukcja zaleca przejście z trybu automatycznego na ręczny. Zeznający tym w procesie technik pokładowy powiedział przed sądem, że podczas całego lotu nie było konieczności włączania trybu antyoblodzeniowego silników. Z kolei według oskarżonego ekspertyza powołanej wtedy komisji lotniczej oznaczała, że do wypadku mogło dojść z winy urządzeń oraz niedostatecznej wiedzy naukowców na temat tego, jak i kiedy powstaje oblodzenie silników.","Marek Miłosz, fot. Sławomir Kamiński/Agencja Gazeta",
https://wiadomosci.onet.pl/kraj/sld-2-proc-pkb-na-szkolnictwo-wyzsze-drugi-kierunek-bezplatny/sfgy9,SLD: 2 proc. PKB na szkolnictwo wyższe; drugi kierunek bezpłatny,"Przeznaczenie 2 proc. PKB na szkolnictwo wyższe, przywrócenie bezpłatnego drugiego kierunku, stop biurokratyzacji uczelni oraz stworzenie systemu fundowanych stypendiów, dających gwarancję zatrudnienia - to niektóre propozycje ""Dekalogu edukacyjnego"" autorstwa SLD.","Politycy Sojuszu w dniu inauguracji nowego roku akademickiego w dziesięciopunktowym programie naprawczym szkolnictwa wyższego zaproponowali ponadto m.in. odejście w szkolnictwie wyższym od ""testo- i rankingomanii"", która - ich zdaniem - ""zabija umiejętność krytycznego myślenia"", utworzenie Polskiej Agencji Wymiany Akademickiej, mającą na celu promowanie polskiej nauki i ułatwiającą wymianę doświadczeń oraz zagwarantowanie w ustawie prawa do permanentnej edukacji i samodoskonalenia poprzez wspieranie przez państwo Uniwersytetów Trzeciego Wieku. SLD chce także stworzenia ustawowych warunków dla konsolidacji uczelni wyższych aż do związków uczelni. Ma to umożliwić pełne wykorzystanie potencjału badawczego oraz bazy dydaktycznej. W ocenie szefa SLD Leszka Millera polskie uczelnie coraz częściej stają się ""fabrykami"", a studenci ""produktami zależnymi od koniunktury rynkowej"". Jak podkreślił, obecny poziom środków na naukę, nie pozwala myśleć pozytywnie o jej dalszym rozwoju. - Szkoła to swego rodzaju broń, a studenci to potężna armia wyznaczająca bezpieczeństwo i przyszłość naszego kraju. Skoro zatem z centralnego budżetu wojsko jest dofinansowywanie prawie 2 proc. PKB postulujemy, aby kształcenie wyższe było finansowane na podobnym poziomie 2 proc, a nie 0,35 proc. PKB jak to jest w tej chwili - apelował Miller we wtorek na konferencji prasowej w Sejmie. Sekretarz generalny SLD Krzysztof Gawkowski przekonywał z kolei, że dziesięciopunktowy zbiór propozycji, mających na celu uzdrowić polskie szkolnictwo wyższe jest ""niezbędny i konieczny"". - Wykształcenie jest najwyższą wartością, bez względu czy dotyczy szkoły podstawowej, gimnazjum, szkoły średniej, czy szkolnictwa wyższego - powiedział Gawkowski. Jak zaznaczył, wobec uczelni nie można stosować wyłącznie kryterium efektywności produkcji i mierzyć jej jakości wyłącznie odsetkiem absolwentów, którzy znaleźli pracę w wyuczonym zawodzie. Według niego zatrudnienie wykształconych młodych ludzi powinno wynikać z realizacji polityki gospodarczej państwa, a dla efektywnego wykorzystania absolwentów w systemie gospodarczym konieczna jest długoterminowa strategia gospodarcza kraju i jej konsekwentna, wspierana przez państwo realizacja.",,
https://wiadomosci.onet.pl/kraj/leszek-miller-tresc-uchwaly-pis-nie-do-przyjecia/ktnch,Leszek Miller: treść uchwały PiS nie do przyjęcia,"Treść proponowanej przez PiS uchwały Sejmu w sprawie zwrotu wraku Tu-154M była nie do przyjęcia - ocenił szef SLD Leszek Miller. Jego zdaniem gdyby PiS chciało wywołać rzetelną dyskusję na ten temat, to projekt uchwały byłby zupełnie inny.","Miller mówił dziennikarzom po zakończeniu burzliwej debaty nad propozycją uchwały PiS, że polityków zasiadających w Sejmie można podzielić na tych, którzy chcą w powadze i smutku wspominać ofiary katastrofy, i na tych, którzy chcą zrobić z nich ""męczenników"" potrzebnych do aktualnej walki politycznej. Jak podkreślił nie ma wątpliwości, że ten podział tworzy grupa skupiona wokół polityków PiS Antoniego Macierewicza i Jarosława Kaczyńskiego. Przyznał, że wprawdzie można mieć wiele pretensji związanych z tym, że wrak samolotu, który rozbił się dwa lata temu pod Smoleńskiem nie wrócił jeszcze do kraju, ale - według niego - treść proponowanej przez PiS uchwały była nie do przyjęcia. - Gdyby rzeczywiście PiS chciał wywołać rzetelną dyskusję - być może taka debata jest potrzeba - to język projektu, sposób zwracania się do różnych instytucji, także tych za granicą, musi być diametralnie odmienny - ocenił były premier. Pytany, czy nie zostały jednak popełnione błędy w tej sprawie, odparł, że nie chce mówić, że nie było ich wcale, ale najpoważniejszym była decyzja o wylocie samolotu do Smoleńska, mimo złych warunków. Jego zdaniem załoga Tu-154M chciała wykonać zadanie niewykonalne.","Leszek Miller, Wanda Nowicka i Janusz Palikot,fot.PAP/Leszek Szymański",
https://wiadomosci.onet.pl/porusza-sie-pan-w-tym-temacie-za-pomoca-bialej-laski/57mhz,"""Porusza się pan w tym temacie za pomocą białej laski""",- Pan porusza się w tym temacie za pomocą białej laski - zarzucił Kazimierzowi Marcinkiewiczowi Leszek Miller w programie Teraz MY w kwestii dywersyfikacji dostaw gazu do Polski.,"Goście programu Teraz MY TVN i Onet.pl debatowali o kwestii problemów z gazem w świetle polityki Rosji. - U nas każdy rząd zaczyna od początku, nie ma żadnej kontynuacji. Sprawy biznesowe, gazowe nie trwają dwa lata, tylko o wiele dłużej - mówił były premier Kazimierz Marcinkiewicz. - Gdyby gazu było jeszcze więcej z Norwegii, to premier Jerzy Buzek proponował, by zmniejszyć wydobycie krajowe gazu. To byłoby skandalem! - mówił Leszek Miller. - W 2006 roku zmieniliśmy podejście całej Unii Europejskiej w sprawie dywersyfikacji dostaw gazu. To Polska jako pierwsza mówiła o solidarności energetycznej - powiedział Zbigniew Chlebowski. - Mamy rzeczywiście duże zasoby własne. I zgadzam się tu z premierem Millerem, że byłoby błędem zaniechanie tego kierunku rozwoju - mówił Chlebowski. - Nie ma innego dobrego sposobu, jak połączenie się z siecią zachodniej Europy, dlatego, że tam jest mieszanina gazu - nie tylko z Rosji - mówił Miller. - My stworzyliśmy projekt dla całej UE, nie tylko dla Polski - nazwaliśmy go ""paktem muszkieterów"". Ta koncepcja zyskała aprobatę większości krajów, jednak Francuzi wstrzymali nad tym prace ze względów dyplomatycznych - mówił Marcinkiewicz. ""W żadnym wypadku"" - taką odpowiedź uzyskiwał najczęściej reporter programu Teraz MY TVN i Onet.pl na pytanie czy zgodziłby się Pan/Pani na wybudowanie elektrowni atomowej w Pana/Pani mieście. - Proszę zwrócić uwagę, że był konsensus ws. wejścia Polski do NATO, był prawie konsensus ws. wejścia Polski do UE, więc ścieżki są przetarte - mówił Leszek Miller w sprawie Narodowego Pakietu Bezpieczeństwa Energetycznego.",,
https://wiadomosci.onet.pl/kraj/politycy-o-wyborze-bonka-na-szczescie-nie-wygral-stary-beton/vzs1t,Politycy o wyborze Bońka: na szczęście nie wygrał stary beton,"Fala pozytywnych komentarzy po wyborze Zbigniewa Bońka na prezesa PZPN. - Mam nadzieję, że teraz kiedy jest szefem PZPN, rozbije ten beton, jaki tam panuje - oświadczył Jan Tomaszewski z PiS.","""Cieszy, że Bydgoszczanin wygrał wybory na szefa PZPN. Panie Zbyszku, oby polscy piłkarze zaczęli wygrywać tak jak Pan"" - napisał na Twitterze szef MSZ Radosław Sikorski. Pełen optymizmu był także Leszek Miller z SLD. ""Gratulacje dla Zbigniewa Bońka! Teraz na Brazylię!"" - cieszył się. ""Działaczy PZPN okiwał Boniek perfekcyjnie, ale jak poradzi sobie z Ministerstwem Sportu?"" - pytał natomiast Andrzej Jaworski z PiS. Zadowolony był Jan Tomaszewski, który twierdzi, że Boniek to idealny kandydat, by zaprowadzić porządek w PZPN. - Mam nadzieję, że teraz kiedy jest szefem PZPN, rozbije ten beton, jaki tam panuje - powiedział. Przewodniczący sejmowej komisji sportu Ireneusz Raś (PO) stwierdził, że wybór Bońka, to wielka zmiana i duża nadzieja dla polskiej piłki. Jak zauważył, jeszcze parę miesięcy temu, taka zmiana wydawała się niemożliwa. - Boniek, to nowe nadzieje, zmiany, szansa na poprawę wizerunku PZPN, ale są też duże oczekiwania - zaznaczył. Nadzieja na zmiany Z wyboru Bońka cieszy się poseł PSL Eugeniusz Kłopotek. - Na szczęście nie wygrał stary beton, tylko Boniek, który daje nadzieję na zamiany. A po drugie, to mój krajan z Bydgoszczy - zauważył. Jak dodał, Boniek był wielkim piłkarzem i ma szansę być dobrym szefem PZPN. - To duża ulga - zaznaczył. Według niego, inny kandydat na prezesa PZPN, Roman Kosecki, powinien zostać wiceprezesem związku. Również według Jarosława Zielińskiego (PiS) wybór Bońka na prezesa PZPN, to szansa dla polskiej piłki. - Na pewno jest szansa na postęp, przynajmniej nie będzie aż tak źle, jak poprzednio - ocenił. - Boniek nie może uzależnić się od leśnych dziadków z PZPN, od betonu, nie może im ulec - bo wtedy nie będzie szansy na żadne zmiany w piłkarskim związku, to będzie powtórka tego co było, chociaż w bardziej cywilizowanym wydaniu - podkreślił polityk PiS. Zdaniem Tomasza Garbowskiego (SLD), wybór Bońka, to nowe otwarcie, które daje szansę na lepszą przyszłość dla piłki nożnej w Polsce. - Gratuluję panu Bońkowi wygranej, ciężka praca przed nim, aby wyprowadzić polską piłkę na tory, na jakich była w latach 70. i 80. Po piłkarzu mamy kolejnego piłkarza znanego na całym świecie, to dobrze - ocenił. ""Pytanie, czy nie wsiąknie w bagno"" Według europosła Jacka Kurskiego (Solidarna Polska), delegaci - wybierając Bońka - dokonali jedynego rozsądnego w tej chwili wyboru. - Boniek daje pewną nadzieję, to człowiek bardziej z zewnątrz, ma markę na Zachodzie, jest kompetentny, wierzę, że naprawdę chce zmian. I co jest fundamentalne: ma osobiste, przyjacielskie relacje z szefem UEFA (Michelem Platinim - przyp. red.) - zaznaczył. - Pytanie tylko, czy starczy mu determinacji, czy nie wsiąknie w to bagno PZPN-owskie, ja daję mu kredyt zaufania - zadeklarował Kurski. A Maks Kraczkowski z PiS podsumował, że w PZPN dziś odeszło ""lato"" i nastała ""ruda jesień"". Zbigniew Boniek zwycięzcą! Boniek został w piątek prezesem Polskiego Związku Piłki Nożnej. Wyboru delegaci na zjazd w Warszawie dokonali w drugiej turze, w której słynny przed laty piłkarz otrzymał 61 głosów. Zastąpił na tym stanowisku Grzegorza Latę, który nie startował. W drugiej turze Boniek pokonał prezesa Łódzkiego ZPN Edwarda Potoka - 27 głosów, innego znanego przed laty piłkarza, a obecnie posła Romana Koseckiego - 15 i byłego sekretarza generalnego PZPN Zdzisława Kręcinę - 12.",Kazimierz Greń i Zbigniew Boniek,
https://wiadomosci.onet.pl/kiosk/wicepremier-miller/gt2b2,Wicepremier Miller,"Jest cyniczny, pragmatyczny, ale reprezentuje też minimum odpowiedzialności za państwo. Dlatego może wkrótce zastąpić Pawlaka.","Leszek Miller nie ma żadnych szans, by odbudować dawną potęgę SLD, ale jeśli rozegra swoją osobistą grę na dobrym poziomie, rozpoczynający się rok może pożegnać na stanowisku wicepremiera. Albo formalnego - zastępując Waldemara Pawlaka w koalicji i rządzie, albo nieformalnego - zastępując Pawlaka i PSL w kluczowych dla Tuska głosowaniach w zamian za wymierne korzyści polityczne dla siebie i SLD. Dla dalszego umacniania swojej pozycji z pomocą Tuska Leszek Miller nie ma zresztą żadnej alternatywy. Pozostała mu tylko ucieczka do przodu. Nie tylko przed Palikotem. Także w szeregach SLD, i to nawet od ludzi, którzy znaleźli się w ścisłym kierownictwie Sojuszu z woli Leszka Millera, można dziś w Warszawie i Brukseli nieoficjalnie usłyszeć, że albo Miller zbliży ich realnie do władzy - a władza to dzisiaj Tusk - albo użyją pretekstu ""inicjatywy zjednoczeniowej"" Kwaśniewskiego. Nie po to jednak, aby cokolwiek faktycznie ""zjednoczyć"", ale żeby się Millerowi urwać. Jeśli zatem Miller chce przeżyć, musi zakończyć przyszły rok na stanowisku wicepremiera, a swojej małej partii zapewnić stanowisko koalicjanta. Bo to oznacza więcej stanowisk w administracji samorządowej, w spółkach komunalnych, we wszystkich miejscach, gdzie buduje się potęgę politycznej formacji albo gdzie widzi się jej nieuchronny upadek. Leszek Miller wie jednak doskonale - powiedział to tuż przed świętami w rozmowie z Moniką Olejnik w Radiu Zet - że wszystko w rękach Tuska, który może, jak zwykle, wybrać kontynuację. To prawda, że Pawlak jest dla Tuska coraz bardziej niewygodny. Szczególnie od kiedy w obawie przed utratą resztek wiejskiego elektoratu zaczął odgrywać rolę eurosceptyka, podczas gdy oficjalną linią Platformy jest euroentuzjazm. Pawlak i jego ludzie oprotestowują też najważniejsze punkty exposé premiera, od reformy systemu emerytalnego począwszy. Partner do reform Pawlakowi może udać się to, co nie udało się nawet Kaczyńskiemu. Może zniszczyć piarowską strategię Platformy i przekonać Polaków, że kolejny rząd Tuska będzie rządem kompletnego marazmu. Ale to wszystko nadal nie wystarczy, aby się go pozbyć z koalicji. Miller jako zmiennik Pawlaka będzie Tuskowi potrzebny wyłącznie wówczas, gdyby premier podczas drugiej kadencji rzeczywiście postanowił rządzić, a nie tylko trwać u władzy. Gdyby rzeczywiście chciał przeprowadzić reformy - np. finansów publicznych czy służby zdrowia - a nie jedynie ogłaszał je w efektownych wystąpieniach publicznych. Gdyby zrealizował projekt wprowadzenia Polski do ""twardego jądra Europy"", a nie czynił z niego - i z własnego w nim widowiskowego udziału - wyłącznie narzędzia politycznego piaru. Ze wszystkich sił w tym parlamencie Miller na czele SLD jest dla Tuska najwygodniejszym partnerem do realnego rządzenia, przeprowadzania reform i prowadzenia ambitnej polityki europejskiej. Tak samo jak Pawlak na czele PSL jest najwygodniejszym dla Tuska partnerem do nicnierobienia i symulowania rządów. Miller jest w miarę cyniczny, mocno pragmatyczny, ale reprezentuje minimum odpowiedzialności za państwo i ciągłość polityki polskiej. Radykalnym lewicowcem nigdy nie był ani się już nie stanie. Głębszą integrację w gospodarczych i militarnych strukturach Zachodu uważał za element polskiej racji stanu, zarówno kiedy rządził, jak i wówczas, gdy był w opozycji. Wyróżnia go to na korzyść na tle niejednego lidera postsolidarnościowej prawicy. Cena poparcia Miller już dziś służy Tuskowi jako realny zasób władzy, głównie nad koalicjantem. Jak donoszą nasze źródła w koalicji, to właśnie dzięki ""szantażowi Millerem"" Tuskowi udało się wymusić na Pawlaku oddanie Tomczykiewiczowi z PO najsmaczniejszego kąska w PSL-owskim resorcie gospodarki, czyli energetyki. Miller jest jednak politykiem zbyt inteligentnym, aby pozwolił się premierowi wykorzystywać za friko. Donald Tusk musi dokonać wyboru: albo realny udział we władzy dla Millera i SLD, albo powrót Millera do doskonale przez niego opanowanej roli twardego lidera opozycji totalnej, punktującego błędy Platformy boleśniej niż Palikot czy Kaczyński. Na razie między Platformą i SLD trwa ostrożny taniec godowy. Miller, mimo że nie czuje politycznej ani ideowej sympatii dla Sikorskiego, bronił szefa MSZ w parlamencie i mediach konsekwentniej niż wielu polityków PO, nie mówiąc o prezydencie. A twarda obrona przez Millera europejskiej polityki rządu przed atakami prawicy została zauważona zarówno przez Tuska, jak i przez Schetynę, który ""merytoryczność Millera"" celowo przeciwstawił ""brakowi profesjonalizmu Ruchu Palikota"". Tusk ma jeszcze jeden powód, dla którego powinien pozwolić zmartwychwstałemu liderowi Sojuszu na efektowne zwieńczenie politycznej biografii. Miller nie zdoła odbudować wielkiego elektoratu lewicy, jednak utrzymuje pod kontrolą wyborców i ludzi aparatu SLD, którzy inaczej zasililiby Ruch Palikota, przyspieszając tym samym rozwój tej formacji w sposób niepokojący dla Tuska. Miller jest też akceptowalnym zmiennikiem Pawlaka z punktu widzenia konserwatystów w PO. Nazywając Palikota bogatym antyklerykałem, sprawił konserwatywnej frakcji Platformy więcej przyjemności, niż potrafiłaby ona sprawić sama sobie. Sam Miller nie jest zapaterystą, lata praktyki rządzenia Polską zarówno przed ustrojowym przełomem, jak i po nim wytworzyły u niego zespół autentycznie konserwatywnych poglądów i politycznych odruchów. Niesiołowski go lubi, nawet Gowin przełknie tę żabę, choć Palikot stanąłby mu kością w gardle. Dzielenie sławy Ten scenariusz jest właściwie opłacalny dla wszystkich. Tuskowi zapewnia stabilnego i lojalnego partnera, szanowanego przez paru ważnych polityków zachodnioeuropejskiej socjaldemokracji, co w walce o pozycję Polski w nowej Europie też może się przydać (nie tylko Miller jest w tym kontekście bardziej przydatny od Pawlaka, lecz także Siwiec od Kłopotka). Millerowi pozwala zakończyć własną biografię polityczną mocnym akordem w obszarze uważanym przez niego od dawna za najważniejszy - w polityce europejskiej.","Leszek Miller, fot. Sławomir Kamiński / Agencja Gazeta",
https://wiadomosci.onet.pl/kraj/cimoszewicz-iwinski-i-oleksy-wystartuja-razem-z-sld-do-pe/qjeqm,"Cimoszewicz, Iwiński i Oleksy wystartują razem z SLD do PE","Szef SLD Leszek Miller w programie ""Fakty po faktach"" w TVN24 wyjawił kilka nazwisk, które odpowiedziały na specjalną uchwałę Sojuszu ws. startu w wyborach do europarlamentu. - Każde z tych nazwisk, to osoby znakomicie przygotowane - zdradził.","Zarząd Krajowy SLD przyjął dzisiaj specjalną uchwałę, w której zwrócił się do byłego prezydenta, by wspomógł tworzenie ""Sojuszu dla Europy"", a w jego ramach wspólnych list wyborczych do europarlamentu przy zachowaniu szyldu SLD. ""Zwracamy się do Aleksandra Kwaśniewskiego oraz byłych polityków Sojuszu Lewicy Demokratycznej, którzy z różnych przyczyn znaleźli się poza Sojuszem, a także przedstawicieli innych ugrupowań lewicowych, związków zawodowych, organizacji społecznych i wszystkich środowisk, które widzą przyszłość Polski w zjednoczonej Europie. Stwórzmy razem sojusz dla Polski i Europy"" - czytamy dokumencie. Miller zdradził na antenie, że są osoby, które już wyraziły chęć uczestnictwa w projekcie SLD. - To Włodzimierz Cimoszewicz, którego kompetencje europejskie są bezdyskusyjne. To profesor Tadeusz Iwiński, to Józef Oleksy. Każde z tych nazwisk, to osoby znakomicie przygotowane - zaznaczył polityk. Przyznał także, że to nie wszystkie nazwiska, a to, jakie będą inne zależy od tego, jakie porozumienie zostanie wypracowane. - SLD musi wystąpić pod własnym szyldem z własnym komitetem wyborczym poszerzonym o różne osoby. Apelujemy do Aleksandra Kwaśniewskiego. Co z tym uczyni? To już nie nasza rzecz - powiedział Miller. - Oferta brzmi tak, że jeśli Kwaśniewski chce włączyć się do poszukiwań nowej formuły, to my zapraszamy. Klucz do formuły kryje się dalej, bo mówimy wyraźnie, z kim nie wyobrażamy sobie tworzenia takiej listy. Nie chcemy wchodzić w porozumienie z siłami, które lewicą nie są albo naruszają elementarne zasady kultury politycznej i współżycia parlamentarnego - podkreślił Miller. - SLD nie jest popychadłem, sam wyznacza swoje miejsce i działa w sposób suwerenny - powiedział. Miller nawiązał też do swojej głośnej wypowiedzi, w której mówił, że ""nie ważne jak facet zaczyna, ważne jak kończy"". - Nigdy nie skończę. Skończę wtedy, kiedy będę chciał, teraz nie chce. Każdy, kto myśli inaczej, głęboko się myli - stwierdził. Do spotkania Miller - Kwaśniewski może dojść jeszcze przed piątkowym spotkaniem b. prezydenta z Januszem Palikotem, dla którego politycy SLD nie widzą miejsca w swym projekcie. Sam były prezydent na początku lutego wykluczał możliwość kandydowania. Niektórzy politycy Sojuszu jednak chętnie widzieliby go na listach do PE. - Aleksander Kwaśniewski powinien aktywnie uczestniczyć w wyborach do europarlamentu, bo tylko przez kandydowanie można wspierać listę. Najlepszym pomysłem byłoby więc, gdyby były prezydent wystartował - powiedział sekretarz generalny Sojuszu Krzysztof Gawkowski. Jego zdaniem, Kwaśniewski, dzięki swemu doświadczeniu i osiągnięciom na arenie międzynarodowej może pełnić ważne funkcje w UE, np. szefa Parlamentu Europejskiego. Z kolei inny, pragnący zachować anonimowość polityk z zarządu SLD, tłumaczył, że czwartkowe, nadzwyczajne posiedzenie zarządu zostało nieprzypadkowo zwołane właśnie na ten dzień. - Chcieliśmy dać jasny sygnał przed jutrzejszą rozmową Kwaśniewskiego z Palikotem: my startujemy pod własnym szyldem i nie godzimy się na żadne wspólne listy z Palikotem - podkreślił.","Leszek Miller, fot. PAP/Leszek Szymański",
https://wiadomosci.onet.pl/kraj/miller-spotkal-sie-z-schulzem-rozmawiali-na-temat-acta/7jfrx,Miller spotkał się z Schulzem. Rozmawiali na temat ACTA,"Szef SLD Leszek Miller spotkał się w Strasburgu z przewodniczącym europarlamentu, niemieckim socjalistą Martinem Schulzem. Rozmowa obu polityków dotyczyła m.in. ratyfikacji przez PE porozumienia ACTA.","- Odbyliśmy z przewodniczącym Schulzem długą, godzinną rozmowę i myślę, że to co było w niej najciekawsze, to sprawa ratyfikacji ACTA w Parlamencie Europejskim. Przekazałem przewodniczącemu nasze stanowisko i można powiedzieć, że w tej sprawie mówimy jednym głosem - powiedział Miller. Jak dodał, pogląd szefa PE na temat ACTA jest - podobnie jak polityków SLD - ""konsekwentnie negatywny"". - Przewodniczący Schulz powiedział mi, że według niego ACTA nie zostanie ratyfikowana w europarlamencie, ponieważ nie ma do tego potrzebnej większości - relacjonował b. premier. Podkreślił, że na zmianę nastrojów w Parlamencie Europejskim wpływ mają m.in. protesty przeciwko porozumieniu, które w ciągu ostatnich kilku dni przetoczyły się przez kilka krajów Europy. - Te wszystkie demonstracje, które odbywają się w miastach Europy powodują, że zwolenników ACTA ubywa i to się również przenosi na stanowisko eurodeputowanych z krajów Unii - mówił b. premier. Według niego w sprawie ACTA wciąż podzielona jest największa - chadecka - frakcja w PE, jednak - mówił - coraz więcej jej członków skłania się ku odrzuceniu umowy. ACTA (Anti-Counterfeiting Trade Agreement), czyli porozumienie przeciw obrotowi podróbkami, to umowa handlowa mająca na celu wzmocnienie ochrony własności intelektualnej głównie w stosunkach handlowych między państwami na całym świecie. Pojęcie własności intelektualnej dotyczy także internetu, gdzie masowo publikowane są nielegalne treści. Do ACTA ma przystąpić UE. By Unia była związana umową, musi ona zostać podpisana i ratyfikowana przez wszystkie państwa członkowskie. Polska, wraz z 21 państwami UE - z wyjątkiem Cypru, Estonii, Słowacji, Niemiec i Holandii - podpisała dokument 26 stycznia. Przed ewentualną ratyfikacją ACTA mają być w Polsce przeprowadzone szerokie konsultacje społeczne. Zgodę na przystąpienie do umowy musi wydać także Parlament Europejski, a ostateczną decyzję o zawarciu umowy będzie musiała podjąć Rada UE. Rozmowa Miller-Schulz dotyczyła też sytuacji w UE. - Ja wyraziłem swoje zaniepokojenie powstającymi różnymi poziomami integracji europejskiej, pytałem o pakt fiskalny - relacjonował Miller. Przywódcy 25 państw, w tym Polski, zgodzili się na szczycie UE pod koniec stycznia na zawarcie traktatu fiskalnego z nową regułą wydatkową. Państwa spoza euro będą uczestniczyć w szczytach ""17"" ws. konkurencyjności, paktu oraz reform eurolandu. Traktat ma zostać podpisany w marcu przez 25 krajów UE, z wyjątkiem Wielkiej Brytanii i Czech. Ma wejść w życie 1 stycznia 2013 roku, przy założeniu, że do tego czasu będzie ratyfikowany przez 12 z 17 państw strefy euro. Miller poinformował też, że zaprosił szefa PE na zaplanowany na 28 kwietnia kongres SLD, na którym wybrane zostaną nowe władze partii.",,
https://wiadomosci.onet.pl/kraj/miller-sld-za-dobrowolnoscia-wyboru-miedzy-ofe-a-zus/lflvr,Miller: SLD za dobrowolnością wyboru między OFE a ZUS,Sojusz Lewicy Demokratycznej jest za dobrowolnością wyboru między OFE a ubezpieczycielem państwowym - mówił w sobotę w Szydłowcu przewodniczący SLD Leszek Miller. SLD rozpoczął w tym mieście debatę na temat przyszłości OFE.,"""Jesteśmy za możliwością przeniesienia składek z OFE do ZUS dla każdego, kto tego zapragnie. Tym, którzy chcą pozostać w OFE trzeba też pozwolić na przeniesienie środków z jednego funduszu do innego"" - powiedział szef SLD. SLD proponuje też utworzenie przy ZUS Państwowego Emerytalnego Funduszu Inwestycyjnego. Według Millera mógłby on inwestować na giełdzie, zasilać kapitałowo Bank Gospodarstwa Krajowego w inwestycjach bezpośrednich, tak by - jak zastrzegł szef SLD - ""pieniądze odprowadzane do takiego Funduszu rzeczywiście pracowały na przyszłe emerytury"". Według b. premiera Fundusz powinien mieć umocowanie ustawowe i konstytucyjne. ""By nie mógł być zlikwidowany dla bieżących potrzeb politycznych i finansowych, by uchronić emerytury przed zawłaszczeniem przez ministra Rostowskiego, albo jego następców"" - mówił Miller. Zdaniem przewodniczącego SLD prezesi OFE i członkowie zarządów powinni co roku składać oświadczenia majątkowe. ""W końcu obywatele powierzają im swoje zarobione pieniądze i mają prawo wiedzieć, co się z nimi dzieje, kto i ile na nich zarabia i jak wzbogacają się Ci, którzy naszymi pieniędzmi zarządzają"" - przekonywał Miller. ""Zrobimy wszystko, żeby zainteresować odpowiednie instytucje państwa polskiego, Komisję Nadzoru Finansowego, NIK, prokuraturę, aby powstał czytelny raport, z którego opinia publiczna będzie się mogła dowiedzieć, jak było, kto na tym korzystał, jak wyglądały przepływy finansowe, kto na tym zarabiał i kto może czuć się oszukany"" - mówił Miller. W sobotę w Szydłowcu, mieście o najwyższym na Mazowszu bezrobociu, SLD podsumowuje wspólną z OPZZ akcję ""Walka o pracę"". Rząd zarekomendował przekazanie do konsultacji społecznych trzech propozycji zmian w systemie emerytalnym oraz propozycję wypłat emerytur z otwartych funduszy emerytalnych. Pierwszy wariant przewiduje likwidację części obligacyjnej OFE, co oznacza, że środki, których OFE nie mogą inwestować w akcje, byłyby przenoszone do ZUS. Drugi wariant zakłada dobrowolność udziału w części kapitałowej systemu emerytalnego. Osoby rozpoczynające pracę mogłyby wybrać, do którego OFE chcą należeć. Zgodnie z trzecim, ubezpieczony mógłby zdecydować się na przekazanie całości składki do ZUS przy obecnej wysokości 19,52 proc., albo zdecydować się na przekazanie części składki do ZUS (17,52 proc.). Pozostała 2-proc. część składki trafiałaby do OFE, ale ubezpieczony musiałby wpłacać do funduszu także dodatkowe 2 proc. składki. W sumie składka emerytalna od wynagrodzenia wyniosłaby 21,52 proc.",,
https://wiadomosci.onet.pl/kraj/palikot-niech-sld-z-rp-i-kwasniewskim-stworzy-alternatywe-dla-po-pis/0kknr,Palikot: niech SLD z RP i Kwaśniewskim stworzy alternatywę dla PO-PiS,"Janusz Palikot zaapelował do SLD i szefa tej partii Leszka Millera, by mieli odwagę razem z Ruchem Palikota i b. prezydentem Aleksandrem Kwaśniewskim stworzyć alternatywę wobec PO-PiS. Szef Ruchu Palikota podkreślił, że to apel przed piątkowym spotkaniem z Kwaśniewskim.","Palikot przypomniał, że w piątek odbędzie się jego spotkanie z Kwaśniewskim i europosłem Markiem Siwcem, a po nim odbędzie się konferencja. - Przedstawimy, czy przedstawi pan prezydent Kwaśniewski swoją decyzję dotyczącą, czy i w jakim zakresie zaangażuje się w tworzenie centrolewicy, tworzenie list do europarlamentu i w budowanie alternatywy dla PO-PiS-u - powiedział szef Ruchu na środowej konferencji prasowej. - Chciałem dziś, na te dwa dni przed tą decyzją Aleksandra Kwaśniewskiego, zaapelować do SLD i do Leszka Millera, by mieli odwagę stanąć razem z nami, wspólnie z Aleksandrem Kwaśniewskim i Ruchem Palikota stworzyć faktyczną alternatywę dla PO-PiS - oświadczył. Według niego, jest możliwe połączenie różnych ugrupowań w ramach nowej centrolewicy. Palikot mówił także, że istnieje duże zapotrzebowanie opinii publicznej na tego typu inicjatywę, oraz że jest ""wydaje się, dość duża determinacja Aleksandra Kwaśniewskiego, by w tym pomóc"". - Pozostaje tylko pytanie, czy my będziemy się chowali za bezpiecznymi szyldami własnych partii, bo oczywiście to bardzo wygodnie być przewodniczącym Ruchu Palikota czy SLD i z tej pozycji bronić swej obecności w polityce. Ale prawdziwa cnota próby ponadpartyjnej się nie boi i ma odwagę stanąć poza tym szyldem i poza tym bezpieczeństwem, jakie daje dana organizacja partyjna - stwierdził Palikot. - Apeluję i proszę Leszka Millera o odrzucenie różnych animozji i uprzedzeń i twarde po prostu zmierzenie się z tym wyzwaniem, jakie rysuje Aleksander Kwaśniewski. Uważam, że jeśli tego nie zrobimy, to niezależnie od tego, jak bardzo sami umocnimy lub nie swoje pozycje w dotychczasowych partiach, nie zbudujemy prawdziwej nadziei na odsunięcie Platformy i PiS od władzy - mówił szef RP. Pytany o możliwość wspólnych list SLD i RP do europarlamentu, odparł, że chciałby, by do tego doszło. - Obawiam się, że dotychczasowe deklaracje Leszka Millera i SLD, także po spotkaniu Miller-Kwaśniewski to były raczej deklaracje, że będzie oddzielna lista SLD i oddzielna lista Kwaśniewskiego i Ruchu Palikota - dodał jednocześnie. Do spotkania Kwaśniewskiego i Millera doszło w ub. tygodniu. Według lidera Sojuszu, b. prezydent rozważa możliwość zaangażowania się w politykę; decyzji w tej sprawie jeszcze jednak nie podjął. Palikot apelował w środę do Millera i SLD przed piątkowym spotkaniem z Kwaśniewskim, by ""dać szansę tym wspólnym listom"". Deklarował także, że RP jest na nie gotowy. Szef Ruchu Palikota przypomniał, że w ostatnim czasie spotykał się m.in. z przedstawicielami SdPl, Unii Pracy, Racji Polskiej Lewicy i innych ugrupowań. - Muszę powiedzieć, że o ile jest dość powszechna akceptacja we wszystkich mniejszych i większych ugrupowaniach, by powstała taka wielka lista, wielka centrolewica, to wciąż takim hamulcowym, do tej pory przynajmniej, było SLD i Leszek Miller - ocenił. Pytany, czy po wielu ostrych słowach, które wcześniej wymienił z Millerem, wierzy w skuteczność swego apelu, Palikot żartował: ""Dziś dzięki Wandzie Nowickiej siedzieliśmy obok siebie, było to największe zbliżenie liderów lewicy od dłuższego czasu i może ten - jeszcze nie związek partnerski na pewno, ale sąsiedztwo w ławie sejmowej, będzie nas zbliżało dalej"". Według Palikota walka jego i Millera ""to swoisty paradoks"", bo - jak mówił ""żaden wyborca Ruchu Palikota nigdy nie zagłosuje na Leszka Millera i SLD i odwrotnie"". - To są kompletnie inne elektoraty, zupełnie inne postawy. (...) My powinniśmy być naturalnymi sojusznikami w dokopywaniu Tuskowi i Kaczyńskiemu i stąd ten apel - stwierdził. Pytany, kiedy ostatnio rozmawiał z Millerem, odparł, że w środę, m.in. o tym, jak zbudować większość dla zmiany konstytucji ws. przyjęcia euro.",,
https://wiadomosci.onet.pl/kraj/miller-gratuluje-zwyciestwa-dudzie-zapowiada-wsparcie-dla-czesci-postulatow/wm5234,"Miller gratuluje zwycięstwa Dudzie, zapowiada wsparcie dla części postulatów","Lider SLD Leszek Miller pogratulował Andrzejowi Dudzie, który według sondażu wygrał wybory prezydenckie. Szef Sojuszu zapowiedział, że jego formacja będzie wspierała Dudę w realizacji zapowiedzi - m.in. wprowadzenia kwoty wolnej od podatku i cofnięcia reformy emerytalnej.","Miller na poniedziałkowej konferencji prasowej w Sejmie, w imieniu SLD, pogratulował zwycięstwa kandydatowi PiS Andrzejowi Dudzie. Gratulował też ustępującemu prezydentowi Bronisławowi Komorowskiemu ""udanej kampanii, choć okazało się, że głos sprzeciwu przeważył nad głosem kontynuacji"". Szef SLD podkreślił, że zarówno prezydent-elekt, jak i jego kontrkandydat Bronisław Komorowski ""dostarczyli wiele emocji i pokazali, że kampania wyborcza może być autentyczna i ciekawa"". - Zapewne to spowodowało wysoką - jak na polskie warunki - frekwencję wyborczą - ocenił. - Będziemy pilnie śledzić działania pana prezydenta Dudy, zwłaszcza te dotyczące jego zapowiedzi socjalnych. My również uważamy, że trzeba odejść od wieku emerytalnego, który został ustanowiony na 67 lat - zapowiedział Miller. Przypomniał, że i SLD składał w tej sprawie swój wniosek w Sejmie. Podkreślił, że SLD popiera też postulat podniesienia kwoty wolnej od podatku, i że chce także, by w rodzinach, w których dochód nie przekracza najniższego wynagrodzenia, kwota podatku ""była na poziomie zera"". - Będziemy zatem współpracować z prezydentem we wszystkich tych sprawach, które służą poprawie bytowej polskich rodzin, które wzmacniają bezpieczeństwo, także bezpieczeństwo socjalne Polaków i które będą powodowały, że nasz kraj będzie się szybciej rozwijał, a owoce tego wzrostu będą dzielone sprawiedliwie - zapewnił Miller. PKW ma podać oficjalne wyniki wyborów prezydenckich w poniedziałek o godz. 18. Jak wynika z sondażu Ipsos dla TVP, TVN24 i Polsat News, w II turze wyborów prezydenckich Duda uzyskał 52 proc. głosów, pokonując popieranego przez PO Komorowskiego (48 proc.). Maksymalny błąd w badaniu, tzw. late poll - na podstawie oficjalnych wyników z ok. 450 lokali - może według Ipsos wynieść 1 pkt. proc.",,
https://wiadomosci.onet.pl/kraj/palikot-po-jest-spacyfikowana-przez-tuska-moi-dawni-koledzy-sa-rozczarowani/x4lrn,Palikot: PO jest spacyfikowana przez Tuska. Moi dawni koledzy są rozczarowani,"- Sytuacja w PO jest taka: Tusk przyjął metodę ""dziel i rządź"". Nawet swoim ludziom z rządu porobił różnego rodzaju nieprzyjemne decyzje np. powołując niechcianego wojewodę itp., żeby skomplikować sytuację, żeby rozbić drużyny regionalne. To przyniosło fantastyczny rezultat, bo PO jest spacyfikowana przez Tuska - powiedział na falach radia TOK FM Janusz Palikot. - Wszyscy boją się jakiegoś ruchu, bo się wylatuje jak Rapacki, bo jest się odsuniętym jak Schetyna, ale rany są. Część ludzi odbiera to jako poniżenie. Moi dawni koledzy są rozczarowani i czekają na odpowiedni moment. Pod pokrywką kipi - dodał.","- Platforma jest w absolutnym kryzysie i to jest kwestia tylko momentu, w którym albo spadek notowań albo jakieś zachowanie Waldemara Pawlaka doprowadzi do ujawnienia tego. Grzegorz Schetyna tylko czeka na tego typu okoliczności - stwierdził były poseł PO. Lider Ruchu Palikota mówił także o napięciach między szefem Platformy a prezydentem Bronisławem Komorowskim. - Komorowski znalazł się w takiej sytuacji, że się już zorientował, że Tusk może być kandydatem PO na prezydenta i będzie skazany na konkurowanie z Tuskiem. Prezydent będzie dążył do skrócenia kadencji Sejmu, będzie elementem gry Schetyny - powiedział Palikot. - To są takie elementy, które pokazują, że Komorowski wszedł do gry. Prezydent nigdy tego nie potwierdzi - dodał. Palikot w rozmowie z Jackiem Żakowskim odniósł się także do mającego w maju odbyć się kongresu środowisk lewicowych, co niektórzy komentatorzy określili jako próbę połączenia się obu środowisk. - Niech Leszek Miller jeszcze pojeździ po Polsce i niech się przekona, co da się zrobić i w jakiej sytuacji jest SLD. Rozumiem, że SLD potrzebuje czasu, z drugiej strony cały czas jest kokietowane przez PO. Donald Tusk gra Millerem, by dusić Waldemara Pawlaka - stwierdził Palikot. Pod koniec grudnia 2011 r. Palikot spotkał się z szefem SLD Leszkiem Millerem. Po spotkaniu obaj politycy zapowiedzieli, że 1 maja obie partie zorganizują wspólny wiec ""w obronie interesów ludzi pracy"". Miller mówił m.in. że do 1 maja ma być opracowany projekt wspólnej deklaracji, która zostanie przyjęta na wiecu. Zobacz najciekawsze reportaże:","Janusz Palikot, fot. Reuters",
https://wiadomosci.onet.pl/kraj/kwasniewski-zawarl-sojusz-z-palikotem-tajemnicza-kolacja-w-brukseli/krres,Kwaśniewski zawarł sojusz z Palikotem? Tajemnicza kolacja w Brukseli,"Aleksander Kwaśniewski oraz Janusz Palikot pracują wspólnie nad lewicową listą wyborczą przed zbliżającymi się wyborami do Parlamentu Europejskiego - informuje ""Wprost"". Może się na niej znaleźć wielu polityków, który do tej pory byli związani z SLD. Co ciekawe, w tej układance pominięto Leszka Millera.","Przyczyną dla której były prezydent zdecydował się na taki krok jest fakt, że nie wierzy on, że obecny lider Sojuszu Lewicy Demokratycznej może być skutecznym liderem lewej strony sceny politycznej. Podobnie myśli też część działaczy samego Sojuszu. ""Miller w 2014 będzie miał już 68 lat. Nikt nie wierzy w to, że pociągnie on SLD do wygranej w jakichkolwiek wyborach - mówi w rozmowie z ""Wprost"" jeden z polityków SLD. Z informacji tygodnika wynika, że w Brukseli odbyła się kolacja, na której spotkali się Aleksander Kwaśniewski, Ryszard Kalisz, Wojciech Olejniczak oraz Bogusław Liberadzki. Ci dwaj ostatni są obecnie europosłami właśnie z ramienia SLD. Wśród zaproszonych gości był także Włodzimierz Czarzasty. Obecny lider SLD na Mazowszu jednak odmówił. ""Nic nie wiem o żadnej kolacji"" - ucina Czarzasty w rozmowie z ""Wprost"". ""Ale na pewno?"" - dopytuje dziennikarz. ""My ludzie z SLD nie kłamiemy. Od pewnego czasu"" - śmieje się były członek Krajowej Rady Radiofonii i Telewizji. O tym, że do takiego spotkania jednak doszło może świadczyć, zdaniem autora artykułu, fakt, że przed ostatnim zarządem krajowym SLD Leszek Miller odbył ""męską rozmowę"" z Ryszardem Kaliszem. Były premier miał zarzucać byłemu szefowi MSWiA próbę rozbicia Sojuszu.","Aleksander Kwaśniewski, fot. AFP",
http://wiadomosci.onet.pl/tylko-w-onecie/leszek-miller-nie-ma-co-liczyc-na-wegrow-orban-zawsze-wybierze-bruksele/z8ym0wn,Leszek Miller: Nie ma co liczyć na Węgrów. Orban zawsze wybierze Brukselę,"Leszek Miller był gościem Jarosława Kuźniara w programie ""Onet Rano."". Były premier wypowiadał się między innymi na temat roli Polski w Unii Europejskiej. - Jesteśmy na drodze do peryferii - powiedział. Ponadto Miller zastanawiał się, czy Węgry mogą być wsparciem dla Polski wewnątrz Unii. - Nie ma co liczyć na Węgrów. Orban to szczwany lis, który gdyby miał do wyboru Warszawę czy Brukselę, to zawsze wybierze Brukselę - dodał.",,,
http://wiadomosci.onet.pl/tylko-w-onecie/miller-chcemy-ogloszenia-zaloby-narodowej-po-smierci-jaruzelskiego/v8hb4,Miller: chcemy ogłoszenia żałoby narodowej po śmierci Jaruzelskiego,"- Gen. Jaruzelski dobrze zasłużył się Polsce. Składamy wniosek o ogłoszenie żałoby narodowej. Będą kontrowersje, bo polska opinia publiczna jest głęboko podzielona. Ale jeśli Komorowski zapomni, że Jaruzelski był prezydentem Rzeczpospolitej, to nie zasłuży na aprobatę - mówi w rozmowie z Onetem Leszek Miller.","- Żałoba narodowa, jak sama nazwa wskazuje, ma być przeżyciem ogólnonarodowym; wydaje się, że nie powinno się podejmować działań, które mogłyby dzielić społeczeństwo - tak Joanna Trzaska-Wieczorek odniosła się do zapowiedzi wniosku SLD o ustanowienie żałoby po śmierci gen. W. Jaruzelskiego. Z kolei premier Donald Tusk, pytany przez dziennikarzy wczoraj wieczorem, czy powinna zostać wprowadzona żałoba narodowa, odpowiedział: ""W tej sprawie pewnie będziemy jutro zabierali głos"". Żałobę narodową wprowadza prezydent w formie rozporządzenia z kontrasygnatą premiera. W czasie trwania żałoby narodowej flagę państwową opuszcza się do połowy masztu - mówi o tym ustawa o godle, barwach i hymnie Rzeczypospolitej Polskiej. Gen. Jaruzelski zmarł wczoraj w szpitalu w Warszawie, gdzie przebywał z przerwami od kilku miesięcy. Jaruzelski to przywódca PRL i PZPR w latach 80. ubiegłego wieku, przewodniczący Wojskowej Rady Ocalenia Narodowego podczas stanu wojennego, prezydent w latach 1989-90.",,
https://wiadomosci.onet.pl/kraj/donald-tusk-dla-polski-the-times-w-takim-stanie-kaczynski-nie-nadaje-sie-do/z9zzj,"Donald Tusk dla ""Polski The Times"": w takim stanie Kaczyński nie nadaje się do współpracy","- Atakując mnie coraz wścieklej, opozycja daje mi szansę, bym - odpowiadając na te ataki - wykazał, że jestem dobrze przygotowany do jeszcze jednej rundy! - mówi w rozmowie z ""Polska The Times"" Donald Tusk. - Jeśli chodzi o politykę, to z Kaczyńskim znajduję dużo więcej wspólnoty historycznej, a jeśli chodzi o teraźniejszość - z Millerem - dodaje premier.","Tusk przyznaje, że ""Miller ma wprawdzie inne pomysły niż ja, ale z pewnością jest politykiem dużo bardziej racjonalnym i obliczalnym niż Kaczyński"". - W takim stanie umysłu i w stanie ducha, w jakim jest dziś, nie nadaje się do współpracy w rządzeniu, bo jest gotów brać odpowiedzialność tylko za mitologiczną część polityki. Pytany o opinie komentatorów, że otacza się kobietami, bo są lojalne, niegroźne i nie musi się ich bać, odpowiedział: - Tak może mówić tylko ktoś, kto dalej nie rozumie, że kobieta w polityce, gospodarce, nauce jest warta tyle samo co mężczyzna! Marzę o tym, by w Polsce nie pojawiały się takie komentarze - wytłumaczył. - Pomijam już fakt, że lojalność nie oznacza podległości. Jej warunkiem jest obustronne zaufanie. Tymczasem w polskim życiu politycznym lojalność traktuje się jako coś dwuznacznego. (...) Lojalność i samodzielność nie muszą być w konflikcie. Ponieważ każda nasza decyzja może mieć złe lub dobre skutki dla ludzi, ważne jest, byśmy umieli jasno przedstawić swoje argumenty - powiedział Donald Tusk. - Trzeba umieć powiedzieć sobie także gorzkie słowa. Usłyszałem ich wiele od Ewy Kopacz czy Hanny Gronkiewicz-Waltz, z którą także bardzo blisko współpracuję. Więcej niż od któregokolwiek ze współpracujących ze mną mężczyzn - dodał premier. Premier Donald Tusk w wywiadzie dla ""Polski The Times"", pytany, czy ministrowi zdrowia Bartoszowi Arłukowiczowi uda się zmniejszyć kolejki do lekarza: - Skrócenie kolejek jest niezbędne, zarówno jeśli chodzi o lekarzy pierwszego kontaktu, jak i o specjalistów. Nowe przepisy dotyczące podstawowej opieki zdrowotnej trafiły już do Sejmu. Chodzi na przykład o to, by pediatrzy i interniści mogli w większym stopniu uczestniczyć w świadczeniu usług z zakresu podstawowej opieki zdrowotnej - mówi - W ciągu kilku miesięcy minister musi mi zameldować, że problem rozwiązał. Jeśli powie, że nie da rady – przyjdzie następny, który to zrobi. Obserwując jego wysiłki zmierzające do skrócenia kolejek w onkologii, jestem jednak dobrej myśli. Te propozycje muszą być gotowe wiosną - tłumaczy Tusk. - Wiem z doświadczenia moich bliskich, którymi opiekowałem się w ciężkiej chorobie, co to znaczy w czekaniu niepewności, czy się dożyje wizyty u lekarza. Tak nie może być - kończy premier.",Donald Tusk,
https://wiadomosci.onet.pl/kraj/koalicja-z-pis-miller-stawia-warunki/x2zce,Koalicja z PiS? Miller stawia warunki,"Leszek Miller na swoim blogu w Onet.pl zaprzecza wszelkim pojawiającym się informacjom o możliwej koalicji SLD z PiS i stawia trzy warunki, które PiS musiałoby spełnić, aby taka ewentualność mogła być brana pod uwagę.","Były premier stwierdził, że ""nasilające się spekulacje o możliwej koalicji z PiS"" są sposobem na osłabienie rosnących notowań SLD. ""Twierdzę, że koalicja SLD z PiS jest ideowo i politycznie niemożliwa, a moralnie wysoce naganna"" - jasno stwierdził Miller.","Leszek Miller, fot. Sławomir Kamiński / Agencja Gazeta",
https://wiadomosci.onet.pl/kraj/ryszard-kalisz-ujawnia-kulisy-posiedzenia-zarzadu-bylo-mi-bardzo-przykro/7vz5y,"Ryszard Kalisz ujawnia kulisy posiedzenia zarządu. ""Było mi bardzo przykro""","Ryszard Kalisz, który został dziś zawieszony w prawach członka SLD, ujawnił w ""Faktach po Faktach"" kulisy posiedzenia zarządu, na którym zapadła ta decyzja. - Jedna osoba, na początku, dała dużo ognia, ale były też głosy letnie. Było mi bardzo przykro. Mam poczucie, że przez te lata członkostwa w SLD, od 1992 roku, coś dla tej partii zrobiłem. Działam na rzecz nowoczesnej lewicy, która jest potrzebna Polakom - tłumaczył.","Poseł Sojuszu dodał, że przed wyborami do Parlamentu Europejskiego musi powstać jedna, lewicowa lista, na którą będą mogli swój głos oddać Polacy. - Ona musi działać na rzecz obywateli, a nie na rzecz samych partii - mówił. Przypomniał też, że Aleksander Kwaśniewski chciał, by do projektu Europa Plus dołączył także SLD i sam Leszek Miller. - Pani poseł Senyszyn się myli, ja nie działam przeciwko Sojuszowi. Ta lista jest pomyślana dla całej lewicy. Nie może być dwóch list w wyborach, bo wtedy będzie to porażka nas wszystkich. Wyborcy nie będą wiedzieli, co robić - przekonywał gość ""Faktów po Faktach"". Wcześniej zarząd SLD zawiesił Ryszarda Kalisza na trzy miesiące w prawach członka SLD i skierował jego sprawę do krajowego sądu partyjnego. To konsekwencja współpracy Kalisza z Europą Plus - projektem współtworzonym przez Aleksandra Kwaśniewskiego, Janusza Palikota i Marka Siwca. - Daliśmy Ryszardowi Kaliszowi możliwość wycofania się z działań na rzecz ugrupowania Europa Plus. De facto to ugrupowanie przekształca się teraz w Ruch Palikota, a więc działania Ryszarda Kalisza na rzecz Europy Plus są w rzeczywistości działaniem na rzecz innego, konkurencyjnego ugrupowania w stosunku do SLD. Nie tylko żaden członek partii, ale tym bardziej członek najwyższych władz partii nie może działać na rzecz innego ugrupowania - tłumaczyła Joanna Senyszyn. Przewodniczący Sojuszu Leszek Miller dodał, że zarząd krajowy nie ma kompetencji, by karać kogokolwiek z członków SLD. Uczynił więc to, co mógł zrobić według statutu. - Dziś nikt nie jest w stanie powiedzieć, co uczyni sąd, to przypomina zwykłą procedurę cywilną lub karną, ale wyrok jest niewiadomy - zaznaczył. Mimo tych słów płynących z ust liderów SLD, Ryszard Kalisz podkreśla, że nie ma żadnych podstaw prawnych, by usunąć go z partii. Podkreślił, że na początku posiedzenia zarządu SLD przedstawił opinię prawną, która potwierdza jego stanowisko. - Ja bym chciał, żeby ten ""sąd nad Ryszardem Kaliszem"" był otwarty dla mediów, publiczności, członków partii. Oskarżycielem będzie Joanna Senyszyn, to ona przygotuje dla sądu wniosek zarządu. Chciałbym, żeby także on został ujawniony - dodał gość TVN24. Europa Plus doprowadzi do rozłamu w SLD? Trzy tygodnie temu Kwaśniewski, Palikot i europoseł Marek Siwiec (kiedyś w SLD, dziś wspiera Ruch Palikota) ogłosili na wspólnej konferencji prasowej zamiar tworzenia w ramach Projektu Europa Plus wspólnych lewicowych list w przyszłorocznych wyborach do Parlamentu Europejskiego. Startu nie wykluczył też sam były prezydent. Kalisz z kolei - jak mówił Kwaśniewski - w Europie Plus ma być łącznikiem formacji ze środowiskami kobiecymi i równościowymi. Zapowiedzi te oburzyły polityków Sojuszu; Miller zagroził posłowi wyrzuceniem z partii. Obaj politycy spotkali się w zeszłym tygodniu, każdy z nich został jednak przy swoim stanowisku. Sąd partyjny ma teraz 3 miesiące na zajęcie się wnioskiem Zarządu Krajowego o ukaranie Kalisza. Senyszyn tłumaczyła, że w uchwale, którą w sprawie zawieszenia podjął zarząd, nie ma żadnych wskazań co do ewentualnej kary dla posła. - Uchwała Zarządu Krajowego mówi tylko o wystąpieniu do sądu partyjnego - w tej uchwale nie ma wnioskowania o konkretną karę - powiedziała wiceszefowa SLD.","Ryszard Kalisz, fot. PAP/Jacek Turczyk",
https://wiadomosci.onet.pl/kraj/leszek-miller-o-pis-i-sprawie-mariana-banasia/jc1synk,"Leszek Miller: PiS powinno zmienić stan prawny, by odwołać Banasia","PiS już robiło różne rzeczy, więc nie jest to dla niego jakaś wielka przeszkoda - powiedział Leszek Miller w rozmowie z ""Rzeczpospolitą"", stwierdzając, że jeśli PiS nie jest w stanie nakłonić Mariana Banasia do rezygnacji z funkcji szefa NIK, ""to pozostaje tylko coś, co zmieniałoby stan prawny"".","- To jest problem dlatego, że mianowano pana Banasia na szefa NIK-u, a kadencje określa konstytucja. Ale nie takie rzeczy PiS robiło, bo pamiętam, że jeszcze całkiem niedawno próbowało skrócić konstytucyjną kadencję pani pierwszej prezes Sądu Najwyższego. Jeżeli PiS ma kłopoty z porozumieniem się z panem Banasiem i skłonieniem go do dymisji, to pozostaje tylko coś, co zmieniałoby stan prawny - mówił w rozmowie z ""Rzeczpospolitą"" Leszek Miller. - PiS już robiło różne rzeczy, więc nie jest to dla niego jakaś wielka przeszkoda. Inaczej na czele głównej instytucji kontrolnej będzie człowiek, co do którego są bardzo poważne podejrzenia - stwierdził Miller. Dodał, że ""dotychczasowe rządy PiS-u dowiodły, że jeżeli ta formacja czegoś chce, to jest w stanie to przeprowadzić, nie oglądając się ani na prawo polskie, ani unijne"". Miller zauważył również, że instytucje państwa powinny się zająć ""niezwykłą życzliwością"" służb, które miały prześwietlić Mariana Banasia przed objęciem przez niego funkcji szefa NIK.",Leszek Miller,
https://wiadomosci.onet.pl/kraj/kpiny-z-wpadki-leszka-millera-rozenek-ale-beka/tnm2t,Kpiny z wpadki Leszka Millera. Rozenek: ale beka!,"Kamery zarejestrowały, jak podczas przemówienia z okazji 1 maja Leszek Miller korzystał z podpowiedzi jednego z polityków stojącego tuż za jego plecami. Wpadka błyskawicznie wywołała falę komentarzy w internecie. Zwłaszcza ze strony politycznych rywali lidera SLD. ""1 maja jak za dawnych czasów. Przemówienie genseka. Jakiś mężczyzna przytulony do pleców przewodniczącego Millera dyktował mu co ma mówić! Ale beka! Objawił się nowy zespół - Budka Millera"" - napisał na Twitterze poseł Ruchu Palikota Andrzej Rozenek.","""Dobrze, ze młodzi z SLD potrafią czytać. I podpowiadać. Ale na przyszłość - ciszej :-). Tymochowicz nie bierze kasy na darmo. Takiego numeru jeszcze nie było!"" - napisał były europoseł SLD, a dziś jeden z filarów Europy Plus, Marek Siwiec. ""Miller: cholera jaki to był ten wyraz na p ? Sufler; ""praaaca"" powtórz .... p r a c a. Leszku, od 1969 nie używasz trudnego słowa na p. To Ci przypomnę - praca - ppppp rrrrrr aaaaa ccccc aaaaa"" - tak z kolei skomentował to wystąpienie Janusz Palikot. Polityk nie poprzestał jednak na jednym wpisie na Twitterze. ""Leszku ten kraj to POLSKA a TY jesteś byłym premierem! Twoje nazwisko Miller - sufler."" - kpił dalej z lidera SLD. Miller się tłumaczy. Tusk włącza się do dyskusji Zamieszanie, jakie wywołało nagranie sprawiło, że na Twitterze uaktywnił się sam Leszek Miller. ""Miałem dobry tekst, nie zdążyłem go opanować, więc poprosiłem kolegę o pomoc. Też żałuję, że nie mam przezroczystego promptera"" - tłumaczył swoją wpadkę przewodniczący Sojuszu Lewicy Demokratycznej. Do dyskusji o wystąpieniu byłego premiera włączył się również obecny szef rządu Donald Tusk. ""Rządowi można dołożyć z kartki, jak z głowy nie wychodzi"" - skomentował całe wydarzenie premier. Na odpowiedź Millera nie trzeba było długo czekać - ""Wiem, ale kartkę oddałem suflerowi"" - napisał na Twitterze. ""Trzeba było zaryzykować tak od serca, ale wtedy pewnie byłoby to zupełnie inne przemówienie..."" - odparł błyskawicznie lider PO. Osobą, która pomagała i suflowała Leszkowi Millerowi był Krzysztof Klimczak - sekretarz Małopolskiej Rady Wojewódzkiej SLD oraz członek Rady Krajowej Sojuszu Lewicy Demokratycznej. ""Krzychu, doskonały z Ciebie sufler ;) Swoją drogą w wieku Twojego szefa można już zapomnieć, a nawet nie wiedzieć ""co dalej?"" ;)"" - napisał rzecznik PSL, Krzysztof Kosiński. ""Uważam, że na przyszłość aktyw powinien zafundować przywódcy prompter. Choć to mało lewicowe. Technika wypierająca czynnik ludzki"" - przekonuje na Twitterze politolog dr Olgierd Annusewicz. Tegoroczny pochód OPZZ i SLD odbył się pod hasłem ""Godna praca - dość wyzysku"". Przeszedł sprzed siedziby OPZZ przy ul. Kopernika i Krakowskim Przedmieściem, Nowym Światem i Książęcą dotarł do parku Rydza-Śmigłego, w pobliżu dawnej siedziby SLD przy ul. Rozbrat. Tam dla uczestników pochodu zorganizowano ""rodzinny piknik europejski"", którego główną atrakcją był występ zespołu Weekend. Zanim pochód ruszył, głos zabrali liderzy SLD - Leszek Miller i OPZZ - Jan Guz. - Polska obchodzi święto pracy bez pracy, bo praca stała się przywilejem. Zamiast produkcyjnych zakładów powstała wielka fabryka bezrobotnych. Zamiast zakładów pracy powstają tablice i pomniki, które upamiętniają zakłady zbudowane jeszcze w dekadzie Edwarda Gierka - mówił Leszek Miller, wzbudzając aplauz zebranych. - Polska nie jest już zieloną wyspą. Stała się szarą, bo wypełnia ją pełno ludzi zrobionych na szaro przez obecne władze Rzeczypospolitej. Ludzi, których nadzieje są coraz mniejsze, a rozgoryczenie coraz większe - powiedział. Dodał, że ""kończy się zima rządów PO i PSL"". - Jest lewicowa alternatywa. Idzie wiosna lewicy. Pójdziemy w pochodzie przekonani, że przyszłość należy do nas - podkreślił. Organizatorzy podali, że w przemarszu wzięło udział ponad 20 tys. osób. Stojący na kładce nad ulicą Książęcą fotoreporterzy i dziennikarze widzieli, że pochód wypełnił cały odcinek ulicy - gdy czoło z orkiestrą było na skrzyżowaniu z Rozbrat, ostatnia grupa - działkowcy z Polskiego Związku Działkowców skręcali z Placu Trzech Krzyży w Książęcą.","Leszek Miller, fot. PAP/Rafał Guz",
https://wiadomosci.onet.pl/kraj/leszek-miller-zeznawal-w-procesie-siemiatkowskiego/j36d0,Leszek Miller zeznawał w procesie Siemiątkowskiego,"Były premier Leszek Miller zeznawał jako świadek w procesie b. szefa Urzędu Ochrony Państwa Zbigniewa Siemiątkowskiego i dwóch wysokich rangą oficerów UOP, oskarżonych w sprawie głośnego zatrzymania w 2002 r. ówczesnego szefa PKN Orlen Andrzeja Modrzejewskiego.","Miller powiedział przed Sądem Okręgowym w Warszawie, że o zatrzymaniu dowiedział się tego samego dnia od swego rzecznika prasowego - jeszcze zanim ujawniła to TVP. Dodał, że potem otrzymał wyjaśnienie, iż ""UOP dostał polecenie z prokuratury, aby zatrzymać Modrzejewskiego"". B. premier z SLD przyznał, że wcześniej w jego gabinecie odbyła się narada z udziałem Siemiątkowskiego i kilku innych ministrów ""w sprawie prezesury Modrzejewskiego, ale nie miało to związku z jego późniejszym zatrzymaniem"". Dodał, że spotkanie odbyło się z inicjatywy ministra skarbu Wiesława Kaczmarka, chcącego poinformować o zamiarze odwołania Modrzejewskiego, który planuje podpisać kolejny długoletni kontrakt na dostawy ropy naftowej z cypryjską firmą J&S, co - według Kaczmarka - byłoby ""złą decyzją"". Miller zeznał, że minister sprawiedliwości Barbara Piwnik uznała, że kontrakt nie łamałby prawa. Według Millera Kaczmarek uważał, że należy zróżnicować źródła dostaw paliw, a podpisanie kontraktu z J&S utrwalałoby ""dominującą pozycję jednego dostawcy"", z czym zgadzał się Siemiątkowski. - Podzielałem pogląd, że rada nadzorcza powinna dokonać zmiany na stanowisku prezesa - oświadczył Miller. Nie wykluczył, że UOP informował go jako premiera, iż działalność J&S może zagrażać bezpieczeństwu energetycznemu państwa. Dodał, że już rząd Jerzego Buzka chciał odwołania Modrzejewskiego, ale nie zdobył większości w radzie nadzorczej spółki. - Jan Kulczyk miał niewielkie udziały w Orlenie, a zatem jego wpływ był bardzo ograniczony"" - tak odparł Miller, pytany o tego biznesmena przez adwokata Modrzejewskiego (jest oskarżycielem posiłkowym i chce zadośćuczynienia od oskarżonych). B. premier przyznał, że raz, na krótko, spotkał się z Kulczykiem, który zdementował plotki, by chciał szefować radzie nadzorczej Orlenu. Sam Modrzejewski wypytywał Millera o sprawy Orlenu, dziękując mu - jak mówił - za jego ""głęboką troskę"" o spółkę. Pytał go np., czy nakłaniał kogoś do zawierania kontraktów z Łukoilem. ""Nie"" - padła odpowiedź. Miller spytał sąd o związek tych pytań z zarzutami wobec podsądnych. - Posunięto się do udziału służb, aby mnie usunąć, a pan premier je nadzorował - tłumaczył Modrzejewski. 7 lutego 2002 r. Modrzejewski został zatrzymany na kilka godzin przez UOP. Po złożeniu wyjaśnień i postawieniu mu w prokuraturze zarzutów w sprawie ujawnienia w 1998 r. ówczesnemu szefowi PZU Życie Grzegorzowi Wieczerzakowi poufnej informacji został zwolniony, następnego dnia stracił jednak stanowisko. Przedstawiciele opozycji mówili wówczas o politycznym charakterze zatrzymania, służącym zmianie szefa tej największej polskiej firmy. Modrzejewski uznał zatrzymanie za prowokację. Potem sąd uznał jego zatrzymanie za niezasadne, a prezesa uniewinniono ze stawianego mu zarzutu. Po sześcioletnim śledztwie katowicka prokuratura oskarżyła Siemiątkowskiego, jego ówczesnego zastępcę Mieczysława Tarnowskiego i szefa zarządu śledczego UOP Ryszarda Bieszyńskiego. Zarzucono im przekroczenie uprawnień w sprawie zatrzymania prezesa PKN Orlen i bezprawne pozbawienie go wolności. Grozi za to pięć lat więzienia. Oskarżeni odpierają zarzuty; twierdzą, że wykonywali tylko polecenie prokuratury. Katowicka prokuratura uznała, że chcieli oni uniemożliwić prezesowi podpisanie umowy z J&S, a ""cel jego zatrzymania był inny niż zabezpieczenie prawidłowego toku postępowania"". W akcie oskarżenia jest mowa m.in., że ""bezprawne zatrzymanie"" prezesa wpłynęło na decyzję rady nadzorczej spółki o odwołaniu go i dlatego było to ""działanie na szkodę interesu publicznego i interesu prywatnego Modrzejewskiego"". Zdaniem prokuratury podsądni wiedzieli, że sprawa Modrzejewskiego z 1998 r. nie może być powodem zatrzymania. Przez trzy lata śledczy czekali na decyzję prokuratorskiego sądu dyscyplinarnego o uchyleniu immunitetu prok. Małgorzacie Dukiewicz, nadzorującej postępowanie wobec Modrzejewskiego - jej też chcieli postawić zarzuty. Gdy w 2009 r. odmówiono uchylenia immunitetu, jej wątek umorzono; wtedy przygotowano akt oskarżenia. Proces ruszył w październiku 2010 r. Ma w nim zeznawać ponad 100 świadków. Sprawą Modrzejewskiego zajmowała się też sejmowa komisja śledcza, która doniosła o przestępstwie przekroczenia uprawnień prokuratorów ze sprawy. Badała też ona m.in., czy w sprawę byli zaangażowani ówczesny prezydent Aleksander Kwaśniewski i premier Miller, a także inni ważni urzędnicy i członkowie ówczesnego rządu. Nie znaleziono dowodów na takie działania. Siemiątkowski miał ostatnio także inne procesy. Został uniewinniony od zarzutu przecieku tajnych informacji w śledztwie ABW w sprawie spółki Przedsiębiorstwo Eksploatacji Rurociągów Naftowych ""Przyjaźń"" oraz z zarzutu nienadania klauzul tajności swym notatkom z rozmowy w 2003 r. z Kulczykiem o jego spotkaniu z rosyjskim szpiegiem Władimirem Ałganowem. Zarazem skazano go na rok więzienia w zawieszeniu i grzywnę za przechowywanie w domu tajnych dokumentów b. UOP.","Leszek Miller, fot. PAP/Tomasz Gzell",
https://wiadomosci.onet.pl/kraj/miller-po-stoi-po-stronie-bankow-nie-kredytobiorcow/wwxsbb,"Miller: PO stoi po stronie banków, nie kredytobiorców","PO stoi po stronie banków, nie kredytobiorców - ocenił szef SLD Leszek Miller. Zapowiedział, że Sojusz ""będzie walczyć"", by w ustawie ""o frankowiczach"" znalazła się zapis nakładający na banki 90 proc. kosztów przewalutowania kredytu we frankach.","Zgodnie z pierwotnym projektem ustawy ""o frankowiczach"", przygotowanym przez PO, koszty przewalutowania miały być dzielone pół na pół na kredytobiorców i banki. Ustawa została jednak gruntownie zmieniona podczas sejmowego głosowania 5 sierpnia. Niespodziewanie posłowie przegłosowali wówczas poprawkę SLD, która 90 proc. tych kosztów przerzuca na banki. W piątek Senat zaproponował poprawkę do ustawy o ""frankowiczach"", zgodnie z którą koszty przewalutowania kredytów frankowych w połowie będą płacić banki, a w połowie kredytobiorcy. Teraz ustawa wróci do Sejmu. Szef SLD pytany w piątek, czy Sojusz będzie w Sejmie walczył o poprawkę przewidującą 90 proc. kosztów dla banków - potwierdził. Jak dodał spodziewa się, że ""większość sejmowa będzie grała na czas"". - To nie ulega wątpliwości, że PO stoi po stronie banków i pilnuje interesów bankierów, a nie po stronie tych, którzy pobierają kredyty - podkreślił polityk. Projekt ustawy ""o frankowiczach"" klubu PO wpłynął do Sejmu w lipcu. Miał pomóc w rozwiązaniu problemów posiadaczy hipotecznych kredytów walutowych (głównie frankowych), którzy znaleźli się w trudnej sytuacji zwłaszcza po wzroście kursu franka w styczniu br. Wiele z tych kredytów ma dziś tzw. wskaźnik LtV przekraczający 100 proc. (co oznacza, że wartość hipoteki jest niższa niż wartość kredytu). Projekt ustawy został zmieniony podczas sejmowego głosowania 5 sierpnia poprzez przyjęcie poprawki SLD, przerzucającej 90 proc. kosztów na banki. Poprawkę przygotował poseł SLD Wincenty Elsner, który, jak donosiły media, sam ma kredyt we frankach. Wersja ustawy przyjęta przez Sejm wywołała negatywne reakcje instytucji, odpowiedzialnych za stabilność finansów. Komitet Stabilności Finansowej wypowiedział się o zagrożeniu dla całego sektora finansowego w Polsce.",,
https://wiadomosci.onet.pl/kraj/miller-wspolpraca-z-palikotem-od-czasu-do-czasu-ale-nic-wiecej/fcrwq,"Miller: współpraca z Palikotem od czasu do czasu, ale nic więcej","Szef SLD Leszek Miller zadeklarował chęć współpracy z Januszem Palikotem w niektórych sprawach - tam, gdzie SLD i Ruch mają podobne poglądy; wykluczył jednak możliwość głębszego zacieśniania relacji. O żadnej unifikacji nie może być mowy - podkreślił lider Sojuszu.","Nasze stanowisko jest dokładnie takie samo - powiedział PAP rzecznik klubu RP Andrzej Rozenek, pytany o słowa Millera. W sobotę Sojusz i Ruch Palikota - po raz pierwszy w historii obu formacji - organizują w Sejmie wspólne spotkanie. Odbędzie się ono pod hasłem ""Razem dla Europy, przeciw faszyzmowi"". - To jest spotkanie jednostkowe, które jest wpisane w rozwój sytuacji w Europie i w Polsce. Po pierwsze będziemy chcieli skomentować sytuację w Unii Europejskiej, wyrazić nasze zdecydowane poparcie dla wszystkich procesów jednoczenia Europy. Po drugie chcemy skomentować wydarzenia, które miały chociażby miejsce 11 listopada i później, które pokazują gwałtowną aktywizację ugrupowań skrajnych, nacjonalistycznych czy faszyzujących - powiedział Miller na czwartkowej konferencji prasowej w Sejmie. Jak podkreślił Miller, w tych kwestiach SLD i RP mówią bardzo podobnie. Jest więc - w jego ocenie - naturalne, by oba ugrupowania wyraziły to wspólnie. - Zostanie przyjęta specjalna deklaracja, w której to wszystko opiszemy - poinformował szef SLD. Zastrzegł jednak, że sobotnie spotkanie ""nie będzie miało żadnego dalszego ciągu instytucjonalnego"". - Nie będzie procesu jednoczenia, łączenia, list wyborczych, ponieważ to są dwie autonomiczne partie, o odrębnym programie, odrębnej tożsamości - zaznaczył. - Jeśli chodzi o charakter SLD, o jego lewicowy profil, nie ma żadnych wątpliwości, jeśli chodzi o charakter Ruchu Palikota, to on dopiero wykuwa swój profil i trudno powiedzieć, w jakim kierunku to pójdzie. Z tego właśnie punktu widzenia nie będzie żadnych jednoczeń czy unifikacji - wyjaśnił Miller. Jak jednak dodał, od czasu do czasu, np. podczas głosowań sejmowych, obie formacje będą zachowywać się podobnie. - Trudno przecież głosować przeciw ustawie, która nam odpowiada, tylko dlatego, że Janusz Palikot głosuje tak samo jak my - podkreślił lider Sojuszu. - Uważam, że niezależnie od złych wspomnień z przeszłości, trzeba głównie myśleć o przyszłości. Jeżeli są okazje do powiedzenia czegoś wspólnie, do zajęcia jakiegoś wspólnego stanowiska, to warto to robić - ocenił. Na początku tego roku doszło do ostrego konfliktu między Millerem i Palikotem - szef RP obciążał b. premiera odpowiedzialnością za istnienie domniemanego tajnego więzienia CIA w Polsce; Miller kontrując zarzucał Palikotowi kłamstwa i ""bycie po stronie terrorystów"". Posłów Ruchu Palikota szef Sojuszu nazwał też kiedyś w Sejmie ""naćpaną hołotą"". Podczas niedzielnego, warszawskiego Marszu Niepodległości, którego organizatorami były środowiska Młodzieży Wszechpolskiej i ONR doszło do burd - na ul. Marszałkowskiej w stronę policji poleciały race, petardy, kamienie, kostki brukowe, kosze na śmieci i butelki; policja była zmuszona do użycia broni gładkolufowej i miotaczy gazu pieprzowego. Szef MW Robert Winnicki zapowiedział tworzenie ""Ruchu Narodowego"", którego celem byłoby ""zorganizowanie narodu i obalenie republiki Okrągłego Stołu"".",,
https://wiadomosci.onet.pl/tylko-w-onecie/internauci-protestuja-przeciwko-zaostrzeniu-ustawy-aborcyjnej-wara-od-mojej-macicy/vl75p,"Internauci protestują przeciwko zaostrzeniu ustawy aborcyjnej. ""Wara od mojej macicy!""","W środę posłowie zdecydowali o skierowaniu do dalszych prac projektu ustawy zaostrzającej przepisy aborcyjne. I rozpoczęła sie burza. Nie tylko wśród polityków, ale także zwykłych ludzi. Na Facebooku założono akcję przeciwko zaostrzaniu ustawy. - Wara od mojej macicy! Do zobaczenia przy urnie wyborczej! Mam ochotę rozszarpać pazurami twarze mężczyzn, którzy pracują nad zaostrzeniem ustawy! - to tylko niektóre głosy pojawiające się w dyskusji pod akcją.","Projekt autorstwa Solidarnej Polski wprowadza zakaz przerywania ciąży w przypadkach, gdy występuje duże prawdopodobieństwo ciężkiego i nieodwracalnego upośledzenia płodu albo nieuleczalnej choroby zagrażającej jego życiu. Autorzy projektu nazywają to zakazem ""aborcji eugenicznej"". Za dalszymi pracami nad projektem w całości opowiedzieli się posłowie PiS i SP. Za było także 40 posłów PO (28 wstrzymało się od głosu, w tym m.in. Jarosław Gowin) oraz 19 z PSL. Przeciw było SLD i Ruch Palikota. Po tym jak projekt przeszedł, rozpętała się burza. Zwłaszcza, że przyczynili się do tego politycy rządzącej koalicji. Najostrzej reagował Leszek Miller z SLD, który mówił, że projekt przypomina ustawodawstwo hitlerowskich Niemiec. Po politykach do akcji wkroczyli internauci. Na Facebooku powstała strona Sprzeciw wobec zaostrzenia ustawy antyaborcyjnej. Jej autorzy stanowczo sprzeciwiają się dalszym pracom nad projektem SP. Prezentują między innymi pełną listę parlamentarzystów, którzy poparli dalsze prace nad projektem. Do tego zamieszczają okręgi, z których pochodzą ci posłowie. Zachęcają, aby wyborcy z pisali do ""swoich"" posłów i apelowali do nich o zaprzestanie dalszych prac. Zamieszczono też przykładowy, gotowy mail do wysłania. - Zmuszanie kobiet do donoszenia martwych ciąż, donoszenia ciąż płodów bezmózgich albo pozbawionych najważniejszych organów (i skazanych na śmierć, często w męczarniach zaraz po urodzeniu, albo na życie w męczarniach. W sumie nie wiadomo, co straszniejsze), brutalne wymuszanie określonego postępowania w tak dramatycznej sytuacji, jest niewyobrażalnym okrucieństwem - czytamy wybrany fragment z maila. Cała akcja budzi skrajne komentarze - zarówno zwolenników aborcji, jak i jej przeciwników. Na początku pisania tego tekstu zwolenników na FB jest ponad 6,5 tys. Internauci cały czas spierają się ws. aborcji. Ci, którzy ją popierają i wysyłają maile do posłów, zamieszczają screeny z odpowiedziami. I tak na przykład poseł Edward Siarka z Solidarnej Polski na wysłany mail zwolenniczki obecnie obowiązującej ustawy aborcyjnej odpisał: ""Bardzo się Pani myli i proszę nie mówić »tych kobiet« tylko mówić o sobie i w swoim imieniu"". - Sprawdź, czy wśród tych barbarzyńców, którzy głosowali za dalszymi pracami nad zaostrzeniem ustawy antyaborcyjnej, nie było jakiegoś z Twojego okręgu. I wyślij maila z protestem - zachęcają autorzy strony. Na razie jednak trudno stwierdzić jaki skutek odniesie cała akcja. Ponieważ jest to działanie zwolenników aborcji (a przynajmniej obowiązującej ustawy), to posty przeciwników aborcji są odrzucane od głównego wątku lub są kasowane. - Bardzo mi miło z powodu usunięcia mojego postu, który był w tonie dezaprobaty uczestnictwa w tym procederze. Ukazaliście właśnie jak bardzo interesuje was opinia ludzi na ten temat i daliście przykład, jak winno wyglądać demokratyczne państwo. Widzę, że kieruje się metodami rodem z PRL-u, czyli kontrola i usuwanie tego co niewygodne! Z życzeniami dalszych sukcesów w omamiania społeczeństwa! - napisał jeden z internautów, którego post został odrzucony. - Kiedy czytam o tym, co się dzieje, mam ochotę rozszarpać pazurami twarze mężczyzn którzy pracują nad zaostrzeniem ustawy! Proponuje panom wybrać się do szpitala położniczego na wycieczkę lub poczekać, aż żona zajdzie w ciążę i nie daj boże coś pójdzie nie tak... Mam nadzieję, że takie sytuacje jak noszenie martwego dziecka zdarzają się sporadycznie, istnieją bardziej w teorii, nie chcę wierzyć w aż taką bezduszność lekarzy - to natomiast głos jednej ze zwolenniczek akcji. Możliwe też, że całe wydarzenie wyjdzie poza Facebooka, bo pojawiają się już pytania, co dalej. - Jest nas 7000 na dwóch zdarzeniach - pytam ponownie, co robimy: Wychodzimy na ulicę czy zapychamy serwery Prezydenta, Sejmu i Rządu? Musimy szybko podjąć decyzję! - pisze jeden z internautów. Generalnie w całej dyskusji internauci starają się nie dyskutować na temat, czy są za aborcją czy nie. W tym momencie chodzi im o to, aby nie zaostrzać obowiązującej ustawy. Internauci cały czas przesyłają sobie dane na temat posłów, którzy poparli dalsze prace nad ustawą. Największe oburzenie wywołuje poparcie projektu przez 40 parlamentarzystów PO. Wielu ""fejsbukowiczów"" zapowiada, że nie zagłosuje już na partię. - Ja dorzucam, że dziękuję PO za chowanie w ciemnocie: ograniczamy lekcje historii, ograniczamy prawo do zgromadzeń, ale za to mamy pracować do us... śmierci i się mnożyć na potęgę, gdzie Ja żyję! - to głos jednego z oburzonych internautów. A tu kolejny: ""Myślę o wysłaniu maila do Tuska. Jeśli posłowie nie zostaną zdyscyplinowani, to już więcej nie zagłosuje na PO, bo równie dobrze mogłabym głosować na PiS"". I jeszcze jeden: ""(nie)szanowna platformo, ja głosowałam nie za PO, tylko przeciw PiS, więc z PiS-bis mi nie po drodze..."". Ale przy okazji całego sporu poruszane są też inne, ważne kwestie, jak choćby urodzonych już niepełnosprawnych czy chorych dzieci. Zwraca na to uwagę jedna z internautek. - Może ktoś dzięki tej akcji zwróci uwagę na już narodzone chore dzieci. Ostatnio jakoś wszyscy interesują się ich losem do chwili narodzin, a po urodzinach już nikogo ich los nie obchodzi. Przestają być medialni. Nie słyszałam jakoś o wniosku naszych wielce odpowiedzialnych za ludzkie życie posłów, aby zwiększyć głodowy zasiłek pielęgnacyjny dla dzieci niepełnosprawnych (dziś 153 zł/miesiąc) czy też podnieść świadczenie pielęgnacyjne (dziś 520 zł/miesiąc) dla rodzica, który rezygnuje z pracy zawodowej, aby zaopiekować się niepełnosprawnym dzieckiem. Więcej dostają bezrobotni nawet ci, którzy wcale nie mają zamiaru podjąć pracy, ale maja prawo do zasiłku. To wstyd, że ktoś próbuje podnieść swoje morale i zbić kapitał polityczny patrząc na całą sprawę tylko jednym okiem - pisze w swoim poście.",Strona akcji protestacyjnej na Facebooku,
https://wiadomosci.onet.pl/kraj/najnowszy-sondaz-dla-se-trzy-partie-w-sejmie/8zjmj,"Najnowszy sondaż dla ""SE"": trzy partie w Sejmie","Sensacyjne wyniki sondażu Homo Homini publikuje dzisiejszy ""Super Express"". Gdyby wybory odbyły się w najbliższą niedzielę to do Sejmu dostałyby się jedynie trzy partie. Poza parlamentem znalazłoby się m.in. PSL i Europa Plus.","Według sondażu przeprowadzonego przez instytut Homo Homini, największym poparciem cieszy się obecnie Platforma Obywatelska, na którą swój głos oddałoby 29,6 proc. ankietowanych. Tuż za rządzącą obecnie ekipą uplasowało się Prawo i Sprawiedliwość z poparciem 27,6 proc. wyborców. Do Sejmu dostałby się jeszcze Sojusz Lewicy Demokratycznej. Na partię Leszka Millera swój głos oddałoby 13,3 proc. ankietowanych - czytamy w ""Super Expressie"". Za niespodziankę można uznać słaby wynik Polskiego Stronnictwa Ludowego i Europy Plus. W najnowszym sondażu obie partie nie przekroczyły progu wyborczego. Za sensację ""Super Express"" uważa słabe poparcie dla Janusza Palikota i Aleksandra Kwaśniewskiego, którzy kilka tygodni temu zapowiedzieli połączenie sił i powstanie ugrupowania Europa Plus. Co ciekawe, na tym przedsięwzięciu słabo wychodzi na razie Ruch Palikota - start pod szyldem Europy Plus doprowadził do straty ponad trzech punktów procentowych poparcia.","Sejm RP, fot. Tomasz Szeląg/Onet",
https://wiadomosci.onet.pl/kiosk/miller-nie-chce-skonczyc/nwkmy,Miller nie chce skończyć,"Zapowiadany powrót Leszka Millera do Sejmu nie budzi w politykach euforii ani strachu. Raczej politowanie dla człowieka, który nie umie żyć bez polityki.","Był ""towarzyszem szmaciakiem"" i ""kanclerzem"". Postkomunistą i silnym człowiekiem lewicy. Betonem i liberałem. Pierwszym przyjacielem Wielkiego Brata ze Wschodu i pierwszym aliantem amerykańskich żołnierzy wolności. Antyklerykałem i orędownikiem podpisania konkordatu. Straszono go Trybunałem Stanu i kilkakrotnie ogłaszano jego polityczną śmierć. A on zawsze wracał. Mocniejszy i jeszcze bardziej żądny władzy. Teraz Leszek Miller znowu szykuje powrót. W najbliższych dniach zapadnie decyzja, czy powalczy o mandat posła SLD. On już dziś ma apetyt na pozycję patrona polskiej lewicy. Tyle że obecna lewica traktuje go bardziej jak srebra rodowe postawione na półkę z trofeami niż politycznego demiurga. Na dodatek głośno o nim ostatnio nie tylko z powodu politycznego comebacku, lecz także kompromitujących doniesień o domniemanych więzieniach CIA w Polsce, na które jako premier miał dać zgodę. Czy właśnie obserwujemy smutny koniec kariery polityka, który zasłynął powiedzeniem, że prawdziwego mężczyznę poznaje się nie po tym, jak zaczyna, ale jak kończy? Leszek Miller znów ma pokój w siedzibie SLD w Warszawie. Ten sam, co 20 lat temu, kiedy z Aleksandrem Kwaśniewskim na zgliszczach PZPR tworzyli nową partię lewicową. W tym pokoju Leszek Miller tworzy Instytut Europejski - intelektualne zaplecze SLD. Według zapowiedzi dla instytutu mieli pracować politycy zjednoczonej Europy, z byłym komisarzem Günterem Verheugenem na czele. Na razie zaplecze stanowią głównie niewykorzystani politycy z lat świetności Millera: Jerzy Jaskiernia, Tadeusz Iwiński czy Sławomir Wiatr. Dorobek powołanego pół roku temu instytutu to jedna konferencja i parę opracowań. I oczywiście ten pokój. Miejsce dla Leszka Millera. Na Rozbrat, w SLD i być może na listach wyborczych Sojuszu. Z tego pokoju chce po raz kolejny wyruszyć na podbój polskiej polityki. Który to już raz? On sam uważa, że pierwszy raz chciano go zabić politycznie w 1986 roku. Kiedy generał Jaruzelski wysłał go - działacza młodzieżowego i etatowego pracownika KC PZPR - na ""wygnanie na pierwszego sekretarza do Skierniewic"". - Generał chciał go tylko sprawdzić w terenie. To była droga do awansu, nie zsyłka - uważa Wiesław Uchański, znajomy Millera jeszcze z czasów KC, dziś wydawca. Chorobliwie pracowity i ambitny Miller był od lat 60. - od kiedy wstąpił do Związku Młodzieży Socjalistycznej - ulubieńcem kolejnych partyjnych notabli. Zsyłka do Skierniewic to raczej fragment legendy budowanej już w III RP, kiedy wypadało mieć w życiorysie jakiś kłopot z komunistyczną władzą. Nawet jeśli się do niej należało. Kolejnym elementem tej legendy jest słynne spotkanie z młodzieżą w stołówce KC w 1989 roku, na które Miller (wówczas już sekretarz KC) zaprosił studentów opozycjonistów. Spotkanie, wbrew legendzie, miało akceptację Komitetu Centralnego, a Millerowi posłużyło do zdobycia medialnej popularności. Rozpoczęty w 1989 roku flirt z mediami, które budowały wizerunek silnego człowieka lewicy, trwał latami. Był podsycany wątkami obyczajowymi (Miller jako jedyny macho polskiej polityki we wspomnieniach Anastazji P.) czy doniesieniami o mocnej głowie polityka (w przeciwieństwie do słabej głowy Aleksandra Kwaśniewskiego). - Miller był pierwszym politykiem po 1989 roku, który rozumiał tabloidyzację życia politycznego. Umiał się wdzięczyć, uwieść i jak trzeba, rzucić jakiś bon mocik - wspomina Krzysztof Janik, przez lata najbliższy współpracownik Millera. To dzięki mediom i talentowi politycznemu Millerowi udało się odkleić w połowie lat 90. gębę pierwszego postkomunisty Rzeczypospolitej. Nie było to łatwe, zważywszy, że jeszcze w 1990 roku mówił: ""Powinniśmy z całą mocą podkreślać nasze więzi z Rosją. Nawoływanie do wycofania Armii Radzieckiej z Polski niczemu dobremu nie służy"". Gwoździem do politycznej trumny Millera omal nie stał się udział w spłacie części z 1,2 mln dolarów, które w 1990 roku KPZR pożyczyła chwiejącej się PZPR. Sprawa ""moskiewskiej pożyczki"" jako dowód na uzależnienie PZPR od Moskwy spowodowała, że przeciw Millerowi zwróciła się nawet część posłów lewicy, z Włodzimierzem Cimoszewiczem na czele. - Przyszły czasy kompletnego ostracyzmu. Mimo że miałem mandat poselski [w 1991 roku został posłem z województwa łódzkiego - przyp. red.], odmawiano mi prawa do funkcjonowania - wspomina dziś Miller. - Ludzie wstydzili się z nim wódki napić - dodaje Stanisław Żelichowski, poseł PSL. Miller konsekwentnie trzymał się linii: ""Ja nic nie wiedziałem"" i po latach sprawa przycichła. Taktyka ""nie wiedziałem"" posłuży Millerowi jeszcze wiele razy. Nie sprawdzi się dopiero w czasach jego rządów, gdy wybuchną kolejne afery: orlenowska, starachowicka, a w końcu afera Rywina. Od 1993 roku Miller błyszczy w rządach SLD-PSL. Kolejne stanowiska ministerialne zyskują mu miano żelaznego kanclerza. Jego talent polityczny doceniają nawet polityczni przeciwnicy. - Jest nieustępliwy i konsekwentny. Trochę teflonowy, trochę szorstki, bardzo trwały - mówi Marek Suski z PiS. Józef Oleksy w słynnej rozmowie z Aleksandrem Gudzowatym podsumowuje dosadniej: ""Zawzięty dupek"". Poglądy i sojusze zmienia jak rękawiczki. Przed kolejnymi wyborami antyklerykał, po wyborach czaruje Kościół, by uzyskać jego poparcie w sprawie konstytucji czy wejścia Polski do Unii Europejskiej. Z najwierniejszego przyjaciela ZSRR staje się najzagorzalszym rzecznikiem przyjaźni polsko-amerykańskiej. W roku 2001 Miller ma wszystko. Partię, tekę premiera, prezydenta przyjaciela. I po raz pierwszy w życiu zaczyna się bawić posiadaną władzą. - Stracił azymut. Od czasów KC interesowała go tylko władza. Kiedy inni załatwiali dywany i lodówki do mieszkań, jego to nie obchodziło. Siedział i myślał, jak awansować - wspomina kolega z lat 80. A tu nagle pochodzący z żyrardowskiej powojennej biedoty Miller poddaje się urokowi salonów i wielkich pieniędzy. Sylwester u Jerzego Staraka, jednego z najbogatszych Polaków, przyjęcia, na których Jan Kulczyk osobiście biega po wódeczkę. Pochlebcy otaczający nie tylko jego, lecz także żonę i syna: ona ma kupować stroje znanych projektantów (kończy się skandalem z różową sukienką z napisem ""sexy"" podczas spotkania z japońską cesarzową), przed Juniorem (tak wszyscy nazywali syna) mają się otworzyć szerokie perspektywy. ""Młody gówniarz był oblegany przez Krauzego, Kulczyka, Staraka. Łasili się do niego, że aż żal było patrzeć"" - opowie później Oleksy Gudzowatemu. Miller wsiąka w ten świat. Spór z Aleksandrem Kwaśniewskim o rządy w SLD i o to, kto będzie ojcem polskiej integracji z Unią Europejską, przybiera karykaturalne rozmiary. Na efekty nie trzeba długo czekać. Afery starachowicka i orlenowska, wątpliwości wokół Juniora, wreszcie afera Rywina. I dymisja Millera dzień po wejściu Polski do Unii Europejskiej. W 2005 roku SLD odmawia Millerowi miejsca na liście wyborczej. Telefony już nie dzwonią, zaproszeń na premiery i bankiety brak. Miller utrzymuje się głównie dzięki Markowi Królowi z tygodnika ""Wprost"", który oferuje mu posadę felietonisty. - To była zbawienna propozycja - mówi dziś. Dwa lata później traktowany przez władze partii jako symbol degeneracji lewicy odchodzi z SLD. Odejście było błędem, ale największym był start do Sejmu z list Samoobrony w 2007 roku. Dostaje cztery tysiące głosów. Klęska. - Strasznie chciałem wtedy wejść do Sejmu. Ale też zrobić na złość kolegom - mówi dzisiaj. Tłumaczy, że polityka jest rodzajem narkotycznego uzależnienia. I to uzależnienie spowodowało, że dał się ponieść ambicjom. - Mówił, że Adenauer został kanclerzem w wieku 72 lat. Nikt tego nie potraktował poważnie - wspomina Tomasz Kalita, wtedy działacz młodzieżowy, dziś rzecznik Sojuszu. - To był jedyny raz, kiedy pomyślałam, że Miller się skończył - nawet Aleksandra Jakubowska, jedna z najwierniejszych współpracownic nie wierzyła w możliwość powrotu. A jednak… Grzegorz Napieralski, od 2008 roku lider Sojuszu, odkręca reformatorskie decyzje Olejniczaka, którego właśnie wysadził z siodła. Uchyla drzwi dla ""starych towarzyszy"". Miller przez wiele miesięcy przekonuje Napieralskiego, że może być potrzebny. Jako jedyna postać ""z nazwiskiem"" staje u jego boku w kampanii prezydenckiej. Polityków starego SLD, którzy tego nie robią, odsądza od czci i wiary. W filipikach wyborczych znowu można odnaleźć dawnego Millera. Fizycznie też wraca do formy. Goli brodę, skórzane kurtki i koszulki polo zamienia na garnitury z krawatem. W dowód wdzięczności Napieralski daje Millerowi pokój i Instytut Europejski. Nieliczni przyjaciele premiera z czasów rządów lewicy już widzą go w wielkiej polityce. Zaczynają się rozmowy o starcie Millera z list Sojuszu jesienią 2011 roku. - Głębokie zaplecze uważa, że byłby świetnym marszałkiem Sejmu. To wydaje mu się smaczne - mówi bliski znajomy. Inny przekonuje, że stanowisko szefa komisji spraw zagranicznych jest prawie pewne. Potem Parlament Europejski, awanse partyjne... Miller do tych rewelacji podchodzi z dystansem. - Od komisji spraw zagranicznych wolałbym europejską. Ale to jest dzielenie skóry na niedźwiedziu. Co zaś do partii, nie mam już na to siły ani ochoty - ucina. Szans na nowe otwarcie nie dają mu ani obserwatorzy, ani polityczni konkurenci. - Obecnie Miller nie jest samodzielnym podmiotem politycznym. Może być wyłącznie instrumentem polityki Napieralskiego, który jest w tej chwili przywódcą niepodważalnym - uważa profesor Kazimierz Kik, socjolog związany z lewicą. - Inne czasy, inni ludzie - kwituje Andrzej Halicki z PO. Z tymi opiniami zgadzają się młodzi politycy, stanowiący trzon władz SLD. - Dziś Leszek jest klientem. Jak klient poprosi o miejsce na liście, potem o stanowisko w dobrej komisji, potem może o start w wyborach europejskich - mówi jeden z nich. Które to będzie miejsce na liście, jeszcze nie wiadomo. - Interesuje mnie pierwsze - deklaruje w rozmowie z ""Newsweekiem"" Miller. Napieralski zwleka z decyzją. - Niech poczeka. Jest nam potrzebny w kampanii, ale nie aż tak - mówi polityk SLD. Dodaje, że przy dobrze poprowadzonej kampanii przedstawiającej Millera jako ojca polskiej integracji można zdobyć trochę głosów. I wreszcie, ciągle jest grupa wyborców, których postkomunistyczna nostalgia może pchnąć do głosowania na SLD z Millerem. A dla Sojuszu każdy głos jest dziś na wagę złota, bo przybliża do upragnionej koalicji z PO. Miller przeszkodą w tej koalicji na pewno nie będzie. - Nie powiedziałem nawet połowy tego złego o Tusku, co Arłukowicz - tłumaczy. Współpracownik Napieralskiego przypomina, że Platforma proponowała Millerowi placówkę dyplomatyczną w Kijowie. - Niezręcznie mi to komentować. Nie wypada mi rozmawiać o tych doniesieniach - mówi Miller. A co po wyborach? - Znajdziemy panu premierowi godne miejsce - zapewnia Tomasz Kamiński, wiceprzewodniczący klubu parlamentarnego SLD. W nowym Sejmie na tle coraz mierniejszych polityków Miller na pewno będzie medialną gwiazdą i atrakcją dla odwiedzających gmach wycieczek. Czy kimś więcej? - Przypuszczam, że Napieralski funduje mu polityczny dom starców, takie spokojne odejście - kwituje politolog Wojciech Jabłoński. Jeśli taka będzie polityczna przyszłość Millera, to parafrazując jego samego, jest to ostatnia rzecz, jakiej pożąda prawdziwy mężczyzna.","Leszek Miller, fot. Sławomir Kamiński / Agencja Gazeta",
https://wiadomosci.onet.pl/pogoda/top5-nowa-milosc-miller-chce-przytulic-nowicka/knqzvp,"TOP5: Nowa miłość? ""Miller chce przytulić Nowicką""","Polskę zaskoczyła dziś wiadomość o nowej miłości na lewicy. Ponoć Leszek Miller chce przytulić Wandę Nowicką - doniosła ""Rzeczpospolita"". Owocem tej miłości będzie występ wicemarszałkini na organizowanym przez SLD Sejmiku Kobiet Lewicy. Inną zaskakującą wiadomością jest nowy wizerunek Chucka Norrisa. Ten, który zmuszał chmury do płaczu zgolił brodę - o tym z kolei doniósł serwis Onet Facet. Zobacz środowe TOP5!","Wanda Nowicka wystąpi na organizowanym przez SLD Sejmiku Kobiet Lewicy - poinformowała dzisiaj ""Rzeczpospolita"" w artykule ""Leszek Miller chce przytulić Wandę Nowicką"". Sojusz kusi ją, bo liczy na zdobycie sympatii feministek. Według gazety prowadzono już rozmowy o przejściu Nowickiej do SLD, ale zawieszono je do czasu wyborów. Tego nikt się nie spodziewał. Ten, który zmuszał chmury do płaczu, potrafił nalać wody do sitka i trzasnąć drzwiami obrotowymi zgolił brodę. Prawdę mówiąc, ciężko go rozpoznać na zdjęciu. Internauci piszą, że to nie Chuck zgolił brodę, to broda zgoliła Chucka. Czy to już koniec Norrisa? Czytaj więcej! Sukcesem zakończyła się akcja ratownicza w Zakładach Górniczych Rudna Główna w Polkowicach. 19 górników, którzy przez ponad 7 godzin byli zasypani, zostało wydobytych na powierzchnię. Szczęśliwie nikomu nic poważnego się nie stało. Dowiedz się więcej! Choć na zewnątrz tego nie widać, jutro rozpoczyna się kalendarzowa wiosna. Niestety problem leży w tym, że zima nie odpuszcza. Polskę nawiedziła fala opadów śniegu, uprzykrzając życie mieszkańcom i... kolejny raz zaskakując drogowców. Zobacz, jak na powrót zimy zareagowali internauci! Na koniec proponujemy ciekawy materiał wideo o postępach w opracowaniu leku na AIDS. Ostatnio świat obiegła wiadomość o sukcesie w walce z tą chorobą. Dzięki wczesnej terapii udało się wyleczyć dziecko, które urodziło się z wirusem HIV. Jak blisko leku na AIDS jesteśmy? Zobacz wideo!","Leszek Miller, fot. AFP",
http://wiadomosci.onet.pl/jerzy-buzek-w-radiu-zet/g5dv1,Jerzy Buzek w Radiu ZET,Gościem Radia ZET był Jerzy Buzek. (żg),,,
https://wiadomosci.onet.pl/kraj/bardzo-sie-ciesze-ze-pis-slabnie/dre3x,"""Bardzo się cieszę, że PiS słabnie""","- Bardzo się cieszę, że PiS słabnie, bo to dobrze rokuje dla normalności polskiej sceny politycznej - powiedział Leszek Miller na konferencji prasowej w Olsztynie. Nie wykluczył jednak możliwości tworzenia lokalnych koalicji między obiema partiami.","Leszek Miller, który wspierał kandydatów SLD do samorządów, odniósł się w ten sposób do ostatnich konfliktów personalnych w PiS i pogarszających się wynikach tego ugrupowania w sondażach. Były premier widzi w tym szansę ""powrotu do normalności"", za którą uważa podział sceny politycznej pomiędzy silną centroprawicę i lewicę, zamiast - jak dotąd - dominacji dwu partii centroprawicowych. Zdaniem Millera, Jarosław Kaczyński podjął decyzję, żeby budować niewielką partię kadrową o charakterze ""opozycji moralnej"" a nie politycznej. - Kaczyński, zdając sobie sprawę, że nie jest w stanie wygrać z Platformą, próbuje zamienić spór polityczny w spór moralny. Chce wykazać swoją wyższość moralną nad innymi politykami, zwłaszcza politykami obozu rządzącego - ocenił Miller. Jego zdaniem, żeby ścigać się na płaszczyźnie moralnej, trzeba mieć własnych wyznawców i zamienić się w ""wielkiego nauczyciela"", którego pozycja nie będzie przez nikogo podważana. Tym właśnie tłumaczy Miller ostatnie decyzje o wykluczeniu poszczególnych posłów PiS i zachęcanie innych do odejścia. W ocenie Millera prezes PiS udał się na polityczną emigrację i nie uczestniczy w ważnych przedsięwzięciach, realizowanych przez władze publiczne, ponieważ kwestionuje ich legalność. A to - według polityka SLD - stanowi zagrożenie dla demokracji. - W moim przekonaniu skazuje to PiS na marginalizację i wieczną opozycyjność. Odnoszę jednak wrażenie, że Jarosław Kaczyński czeka na jakiś wstrząs czy załamanie gospodarcze, żeby na fali niezadowolenia próbować wrócić do władzy - powiedział Miller. Jednocześnie Leszek Miller zachęcał, aby nie przenosić podziałów ze szczytów polityki do samorządów. Namawiał lokalnych działaczy, których kampanię wyborczą wspierał podczas wizyty w Olsztynie, do zawiązywania ""najkorzystniejszych w danym momencie"" koalicji.","Leszek Miller, fot. PAP/Grzegorz Jakubowski",
https://wiadomosci.onet.pl/flesz-nowy-stary-lider-sld-goraco-w-rosji/7gvd5,"Flesz: nowy ""stary"" lider SLD; ""gorąco"" w Rosji","Miniony weekend minął przede wszystkim pod znakiem wyborów nowego szefa Sojuszu Lewicy Demokratycznej, którym został - kolejny raz w historii - Leszek Miller. W ten weekend miała także akcja pisania listów w obronie praw człowieka, a w Rosji odbyło się wiele demonstracji w sprzeciwie wobec fałszerstw podczas niedawnych wyborów do Dumy.","Leszek Miller został na sobotniej konwencji wybrany na przewodniczącego SLD. Jak zapewniał, Sojusz pokonał już największe trudności i ""okres smuty i okres szoku powyborczego ma za sobą"". Na Millera głosowało 320 delegatów Sojuszu; 50 głosów uzyskał poseł z Częstochowy Marek Balt, 28 - europosłanka Joanna Senyszyn, a 17 - działacz SLD z Zielonej Góry Artur Hebda. Na zwołanym po konwencji posiedzeniu Rada Krajowa SLD wybrała też pięciu wiceprzewodniczących partii: europosłów - Joannę Senyszyn i Marka Siwca, szefa wielkopolskich struktur partii Leszka Aleksandrzaka, szefową młodzieżówki Sojuszu Paulinę Piechny-Więckiewicz i lidera śląskiego Sojuszu Zbyszka Zaborowskiego. Wszystkie kandydatury zaproponował Miller. Na swych stanowiskach pozostaje dwójka dotychczasowych wiceszefów: Katarzyna Piekarska i Longin Pastusiak. Uzupełniony został też skład zarządu Sojuszu, m.in. o byłych przewodniczących partii Grzegorza Napieralskiego i Wojciecha Olejniczaka oraz szefa struktur na Podkarpaciu Tomasza Kamińskiego. Do niedzieli do południa w Warszawie można było wziąć udział w 24 godzinnym maratonie pisania listów w obronie więźniów sumienia, organizowanym przez Amnesty International. Dzięki akcji co roku udaje się wpłynąć na poprawę sytuacji kilku lub kilkunastu osób. Idea maratonów pisania listów powstała w Polsce. Maraton odbywa się już po raz 12. W tym roku listy pisane są w osiemdziesięciu krajach na świecie; w Polsce w ok. 250 miejscach - podała Amnesty International. Zbliża się 13 grudnia. W tym roku to 30. rocznica wprowadzenia stanu wojenngo. Generał Wojciech Jaruzelski kolejny raz przeprosił za wprowadzenie stanu wojennego i dokuczliwe dla społeczeństwa konsekwencje. Podkreślił, że w powstałej wówczas sytuacji stan wojenny był ocaleniem przed wielowymiarową katastrofą i że dziś uczyniłby to samo. Około 25 tys. ludzi - a według niektórych źródeł nawet 40 tys. - przyszło w sobotę na Plac Bołotny, w centrum Moskwy, aby zaprotestować przeciw sfałszowaniu wyborów do Dumy Państwowej z 4 grudnia. Władze stolicy Rosji zezwoliły na tę demonstrację. Również w innych miastach Federacji Rosyjskiej odbyły się podobne protesty. Wzięły w nich udział setki osób, a gdzieniegdzie - tysiące. Fala protestów przetoczyła się m.in. przez Władywostok, Chabarowsk, Tomsk, Nowosybirsk, Omsk, Czytę, Krasnojarsk, Irkuck, Uljanowsk, Kemerowo, Jekaterynburg, Czeboksary, Iżewsk, Kazań, Wołgograd, Perm, Murmańsk, Pietrozawodsk, Psków, Włodzimierz, Woroneż, Kaliningrad i Petersburg. W tym ostatnim demonstrowało ponad 10 tys. osób. W Chabarowsku policja zatrzymała około 30 osób. W innych miastach zatrzymywano od kilku do kilkunastu osób. W niedzielę głos w sprawie demonstracji zabrał prezydent Dmitrij Miedwidiem. Jego zdaniem do żadnych fałszerstw nie doszło, ale polecił on zbadać całą sprawę. Co do demonstracji, to przyznał, że ludzie mają do tego prawo. W weekend trwały też dyskusje na temat zakończonego w piętek szczytu UE poświęconego ratowaniu strefy euro. Najbardziej przebił się komentarz ""Financial Times"". - Decyzja członków eurostrefy, by wyjść poza prawne ramy UE i w oparciu o wielostronny traktat ustanowić rdzeń unii fiskalnej, doprowadzi z czasem do rozłamu (między UE a strefą euro) - napisał w sobotę w ""FT"" Wolfgang Muenchau, który kieruje ośrodkiem Eurointelligence. W niedzielę nad ranem zakończyła się konferencja klimatyczna ONZ w Durbanie (RPA), na której przyjęto pakiet rozwiązań prowadzących do nowego porozumienia klimatycznego w 2015 r. Pakiet ma status prawnie obowiązującego dokumentu przez wszystkie państwa. Polska strona jest zadowolona z przyjętych rozwiązań, które są korzystne dla naszego kraju. Główny polski negocjator i koordynator negocjacji Unii Europejskiej Tomasz Chruszczow powiedział, że przyjęte rozwiązania to ""przełomowa decyzja, zmieniająca obraz świata"". W sobotę wręczono także uroczyście Nagrody Nobla. Na uroczystości w Osloprzebywał polski minister spraw zagranicznych Radosław Sikorski.","Leszek Miller i Grzegorz Napieralski, fot. PAP/Paweł Supernak",
https://wiadomosci.onet.pl/kraj/sld-i-ruch-palikota-razem-przeciwko-faszyzmowi/gm00e,SLD i Ruch Palikota razem przeciwko faszyzmowi,"""Wiadomości"" TVP1 dotarły do dokumentu ""Stop faszyzmowi"", który w najbliższą sobotę mają podpisać SLD i Ruch Palikota. Jest to odpowiedź na wezwania środowisk narodowych do obalenia ""republiki okrągłego stołu"", do czego wzywano tuż po Marszu Niepodległości. - Byłoby szaleństwem, gdyby w takiej sytuacji lewica się nie dogadała - powiedział Janusz Palikot.","""Nie zgadzamy się na próby obalenia ładu konstytucyjnego obowiązującego w Polsce. Wzywamy władze do wypełnienia konstytucyjnych zobowiązań wobec obywateli. Pamiętajmy - zło zaczyna się od milczenia zwykłych ludzi"" - brzmi fragment wspólnej deklaracji Ruchu Palikota i Sojuszu Lewicy Demokratycznej ""Stop faszyzmowi"". Wydawałoby się, że mosty między SLD a RP zostały spalone. Ale okazuje się, że nie do końca. Szef Sojuszu Leszek Miller zadeklarował chęć współpracy z Januszem Palikotem w niektórych sprawach - tam, gdzie SLD i Ruch mają podobne poglądy. W podobnym tonie wypowiedział się w dzisiejszych ""Faktach po faktach"" w TVN24: ""cieszę się, że Miller zadzwonił. Jestem tak samo wstrząśnięty wydarzeniami z 11 listopada jak Miller"". W sobotę Sojusz i Ruch Palikota - po raz pierwszy w historii obu formacji - organizują w Sejmie wspólne spotkanie. Odbędzie się ono pod hasłem ""Razem dla Europy, przeciw faszyzmowi"". Po niedzielnych zajściach w Warszawie podczas Marszu Niepodległości SLD zapowiedziało, że w ciągu dwóch tygodni złoży wniosek o delegalizację ONR i Młodzieży Wszechpolskiej. Argumentuje, że mają one charakter faszystowski i łamią konstytucję. Akcja SLD wywołała odzew na portalu społecznościowym - Facebook. ""Zdelegalizować SLD"" (ponad 15 tys. głosów poparcia) jest o wiele popularniejsze od ""Zdelegalizować Młodzież Wszechpolską i ONR"" (ponad 200). - Po roku naszej drogi krzyżowej z Leszkiem Millerem, chcę szukać drogi, która nas połączy. To odruch serca bez kalkulacji, co będzie dalej. Czy wyniknie z tego coś więcej? Jestem za tym - powiedział a TVN24 Palikot. - Zrobimy kilka przedsięwzięć, które pokażą, że taka formacja jak RP i SLD potrafią w ważnych sprawach współpracować. Ludzie oczekują na taki sygnał z naszej strony - dodał. - To, co każdy z nas powiedział, nie da się zamazać, ale trzeba myśleć o przyszłości - w podobnym tonie wypowiadał się w ""Wiadomościach"" TVP! Leszek Miller. Taka deklaracja to nowość na polskiej scenie politycznej. Pierwszy raz w historii obie partie zrobią coś wspólnie. Jak do tej pory przeważała zupełnie inna retoryka. Na początku tego roku doszło do ostrego konfliktu między Millerem i Palikotem - szef RP obciążał b. premiera odpowiedzialnością za istnienie domniemanego tajnego więzienia CIA w Polsce; Miller kontrując zarzucał Palikotowi kłamstwa i ""bycie po stronie terrorystów"". Posłów Ruchu Palikota szef Sojuszu nazwał też kiedyś w Sejmie ""naćpaną hołotą"". Wspólny front przeciwko radykalnej prawicy nie oznacza jednak zjednoczenia na lewicy. Leszek Miller zapowiedział, że wspólne spotkanie w Sejmie nie jest unifikacją. - Jeśli chodzi o charakter SLD, o jego lewicowy profil, nie ma żadnych wątpliwości, jeśli chodzi o charakter Ruchu Palikota, to on dopiero wykuwa swój profil i trudno powiedzieć, w jakim kierunku to pójdzie. Z tego właśnie punktu widzenia nie będzie żadnych jednoczeń czy unifikacji - wyjaśnił Miller. Sytuację skomentowali także przedstawiciele innych partii polskiej polityki. - Rozpaczliwa inicjatywa. Nie mają pomysłu na wspólną politykę - skomentował pomysł dla ""Wiadomości"" Grzegorz Schetyna . - Oni chwytają się czegokolwiek. Obecna polska lewica nie bardzo ma materię, którą by się mogła zajmować - mówił Jarosław Kaczyński. Podczas niedzielnego, warszawskiego Marszu Niepodległości, którego organizatorami były środowiska Młodzieży Wszechpolskiej i ONR doszło do burd - na ul. Marszałkowskiej w stronę policji poleciały race, petardy, kamienie, kostki brukowe, kosze na śmieci i butelki; policja była zmuszona do użycia broni gładkolufowej i miotaczy gazu pieprzowego. Szef MW Robert Winnicki zapowiedział tworzenie ""Ruchu Narodowego"", którego celem byłoby ""zorganizowanie narodu i obalenie republiki Okrągłego Stołu"".","Marsz Niepodległości, fot. PAP/Jakub Kamiński",
https://wiadomosci.onet.pl/kraj/palikot-schetyna-i-tusk-licza-ze-my-sie-nigdy-nie-porozumiemy/cgflp,"Palikot: Schetyna i Tusk liczą, że my się nigdy nie porozumiemy","- Grzegorz Schetyna i Donald Tusk liczą, że my się nigdy nie porozumiemy. Będę namawiał Jerzego Urbana, jak namawiam Aleksandra Kwaśniewskiego, by ponad podziałami przekonać do koalicji Palikot-Miller - mówił Janusz Palikot w ""Kropce nad i"" TVN 24 o zapowiadanej na 1 maja wspólnej manifestacji Ruchu Palikota i SLD. Uzasadnił, że taka koalicja powinna powstać, by być alternatywą dla PO i PiS.","Szef SLD Leszek Miller zapowiedział, że Sojusz - razem z Ruchem Palikota - weźmie udział w manifestacji pierwszomajowej. Podkreślił przy tym, że będzie to ""manifestacja ludzi pracy, a nie kongres"". Zorganizowanie 1 maja kongresu środowisk lewicowych zapowiadał Janusz Palikot. Miller po spotkaniu z b. prezydentem Aleksandrem Kwaśniewskim deklarował wolę współpracy z Ruchem Palikota. - Będziemy współpracować, jesteśmy na to otwarci, ale musimy jednocześnie wzmacniać naszą tożsamość, polityczną i organizacyjną - oświadczył. - Spotykamy się (z Millerem - red.) co kilka dni. Nie słyszałem od niego ""nie"", powiedział, że zrobimy razem manifestację 1 maja. Planujemy to kilka miesięcy wcześniej, bo trzeba zamówić salę czy zgłosić pochód, by nie było kontrmanifestacji - tłumaczył Palikot. Gość Moniki Olejnik prognozował, że w marcu lub kwietniu Leszek Miller stanie przed wyborem, czy wejść w koalicję z Donaldem Tuskiem, czy budować wobec niego alternatywę. Kto byłby w tej alternatywie szefem? - Jeszcze nie wiadomo, trudno mi sobie wyobrazić, żebym był zastępcą Millera - mówił lider Ruchu Palikota. Pytany o to, jaką decyzję by podjął, gdyby został zaproszony, wraz ze swoją partią, przez premiera do koalicji PO-PSL, Palikot odparł, że byłby gotowy poprzeć koncepcję wejścia do rządu, ale musiałoby dojść do poważnych zmian programowych. - Tusk, zamiast zmian w kraju, jak zawsze wybiera to, co jest najłatwiejsze: podnoszenie podatków - stwierdził. - Uważam, że potrzebujemy alternatywy wobec Tuska, bo z Tuskiem nie dokona się prawdziwych zmian. Chodzi o coś więcej, niż lewica. Jest cała masa różnych środowisk: Wolne Konopie, Kongres Kobiet, Solidarność '80, Związek Nauczycielstwa Polskiego - wymieniał Palikot. ""Terroryści mają się nadzwyczaj dobrze"" Janusz Palikot wypowiedział się też na temat śmierci pięciu polskich żołnierzy w Afganistanie. Wyraził współczucie rodzinom ofiar i podziękował za ich służbę. Zaznaczył jednak, że ""czas najwyższy zakończyć misję"". - W tej misji nie zginęło najwięcej terrorystów, ale cywilów i żołnierzy. Ostatnim miesiącom misji trzeba nadać charakter stabilizacyjny. Niezależnie, ile tam zostaniemy: zadajmy sobie pytanie, czy pomysł, by pokonać terrorystów armią miał sens? Oni mają się nadzwyczaj dobrze - ocenił gość ""Kropki nad i"".","Janusz Palikot, fot. PAP/Paweł Kula",
https://wiadomosci.onet.pl/kraj/walesa-powiedzial-ze-na-mnie-nie-zaglosuje/p5myp,"""Wałęsa powiedział, że na mnie nie zagłosuje""","B. premier Leszek Miller, kandydujący z pierwszego miejsca na liście SLD w okręgu gdyńsko-słupskim, spotkał się w piątek z Lechem Wałęsą w jego gdańskim biurze. - Lech Wałęsa od razu powiedział, że nie będzie na mnie głosował - poinformował dziennikarzy po blisko półgodzinnym spotkaniu polityk SLD.","Miller podkreślił, że nie jest oczywiście tym zdziwiony. - To przecież wiadomo, że Lech Wałęsa ma swoich faworytów. Powiedział jednak, że dla takiego zdrowia politycznego wszystkie najważniejsze ugrupowania powinny być reprezentowane, także i na Wybrzeżu - dodał. B. prezydent powiedział, że z chęcią spotkał się z Millerem. - Ja lubię dyskutować z panem premierem Millerem. Lubię jego zdecydowanie, lubię jego temperament - wyjaśnił.",,
https://wiadomosci.onet.pl/kraj/byly-premier-rozni-panowie-chetnie-potanczyliby-na-grobie-barbary-blidy/k7y6l,Były premier: różni panowie chętnie potańczyliby na grobie Barbary Blidy,"- Ja nie widzę żadnego związku między obecnością pana Kalisza na paradzie równości, a jego pracą w komisji ws. Blidy - mówił w programie ""Tak jest"" na antenie TVN 24 były premier Leszek Miller (SLD). - Różni panowie robią sobie żarty i chętnie potańczyliby na grobie Barbary Blidy. Robią sobie arlekiny - dodał.","- Gdyby chodziło o rzecz drobną to bym zrozumiał, ale tu chodzi o śmierć człowieka - krytykował Leszek Miller wypowiedzi Jarosława Kaczyńskiego i Zbigniewa Ziobry w sprawie postawienia ich przed Trybunałem Stanu. - Mam taką propozycję do rządu. Sądzę, że i minister Kalisz będzie ogromnie zadowolony z tego. Są właśnie świetne stosunki z Rosją, premierem Putinem, więc może by wynajęli jakiś obóz na dalekiej Syberii, bo chciałbym znaleźć się niedaleko Chodorkowskiego (...) już się pakuję, wybieram na Sybir, bo sądzę, że Tusk z Putinem już ustalili jakieś miejsce. Przygotowuję się już. Kupię sobie kożuch - żartował dzisiaj Kaczyński. Zbigniew Ziobro ironizował z kolei: ""Powinienem być zobowiązany Ryszardowi Kaliszowi, czy jak niektórzy chcą ""tęczowemu Ryśkowi"", który ostatnio dał się poznać jako świetny tancerz na paradach. Myślę, że w takiej roli wypada znacznie lepiej, wiarygodniej, niż w tej, w której dzisiaj usiłował odgrywać sceny, teatr"". Leszek Miller przyznał, że droga od komisji śledczej do Trybunału Stanu jest bardzo odległa. - Ludzie PiS-u maja strukturalna nieumiejętność służyć państwu polskiemu, bo oni służą tylko swojemu szefowi - podkreślał Miller.","Leszek Miller, fot. Wojciech Olkuśnik / Agencja Gazeta",
https://wiadomosci.onet.pl/kraj/mialem-w-zyciu-sukcesy-na-pewno-sie-pozbieram/xn436,"""Miałem w życiu sukcesy. Na pewno się pozbieram""","Grzegorz Napieralski zabrał po raz pierwszy głos po długiej przerwie od czasów przegranych wyborów parlamentarnych. Były już szef SLD zapowiedział szerokie wsparcie dla nowego lidera Leszka Millera. Mówiąc natomiast o sobie podkreślał, że jest bardziej doświadczony. - Miałem w życiu sukcesy. Na pewno się pozbieram - mówił w ""Faktach po faktach"" w TVN 24.","- Jest wielkie poczucie, że SLD ma szansę odgrywać dużą rolę na scenie politycznej i przejawem tego było się ubieganie o stanowisko szefa SLD przez różne osoby. Nie spłycam ambicji ludzie, znam ich - to wartościowe osoby - mówił o kandydatach na stanowisko przewodniczącego SLD. Napieralski podkreślał, że to lider zawsze bierze odpowiedzialność na siebie, za to co się dzieje w partii. - Ale jeśli dzieje się coś złego, to wpływa na to wiele czynników, nie tylko przewodniczący. Jak się wygrywa, wszystko co najpiękniejsze ląduje na rękach przewodniczącego, jak się przegrywa, to wszystko co najgorsze ląduje na barkach przewodniczącego - mówił były szef Sojuszu. - My uczciwe powiedzieliśmy sobie wczoraj jak wiele złych elementów popełniliśmy i chcemy wyciągnąć z nich wnioski. Miller jest szefem na poważnie. Siłą przewodniczącego będzie jego działanie. To przywódca na lata - tak mówił o nowym liderze. - Wczoraj powiedziałem, co na pewno musi się zmienić: że pod nazwiskiem przewodniczącego wszyscy piszemy pomagam. Wszyscy jesteśmy za Sojusz odpowiedzialni. Nikt nie kopie pod nikim dołków i wszyscy jesteśmy za przewodniczącym - dodał Napieralski. Poseł SLD podkreślał, że krytyka powinna być obecna w życiu partii politycznej. - Powinniśmy się krytykować. Co to byłaby za partia, gdyby nie było krytyki - powiedział. Dodał jednak przy tym, że jak ma się jakiś pomysł na Sojusz, ""to mówmy o tym w partii, a nie tylko w mediach"". - Czuję się człowiekiem doświadczonym. Sukces poprzedza porażka. Na pewno się pozbieram, dlaczego nie? Miałem w życiu sukcesy - jak chociażby w wyborach prezydenckich. W życiu musi być takie doświadczenie. Ja dzisiaj potrafię zdiagnozować wiele problemów, których wcześniej jako przewodniczący nie widziałem - powiedział Napieralski o swoich dotychczasowych doświadczeniach. Pytany o ewentualną koalicję czy współpracę z Ruchem Palikota (o co m.in. apeluje b. prezydent Aleksander Kwaśniewski - red.) Napieralski wykluczył takie działanie ze strony SLD. - Palikot ma pewną świeżość. Wykorzystał moment, po po prostu mu się udało. On jednak jest raz jest konserwatywny, raz liberalny. Pozbierał wyborców buntu - zagłosowali na niego ci, którzy chcą legalizacji marihuany lub głosowali kiedyś na Samoobronę. To nie jest elektorat lewicowy. A my musimy pokazać, że tutaj jest lewica - powiedział. Na pomysł byłego prezydenta zareagował natomiast dość stanowczo. - Może Aleksander Kwaśniewski powinien złożyć deklarację członkowską, stanąć na czele SLD i zaproponować koalicję z Palikotem - powiedział.","Grzegorz Napieralski, fot. PAP/Paweł Supernak",
https://wiadomosci.onet.pl/kraj/miller-przyjmuje-wyciagnieta-reke-napieralskiego/qz1e6,Miller przyjmuje wyciągniętą rękę Napieralskiego,"- Leszek Miller to przywódca, były premier, człowiek lewicy. To on wprowadził Polskę do UE. To on pomagał wyjść Polsce z kryzysu po tragicznych rządach AWS. Dzisiaj zdecydowaliśmy się porozumieć się co do współpracy - mówił szef SLD Grzegorz Napieralski.","- Dzisiaj oficjalnie podpisaliśmy porozumienie między Sojuszem Lewicy Demokratycznej a Polska Lewicą dotyczące wspólnych, kolejnych kampanii wyborczych - mówił Leszek Miller. Były premier zapowiedział, że nie będzie kandydował do Parlamentu Europejskiego. - Jeżeli okoliczności pozwolą, chciałbym ubiegać się o mandat w polskim parlamencie za dwa lata. Nie umniejszając europarlamentowi, to miejsce Polski w UE wykuwa się w polskim parlamencie. O integracji z UE będzie decydował Polski parlament - mówił były premier. - Dziękuję Grzegorzowi Napieralskiemu za jego zaproszenie. Moi koledzy i koleżanki z PL będą obecni na listach SLD do PE. Nie znaczy to, że ja będę nieobecny w kampanii - mówił Miller. - SLD podjął nową orientację w jednoczeniu lewicy, która musi się jednoczyć i lepiej współpracować, właśnie wokół SLD. Sojusz jest największą partia lewicową, ma największy klub i struktury - mówił.","Leszek Miller, fot. Tomasz Gzell",
https://wiadomosci.onet.pl/kraj/miller-premierze-tusk-to-pan-jest-pierwszym/jsyqx,"Miller: premierze Tusk - to Pan jest ""pierwszym""","Szef gabinetu premiera Sławomir Nowak pytany dziś o ewentualny wspólny wyjazd Donalda Tuska i prezydenta na grudniowe spotkanie przywódców Unii, podczas którego ma zostać podpisany Traktat Reformujący UE powiedział, że jest to możliwe, bo precedens już był: na jeden ze szczytów pojechał prezydent Aleksander Kwaśniewski i premier Leszek Miller - pisze na swoim blogu w Onet.pl Leszek Miller.","""Rzeczywiście na szczycie w Atenach, gdzie podpisywano Traktat Akcesyjny byliśmy razem. Parę tygodni przed tą historyczną datą otrzymałem pismo od prezydenta, z którego wynikało, że Kwaśniewski zamierza nie tylko przewodniczyć polskiej delegacji na tą uroczystość, ale i podpisać Traktat"" - pisze były premier. ""Prezydent upominał się o rolę, do której nie miał prawa. W twardej rozmowie postawiłem sprawę jasno: Szefem delegacji rządowej na tę uroczystość może być tylko premier i to ja wraz z ministrem Cimoszewiczem podpiszę traktat. Po wielu chłodach i dąsach prezydent przyjął moje stanowisko"" - pisze Leszek Miller. ""Panie premierze Tusk! Niezależnie od postawy prezydenta Kaczyńskiego, proszę przewodniczyć polskiej delegacji na szczyty unijne to Pan jest tam »pierwszym«"" - czytamy w blogu Leszka Millera.",,
https://wiadomosci.onet.pl/kraj/leszek-miller-w-tancu-z-gwiazdami-to-dla-nas-niezwykle-i-wzruszajace-przezycie/q6kj4wt,"Leszek Miller na parkiecie z wnuczką. Były premier zatańczył w ""Tańcu z Gwiazdami""","""To dla nas niezwykłe i wzruszające przeżycie"" - pisze dzisiaj o swoim występnie w programie ""Dancing with the Stars. Taniec z Gwiazdami"" Leszek Miller. Wraz z wnuczką zatańczył do piosenki ""Yesterday"" The Beatles.","""Serdecznie dziękujemy za moc gratulacji i życzeń jakie otrzymaliśmy po naszym występie w „Tańcu z gwiazdami”. To dla nas niezwykłe i wzruszające przeżycie. Monika i Leszek Miller"" - czytamy we wpisie polityka na Twitterze. Do wpisu dołączone jest zdjęcie z wnuczką: Przed występem w programie Miller mówił, że przed nim ""wielkie wyzwanie"". – To dla mnie wielkie wyzwanie, bo nigdy nie tańczyłem walca. Jestem zielony jak wiosenna trawka. Niektórzy moi koledzy pukają się w czoło i mówią: zwariowałeś chyba – mówił europoseł. – Pierwsze kroki dziadka na parkiecie były świetne – komplementował Miller już po występie taneczny partner Moniki, Jan Kliment.",Leszek Miller,
http://wiadomosci.onet.pl/tylko-w-onecie/leszek-miller-o-wycofaniu-projektu-o-oplacie-paliwowej/vbl5knv,Leszek Miller o wycofaniu projektu o opłacie paliwowej,"Były premier stwierdził w ""Onet Rano."", że zaniechanie dalszych prac nad ustawą o Funduszu Dróg Samorządowych i opłacie paliwowej stawia premier Beatę Szydło ""w bardzo trudnej sytuacji"". - Pamiętam polityków PiS, którzy mówili, że wprowadzenie tego podatku jest niezbędne. Jak oni teraz wyglądają? - zastanawiał się gość Jarosława Kuźniara. Gdzie upatrywać przyczyn nagłej zmiany? Jak było naprawdę, pewnie dowiemy się za parę lat w pamiętnikach - stwierdził Miller.",,,
https://wiadomosci.onet.pl/kraj/leszek-miller-zabicie-bin-ladena-oslabi-miedzynarodowy-terroryzm/fjtet,Leszek Miller: zabicie bin Ladena osłabi międzynarodowy terroryzm,"Śmierć bin Ladena to wielki sukces koalicji antyterrorystycznej i osłabienie al Kaidy, ale nie oznacza końca wojny z terroryzmem - uważa b. premier Leszek Miller.","- Bin Laden nie żyje, żyje natomiast nadal Al Kaida i trzeba pamiętać, że wojna z terroryzmem w dniu wczorajszym się nie skończyła - powiedział Miller w poniedziałek dziennikarzom w Sejmie. Osam bin Laden, twórca sieci terrorystycznej al Kaida, został zabity podczas akcji sił amerykańskich 1 maja w Pakistanie. Zdaniem Millera śmierć przywódcy al Kaidy dowodzi ogromnej sprawności służb wywiadowczych i jest efektem skuteczności Stanów Zjednoczonych i wszystkich ich sojuszników, pokazujących, że zbrodnie, akty terroru nie uchodzą bezkarnie. - Pokazujących, że każdy, kto chce mordować, kto chce zabijać niewinnych ludzi prędzej, czy później zostanie właściwie ukarany. Symbolika zabicia bin Ladena ma takie właśnie znaczenie. Niezależnie od tego co zdarzy się dalej, przecież zdajemy sobie sprawę, że walka z terroryzmem się nie skończyła, te wydarzenia mają symboliczne znaczenie, w moim przekonaniu bardzo osłabiając międzynarodowy terroryzm - podkreślił Miller. B. premier zaznaczył jednak, że świat nadal musi osłabiać te struktury wszelkimi sposobami, także militarnymi. - Nie ma złych i dobrych terrorystów. Wszyscy, którzy zabijają kobiety i dzieci, przypadkowych ludzi znajdujących się gdziekolwiek, na placach, w metrze, muszą zdawać sobie sprawę, że zostaną doścignięci, osądzeni lub zabici. Terroryści nie mogą mieć większych praw, niż ich ofiary - dodał.",,
https://wiadomosci.onet.pl/kraj/sld-moze-poprze-wzrost-skladki-rentowej-po-stronie-pracodawcow/51dk3,SLD może poprze wzrost składki rentowej po stronie pracodawców,"Szef SLD Leszek Miller zapowiedział we wtorek, że jest ""bardzo możliwe"" poparcie przez Sojusz projektu nowelizacji ustawy o systemie ubezpieczeń społecznych, która przewiduje podniesienie o dwa punkty procentowe składki rentowej po stronie pracodawców.","Projektem na wtorkowym posiedzeniu zajmuje się rząd. Nowela podnosi część składki rentowej, płaconej przez pracodawcę, z 4,5 do 6,5 proc. płacy brutto. Zmiana ma przynieść ZUS w 2012 r. 6,5 mld zł, a w 2013 roku 10 mld zł. Miller był pytany na konferencji prasowej, czy SLD poprze w Sejmie ten projekt. - Bardzo możliwe (że poprzemy - red), dlatego że wtedy, kiedy obniżano tę składkę w poprzedniej kadencji, Sojusz prezentował bardzo dużo rezerwy, argumentując nie bez racji, jak się potem okazało, że to przyniesie poważny uszczerbek do budżetu - powiedział Miller. Jednocześnie zaznaczył, że ""być może"" należałoby wprowadzić pewne zróżnicowania - np. pracodawcy, którzy tworzą nowe miejsca pracy lub ci, którzy chcieliby zatrudniać młodych absolwentów, mogliby płacić niższą składkę rentową. Zapowiedź podniesienia składki rentowej po stronie pracodawcy pojawiła się w expose wygłoszonym przez premiera Donalda Tuska w Sejmie 18 listopada. Odpowiedni projekt przygotowało Ministerstwo Pracy i Polityki Społecznej; rząd planuje, że zmiana wejdzie w życie 1 marca 2012 r.","Leszek Miller i Grzegorz Napieralski, fot. PAP/Paweł Supernak",
https://wiadomosci.onet.pl/kraj/oto-polityk-ktory-ma-szanse-na-fotel-szefa-sld/vwy2j,"Oto polityk, który ma szansę na fotel szefa SLD","Politolodzy prof. Kazimierz Kik i dr Rafał Chwedoruk zgodnie uważają, że największe szanse na objęcie stanowiska przewodniczącego SLD ma obecny szef klubu Sojuszu Leszek Miller. Zgadzają się też, że partia powinna jak najszybciej odzyskać tożsamość ideową.","Sobotnia Rada Krajowa SLD zdecydowała, że 10 grudnia odbędzie się konwencja partii, na której wybrany zostanie nowy szef Sojuszu. Obecny przewodniczący Grzegorz Napieralski ma tego dnia złożyć rezygnację. Osoba wybrana 10 grudnia ma kierować partią tylko do wiosny przyszłego roku, kiedy to mają się odbyć prawybory na szefa Sojuszu. Wyłonionego w ten sposób lidera ma zatwierdzić kongres SLD. Komentując ustalenia rady, Chwedoruk stwierdził w niedzielę w rozmowie z PAP, że największe szanse na objęcie szefostwa SLD ma Miller. - W ostatnim czasie bardzo wzrosły jego notowania - powiedział. Jak dodał, obecnie szef klubu Sojuszu jest ""wiarygodny"" również dla zwolenników Napieralskiego. Jak podkreślił politolog, w razie wyboru Millera, Napieralski, po ustąpieniu ze stanowiska, na pewno będzie z nim współpracował i nadal będzie jednym z czołowych polityków Sojuszu. - Jest rozpoznawalnym posłem. SLD nie cierpi na nadmiar takich parlamentarzystów. Jeszcze niedawno był wysoko w rankingach zaufania - zauważył. Zdaniem Chwedoruka, nowym szefem SLD może zostać także ktoś z bliskiego otoczenia Millera. - Może to być ktoś mniej znany, który podobnie jak kiedyś Wojciech Olejniczak i Napieralski obejmie stanowisko, jako młody polityk - dodał. W opinii eksperta, zadaniem nowego przewodniczącego Sojuszu będzie nadanie partii wyrazistej tożsamości. - To jest to, czego Sojuszowi brakowało. Przez ostatnie kilka miesięcy Napieralski ciągle zmieniał tożsamość partii. A małym i średnim ugrupowaniom potrzebna jest jasno zdefiniowana tożsamość. W rozmyte tożsamości mogą się bawić tylko PO i PiS - ocenił. Uważa również, że SLD musi zacząć się kojarzyć z ""jakąś ideą, hasłem i programem"". - SLD miało dobry program wyborczy, jednak nie słyszeliśmy go w kampanii. Sojusz musi być wyrazistą lewicową partią, bo klasycznie lewicowych ugrupowań jest w Polsce oraz w Europie niewiele - stwierdził Chwedoruk. Również inny politolog prof. Kazimierz Kik wskazał na Millera jako na najbardziej prawdopodobnego następcę Napieralskiego. - Nietrudno zgadnąć, kto jest faworytem na nowego szefa Sojuszu. SLD jest w swoistym wewnętrznym paraliżu (...) Tutaj są dwa nazwiska albo Miller, albo raz jeszcze Napieralski - powiedział ekspert. W jego opinii, Miller jest jednocześnie największym zagrożeniem dla partii. - Nie można wyleczyć choroby trucizną, która spowodowała chorobę - podkreślił. Zdaniem Kika, na stanowisko szefa SLD może kandydować też wiceszefowa Sojuszu Katarzyna Piekarska albo wiceszef klubu SLD Ryszard Kalisz. Uważa jednak, że mają oni niewielkie szanse na sukces. Politolog przewiduje, że walka o przywództwo w SLD rozegra się w wąskim gronie działaczy. - Ktokolwiek by to nie był, jest to raczej grupa ludzi, którą należy uznawać za współwinnych obecnego stanu partii. Nie można mówić o napływie świeżej krwi, bo takiej nie ma - ocenił. Zauważył, że zły stan SLD pogłębia się od lat. A - jak mówił - Miller też jest odpowiedzialny za ""całe nieszczęścia związane z upadkiem SLD"". - Degrengolada rozpoczęła się w chwili, kiedy Miler został premierem. Pokazał wtedy, kim jest - nie socjaldemokratą, ale pragmatykiem, który zmierza w takim kierunku, gdzie rzuci go wiatr. Nie jest to lider, który nakierowywałby kraj w stronę realizacji idei socjaldemokratycznych. Stojąc na czele państwa zdradził socjaldemokrację, mówiąc, że tego nie da się czegoś zrobić, bo taka jest rzeczywistość - stwierdził Kik. W przekonaniu politologa nowy przewodniczący Sojuszu w pierwszej kolejności powinien więc nadać tej partii ""ducha socjaldemokratycznego"". - Stworzyć socjaldemokratyczny think-tank, który podjąłby trud stworzenia socjaldemokratycznych wartości w polskich warunkach (...) Nadać tożsamość ideową. Partia ta jest zbieraniną ludzi, którzy do niej przyszli z różnych powodów. Partia nie bardzo wie, kim jest - ocenił. Zdaniem Kika, prawybory, które zapowiedziano po grudniowej konwencji niewiele zmienią w SLD. - Nie będzie żadnych zmian, bo wybory dokonają się w tej samej grupie osób - podkreślił.","Leszek Miller,fot.PAP/Radek Pietruszka",
https://wiadomosci.onet.pl/kraj/nie-warto-brac-powaznie-slow-j-kaczynskiego/b5cck,"""Nie warto brać poważnie słów J. Kaczyńskiego""","Zdaniem byłego premiera Leszka Millera ""nie warto brać poważnie tego, co mówi prezes Kaczyński"". - Pan Jarosław Kaczyński nigdy nie będzie premierem i mogę się o to założyć. Przez Kaczyńskiego przemawia złość, frustracje, ochota do rozdzielania ciosów na prawo i lewo - powiedział Miller w TVN24 komentując słowa szefa PiS o złej polityce zagranicznej wobec USA, którą prowadziło zarówno SLD jak i PO.","Miller stwierdził, że polska polityka wobec USA ""musi się zmieniać"" w zależności od tego, co się dzieje na świecie i w kraju. Mówiąc o problemach jakie jego zdaniem powinny zostać poruszone podczas wizyty prezydenta USA Baracka Obamy w Polsce Miller przyznał, że ""jest trochę zmartwiony"" tym, że transfer najnowocześniejszych technologii z USA do polski ""nie jest priorytetem na pierwszym miejscu"". Zdaniem szefa SLD równie ważnymi tematami są gaz łupkowy i offset za zakupione F-16. - Amerykanie nie składali żadnych obietnic kiedy jechaliśmy do Afganistanu. Polskie firmy nie chciały się angażować w Afganistanie. Polskie firmy szybko doszły do wniosku, że te same pieniądze zarobią w Europie - mówił Miller, komentując słabe zaangażowanie polskich firm w Afganistanie. Zapytany o to, czy będzie kandydował z list SLD do Sejmu w nadchodzących wyborach były premier stwierdził, że ""może, ale nie musi być w Sejmie"" i czeka na zaproszenie od Grzegorza Napieralskiego do kandydowania. - Zaproszenie powinno brzmieć tak, że: ""zapraszam Leszka Millera do kandydowania"". Jeśli będzie takie zaproszenie i zostaną sformułowane warunki, które mnie satysfakcjonują, to ja je przyjmę - stwierdził polityk. - Napieralski wie, co mnie satysfakcjonuje. Były premier i szef SLD powinien być liderem jakiejś listy okręgowej - dodał. Pytany o tajne więzienia CIA w Polsce były szef rządu kategorycznie zaprzeczył, aby takie istniały. - Wiedza o tajnych operacjach wywiadowczych jest bardzo ryzykowna - mówił polityk w ""Kropce nad i"" w TVN24 i przyznał, że gdy był premierem nie chciał, aby go informowano o szczegółach takich operacji.","Leszek Miller, fot. Wojciech Olkuśnik / Agencja Gazeta",
https://wiadomosci.onet.pl/kraj/miller-w-platformie-pojawi-sie-brutus/r76zh,Miller: w Platformie pojawi się Brutus,"- Gdy notowania Platformy spadną poniżej 20 proc, wtedy pojawi się Brutus - powiedział w programie ""Piaskiem po oczach"" na antenie TVN24 szef SLD Leszek Miller. Lider Sojuszu zaznaczył jednak, że to jeszcze nie ten moment.","Leszek Miller stwierdził, że rekonstrukcja rządu, zapowiadana przez Donalda Tuska na lato, nie przyniesie żadnych zmian. - Potrzeba rekonstrukcji programowej, nie personalnej - zaznaczył były premier. - Gdy notowania Platformy spadną poniżej 20 proc, wtedy pojawi się Brutus. Jak będą spadać notowania, to członkowie partii zaczną się bać - podkreślił Miller. Dodał, że najlepszym panaceum wtedy będzie zmiana szefa. Zaznaczył także, że Brutusami nie będą ci, którzy wystartują przeciwko premierowi w wyborach na szefa partii, ale ci, którzy spróbują go zmienić. Szef Sojuszu ocenił, że wyniki sondażowe Platformy będą zależeć od sytuacji gospodarczej w kraju. - Igrzyska pomagają, jak jest dostateczna ilość chleba, ale jak nie ma chleba, to nic nie pomoże - powiedział. Miller odniósł się także do sytuacji Grzegorza Schetyny w partii rządzącej. Zaznaczył, że nie ma on wyjścia i będzie musiał stanąć w szranki z Tuskiem w wyborach na szefa PO. - Tyle razy był wymieniany jako rywal, że jak teraz się nie zgłosi, to zostanie oskarżony o tchórzostwo. Wystartuje i przegra. Antyczna grecka historia, gdzie rzeczy dzieją się niezależnie od naszej woli - stwierdził parlamentarzysta. - Potencjał nieufności między Tuskiem i Schetyną jest duży, zbudowany na krzywdzie żalu - dodał. Według Millera, Tusk już wygrał wybory w Platformie. Załatwił to ich przyspieszeniem. - Tusk wykonał bardzo sprytny i inteligentny ruch, w ten sposób zagwarantował sobie zwycięstwo - ocenił poseł. - To będzie wybór przez członków partii, a nie przez delegatów, więc przez różnego rodzaju koterie. To bardzo pomoże szefowi Platformy - podkreślił Miller.","Leszek Miller. fot, Adam Stępień / Agencja Gazeta",
https://wiadomosci.onet.pl/kraj/sondaz-prezydencki-kaczynski-zostal-pokonany/gtvvn,Sondaż prezydencki: Kaczyński został pokonany,"Bronisław Komorowski z poparciem 38 proc. respondentów wyraźnie wyprzedza Jarosława Kaczyńskiego (15 proc.) w sondażu prezydenckim ZBS OBOP TNS Polska dla ""Gazety Wyborczej"".","W porównaniu z badaniem z kwietnia, prezydent zyskał 3 pkt proc., a prezes PiS - 1 pkt proc. Z kolei Zbigniew Ziobro może liczyć na poparcie 8 proc. (wzrost o 3 pkt proc.), a Janusz Palikot na 5 proc. (spadek o 1 pkt proc.). W najnowszym sondażu uwzględniono też liderów innych partii: Leszka Millera (4 proc.), Waldemara Pawlaka (3 proc.) i Janusza Korwin-Mikkego (2 proc.). Sondaż przeprowadzono w dniach 20-23 września na reprezentatywnej próbie 964 osób.","Bronisław Komorowski, fot. PAP/Jacek Turczyk",
https://wiadomosci.onet.pl/kraj/miller-wzywa-do-sprzeciwu-wobec-acta/lh0hc,Miller wzywa do sprzeciwu wobec ACTA,"Szef SLD Leszek Miller zwrócił się w czwartek do wszystkich partii politycznych, by sprzeciwiły się wejściu w życie umowy ACTA, gdy Sejm będzie debatował ws. jej ratyfikacji.","Zdaniem Millera polski rząd pochopnie zdecydował się na podpisanie ACTA, gdyż - jak mówił - nie wziął pod uwagę wielu sygnałów niepokoju wyrażanych przez opinię publiczną, a zwłaszcza użytkowników internetu. Podkreślił jednak, że nie wszystko jest stracone, ponieważ podpisanie umowy międzynarodowej nie oznacza jej wejścia w życie; musi się jeszcze odbyć proces ratyfikacyjny. ""Zwracam się do wszystkich ugrupowań parlamentarnych, żeby w trakcie debaty ratyfikacyjnej (w Sejmie) odrzucić tę możliwość, a więc zrobić wszystko, aby ta umowa w kształcie, w jakim została zawarta, nie mogła wejść w życie"" - powiedział Miller. Przypomniał, że podobny proces odbywał się w Parlamencie Europejskim. Jak mówił, w listopadzie w 2010 r. w PE debatowano nad procedurą wdrażania ACTA i z polskich europosłów tylko ci z SLD głosowali przeciwko temu dokumentowi. ""My konsekwentnie dwa lata temu, rok temu i dzisiaj jesteśmy za wolnością w internecie, (ale) za ochroną własności intelektualnej"" - mówił lider Sojuszu. Przeciwne wejściu ACTA w życie jest też PiS. Lider tej partii Jarosław Kaczyński zapowiedział w czwartek złożenie wniosku o przeprowadzenie referendum ws. akceptacji umowy. Rzecznik klubu Ruchu Palikota Andrzej Rozenek powiedział, że jego klub również sprzeciwia się ratyfikacji umowy ACTA. Jego partia - jak mówił - popiera społeczny projekt zorganizowania referendum w tej sprawie. Do przeciwników ACTA należy też Solidarna Polska. Rzecznik klubu SP Patryk Jaki zadeklarował, że jego ugrupowanie będzie głosowało przeciwko ratyfikacji umowy ACTA. Niezdecydowane jest natomiast PSL. Stanisław Żelichowski powiedział PAP, że proces ratyfikacji jest jeszcze daleki. Jak mówił, klub PSL planuje zlecić analizy i dopiero po ich przedstawieniu posłowie podejmą decyzję czy będą za ratyfikacją, czy przeciw. Sekretarz klubu PO Paweł Olszewski powiedział, że do ratyfikacji jest jeszcze wiele czasu i obecnie najważniejsze jest podjęcie konsultacji społecznych z zainteresowanymi podmiotami w sprawie ratyfikacji ACTA.",,
https://wiadomosci.onet.pl/kraj/eksperci-sld-i-sp-reaguja-na-kryzys-brak-im-nowych-twarzy/gdckc,Eksperci: SLD i SP reagują na kryzys; brak im nowych twarzy,"To naturalne, że partie opozycyjne reagują na kryzys, chcąc przedstawić alternatywę dla działań rządu - w ten sposób propozycje SLD i Solidarnej Polski ws. gospodarki komentują eksperci. Wytykają jednak partiom opozycyjnym brak nowych twarzy i pomysłów.","Rada Krajowa SLD omówiła w sobotę pakiet propozycji społeczno-ekonomicznych, które w niedzielę zaprezentował lider partii Leszek Miller. Solidarna Polska w sobotę podczas partyjnej konwencji przedstawiła kandydata na premiera. Politycy SP krytykowali rząd PO-PSL za działania w sferze gospodarki i także przedstawili swoje propozycje w tej dziedzinie. Dr Jarosław Flis z Uniwersytetu Jagiellońskiego podkreślił, że partie opozycyjne, w tym SLD i Solidarna Polska, przedstawiając pomysły gospodarcze w naturalny sposób reagują na informacje o kryzysie ekonomicznym. ""To naturalne. Partie chcą przedstawić się jako alternatywa. Do tej pory to Platforma była postrzegana jako ugrupowanie, które jest +właścicielem+ tematów gospodarczych+, które się zna na tej tematyce. W tej chwili w związku z kryzysem takie przekonanie ulega zachwianiu"" - powiedział PAP Flis. ""Nie dziwi, że tematy gospodarcze są dla partii opozycyjnych ważniejsze niż na przykład sprawy obyczajowe. Do tej pory próby podgryzania obozu rządowego od +obyczajowej+ strony się nie powiodły. SLD pozostawia kwestie obyczajowe Ruchowi Palikota, kierując się być może wzorem ze Słowacji, gdzie partia lewicowa wygrała nie ruszając w ogóle tej tematyki, ale zajmowała się tylko i wyłącznie sprawami gospodarczymi"" - zaznaczył Flis. W opinii Flisa przedstawienie propozycji gospodarczych to pierwszy krok, który może, ale nie musi odbić się korzystnie na notowaniach SLD czy Solidarnej Polski. ""Trzeba przedstawić wiarygodne, konkretne rozwiązania, a nie obietnice. Wiele będzie zależało od tego, jak ciężki będzie kryzys, jak będzie sobie z nim radzić rząd"" - ocenił. Zdaniem prof. Andrzeja Rycharda z Instytutu Filozofii i Socjologii PAN SLD i Solidarna Polska, a wcześniej PiS, właśnie w tym momencie przedstawiają pomysły na gospodarkę, ponieważ zbliża się ""drugie expose"" premiera Donalda Tuska oraz pojawiają się niekorzystne prognozy dotyczące stanu polskiej gospodarki. ""Wszyscy sądzą, że gospodarka będzie powodem zmartwień, tematem rozmów w ciągu najbliższych miesięcy. Jesteśmy bombardowani informacjami o kolejnej fali kryzysu, w związku z tym partia polityczna, która nie ma pomysłów gospodarczych staje się formacją, której wyborcy nie będą traktowali poważnie"" - powiedział PAP Rychard. Zauważył, że z partii opozycyjnych nie uczynił tego jeszcze Ruch Palikota. Według socjologa ani Solidarna Polska, ani SLD cały czas nie przedstawiają wystarczająco przekonujących pomysłów, aby przyciągnąć do siebie większą niż do tej pory grupę wyborców. Zdaniem prof. Rycharda obu ugrupowaniom brakuje ""świeżych twarzy i pomysłów"". ""Solidarna Polska nie potrafi zbudować oferty dla spokojnej, centroprawicowej partii, która byłaby nieco na prawo od Platformy i nie powielałaby pomysłów PiS-u. Decydująca jest cały czas niejasna relacja Solidarnej Polski i PiS. Cały czas istnieje wątpliwość, na ile jest to byt samodzielny i czy nie rozpłynie się na powrót w PiS. Ne ma tu żadnych nowych twarzy"" - zaznaczył. ""Wydawałoby się, że w kraju na dorobku, gdzie nie wszystkim wiedzie się dobrze, absolutnie istnieje zapotrzebowanie na lewicę. Nadal daleko SLD do historycznego poparcia sprzed lat. To są ciągle te same nazwiska, nie ma nikogo nowego. SLD to partia, która w dużym stopniu bazuje na elektoracie postpezetperowskim. Leszek Miller kojarzy się ze wszystkim, tylko nie z odnową"" - podkreślił prof. Rychard.",,
https://wiadomosci.onet.pl/kraj/slowa-bpa-pieronka-to-prostactwo-i-zenada/1tm6s,"""Słowa bpa Pieronka to prostactwo i żenada""","""Słowa biskupa Pieronka o lewicowych psach i szczurach wychodzących z nor są prostackie i budzą zażenowanie"" - pisze na swoim blogu w Onet.pl Leszek Miller. Były premier komentuje w ten sposób ostatnie tarcia na linii lewica-Kościół.","""Biskup zaliczany do intelektualnej elity kościoła sprowadza różnice między lewicą i kościołem do inwektyw zamiast do starcia racji. Okopując się na pozycjach ultrasów utrudnia dialog i popełnia grzech nietolerancji, o czym przestrzegał kardynał Ratzinger. To zdumiewające jak umysłowy poziom polskiego kościoła załamuje się po śmierci Jana Pawła II i świadczy o tym cały ciąg zdarzeń, a nie tylko marne popisy jednego z biskupów"" - ocenia w swoim wpisie Miller. ""Mając wybór między psem i szczurem wybieram gryzonia. Moje dwa Yorki - pogodna i psotna Lola oraz nieco nobliwy i poważny Terry od dawna uznały się za ludzi i byłyby szczerze zdziwione widząc mnie w psiej skórze. Łatwiej im wyjaśnię, dlaczego pewien pan we fioletach chce mnie widzieć w postaci niedużego osobnika ze spiczastymi uszkami i długim ogonem"" - ironizuje były szef rządu RP.",LESZEK MILLER,
https://wiadomosci.onet.pl/kraj/byly-premier-wyznaje-nie-czuje-sie-upokarzany/26rrq,Były premier wyznaje: nie czuję się upokarzany,"Były premier Leszek Miller zdiagnozował problemy polskiej lewicy i słabe wyniki SLD w sondażach przedwyborczych. Jego zdaniem, aby zmienić sytuację trzeba podkreślać rolę ""lewicowości kulturowej"". - Dawniej była sytuacja dość prosta, bo lewica wygrywała, kiedy suma nieszczęść przewyższała sumę szczęść. Teraz lewica musi wejść na to pole ludzkich szczęść - podkreślił Miller w porannym programie TOK FM. Polityk pytany o swój start w wyborach nie chciał udzielić jednoznacznej odpowiedzi, ale podkreślił, że ""nie czuje się upokarzany"" przez SLD tym, że procedura zatwierdzania list trwa tak długo.","Pytany o słabe sondaże, w których SLD osiąga maksymalnie kilkanaście procent głosów Miller przyznał, że partii ""konieczny jest bardzo wyraźny zwrot w kierunku klasy średniej"". - Żeby tak się stało ci ludzie, którzy są aktywni, muszą zacząć postrzegać SLD jako partię, która nie patrzy się krzywo na ludzi sukcesu - powiedział były premier. Jego zdaniem Sojusz jest w Polsce potrzebny, bo ""programy PiS i PO w kwestii kulturowej są zbieżne"". - To jest niechęć na rzecz rozdziału Kościoła od państwa, czy kwestii dotyczących in vitro, aborcji. Współczesna socjaldemokracja musi być bardzo jasno osadzona w kwestiach lewicowości kulturowej, a z drugiej strony wchodzić na płaszczyznę gospodarki rynkowej - stwierdził Miller. - Dawniej była sytuacja dość prosta, bo lewica wygrywała kiedy suma nieszczęść przewyższała sumę szczęść. Teraz lewica musi wejść na to pole ludzkich szczęść - dodał były premier na antenie TOK FM. Miller zapytany o to, czy nie czuje się upokarzany tym, że władze SLD tak długo decydują o tym, gdzie i z jakiego miejsca wystartuje w wyborach parlamentarnych przyznał, że nie. - Ja się nie czuję upokarzany. Jestem gotowy do kampanii, jeśli listy SLD będą dla mnie przychylne. A wygląda na to, że będą przychylne - przyznał polityk. Jak mówił były premier mimo nieobecności w parlamencie w ostatnich latach ""nigdy z polityki nie wyszedł"". - Przekonałem się, że życie poza parlamentem istnieje. Tak jak jest życie na innych planetach, to również jest życie poza planetą, która nazywa się Sejm - przyznał Miller.",Leszek Miller fot. Wojciech Olkuśnik / Agencja Gazeta,
https://wiadomosci.onet.pl/kraj/leszek-miller-poczucie-obciachu-towarzyszy-nawet-samym-zwolennikom-pis/trtdwn,Leszek Miller: poczucie obciachu towarzyszy nawet samym zwolennikom PiS,"- W ostatnich tygodniach i miesiącach PiS zaczyna boleśnie się przekonywać, że rządzenie jest trudniejsze niż kampania wyborcza. Wielu polityków obozu władzy mówi rzeczy komiczne, sprzeczne ze sobą, wywołując poczucie obciachu nawet wśród własnych zwolenników - stwierdził Leszek Miller w ""Kwadransie politycznym"" TVP1.","Były premier przyznał, że w ostatnim czasie stał się bardziej krytyczny wobec rządów Prawa i Sprawiedliwości. - Oceniam tę ekipę - podobnie jak poprzednią - pod kątem tego, w jaki sposób reprezentuje Polki i Polaków. W działaniach PO widziałem pozytywy i negatywy, i podobnie jest obecnie. PiS-owi narasta teraz wiele problemów; politycy partii rządzącej coraz boleśniej przekonują się, że praktyka rządzenia jest czymś trudniejszym niż funkcjonowanie w ramach kampanii wyborczej - powiedział w TVP1 Leszek Miller. Jego zdaniem, efektem ostatnich miesięcy funkcjonowania rządu jest narastające ""poczucie obciachu"". - Najlepszym przykładem są działania ministra Antoniego Macierewicza. Nie wyobrażam sobie żadnego polityka w demokracji, który z trybuny parlamentarnej mówi rzecz całkowicie nieprawdziwą nt. mistrali i nie ponosi za to żadnej odpowiedzialności - tłumaczył były lider SLD. - W każdym normalnym systemie parlamentarno-gabinetowym taki minister albo sam powinien podać się do dymisji, albo szef rządu powinien go zdymisjonować - dodał. Miller stwierdził również, że PiS znacznie lepiej radził sobie w trakcie kampanii. - Wówczas to ugrupowanie potrafiło codziennie prezentować spójny przekaz. Dziś widzimy, że przekazy polityków Prawa i Sprawiedliwości są rozstrzelone. W dodatku władza tworzy sobie coraz to nowych wrogów i szuka ich w kolejnych grupach społecznych - analizował były premier. Odniósł się także do przyszłości swojej macierzystej partii, SLD. - Wierzę, że nasza nieobecność jest faktem incydentalnym. Zresztą należy zadać sobie pytanie: czy Sejm jest lepszy bez SLD? Nie sądzę. We wszystkich kolejnych kadencjach Sejmu Sojusz był przykładem powagi i troski o państwo. Dziś w parlamencie brakuje takiej siły - spuentował Miller.",Leszek Miller,
https://wiadomosci.onet.pl/kraj/ziobro-zapowiadal-austerlitz-a-wyszlo-waterloo/whhm3,"""Ziobro zapowiadał Austerlitz, a wyszło Waterloo""","Dziś, w samo południe rozpoczyna się proces, jaki wytoczyłem Zbigniewowi Ziobro. Sąd Okręgowy w Warszawie rozpatrzy pozew przeciwko byłemu ministrowi w związku z jego kłamliwymi wypowiedziami na mój temat - informuje na swoim blogu w Onet.pl Leszek Miller.","Miller wskazuje na to, że minister Ziobro na specjalnej konferencji prasowej obwinił byłego prezesa SLD o zadeptywanie śladów na miejscu zabójstwa generała Papały i umożliwienie ucieczki z Polski Edwardowi Mazurowi dopiero po miażdżącej ocenie wniosku o ekstradycję Edwarda Mazura dokonaną przez amerykański sąd. - Przed wyrokiem sądu w Chicago Ziobro zapowiadał polskie Austerlitz, a wyszło Waterloo. To, co dla amerykańskiego wymiaru sprawiedliwości nadawało się tylko do kosza dla polskich prokuratorów pod wodzą ich głównego szefa miało walor porażających, twardych i oczywistych dowodów. Terminy te w połączeniu z pyszałkowatą butą słyszeliśmy często na licznych konferencjach prasowych gwiazdy PiS. W taki właśnie sposób Ziobro mnożył absurdalne zarzuty i pod moim adresem. Nie mogłem i nie chciałem przez wzgląd na pamięć Marka Papały przejść nad jego oskarżeniami do porządku dziennego - zauważa były premier.",MILLER LESZEK,
https://wiadomosci.onet.pl/tylko-w-onecie/miller-kaczynski-picuje-z-iv-rp/xypyr,"Miller: Kaczyński ""picuje"" z IV RP","- W trakcie debaty Napieralski został pasowany symbolicznie na rycerza. Dzisiaj już nie ma wielkiej trójki, jest wielka czwórka - tak o kampanii wyborczej mówi były premier Leszek Miller w wywiadzie dla Onet.pl. - Dla wielu twarda postawa Napieralskiego jest irytująca, bo w interesie części lewicy jest, żeby SLD był jak najsłabszy. Cimoszewicz przelicytował i może się okazać, że jego mit pryśnie - dodaje polityk w pierwszej części rozmowy.","Z Leszkiem Millerem, byłym premierem, członkiem SLD rozmawia Jacek Nizinkiewicz. Jacek Nizinkiewicz: Panie premierze, czy poprze pan w tych wyborach prezydenckich Andrzeja Leppera? Miller: Nie, ja będę głosował na Grzegorza Napieralskiego zarówno w pierwszej jak i w drugiej turze. - Andrzej Lepper wyciągnął rękę do pana w 2007 roku, kiedy startował pan z listy Samoobrony do parlamentu z pierwszego miejsca w Łodzi. Nie czuje pan potrzeby odwdzięczenia się za tamten akt  łaski? - Nie, to był mój bardzo nieprzemyślany ruch… - Żałuje pan? - …którego żałuję. Pycha została ukarana. - Pańska pycha? - Tak. Wyobrażałem sobie, że Samoobrona wejdzie do Sejmu, a ja będę posłem niezrzeszonym i że spotkam Zbigniewa Ziobrę w komisji śledczej badającej okoliczności śmierci Barbary Blidy. Bardzo się tym przejmowałem i popełniłem błąd. Myślę, że moja obecność w tej komisji byłaby pożądana tym bardziej, że jestem głęboko rozczarowany efektami jej pracy, a zwłaszcza przewodniczącego Ryszarda Kalisza. Kalisz ma czas na wszystko, na bycie we wszystkich możliwych mediach, natomiast nie ma czasu, by zamknąć śledztwo. Mówiąc szczerze mógłby wreszcie się ruszyć i zakończyć tę sprawę. - Panie premierze, ale pański kolega Ryszard Kalisz niejednokrotnie podkreślał, że należy wyjaśnić sprawę śmierci Barbary Blidy i jest to niemal na jego sztandarze politycznym. - Tak, ale na pustej gadaninie się kończy. Nie widać żadnych efektów i żadnych realnych skutków działania tej komisji. - Zbigniewa Ziobro wciąż uważa pan za zero? - Myślę, że przeszacowałem posła Ziobro, mówiąc wtedy te słowa. - Przeszacował pan? Czyli co pan dzisiaj uważa? - To co mówię, że przeszacowałem go. - Panie premierze, kiedy był pan poza parlamentem, poza SLD i kiedy Andrzej Lepper wyciągnął do pana pomocną dłoń, Grzegorz Napieralski nie walczył o miejsce dla pana na listach sojuszu. - Proszę pamiętać, że to nie Grzegorz Napieralski był wtedy przewodniczącym partii, tylko Wojciech Olejniczak, który był marionetką w rękach innych ludzi. - A Grzegorz Napieralski wtedy w jakiś sposób starał się o pana, czy też walczył o to, żeby pan znalazł się na listach, żeby pan w jakiś sposób wrócił do tej partii? - Grzegorz Napieralski miał za słabą pozycję, żeby cokolwiek w tej sprawie zrobić. Tym bardziej, że wówczas SLD został zmuszony do realizowania koncepcji LiD-u. Pomysłu, który okazał się całkowitą klęską i który przyniósł sojuszowi najmniejszą liczbę parlamentarzystów w całej jego historii - Powiedział pan, że Olejniczak był marionetką. W czyich rękach nią był? - Myślę, że wszyscy wiedzą w czyich, ja nie chcę zaostrzać sytuacji na kilka dni przed wyborami. Niech każdy podstawi nazwiska takie, jakie uważa. - Pamięta pan, co się stało 16 kwietnia 2003 roku? - 16 kwietnia 2003? A co pan ma na myśli? - Zdarzyło się wtedy coś ważnego dla Polski. U pańskiego boku była wtedy Danuta Hübner, Włodzimierz Cimoszewicz... - Mówi pan o podpisaniu traktatu akcesyjnego. To było dla mnie jedno z ważniejszych przeżyć tym bardziej, że scenografia była dobrana fantastycznie. Ateny u podnóża Akropolu - Dzisiaj Danuta Hübner i Włodzimierz Cimoszewicz - ludzie lewicy, są daleko od niej. Nie popierają kandydata SLD. - Cóż…ludzie się zmieniają,  rewidują swoje poglądy, tak się zdarza w polityce i nie ma co rozdzierać szat czy załamywać rąk. - A według pana dlaczego Dlaczego Danuta Hübner i Włodzimierz Cimoszewicz nie popierają Grzegorza Napieralskiego, a Platforma Obywatelska sięgnęła właśnie po te osoby? Czy Sojusz i Napieralski nie byli w stanie właściwie wykorzystać tych wielkich dla polskiej polityki nazwisk? - Partia, która w danym momencie dominuje na scenie politycznej, ma wielką siłę przyciągania i może realizować to w rozmaity sposób. Myślę, że ruch Cimoszewicza wynika z faktu, że on się już pogodził z dominacją Platformy na scenie politycznej w dłuższym okresie. - To jak w takim razie wrócić do władzy, a jak rozumiem Sojusz chciałby tego dokonać, skoro godzi się na rządy PO? - To Cimoszewicz i być może inni się godzą, ale nie SLD.  Aktywna postawa Napieralskiego w kampanii wyborczej, jego samodzielność świadczy właśnie o tym. Zamiana Olejniczaka na Napieralskiego nie była prostą wymianą jednego szefa na drugiego, ale to był krok w kierunku odzyskiwania przez SLD suwerenności i podmiotowości. Krok w kierunku partii, która nie szuka żadnego usprawiedliwienia, nie przeprasza za swoje istnienie, nie uważa że ma jakiś grzech pierworodny, który trzeba usuwać egzotycznymi koalicjami czy w jakiś inny sposób. Niewątpliwie twarda postawa Napieralskiego jest dla wielu ludzi bardzo irytująca. Wielu mogło tolerować ugrzecznionego Olejniczaka, ale samodzielnego Napieralskiego nie uznają nigdy. -Dlaczego tak jest? -Dlatego, że jakaś część polityków i publicystów wyobraża sobie, że im SLD jest słabszy, tym lepiej.  Wtedy bowiem można narzucać różne koncepcje,  jak chociażby wspomniany już LiD. Im silniejszy jest SLD, tym mniejsza jest jego sterowalność z zewnątrz. Ja uważam, że to zaleta, a nie wada. - Panie premierze, żebym dobrze zrozumiał: dla części ludzi lewicy lepiej jest kiedy SLD jest słabszy? - Tak. - Brzmi to dosyć kuriozalnie. Może pan rozwinąć tę myśl? - No oczywiście. Dla Borowskiego i jego kolegów, dla Nałęcza i jego kolegów, po tym co się wczoraj wydarzyło dla Cimoszewicza i jego kolegów… - Dla Olejniczaka? - Może pan go dopisać do tej listy. - Dla Kalisza? - Nie chcę ciągnąć tego wykazu w nieskończoność, myślę, że pan rozumie moje intencje. - Panie premierze - ""operacja Belka"". Ryszard Kalisz powiedział że Belka jako szef NBP to zaszczyt dla lewicy. Czy pan się zgadza z tymi słowami? - Tak, gdyby nie byłoby w tym kontekstu politycznego. To znaczy, gdyby konsultacja w sprawie Belki zaczęła się od Grzegorza Napieralskiego. - Sam pan przypomniał na blogu, że gdyby w przyszłości ktoś chciał dogadywać się z lewicą, to niech pamięta, szef SLD nazywa się Grzegorz Napieralski. - Cała niestosowność tej sytuacji brała się stąd, że oczekiwano, iż SLD poprze kandydaturę Belki, nie rozmawiając z szefem SLD. Wyobraża sobie pan, jak w podobnej sytuacji zareagowałby Tusk czy Kaczyński. Jeżeli Kalisz tego nie dostrzega, jeżeli nie widzi w tym nonszalancji czy nawet pogardy dla kierownictwa SLD, to ja mogę tylko wzruszyć ramionami i zamilczeć. - Belka szefem NBP to był policzek dla Sojuszu? - Proszę mnie dobrze zrozumieć. Ja mówię o procedurze, która została zastosowana. Natomiast nie mam żadnych uwag, co do kwalifikacji i kompetencji Marka Belki. - Ale w końcu Sojusz poparł kandydaturę Marka Belki w trakcie głosowania w Sejmie. - Przypuszczam, że uznano, iż awantura na kilka dni przed wyborami, awantura która zresztą zostałaby jednostronnie przedstawiona w mediach, bo media wyraźnie były po stronie Belki, mogłaby tylko zaszkodzić Napieralskiemu. Ja to rozumiem. - Napieralski idzie jak burza w sondażach. - To bardzo mnie cieszy, mam nadzieję, że to będzie bardzo dobry wynik za kilka dni i tyle. - Kto stał za ""operacją Belka""? - To jest jasne. Media, zwłaszcza Gazeta Wyborcza - wskazały na otoczenie Aleksandra Kwaśniewskiego. - Kto stoi za ""Operacją Cimoszewicz""? - Cimoszewicz dojrzewał do tej decyzji powoli. On od początku mówił, że SLD nie powinien wystawiać swojego kandydata, a Napieralski jest kandydatem niedojrzałym. Pamiętajmy też, że zapowiadał, że jeśli będzie ryzyko wygranej Kaczyńskiego w wyborach prezydenckich, to on zrobi wszystko, żeby do tej wygranej nie doszło. Cimoszewicz jest tu konsekwentny. - A nie jest panu przykro podobnie jak Grzegorzowi Napieralskiemu? - Jest mi przykro, ale ja bym nie dramatyzował i nie przesadzał z efektami poparcia Cimoszewicza. - Pytanie brzmi, ile dzisiaj znaczy głos Cimoszewicza? - Sądzę, że Cimoszewicz przelicytował, bo dzisiaj jego zwolennicy są już w dużej mierze wyborcami Komorowskiego. On tym posunięciem nie zdobędzie wielu punktów dla marszałka. Może osiągnąć efekt odwrotny, bowiem ludzie wahający się, widząc ruchy ewidentnie wymierzone w Napieralskiego, zdecydują się głosować właśnie na niego. - Napieralski jest faulowany? - Tak, to, co się odbywa to są właśnie faule. - Komorowski fauluje Napieralskiego Cimoszewiczem? - Cimoszewicz jest dużym chłopcem i samodzielnie podejmuje decyzje, za które jest odpowiedzialny. Cimoszewicz przelicytował, bo wszystko wskazuje, że będzie druga tura. A jeśli tak, to jego ruch na rzecz Komorowskiego okaże się pustym gestem. Co więcej, pęknie przekonanie o szczególnych wpływach byłego ministra. Zapewne też po takiej demonstracji zirytowani wyborcy Grzegorza Napieralskiego będą mniej skłonni w następnej turze do głosowania na Komorowskiego. - A nie zgadza się pan z opinią Cimoszewicza, że Napieralskiemu brakuje dojrzałości i nie jest przygotowany do roli kandydata na prezydenta? - Gdy Cimoszewicz startował w wyborach prezydenckich w 1991 r., to miał mniej więcej tyle samo lat, ile Napieralski dzisiaj. W 1995 r., kiedy o prezydenturę ubiegał się Aleksander Kwaśniewski, wielu ludzi mówiło, że on nie powinien startować, bo jest niedojrzały, jest za młody, wywodzi się z PZPR i nie ma żadnych szans z Lechem Wałęsą. Wtedy lansowano tezę, ze lewica powinna poprzeć Jacka Kuronia, bo Kuroń, jako świetny kandydat centrolewicy mógłby wygrać z Wałęsą. Szczęśliwie Kwaśniewski tamtych głosów nie posłuchał. Dzisiaj, słysząc podobne wynurzenia odnośnie Napieralskiego, mam déja vu. - A pan wtedy wierzył w Cimoszewicza i Kwaśniewskiego, tak jak pan wierzy dzisiaj w Napieralskiego? - W 1991 r. Cimoszewicz manifestował istnienie lewicy, a cztery lata później Kwaśniewski walczył już o zwycięstwo. Wierzyłem w to i przez 10 lat był świetnym prezydentem. - Uważa pan, że Napieralskie jest lub może być politykiem formatu Kwaśniewskiego i Cimoszewicza? - Wszystko przed nim. Jest utalentowany i w czasie kampanii wyborczej nabiera ostróg. W trakcie niedzielnej debaty Napieralski został pasowany na rycerza. Doszlusował do wielkiej trójki, która na niejednym turnieju kruszyła kopie i patrzyła na młodzika z pewnym rozbawieniem, a potem spostrzegła, że ma przed sobą pełnoprawnego rywala bez kompleksów. Dzisiaj już nie ma wielkiej trójki, tylko jest wielka czwórka. Napieralski może teraz powiedzieć: ""cięższą podajcie mi zbroję"", bo przede mną kolejne kampanie: parlamentarna i samorządowa"". - Napieralski według pana jest teraz politykiem pierwszoligowym? Jest wśród najsilniejszych polityków polskiej sceny? - Absolutnie tak. Potwierdził swoją wagę i znaczenie SLD. - Może za wcześnie wyciągać tak optymistyczne wnioski, bo oto dzisiaj w sondażach Janusz Korwin - Mikke ma poparcie trzy razy większe od Waldemara Pawlaka i jest na czwartym, miejscu. - Zostawmy te sondaże, bo jedynym prawdziwym sondażem są wybory, a te już niedługo. Według specjalistów po 10 kwietnia duża cześć ankietowanych unika odpowiedzi na pytania, więc trudno powiedzieć na ile  sondaże są reprezentatywne. Trzeba robić swoje i nie oglądać się na nic. - Dlaczego Napieralski jest najlepszym kandydatem na prezydenta? - To wynika z jego osobowości i programu. - Najmocniejsze punkty kandydata SLD na prezydenta to? - On bardzo mocno akcentuje obywatelskość swojej prezydentury. Państwo to ty obywatelu, a nie państwo to ja, mówi Napieralski. Nie powinno się wzmacniać siły państwa względem obywatela, jak chce PiS, ale trzeba robić odwrotnie. Jego propozycje dotyczące wyrównania szans edukacyjnych, tolerancji, przestrzegania zasad państwa świeckiego, gdzie konstytucja jest ważniejsza niż ewangelia, równouprawnienia kobiet i mężczyzn - są godne poparcia. On chce budować kraj, w którym nie ma lustracyjnych stosów, gdzie w polityce zagranicznej stawia się na silną pozycję w UE, ale także na dobre kontakty z sąsiadami. Można ciągnąć tę listę. - To dlaczego poparcie dla Napieralskiego jest tak słabe w środowisku lewicy? Kwaśniewski nie uczestniczy w kampanii, gen. Jaruzelski powiedział, ze wybory wygra Komorowski, Krzysztof Janik powiedział od razu, ze w II turze lewica poprze Komorowskiego… - Kwaśniewski dzisiaj zdystansował się od decyzji Cimoszewicza i jego poparcie dla Napieralskiego w konfrontacji z Cimoszewiczem jest jednoznaczne, a pozostali panowie mówili o ewentualnej drugiej turze. Nie wiem, co zrobi Napieralski, jeśli nie będzie w drugiej turze, bo SLD może zachować się różnie. - To znaczy jak SLD może się zachować? Może poprzeć Kaczyńskiego, Komorowskiego lub na nikogo nie wskazać… - Można przedstawić pytana jednemu i drugiemu kandydatowi… - Jakie to będą pytania? - Te najważniejsze dla lewicy, wynikające z programu Napieralskiego i wtedy nasz elektorat, słuchając odpowiedzi tych kandydatów, sam dokona wyboru. - Najważniejsze pytania to? - Stosunek do przeszłości, czyli ocena PRL? Stosunek do przestrzegania świeckości państwa, in vitro, reformy służby zdrowia,  polityka zagraniczna. Katalog jest duży. - A czy dostrzega pan punkty wspólne z PiS? Czy PiS może odpowiedzieć pozytywnie na pytania Sojuszu - Stosunek SLD do PiS jest jasny, bo koalicja tych partii musiałaby zostać podpisana na grobie Barbary Blidy i na tym powinna skończyć się dyskusja. Blida nie powinna nigdy zostać zapomniana, bo jest ofiarą państwa represyjnego i opresyjnego PiS. Blida jest ofiarą opętańczej wizji państwa Jarosława Kaczyńskiego. Zresztą projekt konstytucji PiS był projektem pisanym pod konstytucję 1935 r., czyli państwa bardzo anachronicznego w duchu Piłsudskiego. Ten projekt konstytucji PiS cofał nas do 1935 r., gdzie zamazywał się monteskiuszowski podział władzy. Jeśli PiS reprezentuje taką wizję państwa, to to jest wrogie państwo, na które SLD nie może się zgodzić. PiS to jest wróg. PiS to partia antysystemowa, która przekreśla wielkie dzieło Polaków, czyli III RP i na jej miejsce chce wstawić IV RP. Tutaj nie może być porozumienia. - Ale Jarosław Kaczyński mówi: zostawmy IV RP. - On to mówi taktycznie, a nie z przekonania, bo wie, że z tym projektem nie ma szans. - Mówiąc kolokwialnie, Jarosław Kaczyński picuje? - Kaczyński, mówiąc o niewracaniu do IV RP, picuje. Nie wierzmy w jego słowa. W drugiej części rozmowy z Leszkiem Millerem dowiemy się m.in., czy Wojciech Olejniczak powinien być kandydatem SLD na prezydenta Warszawy, czy Grzegorz Napieralski jest prawdziwym mężczyzną, którego poznamy po tym, jak skończy, a nie jak zaczyna. Były premier powie również, czy możliwy jest scenariusz, w którym PSL może zniknąć z Sejmu, czy teść Marty Kaczyńskiej, baron SLD, zmienił ugrupowanie na PiS i na koniec Leszek Miller zdradzi, czy zamierza wrócić do ław poselskich na Wiejskiej.","Leszek Miller, fot. Grzegorz Hawałej/PAP",
https://wiadomosci.onet.pl/flesz-triumf-millera-po-szykuje-wielka-zmiane/wlj0y,Flesz: triumf Millera; PO szykuje wielką zmianę?,"Leszek Miller został przewodniczącym SLD na najbliższe cztery lata. Inny polityk Sojuszu, Wojciech Olejniczak, ujawnił, że to Hanna Gronkiewicz-Waltz może zastąpić Donalda Tuska na fotelu premiera. W Syrii wciąż mają miejsce rządowe ataki, w tym na cywilów. Catherine Ashton otworzyła przedstawicielstwo UE w stolicy Birmy. Sprawdź, co jeszcze wydarzyło się w sobotę i niedzielę w Polsce oraz na świecie!","Leszek Miller szefem na najbliższe cztery lata - SLD nie jest partią kapitulacji i będzie działać na rzecz tworzenia państwa prawa, demokracji, tolerancji - zadeklarował podczas kongresu lider Sojuszu Leszek Miller. Na sobotnim kongresie zostały ogłoszone wyniki wyborów powszechnych przewodniczącego SLD. Millera, który był jedynym kandydatem na tę funkcję, poparło 92 proc. członków Sojuszu, którzy zdecydowali się wziąć udział w głosowaniu. Platforma szykuje wielką zmianę? ""Gronkiewicz-Waltz zastąpi Tuska"" Europoseł SLD Wojciech Olejniczak ujawnił w rozmowie z Onetem, że to prezydent Warszawy Hanna Gronkiewicz-Waltz zastąpi Tuska na stanowisku szefa rządu po 2015 roku. ""Donald Tusk ma kandydować do Parlamentu Europejskiego wspierając listę europejską EPP. Możliwe, że PO, która jest dzisiaj na poziomie poparcia PiS, będzie wcześniej chciała dokonać roszady na kluczowych partyjnych stanowiskach. W związku z konfliktami w PO, to Hanna Gronkiewicz-Waltz jest dzisiaj najbardziej prawdopodobną kandydatką na szefową Platformy i premiera Polski"" - przekonuje. ""Oni myślą o Polsce lepiej niż my sami"" - Najbardziej żałuję tego, że nie mogliście być ze mną wszyscy i w Emiratach, i w Arabii Saudyjskiej, i wczoraj na spotkaniu z premierem Chin oraz 15 premierami z całego regionu. Żałuję, bo byłem strasznie dumny i wy też bylibyście dumni, gdybyście usłyszeli, co oni myślą o Polsce. Naprawdę myślą lepiej, niż my sami. Wróciłem z tych spotkań zbudowany - powiedział w najnowszym wideoblogu premier Donald Tusk. Atak sił rządowych w Syrii Pomimo obowiązującego od 12 kwietnia zawieszenia broni, w sobotę w atakach sił rządowych w Syrii zginęły 32 osoby, w tym 22 cywilów - poinformowało Syryjskie Obserwatorium Praw Człowieka. Uwaga! Materiał może zawierać drastyczne treści: Izrael: minister ostrzega przed regionalnym wyścigiem zbrojeń jądrowych Minister obrony Izraela Ehud Barak oświadczył, że świat musi przygotować się na ""szybkie i stanowcze"" powstrzymanie Iranu przed wejściem w posiadanie broni jądrowej i rozpętaniem regionalnego wyścigu zbrojeń nuklearnych. Ashton otworzyła przedstawicielstwo UE w Birmie",Fot. PAP/Rafał Guz,
https://wiadomosci.onet.pl/kraj/sld-apeluje-o-przeprowadzenie-wysluchania-publicznego-ws-zmian-w-kodeksie-wyborczym/m1qcn,SLD apeluje o przeprowadzenie wysłuchania publicznego ws. zmian w kodeksie wyborczym,"SLD wnioskuje o przeprowadzenie wysłuchania publicznego dotyczącego złożonego przez Sojusz projektu noweli Kodeksu wyborczego. Zakłada on m. in. obowiązek podawania przyczyny nieważności głosów, wprowadzenie przezroczystych urn i kamer w lokalach komisji wyborczych.","Poseł SLD Wincenty Elsner powiedział na czwartkowej konferencji prasowej w Sejmie, że Sojusz składa wniosek o wysłuchanie publiczne, bo o zmianach w prawie wyborczym ""powinni się wypowiedzieć wszyscy wyborcy"". - Jesteśmy przekonani, że szeroka dyskusja z możliwością uczestnictwa w niej każdego z wyborców przyczyni się do tego, że zmiany, które proponujemy wprowadzić będą jeszcze lepsze - podkreślił Elsner. Projekt Sojuszu został złożony w grudniu zeszłego roku. Zakłada on m.in. standaryzację kart do głosowania. Ustawowo uregulowane byłoby, że karta ta może mieć formę broszury w przypadku, gdy liczba list wyborczych lub kandydatów uniemożliwia wydrukowanie ich na jednej stronie. Na pierwszej stronie broszury musiałby wtedy być zamieszczony m.in. spis treści oraz informacje o sposobie głosowania. Ponadto SLD opowiada się za wprowadzeniem przezroczystych urn do głosowania, a także za obowiązkiem instalowania kamer w lokalach obwodowych komisji wyborczych i transmisji z ich prac. Sojusz chciałby również ustawowego obowiązku podawania przyczyn uznania głosów za nieważne. Propozycja SLD wprowadza też zasadę, że znak graficzny inny niż ""X"" wstawiony przy nazwisku kandydata byłby traktowany jako głos ważny (do tej pory PKW zgodnie ze swoimi wytycznymi nakazywała traktować taki głos jako nieważny). SLD postuluje też zmianę sposobu przeliczania głosów na mandaty w wyborach samorządowych z d'Hondta na Sainte-Lague. Metoda d'Hondta jest korzystniejsza dla dużych ugrupowań, uzyskujących większe poparcie w skali kraju, metoda Saint-Lague - dla ugrupowań o średnim poparciu. W ocenie polityków Sojuszu, ""powinno to wzmocnić reprezentację spontanicznie powstających struktur społecznych w samorządzie lokalnym i regionalnym"". Sojusz proponuje także wprowadzenie zakazu zasiadania w komisjach obwodowych osób związanych w jakiś sposób z kandydatem ubiegającym się o funkcje publiczne w procedurze wyborczej. Propozycją SLD ma się zająć w czwartek Sejm, który będzie też debatował na projektem noweli Kodeksu wyborczego złożonym, przez Bronisława Komorowskiego. Prezydent zapowiedział przygotowanie projektu noweli po kłopotach z systemem informatycznym, które opóźniły podanie do publicznej wiadomości wyników I tury wyborów samorządowych jesienią ub. roku. W efekcie zmienił się niemal cały skład PKW. Oprócz wprowadzenia kadencyjności sędziów PKW projekt prezydenta zakłada też wprowadzenie: przezroczystych urn w lokalach wyborczych, jednostronnej karty do głosowania oraz uprawnień mężów zaufania do rejestrowania członków komisji obwodowej podczas liczenia głosów.",Leszek Miller,
https://wiadomosci.onet.pl/kraj/miller-tlumaczy-sie-z-nieobecnosci-ogorek-prowadzi-kampanie-wedlug-wlasnego-uznania/hb1lkp,Miller tłumaczy się z nieobecności Ogórek: prowadzi kampanię według własnego uznania,"Magdalena Ogórek, mimo wcześniejszych zapowiedzi, nie pojawiła się w radiowej ""Trójce"". Zamiast niej w ""Salonie politycznym Trójki"" pojawił się Leszek Miller. Szef SLD musiał się gęsto tłumaczyć z nieobecności kandydatki jego partii do fotela prezydenta. - Pani Ogórek nie skorzystała z zaproszenia, każdy ma prawo do tego, by prowadzić kampanię według własnego uznania - argumentował.","Miller podkreślił, że wszelkie uwagi czy pytania, które chciał zadać prowadzący audycję Marcin Zaborski, chętnie przekaże Magdalenie Ogórek. Jednocześnie zastrzegł, że nie jest ""żadnym zastępcą"" kandydatki w programie radiowej ""Trójki"". - Może oglądał pan bardzo dobry wywiad z panią Ogórek wczoraj w TVP Info? - pytał lider SLD. - Ona powiedziała, że podejmuje najważniejsze decyzje sama - tłumaczył dalej. Były premier, dopytywany o najnowszy sondaż dla ""Rzeczpospolitej"", według którego SLD może nie znaleźć się w Sejmie, powiedział, że ""kompleks polityczno-medialny"" skupiony wokół Bronisława Komorowskiego robi wszystko, by wygrał on wybory już w pierwszej turze. - Z badań wynika, że jest możliwy przepływ elektoratów między naszą kandydatką a Bronisławem Komorowskim. Będzie się więc zohydzać SLD i kandydatkę - mówił gość radiowej ""Trójki"". - Jest zlecenie, jest realizacja - ocenił krótko zaskakujący wynik sondażu. - Nikt nie wierzy w cztery procenty dla SLD. Wejdziemy do Sejmu, to oczywiste - dodał Leszek Miller. Gdyby wybory odbyły się w ostatnią niedzielę, SLD nie przekroczyłoby progu wyborczego, a czwartą partią w Sejmie byłoby ugrupowanie Janusza Korwin-Mikkego - wynika z sondażu IBRiS dla ""Rzeczpospolitej"". Według badania na PO chce głosować 37 proc. ankietowanych, co oznacza wzrost o 1 pkt proc. od połowy kwietnia. Tyle samo zyskuje PiS, które popiera 32 proc. Polaków. Chęć głosownia na PSL deklaruje zaś 5 proc. respondentów zapowiadających, że pójdą do urn (spadek o 1 pkt proc.). Aż 4 pkt traci natomiast SLD, który z wynikiem 4 proc. ląduje poza Sejmem. Obie partie rozdziela ugrupowanie KORWiN Janusza Korwin-Mikkego (5 proc.). Taki układ byłby rewolucją na scenie politycznej, bo od 2011 r., gdy powstały PO i PiS, nie było parlamentu, w którym zabrakłoby tych dwóch partii oraz Sojuszu i ludowców – zauważa ""Rz"". Jednak według dr. Rafała Chwedoruka z UW takie rozstrzygnięcie w wyborach jest mało prawdopodobne. Jak mówi politolog, wyniki SLD i PSL to efekt słabej kampanii prezydenckiej. Ale siła ich elektoratów jest dużo większa i choć nie są one już takimi potęgami jak w latach 90., to jednak powinny wystarczyć do przekroczenia progu – ocenia Chwedoruk.",Leszek Miller,
https://wiadomosci.onet.pl/kraj/nowicka-nie-bylam-i-nie-jestem-na-liscie-plac-przemyslu-aborcyjnego/s17vf,Nowicka: nie byłam i nie jestem na liście płac przemysłu aborcyjnego,"- W związku z nasilającą się na mnie nagonką wywołaną przez proces, który wytoczyłam pani Joannie Najfeld za pomówienia pod moim adresem oświadczam, że nie byłam i nie jestem na liście płac przemysłu aborcyjnego - mówiła na konferencji prasowej wicemarszałek Sejmu z ramienia Ruchu Palikota, Wanda Nowicka. - Mogłabym powiedzieć, że pani Najfeld jest wynajęta przez organizacje kościelne, ale ja takimi metodami się nie posługuję - dodała. - Dzisiaj w imię kontrreformacji katolickiej próbuje się zgnoić wicemarszałka Sejmu, to jest nagonka - powiedział z kolei Janusz Palikot podsumowując całą sprawę.","Wicemarszałek Sejmu wydała oświadczenie, w którym wyjaśnia, że za wysoce obraźliwe uznała fakt podważenia motywów jej działalności. - Oświadczam, że od ponad 20 lat działam na rzecz życia, zdrowia i praw kobiet, bowiem wynika to z mojego najgłębszego przekonania, że jest to działalność szlachetna, etyczna, służąca dobru publicznemu, a przede wszystkim konieczna w celu pomocy kobietom - mówiła Nowicka. Nowicka powiedziała też, że według niej nie ma nic nagannego w fakcie, że Federacja na rzecz Kobiet i Planowania Rodziny pozyskuje środki na realizację celów statutowych od legalnych instytucji, organizacji, fundacji czy sektora prywatnego. - Nota bene ja również mogłabym zapytać, kto opłaca panią Najfeld i jej kampanie. Bo na pewno ktoś ją finansuje. I też mogłabym powiedzieć; że pani Najfeld została wynajęta przez organizacje kościelne, koncern ojca Rydzyka i międzynarodowe sieci fanatyków religijnych działających na szkodę kobiet w celu pozbawienia kobiet ciężarnych ich prawa do życia. Ale ja takimi metodami się nie posługuję - dodała. Wicemarszałek Sejmu zaznaczyła również, że wyraża ogromny zawód, że sprawa, którą wniosła do sądu jako osoba pokrzywdzona, jest wykorzystywana do ""dyskredytowania jej w oczach opinii publicznej"". - W rzeczywistości jest to kolejny etap walki przeciw prawom kobiet w Polsce. Apeluję do mediów, by nie brały udziału w tej walce - podsumowała Nowicka. Konferencja miała na celu wyjaśnienie informacji, która pojawiła się w ""Gościu Niedzielnym"". Tygodnik dotarł do utajnionego wyroku w procesie, jaki Nowicka wytoczyła Joannie Najfeld za słowa, że Nowicka ""znajduje się na liście płac przemysłu aborcyjno-antykoncepcyjnego"". ""Kierowana przez Wandę Nowicką organizacja (Federacja na Rzecz Kobiet i Planowania Rodziny) otrzymywała dotacje od wielu podmiotów (...) stanowiących część międzynarodowego koncernu farmaceutycznego produkującego środki antykoncepcyjne oraz międzynarodowej organizacji pozarządowej mającej na celu m.in. poprawę dostępności zdrowia reprodukcyjnego, w tym bezpiecznej aborcji oraz zajmującej się produkcją i dystrybucją aspiratorów i kaniuli - przyrządów przeznaczonych do wykonywania zabiegów przerywania ciąży"". Nowicka wytoczyła proces Najfeld po debacie w TVN24 z 13 lutego 2009 roku, kiedy to Najfeld zarzuciła obecnej wicemarszałek, że organizacja, która prowadzi, jest częścią międzynarodowego koncernu, providerów aborcji i antykoncepcji. - Pani po prostu jest na liście płac tego przemysłu - mówiła wtedy Najfeld. Sąd w tej wypowiedzi nie dopatrzył się nieprawidłowości. Solidarna Polska chce odwołania Nowickiej Klub Solidarna Polska zapowiedział, że w przyszłym tygodniu złoży wniosek o odwołanie Wandy Nowickiej z funkcji wicemarszałka Sejmu. Jak powiedział dzisiaj Arkadiusz Mularczyk, jego klub do środy złoży taki wniosek. - Chcemy zadać publiczne pytanie: czy taka osoba, której status finansowy nie jest dla nas jasny powinna pełnić tak zaszczytną funkcję? Czy ma moralne prawo reprezentować Polaków jako wicemarszałek? Czy pobierała te środki? W jakiej wysokości? Czy jej poglądy nie są wynikiem tego, że te koncerny farmaceutyczne w pewien sposób ją sponsorowały - pytał Mularczyk. - To ważne pytania, bo Nowicka nie jest wyłącznie działaczką ruchów feministyczny, ale jest wicemarszałkiem - dodał. - W naszej ocenie trudno mówić czy doszło do złamania prawa. Myślę, że dla zdecydowanej większości Polaków, ta sytuacja jest niezrozumiała i kuriozalna. Wielu posłów, gdyby wiedział o tym wyroku, podjęłoby inną decyzję - stwierdził poseł. - Dyscyplina partyjna w PO ws. głosowania na Nowicką była łamaniem kręgosłupów moralnych, widzieliśmy jak ci ludzie wyglądają i z jakim niesmakiem wyciągali karty do głosowania - powiedział. Mularczyk dodał, że jego klub liczy na poparcie wszystkich klubów parlamentarnych. - Ta cała sytuacja budzi nasze ogromne zaniepokojenie. Liczymy także na poparcie posłów PO - tam też jest wielu chrześcijan - stwierdził. - W Polsce aborcja jest niezgodna z prawem, nie tylko z wartościami chrześcijańskimi, a Nowicka promuje aborcję i to nie tą, która jest przewidziana przez prawo, ale także tą, która jest niezgodna z prawem. Nie przesądzam czy w tym przypadku doszło do przestępstwa, ale takie wątpliwości jako prawnik mogę mieć - zaznaczył. Błaszczak: To jest skandaliczna sprawa Oburzenia całą sprawą nie krył także Mariusz Błaszczak. - To jest skandaliczna sprawa, my konsekwentnie byliśmy przeciwni kandydaturze pani Nowickiej. Pytanie należy zadać PO, bo widać wyraźnie, że to przez zmianę decyzji przewodniczącego PO, premiera Donalda Tuska doszło do tego, że pani Nowicka została wybrana (...) a więc klucz leży w rękach pana Donalda Tuska - oświadczył Błaszczak. - Nie będziemy się ścigać na składanie wniosków - zaznaczył. - Nie chodzi o inicjatywę jednych, drugich czy trzecich, pani Wanda Nowicka nie powinna być wicemarszałkiem Sejmu - podkreślił. SLD domaga się wyjaśnień Ze strony SLD również słychać żądanie wyjaśnień. - Też się domagamy wyjaśnień czy to nie jest klasyczny konflikt interesów. To rzecz dotycząca klubu Janusza Palikota i ten klub musi się z tym uporać. Nie sądzę, żeby znalazł się ktoś w Sejmie, kto wystąpi z inicjatywą odwołania Nowickiej - powiedział Leszek Miller. - Musimy porozmawiać z panią wicemarszałek , nie chcemy być sędzią w nie naszej sprawie - dodał były premier. Schetyna: Wanda Nowicka powinna się wytłumaczyć - Uważam, że pani marszałek powinna wytłumaczyć tę sytuację. Jest Komisja Etyki, w parlamencie są inne zasady i tu wszystko musi być jawne i oczywiste - wiceszef PO Grzegorz Schetyna dziennikarzom w Sejmie. Schetyna w rozmowie z dziennikarzami zaprzeczył doniesieniom mediów, że Donald Tusk przekonywał klub PO do głosowania we wtorek na kandydaturę Nowickiej na wicemarszałka Sejmu, bo chce poparcia Ruchu Palikota dla zmian w KRUS. - Nie było takiej mowy. Jest to kwestia zasad. Jeżeli umówiliśmy się, że jest pięciu wicemarszałków i każdy klub ma swojego przedstawiciela, to trzeba ustalić zasadę i autonomię decyzji klubowej - i tak się stało. Umów trzeba dotrzymywać - powiedział wiceszef PO. Na uwagę, że w pierwszym głosowaniu Nowicka nie uzyskała niezbędnej większości głosów, Schetyna odparł: ""Koniec wieńczy dzieło"". Joanna Najfeld jest dziennikarką i działaczką katolicką. Była m.in. współorganizatorką warszawskiego Marszu dla Życia i Rodziny w 2006 roku. Współorganizowała także kampanię przeciwko redakcji ""Machiny"", gdy na okładce czasopisma pojawiła się twarz Madonny wklejona w welon Matki Boskiej Częstochowskiej. Najfeld krytykowana jest przez środowiska feministyczne i homoseksualne za poglądy na kwestie aborcji, homoseksualizmu i godności kobiety.","Janusz Palikot i Wanda Nowicka, fot. PAP/Leszek Szymański",
https://wiadomosci.onet.pl/kraj/proteusz-przybyl-do-nas-w-postaci-prezesa-pis/d3nyz,"""Proteusz przybył do nas w postaci prezesa PiS""",Politycy wszelkich opcji wciąż komentują kongres Prawa i Sprawiedliwości oraz wystąpienie prezesa Jarosława Kaczyńskiego. O swoją ocenę pokusił się również Leszek Miller na swoim blogu w Onet.pl porównując byłego premiera do mitycznego Proteusza.,"- Proteusz, mityczny morski starzec wciąż się zmieniał. Umiał przybrać dowolną ludzką postać. Mógł być groźnym lwem, niewinną owieczką, szarżującym bykiem, a także skałą, rzeką, ogniskiem. Potrafił też przepowiadać przyszłość - pisze Leszek Miller. - Wczoraj Proteusz przyjechał do Polski i przybrał postać prezesa PiS-u. Przemiana nie do końca się udała i część delegatów kręciła nosem, ale po chwili nawet posłanka Szczypińska nie widziała różnicy. Czar prysł, kiedy fałszywy Kaczyński przepowiedział, że w Polsce odbędzie się Olimpiada. (...) Przecież gdyby to był prawdziwy Jarosław to by wiedział, że Grecy zorganizowali jakieś 300 Igrzysk przez ponad tysiąc lat, a ich pierwszy opis znajduje się u Homera - pisze Miller. - To wszystko robota Palikota - krzyknął poseł Kurski i Kaczyński stał się znów Kaczyńskim - kończy Miller.","Leszek Miller, fot. Tomasz Gzell",
https://wiadomosci.onet.pl/kraj/miller-przeprosi-ryszarda-petru-za-czlowieka-wynajetego-przez-banki/fqgkqm,Leszek Miller musi przeprosić Ryszarda Petru,"Szef SLD Leszek Miller ma przeprosić Ryszarda Petru za nazwanie go ""człowiekiem wynajętym przez banki"" - warszawski sąd apelacyjny podtrzymał dzisiaj decyzję sądu okręgowego w tej sprawie. Od wyroku nie można się już odwołać.","Sąd Apelacyjny w Warszawie odrzucając zażalenie Millera na decyzję sądu okręgowego, zdecydował jednocześnie, że postanowienie ws. Janusza Palikota będzie ponownie rozpoznane. - Sąd orzekł o oddaleniu zażalenia Leszka Millera, natomiast w stosunku do Janusza Palikota postanowienie sądu I instancji zostało uchylone i sprawa przekazana do ponownego rozpoznania z uwagi na nieważność postępowania, jaka zaszła - były problemy z dostarczeniem Januszowi Palikotowi wniosku i postanowienia - poinformowała rzeczniczka Sądu Apelacyjnego w Warszawie Barbara Trębska. Miller i Palikot w sobotę podczas wspólnej konferencji prasowej nazwali Petru ""człowiekiem wynajętym przez banki"". W poniedziałek komitet Nowoczesnej złożył w sądzie w trybie wyborczym pozew stwierdzając, że wypowiedzi liderów TR i SLD naruszają dobre imię Petru, i domagając się sprostowania nieprawdziwych informacji oraz przeprosin. Sam Petru mówił, że słowa liderów TR i SLD to oszczerstwo. Sąd zajął się sprawą we wtorek. Zakazał liderom SLD i TR rozpowszechniania nieprawdziwych informacji, a także zdecydował, że Miller i Palikot mają wyemitować przeprosiny w głównych programach informacyjnych stacji telewizyjnych. Jednocześnie sąd oddalił znaczną część żądań Petru dotyczących zakresu sprostowań i przeprosin. Domagał się sprostowań ze strony Millera i Palikota w najważniejszych dziennikach i na stronach internetowych oraz przekazania 20 tys. zł na Polską Akcję Humanitarną. Palikot i Miller złożyli zażalenie na decyzję sądu, oczekując uchylenia tego orzeczenia. Palikot mówił również o tym, że nie został poinformowany o terminie rozprawy.",Leszek Miller,
https://wiadomosci.onet.pl/kraj/miller-nie-wezme-udzialu-w-referendum-6-wrzesnia/nrjpb7,Miller: nie wezmę udziału w referendum 6 września,"Szef SLD Leszek Miller zapowiedział, że nie weźmie udziału w referendum, które odbędzie się 6 września - według niego jest ono zbędne. Lider Sojuszu ocenił też, że Senat nie zgodzi się na referendum 25 października, którego przeprowadzenia chce prezydent Andrzej Duda.","- Nie wezmę udziału w referendum 6 września, bo uważam je za zbędne. Nie wezmę udziału w referendum 25 października, bo - jak sądzę - ono się nie odbędzie - powiedział szef Sojuszu na briefingu prasowym w Sejmie. Krzysztof Szczerski przedstawił plan wizyt zagranicznych prezydenta na najbliższe 100 dni. W ""pakiecie wizyt"" zdominowanym przez kwestie bezpieczeństwa nie brakuje niespodzianek. Celem pierwszej wizyty Andrzeja Dudy będzie stolica Estonii, Tallin, zaplanowano także podróż do Chin. Według Millera, Senat nie zgodzi się na wniosek prezydenta Dudy, by przeprowadzić referendum razem z wyborami parlamentarnymi. - Senat zdominowany przez PO zapewne uzna, iż wniosek pana prezydenta jest źle przygotowany i inicjatywa nie ma sensu, łączenie referendum z dniem wyborów jest dysfunkcjonalne - stwierdził szef SLD. W ubiegłym tygodniu prezydent skierował do Senatu projekt postanowienia o zarządzeniu ogólnokrajowego referendum, które miałoby odbyć się 25 października wraz z wyborami parlamentarnymi. W tym referendum Polacy mieliby odpowiedzieć na trzy pytania: czy są ""za obniżeniem wieku emerytalnego i powiązaniem uprawnień emerytalnych ze stażem pracy""; czy są ""za utrzymaniem dotychczasowego systemu funkcjonowania Państwowego Gospodarstwa Leśnego Lasy Państwowe"" i czy są ""za zniesieniem powszechnego ustawowego obowiązku szkolnego sześciolatków i przywróceniem powszechnego ustawowego obowiązku szkolnego od siódmego roku życia"". Senat ma rozpatrzyć wniosek prezydenta 4 września; dziś o godz. 16 zbierze się Konwent Seniorów w sprawie wniosku o referendum. Po nim zaplanowano briefing marszałka Senatu Bogdana Borusewicza, który zapowiedział już, że zwróci się do prezydenta o dodatkowe uzasadnienie do projektu. Zdaniem Borusewicza przed uzupełnieniem wniosku Senat nie powinien nad nim głosować. Z kolei 6 września ma się odbyć referendum zarządzone przez poprzedniego prezydenta Bronisława Komorowskiego, w którym są trzy pytania: czy Polacy są ""za wprowadzeniem jednomandatowych okręgów wyborczych w wyborach do Sejmu""; czy są ""za utrzymaniem dotychczasowego sposobu finansowania partii politycznych z budżetu państwa"" i czy są ""za wprowadzeniem zasady ogólnej rozstrzygania wątpliwości, co do wykładni przepisów prawa podatkowego na korzyść podatnika"". Miller, przypomniał, że za rządów SLD odbyły się dwa referenda - jak mówił dotyczyły one ""niezwykle doniosłych i fundamentalnych"" spraw, bo ""tylko wtedy warto je organizować"". - Pierwsze referendum dotyczyło przyjęcia nowej konstytucji, tej, która obowiązuje od 1997 roku, a drugie - przyjęcia przez Polaków traktatu akcesyjnego wynegocjowanego przez mój rząd w 2003 roku - powiedział b. premier. Szef SLD pytany był również, czy uważa, że prezydent Andrzej Duda wspiera kampanię wyborczą PiS. - Oczywiście, że pan prezydent Duda wspiera kampanię PiS, ale odrzućmy na chwilę hipokryzję - każdy prezydent, który do tej pory pełnił ten wysoki urząd, wspierał swe zaplecze polityczne. Tak było i z Bronisławem Komorowskim, i z Lechem Kaczyńskim, i z Aleksandrem Kwaśniewskim. Choć Aleksander Kwaśniewski wspierał swoje zaplecze polityczne oszczędniej niż inni prezydenci - stwierdził Miller. Odniósł się również do pierwszej wizyty zagranicznej prezydenta Dudy - którą złożył on w niedzielę w Estonii. Według Millera, prezydent ""przede wszystkim powinien skoncentrować się na dobrych stosunkach z Berlinem i z Waszyngtonem i tam lokować swoją pierwszą aktywność"", bo - jak mówił - Berlin ""najwięcej znaczy w UE"", a Waszyngton - w NATO. - I UE i NATO, to gwaranci naszego bezpieczeństwa militarnego, ale także gospodarczego i społecznego - powiedział szef SLD. - Ta pierwsza wizyta w Estonii, której potencjał demograficzny porównywalny jest z województwem opolskim, kraj bez armii i bez znaczenia, nie jest pomysłem fortunnym i szkoda, że tak się stało - uznał Miller. Szef SLD pytany był ponadto o doniesienia tygodnika ""Newsweek"", który napisał, że Andrzej Duda jeszcze jako poseł, podróżował na koszt Sejmu do Poznania i - według tygodnika - oficjalnie wykonywał tam obowiązki poselskie, jednak w rzeczywistości prowadził wykłady na prywatnej uczelni. - Jeżeli to wszystko jest prawda, to zapewne organy państwa się tym zainteresują. Nikt nie jest wyłączony spod oceny prawnej, także i prezydent Rzeczypospolitej - skomentował Miller. Szef SLD jest przekonany, że w kolejnej kadencji Sejm z pewnością podejmie działania zmuszające posłów do bardziej przejrzystych działań w kwestii rozliczania wyjazdów.",Szef SLD Leszek Miller,
http://wiadomosci.onet.pl/tylko-w-onecie/kalisz-szczuka-i-gierek-co-partyjni-dzialacze-wiedza-o-sytuacji-na-lewicy/2pnp96f,"Kalisz, Szczuka i Gierek... Co partyjni działacze wiedzą o sytuacji na Lewicy?","Z inicjatywy SLD wczoraj w Warszawie odbył się Kongres Lewicy. Według organizatorów uczestniczyło w nim ok. 3 tysięcy osób. – To spotkanie jest impulsem na rzecz szukania pewnych rozwiązań – mówił w rozmowie z Karolem Kosiorowskim Leszek Miller. Czy partyjne ""doły"" pomogą je znaleźć? Część działaczy zdecydowanie nie było na bieżąco z tym, co się na Lewicy dzieje. Zdaniem niektórych w powietrzu unosił się duch Gierka, na sali znajdowała się Kazimiera Szczuka, a odejście z partii Ryszarda Kalisza owiane było tajemnicą.",,,
https://wiadomosci.onet.pl/kraj/miller-wrocmy-do-przesluchiwania-kandydatow-na-ministrow-przez-sejm/xsx4x3,Miller: wróćmy do przesłuchiwania kandydatów na ministrów przez Sejm,Przesłuchiwanie przez Sejm kandydatów na ministrów przed utworzeniem rządu i odpytywanie premiera na każdym posiedzeniu - takie m.in. postulaty przedstawił klub SLD podczas spotkania z marszałek Sejmu Małgorzatą Kidawą-Błońską.,"Kidawa-Błońska dzisiaj rano, przed rozpoczęciem posiedzenia Sejmu mówiła, że gdy została wybrana na marszałka zapowiedziała, że ""jeśli będzie taka wola"" będzie spotykać się ze wszystkimi klubami. Przypomniała, że spotkała się już z klubem PSL. Według niej chodzi o rozmowę na temat poprawy pracy w Sejmie. - Normalne rutynowe spotkanie, które powinno co jakiś czas mieć miejsce - powiedziała wówczas marszałek Sejmu, która po spotkaniu z klubem SLD nie rozmawiała już z dziennikarzami. Jak relacjonował po spotkaniu szef Sojuszu Leszek Miller, klub przedstawił powołanej w czerwcu na stanowisko marszałka Kidawie-Błońskiej swoje spostrzeżenia co do działalności izby. Posłowie - mówił Miller - koncentrowali się na kwestiach ""najważniejszych dla polskiego parlamentu"": działalności legislacyjnej oraz kontrolnej w stosunku do władzy wykonawczej. - Posłowie zwracali uwagę, że czasami projekty, zwłaszcza rządowe, są rozpatrywane w takim pośpiechu, że są obarczone rozmaitymi wadami i te wady powodują, że prawo, które opuszcza Sejm nie jest najwyższej jakości - mówił dziennikarzom szef SLD. Jak podkreślił, należy przywiązać więcej uwagi do jakości stanowionego prawa. Według Millera, klub SLD w czasie spotkania ocenił, że funkcje kontrolne Sejmu wobec rządu są coraz bardziej ograniczone. - W kolejnej kadencji Sejmu powinno się wrócić do takich wypróbowanych i obecnych kiedyś w praktyce sejmowej procedur jak np. przesłuchiwanie kandydatów na ministrów przed utworzeniem rządu - powiedział. SLD chciałby także powrotu do zwyczaju ""odpytywania"" prezesa Rady Ministrów na każdym posiedzeniu Sejmu i nominowania na szefa sejmowej komisji ds. służb specjalnych przedstawiciela opozycji. - To wszystko już miało kiedyś miejsce w polskim Sejmie, ale z biegiem czasu zostało zlikwidowane i mówiliśmy pani marszałek, by może do tego wrócić - powiedział Miller. Według niego marszałek życzliwie odniosła się do postulatów, ale - jak podkreślił lider Sojuszu - pozostało już niewiele czasu na ich wprowadzenie, bo kadencja Sejmu niedługo dobiegnie końca. - Ale liczymy na to, że przynajmniej niektóre nasze propozycje zostaną życzliwie potraktowane - podkreślił szef SLD. Miller przypomniał, że jeszcze gdy funkcję marszałka sprawował Radosław Sikorski klub SLD zaproponował, by jedną z sal w Sejmie nazwać imieniem zmarłego w styczniu dwukrotnego marszałka Sejmu i premiera Józefa Oleksego. - To byłoby godne uczczenie jego pamięci - powiedział. Według lidera Sojuszu podczas spotkania marszałek Sejmu poinformowała, że nie istnieje już tzw. zamrażarka sejmowa na poziomie marszałka Sejmu. - Ale wiemy, że istnieje na poziomie komisji. Teraz zwyczaj jest taki, iż ustawy trafiają do poszczególnych komisji i są tam przetrzymywane. Zamrażarka z gabinetu marszałka Sejmu przeniosła się do zamrażarek w komisjach - uznał Miller.",Małgorzata Kidawa-Błońska i Leszek Miller,
https://wiadomosci.onet.pl/kraj/prokuratura-nie-ma-dowodow-by-ktokolwiek-przezyl-katastrofe-smolenska/f7b9e,"Prokuratura: nie ma dowodów, by ktokolwiek przeżył katastrofę smoleńską","Nie ma dowodów, by ktokolwiek przeżył katastrofę smoleńską - podkreśla prokuratura. To reakcja na niedawne słowa Antoniego Macierewicza, który mówił, że są ""wiarygodne relacje, że trzy osoby przeżyły katastrofę"". Zdaniem szefa Sojuszu Lewicy Demokratycznej Leszka Millera śledczy powinni zająć się tą wypowiedzią parlametarzysty PiS.","Kilka dni temu, w Kielcach, Macierewicz, który jest szefem parlamentarnego zespołu ds. katastrofy smoleńskiej, mówił: ""Po blisko trzech latach badań, mogę powiedzieć z olbrzymią dozą pewności, czy prawdopodobieństwa, że relacje o tym, że trzy osoby przeżyły (katastrofę), są wiarygodne"". Powoływał się przy tym na ""trzy niezależne źródła"", z których dwa pochodzą ""od ludzi, którzy zawodowo zajmują się weryfikacją informacji i nie podają wiadomości niesprawdzonych"". Pytany o tę wypowiedź, Macierewicz podkreślił, że ""dotyczyła ona relacji, jakie istnieją na temat przebiegu tego tragicznego wydarzenia, a przede wszystkim tego, że prokuratura nie dopełniła swoich obowiązków i niczego nie zbadała"". - Najpoważniejszym problemem jest to, że w ciągu trzech lat od tej tragedii prokuratura nie przesłuchała żadnego sanitariusza, żadnego lekarza, nie poczyniła żadnych ustaleń niezbędnych w sytuacji tak poważnej i tak zasadniczej. To jest główny problem - ja już złożyłem w tej sprawie doniesienie o przestępstwie do prokuratury - powiedział Macierewicz. Zdecydowana reakcja śledczych na słowa Macierewicza Prokuratura, pytana o słowa Macierewicza, podkreśla, że nie ma dowodów, by ktokolwiek przeżył katastrofę smoleńską. - Materiały, zebrane zarówno na miejscu zdarzenia, jak i w wyniku przeprowadzonych potem badań, nie dostarczyły dowodów na potwierdzenie tezy, że ktokolwiek przeżył tę katastrofę - powiedział rzecznik prasowy Prokuratury Generalnej prokurator Mateusz Martyniuk. - Materiał dowodowy zebrany przez Wojskową Prokuraturę Okręgową w Warszawie nie daje żadnych podstaw do stwierdzenia, żeby jakakolwiek osoba przeżyła katastrofę - potwierdził rzecznik prasowy Naczelnej Prokuratury Wojskowej płk Zbigniew Rzepa. Dodał, że zaraz po trzeciej rocznicy katastrofy śledczy wysłali do parlamentarnego zespołu pismo z prośbą o przedstawienie zebranych dowodów. - Wojskowa Prokuratura Okręgowa w Warszawie zwróciła się po raz kolejny do zespołu o nadesłanie dokumentów, które ewentualnie mogłyby pomóc śledztwu - powiedział Rzepa. - Jestem zawsze do dyspozycji prokuratury we wszystkich kwestiach związanych ze Smoleńskiem i każdą inną kwestią. Eksperci zespołu parlamentarnego także są zawsze do dyspozycji - zadeklarował w sobotę Macierewicz. Z kolei szef SLD Leszek Miller powiedział w piątek, że tego dnia wysłał do Prokuratury Generalnej zawiadomienie dotyczące wypowiedzi Macierewicza, że katastrofę smoleńską przeżyły trzy osoby. - Jeżeli pan Macierewicz posiada tego typu informacje, to musi się nimi podzielić, bo być może wie coś więcej. Skoro ci ludzie przeżyli, to gdzie umarli? Może żyją dalej, może są gdzieś przetrzymywani? Może spotkał ich gdzieś okrutny los? Panie Macierewicz, karty na stół. Niech pan zdradzi swoje tajemnice prokuratorowi - mówił Miller Polsatowi News. Pytany o to doniesienie Martyniuk powiedział, że jeśli wpłynie ono do Prokuratury Generalnej, jak w każdej sprawie, zostanie ono przekazane do właściwej prokuratury. 10 kwietnia 2010 roku o godz. 8.41 pod Smoleńskiem rozbił się samolot Tu-154M, którym polska delegacja udawała się do Katynia na uroczystości związane z 70. rocznicą zamordowania tam polskich oficerów przez radzieckie NKWD. W katastrofie, do której doszło w pobliżu lotniska Smoleńsk-Północny zginęło 96 osób, w tym prezydent RP Lech Kaczyński i jego małżonka Maria. Wraz z parą prezydencką zginęli także ministrowie, parlamentarzyści, szefowie centralnych urzędów państwowych, dowódcy wszystkich rodzajów sił zbrojnych, a także oficerowie Biura Ochrony Rządu i członkowie załogi Tupolewa.",Fot. AFP,
https://wiadomosci.onet.pl/kraj/sld-bedzie-kongres-lewicy-spolecznej-w-maju-2013-r/17c78,SLD: będzie Kongres Lewicy Społecznej w maju 2013 r.,"W maju 2013 roku odbędzie się Kongres Lewicy Społecznej - zdecydowała Rada Krajowa SLD. Wcześniej szef partii Leszek Miller zapewniał, że Sojusz zrobi wszystko, bo powstrzymać ""marsz brunatnej prawicy"".","Jak poinformował po zakończeniu niedzielnych obrad Miller, kongres nie ma być zaczątkiem tworzenia żadnego nowego ugrupowania politycznego, a przedsięwzięciem o charakterze programowym. - Chcemy pokreślić tam różnorodność polskiej lewicy i z drugiej strony - konieczność przeciwstawienia się wspólnie rozmaitym zagrożeniom - powiedział lider SLD na konferencji prasowej. Według wiceszefa Sojuszu Józefa Oleksego, kongres miałby jednak ""pokazać lewicę jako alternatywę dla rządów liberalnej prawicy"". - To wydarzenie powinno być głośne, ponieważ dotyczy spraw Polski, jej przyszłości i tych zagrożeń, przeciw którym lewica powinna - jako całość - walczyć i wskazywać do czego prowadzi władza liberalnej prawicy, jakie sprawy poważne są zaniedbane, jak niknie stabilizacja, jak zaostrza się konflikt polityczny, jak marne się rysują perspektywy dalszego rozwoju, jak bardzo trudno jest określić się Polsce wobec wyzwań i konfliktu oraz kryzysu wewnątrz UE - mówił Oleksy. Jak dodał, kongres miałby zapoczątkować ""budowę frontu wspólnego na rzecz odebrania władzy"" prawicy liberalnej. - Chcemy też, żeby tym kongresem wydać impulsy i sygnały do społeczeństwa, do obywateli, że jest alternatywa dla władzy, że ona jest szeroko zakorzeniona w różnych organizacjach, związkach zawodowych, organizacjach pozarządowych, ruchach sprzeciwu organizowanych internetowo, ruchach alterglobalistycznych i oczywiście w partiach politycznych lewicowych - zaznaczył były premier. W kongresie miałyby uczestniczyć więc organizacje, które ""czują się lewicowymi lub rozumują lewicowo o Polsce"". Zaproszenie ma dostać też były prezydent Aleksander Kwaśniewski. Politycy Sojuszu nie widzą też przeszkód, by - jeśli będzie taka wola - w obradach uczestniczyli działacze Ruchu Palikota. Hasłem kongresu miałaby być ""jedność w różnorodności"".","Joanna Senyszyn, Leszek Miller i Krzysztof Gawkowski, fot. PAP/Rafał Guz",
http://wiadomosci.onet.pl/kraj/miller-komisja-europejska-ma-prawo-ingerowac-w-sprawy-polskie/pn95sc,Miller: Komisja Europejska ma prawo ingerować w sprawy polskie,"– Komisja Europejska ma prawo ingerować dlatego, że Polska jest członkiem Unii Europejskiej i dlatego też obowiązują nas wszystkie procedury obowiązujące w UE. To również oznacza, że polski rząd powinien reprezentować własny punkt widzenia i polemizować z tym wszystkim, z czym się nie zgadza i uważa za niestosowne – skomentował wczorajszą decyzję KE szef SLD Leszek Miller.","Wczoraj Komisja Europejska postanowiła rozpocząć wobec Polski procedurę ochrony praworządności w związku z reformą Trybunału Konstytucyjnego. Wiceszef KE Frans Timmermans poinformował, że celem jest dialog z polskim rządem i wyjaśnienie problemów. Pierwszym jest ocena KE, podczas której gromadzone i oceniane są wszystkie informacje dotyczące ewentualnych zagrożeń. W kolejnym kroku, o ile sprawa nie zostanie załatwiona wcześniej, procedura przewiduje publikację przez KE ""zalecenia w sprawie państwa prawnego"". To wytyczne, by państwo członkowskie rozwiązało zidentyfikowane problemy w wyznaczonym terminie i poinformowało o tym Brukselę. W trzecim etapie KE monitoruje działania podjęte w odpowiedzi na jej zalecenia. Jeśli uzna, że nie są one wystarczające, może skorzystać z mechanizmu przewidzianego w art. 7 Traktatu o UE, czyli zwrócić się do Rady o stwierdzenie poważnego ryzyka naruszania wartości UE przez kraj unijny.",,
https://wiadomosci.onet.pl/kraj/wkrotce-beda-zmiany-w-rzadzie-tusk-atmosfera-jest-krytyczna/tnp8l,Wkrótce będą zmiany w rządzie? Tusk: atmosfera jest krytyczna,"Premier Donald Tusk zapowiedział, że w okolicach stu dni od powołania rządu spotka się z kierownictwami wszystkich resortów. Jak tłumaczył, chce dokonać tego przeglądu, bo atmosfera wokół jego gabinetu jest ""dość krytyczna"". Pytany, czy dopuszcza rekonstrukcję rządu, odparł, że dopuszcza ją każdego dnia.","Tusk dodał, że nie ma co ukrywać, że on sam i Polacy mieli większe oczekiwania wobec rządu, a przynajmniej wobec niektórych ministrów. - Więc będę uczciwie z nimi rozmawiał i informował o rezultacie tych rozmów. Dzień po dniu z każdym resortem się spotkam - zapowiedział premier. - To trochę mnie też kosztuje, to znaczy ja też po głowie obrywam, za to, że nie wszyscy moi ministrowie wykonują swoje zadania tak jakbym chciał, ale dotyczy to nie tylko pani minister Muchy - powiedział dziennikarzom szef rządu. Ruch Palikota poprze propozycję rządu? ""Szanse oceniam jako jako »50 na 50«"" - Nie odrzuciliśmy formuły poparcia wydłużenia wieku emerytalnego, ale postawiliśmy twarde warunki społeczne - powiedział Janusz Palikot po spotkaniu klubu RP z premierem Donaldem Tuskiem. Pytany, jak procentowo ocenia szanse, że Ruch zdecyduje się poprzeć rządowe pomysły, czy nie, odparł że ""50 na 50"". - Wszystko jest możliwe. Możemy to i poprzeć, i możemy to odrzucić - oba warianty są możliwe - powiedział dziennikarzom w Sejmie. - Nie ma żadnego porozumienia, choć rozmowa (z premierem - red.) była bardzo rzeczowa i konstruktywna"" - powiedział lider Ruchu dziennikarzom w Sejmie. Według Palikota premier pozytywnie wyraził się o kilku postulatach Ruchu, jednak nie na tyle, ""by powiedzieć, że on to akceptuje"". - Jedno jest pewne, nie odrzuciliśmy tej formuły poparcia wydłużenia wieku, ale postawiliśmy dość twarde warunki społeczne dotyczące pracy i zdrowia. One nie uzyskały dziś ostatecznej jakby akceptacji, czy nie zostały zamknięte jakimiś ustaleniami, więc będą następne spotkania - tłumaczył Palikot. Miller po spotkaniu z Tuskiem: strony zostały przy swoich stanowiskach Szef SLD Leszek Miller powiedział po spotkaniu klubu Sojuszu z premierem Donaldem Tuskiem, że było ono spotkaniem ""gdzie strony wymieniły się poglądami i argumentami"", ale jeszcze jest daleka droga, aby uznały własne racje. - Pan premier przedstawił znany punkt widzenia, który sprowadza się do tego, że system emerytalny powinien być oparty na jednym kryterium, a mianowicie na wieku biologicznym. My przedstawiliśmy nasz punkt widzenia, według którego system emerytalny powinien być oparty na dwóch kryteriach: raz na wieku biologicznym, raz na faktycznie przepracowanym okresie pracy, tzw. okresach składkowych - podkreślił Miller. We wtorek Tusk ogłosił przekazanie do konsultacji społecznych projektu reform w systemie emerytalnym. Główną zmianą jest podniesienie wieku emerytalnego do 67. roku życia dla kobiet i mężczyzn. Projekt zakłada przede wszystkim, że od 2013 r. wiek przechodzenia na emeryturę kobiet i mężczyzn co cztery miesiące podwyższany byłby o kolejny miesiąc, co oznaczałoby, że z każdym rokiem będziemy pracować dłużej o trzy miesiące. W ten sposób docelowy poziom 67 lat w przypadku mężczyzn osiągnięty miałby zostać w roku 2020, a kobiet - w 2040. Referendum z pytaniami ""Solidarności"" to nie jest rzecz odpowiedzialna Premier Donald Tusk powiedział, że docenia wysiłek Solidarności, która zebrała podpisy pod wnioskiem o referendum w sprawie zmian emerytalnych. Ale - jak dodał - jego przeprowadzenie z pytaniami postawionymi przez związek ""to nie jest rzecz odpowiedzialna"".","Donald Tusk i Leszek Miller, fot. PAP/Radek Pietruszka",
https://wiadomosci.onet.pl/kraj/wspolpraca-sld-i-r-palikota-marsz-ludzi-pracy/14dej,"Współpraca SLD i R. Palikota. ""Marsz ludzi pracy""","Szef SLD Leszek Miller zapowiedział, że Sojusz - razem z Ruchem Palikota - weźmie udział w manifestacji pierwszomajowej. Podkreślił przy tym, że będzie to ""manifestacja ludzi pracy, a nie kongres"".","Zorganizowanie 1 maja kongresu środowisk lewicowych zapowiadał Janusz Palikot. Miller po spotkaniu z b. prezydentem Aleksandrem Kwaśniewskim deklarował wolę współpracy z Ruchem Palikota. - Będziemy współpracować, jesteśmy na to otwarci, ale musimy jednocześnie wzmacniać naszą tożsamość - polityczną i organizacyjną - oświadczył. Jak wyjaśnił, może współpracować z Januszem Palikotem, m.in. popierając wspólne projekty ustaw lub zajmując wspólne stanowiska wobec projektów rządowych; wyrazem takiej współpracy może być tez udział w manifestacji 1-majowej. - Będziemy to razem robić, ale to będzie manifestacja w obronie ludzi pracy, a nie kongres - zaznaczył szef Sojuszu. Według Millera, gdyby udało się stworzyć jedną listę środowisk lewicowych w wyborach do Parlamentu Europejskiego ""to byłoby świetnie"". - Wynik byłby bardzo przyzwoity, więc trzeba do tego zmierzać - uważa przewodniczący Sojuszu. - Potrzebny jest i dialog, i współpraca, i będziemy to kontynuować - zapowiedział natomiast Kwaśniewski, który dzień wcześniej spotkał się też z politykami Ruchu Palikota. Zdaniem b. prezydenta, 2012 rok, kiedy nie będzie żadnej kampanii wyborczej, ""jest dobrym czasem, by na lewicy było jak najwięcej rozmów, jak najwięcej współpracy i podjęcia wysiłku konsolidacji"". - Zjednoczenie to za mocne słowo. To nie jest słowo na rok 2012, a dialog i współpraca - tak - dodał Kwaśniewski. W jego ocenie jednak, na wspólny kongres jest za wcześnie i ""żadna ze stron nie jest jeszcze do tego przygotowana"". Powtórzył, że celem współpracy SLD i Ruchu Palikota powinny być wspólne listy w wyborach do Parlamentu Europejskiego, ponieważ - jak mówił - ""wtedy te listy mają szansę"". - I będziemy mieć reprezentację godną polskiej lewicy - powiedział b. prezydent. Kwaśniewski uważa, że Ruch Palikota jest na razie w takiej sytuacji jak SLD 20 lat temu. - Muszą mieć czas na wypracowanie swojego stanowiska - podkreślił. Zaznaczył też, że ""przywództwo Janusza Palikota w tym gronie jest niekwestionowane"". - Od niego bardzo dużo zależy i jeśli będzie wykonywał pracę w takim tempie jak do tej pory, spotykając się z różnymi ludźmi, to bym w najmniejszym stopniu ich nie lekceważył - dodał. Kwaśniewski nie wykluczył ponadto wspólnego spotkania z Palikotem i Millerem.",Lider SLD Leszek Miller i były prezydent Aleksander Kwaśniewski. Fot. PAP/Paweł Kula,
https://wiadomosci.onet.pl/kraj/palikot-ledwie-tusk-zaszczekal-juz-miller-wystawil-lapke-do-obgryzienia/z80px,"Palikot: ledwie Tusk zaszczekał, już Miller wystawił łapkę do obgryzienia","- Ledwie Tusk zaszczekał, już Miller wystawił łapkę do obgryzienia - powiedział Janusz Palikot w programie ""Gość Radia Zet"". Lider Ruchu Palikota odniósł się tym samym do plotek o możliwości powstania koalicji PO i SLD.","Premier Donald Tusk powiedział w wywiadzie dla ""Polityki"", że SLD jest jedyną alternatywą dla PSL w roli koalicjanta partii rządzącej. Odnosząc się do tych słów Palikot powiedział, że ""człowiek, który kiedyś włożył krawat Samoobrony, żeby zostać posłem, dziś wkłada krawat Platformy, żeby zostać wicepremierem"". Kiedy Monika Olejnik zapytała, co by się stało, gdyby premier chciał nawiązać koalicję z Ruchem Palikota, lider partii powiedział, że wówczas padłaby odpowiedzieć ""nie"". - Z Tuskiem nie ma sensu robić żadnej koalicji - dodał. Janusz Palikot podkreślił również, że ""Miller powinien mieć odwagę walczyć o alternatywę wobec Platformy i PiS-u"". - Nie biegać, jak Tusk zaszczeka - krytykował szefa SLD.","Janusz Palikot, fot.PAP/Wojciech Pacewicz",
https://wiadomosci.onet.pl/kraj/miller-o-dzialaniach-ruchu-palikota-ktos-musi-zjesc-te-resztki/mjfme,Miller o działaniach Ruchu Palikota: ktoś musi zjeść te resztki,"Szef klubu SLD Leszek Miller uważa, że przechodzenie byłych działaczy Sojuszu do Ruchu Palikota czy ewentualne wynajęcie przez to ugrupowanie pokoi w dawnej siedzibie lewicy przy ul. Rozbrat, to dowód, że Ruch przejmuje ""zużyte elementy i symbole"" po Sojuszu.","- Jeżeli Ruch pana Palikota chce tam (na Rozbrat- przyp. red.) się wprowadzić to tylko jest dowód, że Ruch Palikota przejmuje rozmaite zużyte elementy naszej działalności, czy to zużyte budynki, czy rozmaite zużyte już symbole, czy może też jakieś zużyte osobowości. Po prostu ktoś musi zjeść te resztki - powiedział Miller. Rzecznik klubu Ruchu Palikota Andrzej Rozenek, pytany we wtorek o doniesienia medialne, że Ruch zamierza wynająć pokoje w budynku przy Rozbrat potwierdził, że partia poszukuje pomieszczeń w Warszawie. - Nie chcielibyśmy, by to były jakieś błyszczące szklano-marmurowe biurowce, więc szukamy ludzkiej siedziby, normalnej. Jedną z lokalizacji, którą rozpatrujemy dość poważnie jest akurat Rozbrat, bo jest to prywatny budynek i z tego co wiem, poszukiwani są najemcy - powiedział Rozenek. Mille na konferencji prasowej zaapelował do mediów, aby nie dały się nabrać na politykę informacyjną Ruchu Palikota mówiącą - według niego - że z Sojuszu do Ruchu przechodzą dziesiątki, setki czy tysiące osób. Miller oświadczył, że nie jest także prawdą to, że Włodzimierz Czarzasty razem ze Stowarzyszeniem Ordynacka, ma przejść do Ruchu Palikota. - To wszystko jest nieprawda. Dzisiaj rzeczywiście odeszły cztery osoby. Nie cieszę się z tego, bo znam przynajmniej niektóre z nich, ale cztery osoby to my przyjmujemy do SLD w ciągu godziny, więc to nie jest jakaś specjalna strata - powiedział Miller. Dziś do Ruchu Palikota dołączyli byli działacze Sojuszu, członkowie rozwiązanego w listopadzie koła SLD Śródmieście - Jerzy Budzyn, Przemysław Zając, Robert Stolarek oraz Grzegorz Walkiewicz. Pod koniec października zarząd krajowy Sojuszu zdecydował o zawieszeniu w prawach członka Sojuszu Budzyna - wówczas wiceszefa warszawskiego SLD, za jego wypowiedzi nt. sytuacji finansowej SLD. Chodziło o publikację ""Gazety Wyborczej""; Budzyn był jednym z warszawskich działaczy, którzy za pośrednictwem ""GW"" domagali się, by szef Sojuszu Grzegorz Napieralski wyjaśnił, jak i na kogo wydawał w kampanii wyborczej pieniądze zarobione na sprzedaży siedziby partii. Członkowie zarządu uznali, iż tego typu wypowiedzi szkodzą partii. Skarbnik SLD Kazimierz Karolczak zapewnił podczas Rady Krajowej, że sytuacja finansowa Sojuszu jest dobra.","Leszek Miller i Dariusz Joński, fot.PAP/Tomasz Gzell",
http://wiadomosci.onet.pl/tylko-w-onecie/leszek-miller-wspomina-tomasza-kalite/1pw5cw7,Leszek Miller wspomina Tomasza Kalitę,"- Tomasz Kalita był wybitnym przedstawicielem młodego pokolenia w polskiej polityce. Byłem przekonany, że odegra znacząca rolę nie tylko jako działacz lewicy, ale zapisze się szerzej - mówił Miller o byłym rzeczniku SLD. Kalita zmarł w poniedziałek po wielomiesięcznej walce z guzem mózgu. Były premier dodał w programie ""Posłowie"", że właściwym uhonorowaniem zmarłego, byłoby zalegalizowanie leczniczej marihuany. - To byłoby spełnienie wielkiego oczekiwania naszego przyjaciela - stwierdził.",,,
https://wiadomosci.onet.pl/flesz-sensacyjny-transfer-pomoc-dla-polski/k9e3y,"Flesz: ""sensacyjny"" transfer; pomoc dla Polski","Dzisiaj do najważniejszych tematów dnia należał m.in. ""sensacyjny"" transfer do Ruchu Palikota, pomoc dla Polski ws. katastrofy Tu-154M oraz ciąg dalszy historii włamania do skrzynki pocztowej Beaty Kempy (PiS).","Janusz Palikot już jakiś czas temu zapowiadał, że jego Ruch szykuje ""spektakularny"" i ""sensacyjny"" transfer. Dzisiaj okazało się, że była prezes Miejskiego Przedsiębiorstwa Taksówkowego w Warszawie Elżbieta Wiśniewska, która miała startować z 13. miejsca warszawskiej listy SLD, nie będzie kandydować do Sejmu. Podpisała bowiem członkowską deklarację Ruchu Palikota. Pomoc dla Polski Polska prokuratura otrzymała dzisiaj przetłumaczoną odpowiedź na list, który w styczniu tego roku wysłała do Danii. Zawarty w nim został wniosek o pomoc prawną ws. telefonu satelitarnego z Tu-154M. Dania spełniła prośbę i przesłała przetłumaczone materiały. Obecnie są analizowane przez śledczych. ""Pierwszy raz spotkałem się z taką sytuacją"" Dzisiaj na antenie RMF FM minister sprawiedliwości Krzysztof Kwiatkowski zapewnił, że sprawa włamania do skrzynki pocztowej Beaty Kempy (PiS) jest już badana przez prokuraturę. - Z tego, co wiem, prokuratura już prowadzi te czynności i niech ona oceni, o jakiej kwalifikacji prawnej tego czynu możemy mówić. Muszę powiedzieć, że pierwszy raz spotkałem się z taką sytuacją - powiedział Kwiatkowski. Kwaśniewski zachwala Millera i krytykuje Palikota Były prezydent Aleksander Kwaśniewski zachwalał dzisiaj SLD oraz Leszka Millera. Na konferencji prasowej w Gdyni przekonywał, że Miller to bardzo dobry kandydat do Sejmu. - Z Millerem jest tak, że można go lubić lub nie, ale nie cenić go nie sposób - mówił były prezydent. Polityk odniósł się również do wzrostu poparcia dla Ruchu Palikota, a samo działanie partii nazwał ""perwersyjnym"". Najnowsze sondaże przedwyborcze Zebraliśmy w jednym miejscu wyniki sondaży przygotowanych przez najpopularniejsze pracownie badawcze w ciągu ostatnich miesięcy. Warto się z nimi zapoznać. Chiny zmagają się z kataklizmem Mieszkańcy Chin już od czerwca zmagają się z suszą na południu kraju. Jest ona najgorsza od sześciu dekad. W prowincji Guizhou 12,6 miliona ludzi zaczyna brakować wody pitnej. W sąsiadującej z Guizhou prowincji Yunnan jest to 8,4 miliona ludzi. Gazeta ""Yunnan Daily"" wskazuje, że tegoroczne opady są o 22 proc. mniejsze niż w latach ubiegłych. Brak wody spustoszył ponad 60 tys. ha upraw, wysuszył ponad 60 rzek i prawie 300 zbiorników wodnych - wylicza agencja Xinhua. Święto piękna i młodości. Wybrano Miss Universe W poniedziałek w nocy w Sao Paulo w Brazylii wybrano najpiękniejszą kobietę świata - tytuł Miss Universe 2011 powędrował do Leili Lopes z Angoli. Uczestniczka z Angoli pokonała 88 rywalek, w tym naszą rodaczkę Rozalię Mancewicz. Podczas 60. finału tej imprezy koronę wręczyła jej zwyciężczyni z zeszłego roku, Meksykanka Jimena Navarrete. Pierwszą wicemiss została Ukrainka Olesia Stefanko, drugą - Priscilla Machado z Brazylii. Kolejne dwie lokaty przypadły kolejno Miss Filipin Shamcey Supsup i Miss Chin Lio Zilin. (tsz)","Janusz Palikot, fot. PAP/Tomasz Gzell",
https://wiadomosci.onet.pl/kraj/miller-u-prezydenta-debata-ws-reformy-emerytalnej/eg4em,Miller: u prezydenta debata ws. reformy emerytalnej,"Lider SLD Leszek Miller poinformował, że wraz z innymi szefami ugrupowań parlamentarnych został zaproszony przez prezydenta Bronisława Komorowskiego na debatę w sprawie reformy emerytalnej, która ma się odbyć w środę.","- W najbliższą środę zostałem poproszony wraz z innymi szefami ugrupowań parlamentarnych do prezydenta na dyskusję na temat reformy emerytalnej - powiedział Miller na konferencji prasowej w Sejmie. - Skorzystam z tego skwapliwie, albowiem będę mógł przedstawić nasz punkt widzenia i poprosić pana prezydenta, żeby przyłączył się - być może - do naszego wniosku referendalnego, może nawet (prezydent) złoży podpis pod wnioskiem o przeprowadzenie referendum ogólnopolskiego - zaznaczył szef Sojuszu. Według propozycji Sojuszu, Polacy w referendum mogliby odpowiedzieć na dwa pytania: jedno dotyczyłoby tego, czy są za podwyższeniem wieku emerytalnego do 67. roku życia oraz drugie, czy są za propozycją przejścia na emeryturę kobiet po 35 latach pracy, a mężczyzn po 40 latach pracy. Miller przypomniał, że jego ugrupowanie nie podziela poglądów premiera Donalda Tuska ws. wydłużenia i zrównania wieku emerytalnego kobiet i mężczyzn. Tusk zapowiedział w sejmowym expose stopniowe zrównywanie i podwyższanie wieku emerytalnego kobiet i mężczyzn od 2013 roku, docelowo do 67. roku życia. Przekonywał, że zmiany w systemie emerytalnym są konieczne, jeśli - jak mówił - ""myślimy na serio o tym, by polskie finanse publiczne były rzeczywiście bezpieczne"". Zgodnie z koncepcją premiera, co cztery miesiące wiek emerytalny podwyższany byłby o kolejny miesiąc, co oznaczałoby, że z każdym rokiem będziemy pracować dłużej o trzy miesiące. W ten sposób poziom 67 lat w przypadku mężczyzn osiągnięty zostanie w roku 2020, a dla kobiet w roku 2040. Ludowcy zaproponowali, by wraz z wydłużeniem wieku emerytalnego kobiet umożliwić matkom przechodzenie na wcześniejszą emeryturę - po urodzeniu każdego kolejnego dziecka czas pracy byłby skracany o trzy lata. Zdaniem wicepremiera, szefa PSL Waldemara Pawlaka system emerytalny musi uwzględniać aspekt społeczny i demograficzny. Według niego koszty przechodzenia przez matki na wcześniejszą emeryturę zostałyby sfinansowane ze składek ich dzieci.","Leszek Miller,fot.PAP/Andrzej Hrechorowicz",
https://wiadomosci.onet.pl/kraj/miller-nie-obawiam-sie-pozwu-pplk-kaczynskiego/k0p97,Miller: nie obawiam się pozwu ppłk. Kaczyńskiego,"Ekspertyza ppłk. Jarosława Kaczyńskiego została zdyskredytowana przez NIK; nie obawiam się zatem jego pozwu - powiedział w Katowicach lider SLD Leszek Miller. Według ppłk. Kaczyńskiego pozew przeciw szefowi SLD miałby dotyczyć poświadczenia nieprawdy. Zdaniem szefa SLD sytuacja związana z ekspertyzą ppłk. Kaczyńskiego to ""kolejny przykład patologii"" w prokuraturze.","Sprawa dotyczy pozwu cywilnego przeciw Millerowi, który według środowych doniesień ""Naszego Dziennika"", ma przygotowywać były zastępca szefa Biura Ochrony Rządu odpowiedzialny za działania ochronne ppłk Jarosław Kaczyński. Ppłk Kaczyński był jednym z autorów ekspertyzy dla Prokuratury Okręgowej Warszawa-Praga, prowadzącej cywilny wątek śledztwa w sprawie katastrofy smoleńskiej. Drugim był płk w stanie spoczynku Stanisław Kulczyński, specjalizujący się w dziedzinie walki z terroryzmem i operacji specjalnych. W Katowicach pytany o zapowiedź pozwu ppłk. Kaczyńskiego przeciw niemu, Miller żartobliwym tonem odpowiedział, że ew. proces byłby ""dużą sprawą"". - Już widzę te tytuły: ""Jarosław Kaczyński kontra Leszek Miller"". Ale do tej pory żadnego pozwu nie otrzymałem - wskazał szef Sojuszu. Na pytanie, czy obawia się tego pozwu odparł, że w żadnym razie. - Jeśli ppłk Kaczyński uważa, że zbyt krytycznie oceniłem jego pracę jako eksperta, to wystarczy przeczytać specjalny raport Najwyższej Izby Kontroli, gdzie wnioski są dokładnie odmienne od wniosków Jarosława Kaczyńskiego. Myślę, że tutaj NIK jest bardziej miarodajnym czynnikiem w tej opinii - powiedział Miller. Zdaniem szefa SLD sytuacja związana z ekspertyzą ppłk. Kaczyńskiego to ""kolejny przykład patologii"" w prokuraturze. - Jeżeli prokuratura podejmuje wysiłek, aby skierować sprawy biegłym, powinna starannie dobierać biegłych - w taki sposób, by uchronić się przed jakimkolwiek podejrzeniem, że ci biegli nie muszą być koniecznie obiektywni - ocenił szef Sojuszu. - Poza tym, jeśli prokuratura zwraca się z taką opinią, powinna ją publicznie ogłosić wtedy, kiedy sama zajmie w stosunku do tej opinii stanowisko. Prokuratura ujawnia opinię biegłych, mówiąc: a teraz zajmiemy stanowisko w stosunku do tej opinii - to są praktyki, które świadczą jak najgorzej o pracy różnych organów polskiej prokuratury"" - dodał Miller. W ujawnionych w poniedziałek przez prokuraturę wnioskach ppłk. Kaczyńskiego i płk. Kulczyńskiego znalazło się m.in. dwadzieścia wskazań konkretnych uchybień w pracy BOR podczas lotów premiera i prezydenta do Smoleńska w kwietniu 2010 r. Ustaleń tych nie chciały w poniedziałek komentować ani BOR, ani MSW. Leszek Miller mówił tego dnia natomiast, że jednym z autorów ekspertyzy był ""major Jarosław Kaczyński związany bardzo silnie z braćmi Kaczyńskimi - ten człowiek, który robił czystkę w BOR po objęciu władzy przez Lecha i Jarosława Kaczyńskich"". - Drugi ekspert jest o podobnej proweniencji, więc jeśli tak, to ekspertyzy tych dwóch specjalistów nie mogą być obiektywne - ocenił szef Sojuszu. Miller dodał wówczas, że ""mjr Jarosław Kaczyński zapisał się w historii BOR jak najgorzej"". - To był człowiek, który zwalniał ludzi z powodu ich przekonań politycznych. Zrobił czystkę w stosunku do wszystkich, którzy nie wydawali się wystarczająco lojalni w stosunku do prezydenta Kaczyńskiego i premiera Kaczyńskiego. Z mojego punktu widzenia, nie można polegać na tego rodzaju ekspertyzie - zaznaczył.","Leszek Miller (po lewej), fot. PAP/Andrzej Hrechorowicz",
https://wiadomosci.onet.pl/kraj/miller-nasilenie-tendencji-nacjonalistycznych-na-ukrainie-konieczna-reakcja/8425k6,Miller: nasilenie tendencji nacjonalistycznych na Ukrainie; konieczna reakcja parlamentu,Nasilanie tendencji nacjonalistycznych na Ukrainie powinno spowodować reakcję polskiego parlamentu - przekonywał podczas konferencji prasowej szef SLD Leszek Miller. Posłowie Sojuszu skierowali do marszałka Sejmu projekt uchwały w tej sprawie.,"Rosjanie świętowali pierwszą rocznicę aneksji Krymu. Z tej okazji w wielu rosyjskich miastach odbyły się koncerty i demonstracje poparcia dla polityki Kremla. W czasie uroczystości słychać było okrzyki: ""Dajesz Polskę i Finlandię"". Jak podkreślają w projekcie posłowie SLD, ""kultywowanie przez ukraińskie władze państwowe tendencji nacjonalistycznych, nawiązujących do myśli Dmytro Doncewa i praktyki politycznej Stepana Bandery, a także gloryfikowania postaci odpowiedzialnych za zbrodnie popełnione na ludności polskiej"", budzi głębokie zaniepokojenie. - Obserwujemy gwałtowny wzrost tendencji nacjonalistycznych w Rosji i na Ukrainie. Jeśli chodzi o Rosję, te tendencje poddane są krytyce przez wiele środowisk i oficjalne czynniki polskie. Jeśli chodzi o Ukrainę, panuje w tej sprawie całkowite milczenie - powiedział szef SLD Leszek Miller podczas sobotniej konferencji prasowej w Warszawie. Dodał, że prezydent Ukrainy Petro Poroszenko ""ustanowił Dzień Obrońcy Ojczyzny w dniu rocznicy utworzenia Ukraińskiej Powstańczej Armii (UPA)"". - Ponadto Ukraińska Rada Najwyższa uczciła niedawno minutą ciszy rocznicę śmierci Romana Szuchewycza, naczelnego dowódcy UPA, współodpowiedzialnego za śmierć ok. 100 tysięcy Polaków na Wołyniu i Galicji Wschodniej - mówił szef SLD. Miller podkreślał, że Poroszenko podjął również uchwałę ustanawiającą państwowe obchody rocznicy urodzin Petra Diaczenki, dowódcy ukraińskiej jednostki, biorącej udział w pacyfikacji powstania warszawskiego oraz polskich wsi na Lubelszczyźnie. - Pułkownik Diaczenko walczył po stronie Hitlera i został odznaczony niemieckim Krzyżem Żelaznym - mówił Miller. Zdaniem szefa SLD, konieczna jest reakcja polskiego parlamentu. - Nie mówię o tendencjach nacjonalistycznych, które są widoczne w działaniach rozmaitych struktur ukraińskiego społeczeństwa obywatelskiego; mówię o tym, co czynią oficjalne władze państwowe. Jeżeli parlament ukraiński podejmuje takie działania, polski parlament powinien je skomentować - podkreślił Miller. Projekt uchwały we wtorek trafił do marszałka Sejmu Radosława Sikorskiego.",Leszek Miller,
https://wiadomosci.onet.pl/kraj/miller-panstwo-nie-zapewnia-ochrony-zdrowia-obywateli/w49ek,Miller: państwo nie zapewnia ochrony zdrowia obywateli,"Państwo polskie nie wypełnia dziś jednego ze swoich podstawowych obowiązków - nie zapewnia ochrony zdrowia i życia własnych obywateli - ocenił w sobotę w Warszawie szef SLD Leszek Miller podczas spotkania ""Przywrócić odpowiedzialność państwa za zdrowie"".","W ogólnopolskim spotkaniu w Sejmie ws. służby zdrowia biorą udział także m.in. rzecznik SLD ds. zdrowia Marek Balicki, b. wiceminister zdrowia za rządów SLD dr Janusz Opolski, posłowie Sojuszu i przedstawiciele rad wojewódzkich partii. Miller przypomniał, że w piątkowym głosowaniu nad wnioskiem o konstruktywne wotum nieufności rząd premiera Donalda Tuska obronił się. - Ale państwo w obszarze ochrony zdrowia już wcześniej podało się do dymisji - ocenił szef Sojuszu. Według niego państwo polskie nie wypełnia dziś jednego ze swoich podstawowych obowiązków - nie zapewnia ochrony zdrowia i życia własnych obywateli. Lider SLD ocenił, że obecnie prawie wszystkie podmioty w obszarze ochrony zdrowia poza szpitalami są prywatne. - Stało się tak, dlatego, że przez wiele ostatnich lat rządząca prawica mami Polaków, że to, co prywatne, z gruntu jest lepsze. Ale okazało się, że tak nie jest - dodał Miller. Podkreślił, że przekształcenie szpitali nie chroni przed zadłużaniem, natomiast ogranicza dostęp do usług zdrowotnych. - Zadaniem SLD jest przywrócenie odpowiedzialności państwa w obszarze ochrony zdrowia - dodał polityk. Zapowiedział, że SLD w czerwcu przedstawi dotyczący tego program. Balicki ocenił, że państwo nie odpowiada na zjawisko dynamicznego starzenia się społeczeństwa. - Wchodzimy w dramatyczne wyzwanie dla państwa, dla polityki społecznej, nie tylko dla ochrony zdrowia - mówił. Krytykował także system organizacji sytemu ochrony zdrowia oraz braki w kadrze lekarzy.","Leszek Miller, fot. PAP/Jacek Turczyk",
https://wiadomosci.onet.pl/kraj/zarzad-sld-zadecydowal-1-maja-bez-palikota/2sm8m,"Zarząd SLD zadecydował. ""1 maja bez Palikota""","SLD zorganizuje, wraz ze związkami zawodowymi własne obchody Święta Pracy 1 maja. Jak zdecydował zarząd krajowy Sojuszu, partia nie weźmie udziału w kongresie, który tego dnia organizuje Ruch Palikota.","- Będziemy chcieli w Warszawie zrobić centralne uroczystości, przemaszerować Nowym Światem do Sejmu, a następnie na Torwar - powiedział rzecznik SLD Dariusz Joński. Oznacza to, że nie będzie zapowiadanych wcześniej wspólnych obchodów pierwszomajowych z Ruchem Palikota, który tego dnia organizuje kongres w stołecznym Pałacu Kultury i Nauki. ""Ostatnie dni i tygodnie pokazały, że Januszowi Palikotowi jest bliżej do Platformy Obywatelskiej, partii liberalnej. Chodzi oczywiście o wydłużenie wieku emerytalnego i brak poparcia dla naszego projektu w sprawie podwyższenia płacy minimalnej"" - wyjaśnił Joński. Podkreślił, że Święto Pracy to nie czas na happeningi i jakiekolwiek inne ""wyskoki"". ""Chcemy tego dnia być razem z ludźmi pracy, nie chcemy brać udziału w kolejnym cyrku Janusza Palikota, stąd też organizujemy osobne obchody"" - zaznaczył rzecznik SLD. Sojusz zamierza zaprosić do udziału w marszu wszystkie związki zawodowe i stowarzyszenia o charakterze lewicowym. - Planujemy zorganizować duży wiec, na kilka tysięcy osób. Od jutra rozpoczynamy wszystkie przygotowania - poinformował Joński. Palikot powiedział z kolei, że nie widzi możliwości współpracy z szefem SLD, b.premierem Leszkiem Millerem. Jego zdaniem, problemem jest m.in. kwestia więzień CIA. Zwrócił uwagę, że śledztwo w tej sprawie nadal prowadzi prokuratura. W tym tygodniu prowadzone od sierpnia 2008 r. w Warszawie tajne śledztwo w sprawie domniemanych więzień CIA w Polsce zostało przekazane do Prokuratury Apelacyjnej w Krakowie. ""Ta kwestia jest bardzo poważnym dla nas problemem w dalszej współpracy z Leszkiem Millerem. Nie z SLD, tylko z Leszkiem Millerem"" - zaznaczył szef RP. Polscy politycy, m.in. ówczesny prezydent Aleksander Kwaśniewski oraz b.premierzy, wielokrotnie zaprzeczali, by takie więzienia w Polsce istniały. Szefowie Ruchu i SLD ustalili pod koniec grudnia zeszłego roku, że 1 maja zorganizują wspólny wiec ""w obronie interesów ludzi pracy"", również wiec ""o charakterze europejskim"". Podczas niego miała zostać podpisana wspólna SLD i Ruchu Palikota deklaracja pt. ""Korekta kapitalizmu"".","Leszek Miller,fot.PAP/Radek Pietruszka",
https://wiadomosci.onet.pl/kraj/miller-krytykuje-macierewicza-staraja-sie-zmieniac-urny-z-prochami-na-urny-z-glosami/l6j6k,"Miller krytykuje Macierewicza: starają się zmieniać urny z prochami, na urny z głosami","Podczas rozpoczynającego się dzisiaj trzydniowego posiedzenia Sejmu, Antoni Macierewicz (PiS) zażądał przerwania obrad i zwołania konwentu seniorów. Polityk chce, aby ws. katastrofy smoleńskiej zabrał głos, a w całej sprawie powinny rozpocząć się nowe badania. - Poseł Macierewicz i jego koledzy stale starają się zamienić urny z prochami, na urny z głosami, na urny wyborcze - tak sprawę skomentował Leszek Miller z SLD.","Na początku posiedzenia Antoni Macierewicz wnioskował o przerwę i zwołanie posiedzenia Konwentu Seniorów, który miałby się zająć rozszerzeniem porządku obrad o informację rządu na temat działań zmierzających do wyjaśnienia przyczyn katastrofy smoleńskiej z 10 kwietnia 2010 roku. Posłowie jednak odrzucili ten wniosek. - Mamy do czynienia z nowymi okolicznościami wskazującymi, że raport Millera był fałszywy, oparty na tezach nie zweryfikowanych, dotyczących jakoby wypowiedzi generała Błasika i jakoby uderzenia w brzozę. W takich przypadkach na świecie dokonuje się ponownych badań. Tę kwestię powinien przedstawić premier Donald Tusk - mówił Macierewicz. Całe zajście skomentował później lider SLD Leszek Miller. - Zjawiska, które nie mieszczą się w ludzkim pojęciu stale towarzyszą pracy posła Macierewicza. Poseł Macierewicz i jego koledzy stale starają się zmieniać urny z prochami, na urny z głosami, na urny wyborcze. To taka nieustająca tęsknota, żeby tą tragedię zamienić na tworzywo wyborcze - powiedział szef Sojuszu. Miller stwierdził, że mnożenie rozmaitych hipotez, które są bredniami, nie mieści się w ludzkim rozumowaniu. - Macierewicz sam się dyskredytuje - dodał.","Leszek Miller, fot. PAP/Andrzej Hrechorowicz",
https://wiadomosci.onet.pl/kraj/zaplanowano-wspolny-kongres-partii-lewicowych/dtrz8,Zaplanowano wspólny kongres partii lewicowych,"Na przełomie 2012 i 2013 roku odbędzie się wspólny kongres partii i organizacji lewicowych - taką decyzję podjęto na spotkaniu szefa SLD Leszka Millera z przedstawicielami m.in. Unii Pracy, Zielonych 2004 i Partii Kobiet.","Zaproszenia na kongres nie dostanie raczej Ruch Palikota, który - jak mówili politycy Sojuszu - w ostatnim czasie udowodnił, że nie jest formacją lewicową. Organizację ""szerokiego, nieograniczającego się jedynie do środowisk politycznych kongresu polskiej lewicy"" Miller zaproponował na zjeździe SLD 28 kwietnia. Lider Sojuszu mówił wówczas, że kongres miałby być pierwszym etapem budowania platformy wyborczej przed zaplanowanymi na 2014 rok wyborami do Parlamentu Europejskiego. W środę b. premier spotkał się w tej sprawie w Sejmie z ugrupowaniami i organizacjami lewicowymi, z którymi współpracuje SLD. Jak powiedział po spotkaniu rzecznik Sojuszu Dariusz Joński, jego uczestnicy uzgodnili, że kongres odbędzie się na przełomie 2012 i 2013 roku. - Rozmawialiśmy na temat tego, by dążyć do jedności, do ścisłego współdziałania. Inicjatywa przewodniczącego zwołania kongresu została odebrana przez wszystkich bardzo pozytywnie - zaznaczył Joński. Według sekretarza generalnego Sojuszu Krzysztofa Gawkowskiego kongres miałby pokazać nowe przesłanie programowe lewicy. - Chcielibyśmy, żeby to był kongres lewicy społecznej. W najbliższym czasie chcemy zapoczątkować prace nad programem i wszystkimi elementami przyszłego porozumienia lewicy. Myślę, że na przełomie 2012 i 2013 roku będziemy zbliżali się właśnie do przełomowego momentu dla lewicy, który zamknie się przyjęciem wspólnej deklaracji - powiedział Gawkowski. Sekretarz Sojuszu - podobnie jak Miller - jest zdania, że lewica powinna stworzyć wspólne listy w wyborach do europarlamentu. - Zdajemy sobie sprawę, że w 2014 i 2015 roku czekają nas poczwórne wybory: europejskie, samorządowe, prezydenckie i parlamentarne. Jest to więc element strategii SLD, który ma doprowadzić do sukcesu wyborczego lewicy - zaznaczył Gawkowski. W środowym spotkaniu wzięli udział przedstawiciele około 20 partii i organizacji lewicowych, w tym: Unii Pracy, Partii Kobiet, Zielonych 2004, Krajowej Partii Emerytów i Rencistów, Partii Regionów, Stowarzyszenia Ordynacka i Stowarzyszenia Pokolenia. Byli też reprezentanci m.in. związków zawodowych: OPZZ, ZNP, Ogólnopolskiego Związku Zawodowego Pielęgniarek i Położnych, Polskiego Związku Działkowców, Forum Związków Zawodowych, Związku Zawodowego Pracowników Rolnych RP, Związku Zawodowego ""Budowlani"".",Fot. PAP/Leszek Szymański,
https://wiadomosci.onet.pl/byly-premier-tusk-sam-sobie-zalozyl-korone/mfnq3,Były premier: Tusk sam sobie założył koronę,"- Premier Donald Tusk sam sobie założył koronę na głowę. Zrobił to, co ja zrobiłem kilka lat temu. Okazuje się, że jest bardzo silny, bo skoro potrafi ""przesunąć"" Grzegorza Schetynę, to oznacza, że ma dużą władzę - mówił na antenie RMF FM były premier Leszek Miller (SLD). - Jestem zachwycony takim widokiem Tuska hegemona - dodał.","Miller mówił o tym, jakie rady miałby dla Donalda Tuska. Stwierdził, że premier nie powinien nastawiać się na ""trwanie"", a powinien podjąć ambitny plan reform i próbować coś zdziałać. Dodał jednocześnie, że SLD planuje realizować swój program i przez kolejne cztery lata w Sejmie wyjść na dobrą pozycję. Były premier odniósł się także do ostatnich doniesień, że nowym Marszałkiem Sejmu ma zostać Ewa Kopacz. - Ja nie uważam, żeby kryterium wyboru marszałka sejmu była jego płeć, tylko to, czy się do tego nadaje - powiedział. Miller zapewnił jednocześnie, że swój głos odda własnie na Kopacz.","Leszek Miller, fot. Damian Kramski / Agencja Gazeta",
http://wiadomosci.onet.pl/kraj/polityczna-burza-po-decyzji-ws-postawienia-zbigniewa-ziobry-przed-trybunalem-stanu/w4jhje,Polityczna burza po decyzji ws. postawienia Zbigniewa Ziobry przed Trybunałem Stanu,"- Jeśli IV RP nie została rozliczona w tym głosowaniu, to może się pojawić z siłą zwielokrotnioną. Z kłami i pazurami - mówi szef SLD Leszek Miller, rozgoryczony wynikiem głosowania ws. Trybunału Stanu dla Zbigniewa Ziobry. Decyzja w sprawie odrzucenia wniosku o postawienie byłego ministra sprawiedliwości przed TS wywołała dziś w Sejmie polityczną burzę.","- Proszę przestać straszyć Polaków Prawem i Sprawiedliwością - odpowiada na komentarze polityków Lewicy rzeczniczka PiS, Elżbieta Witek. Robert Kropiwnicki z PO dodaje, że zgromadzony materiał dowodowy przekaże prokuraturze. Ostatnie posiedzenie Sejmu we wrześniu zdominowało dzisiejsze głosowanie nad postawieniem Zbigniewa Ziobry przed Trybunałem Stanu. Za pociągnięciem go do odpowiedzialności konstytucyjnej głosowało 271 posłów, jednak aby stanął przed Trybunałem Stanu, potrzebnych było przynajmniej 276 głosów. Wnioski o postawienie Ziobry - a także b. premiera, szefa PiS Jarosława Kaczyńskiego - przed TS złożył w 2012 r. klub PO. Ziobrze zarzuca się naruszenie konstytucji, ustawy o Radzie Ministrów oraz ustawy o działach administracji rządowej.",,
https://wiadomosci.onet.pl/kraj/sld-chce-referendum-zbieraja-podpisy/t6ed9,SLD chce referendum. Zbierają podpisy,"Politycy SLD rozpoczęli we wtorek akcję zbierania podpisów pod wnioskiem o przeprowadzenie referendum w sprawie reformy emerytalnej. Chcą, by Polacy odpowiedzieli m.in. na pytanie, czy są za podwyższeniem wieku emerytalnego kobiet i mężczyzn do 67. roku życia.","Szef Sojusz Leszek Miller oraz rzecznik partii Dariusz Joński wyjechali we wtorek po południu na ulice Warszawy, by zachęcać do poparcia wniosku referendalnego. Miller powiedział dziennikarzom na konferencji prasowej przed Sejmem, że jako partia lewicowa SLD nie może przejść obojętnie obok tematu podwyższenia wieku emerytalnego. ""Proponujemy, żeby Polacy wszędzie, gdzie będzie to możliwe, mogli podpisać się pod wnioskiem o ogólnopolskie referendum. W tym referendum, żeby odpowiedzieli na dwa pytania: po pierwsze, czy zgadzają się z propozycją rządu wydłużenia i zrównania wieku emerytalnego (do 67. roku życia) i po drugie, czy uważają, że w systemie emerytalnym staż pracy powinien być ważniejszy niż wiek biologiczny, czy o dacie przejścia na emeryturę powinien decydować faktycznie przepracowany czas pracy, a nie wiek biologiczny"" - mówił Miller. Według propozycji Sojuszu kobiety mogłyby przejść na emeryturę po przepracowaniu 35 lat, a mężczyźni po 40 latach. ""Ale oczywiście jesteśmy otwarci na dyskusję, gdyby taka miała miejsce"" - mówił. Miller powiedział, że akcja referendalna skierowana jest do wszystkich Polaków, a szczególnie do młodego pokolenia. ""Dlatego że to wy, młode kobiety i młodzi mężczyźni, także będziecie kiedyś emerytami i warto pomyśleć o swojej emerytalnej przyszłości"" - mówił. Politycy Sojuszu planują prowadzić swoją akcję przez 3 miesiące; chcą zebrać 500 tys. podpisów. ""Kiedy uzbieramy podpisy, to przekażemy je do Sejmu i będziemy oczekiwali na decyzję ws. ogłoszenia referendum"" - mówił. Miller powtórzył, że w środę na spotkaniu u prezydenta Bronisława Komorowskiego w sprawie przyszłości systemu emerytalnego w Polsce poinformuje go o prowadzeniu przez Sojusz akcji referendalnej. Jak mówił, ma zamiar także powiedzieć prezydentowi, że Sojusz jest przekonany do merytorycznej zasadności wprowadzenia systemu emerytalnego w którym to właśnie czas pracy, a nie wiek zdecyduje o przejściu na emeryturę. ""Mam nadzieję, że nasza propozycja znajdzie jutro w dyskusji u pana prezydenta zwolenników"" - zaznaczył Miller. Lider Sojusz pytany był przez dziennikarzy o słowa premiera Donalda Tuska, który powiedział we wtorek, że nie podda reformy emerytalnej pod referendum i czy to świadczy o odwadze szefa rządu. ""Jak to wygląda, przekonujemy się właśnie w tej chwili ws. ACTA, gdzie najpierw pan premier Tusk mówił, że sprawa już nie istnieje, umowa jest podpisana, nie będzie żadnych konsultacji, nie będzie żadnych zmian, a potem jego stanowisko ewoluowało i ewoluuje - co witam z uznaniem - bo nie tyle groźne jest popełnienie błędu, ile trwanie w błędzie"" - powiedział. ""Myślę, że jeśli chodzi o wiek emerytalny, to sprawa jest o wiele poważniejsza, bo dotyczy każdego obywatela RP i premier, który z góry odrzuca jakikolwiek dialog w tej sprawie, nie postępuje roztropnie"" - uważa Miller. Lider Sojuszu dopytywany był także o propozycję PSL, która zakłada, by wraz z wydłużeniem wieku emerytalnego kobiet umożliwić matkom przechodzenie na wcześniejszą emeryturę - po urodzeniu każdego kolejnego dziecka czas pracy byłby skracany o trzy lata. W ocenie Millera takie rozwiązanie jest niezgodne z konstytucją. ""A poza tym dlaczego tylko matki mają korzystać? Jestem przekonany, że w poczęciu dzieci ojcowie też mają pewien swój ograniczony udział"" - powiedział. W czwartek politycy i sympatycy Sojuszu będą zbierać podpisy w Łodzi, w sobotę w Poznaniu. Zgodnie z prawem Sejm może postanowić o poddaniu pod referendum określonej sprawy z własnej inicjatywy, a także na wniosek Senatu, Rady Ministrów lub obywateli. Inicjatywa obywatelska musi być poparta przez co najmniej 500 tys. osób mających prawo udziału w referendum.",,
https://wiadomosci.onet.pl/kraj/miller-glos-za-wnioskiem-pis-to-glos-za-iv-rp/y3k5v,Miller: głos za wnioskiem PiS to głos za IV RP,"Kto głosuje za wnioskiem prezesa PiS Jarosława Kaczyńskiego, głosuje za IV RP, to wyklucza poparcie tego projektu ze strony SLD - powiedział szef Sojuszu Leszek Miller w czwartkowej debacie nad wnioskiem o konstruktywne wotum nieufności dla obecnego rządu.","- Każda zmiana polityczna, która grozi recydywą IV Rzeczypospolitej, jest dla nas nie do przyjęcia - oświadczył Miller. Jak ocenił, kandydat PiS na premiera prof. Piotr Gliński ""dał się zaciągnąć w służbę politycznego PR-u"". - Gliński podjął się misji niewykonalnej, pogodził się z rolą zająca, którego jego mocodawcy zaraz przerobią na pasztet - ironizował szef SLD. Miller przekonywał jednocześnie, że głosowanie przeciwko wnioskowi PiS o konstruktywne wotum nieufności dla obecnego rządu nie oznacza automatycznego poparcia dla rządu Donalda Tuska. - Rząd PO-PSL zasługuje na wotum nieufności, ale rząd PiS nie zasługuje w żadnym razie na wotum zaufania - oświadczył. Szef SLD przyznał, że opis sytuacji przedstawiony przez prezesa PiS w debacie sejmowej jest w wielu punktach prawdziwy. Jak dodał, chodzi m.in. o zamrożenie środków w Funduszu Pracy, ""gwałcone"" prawa pracownicze czy wydłużony wiek emerytalny. - To nie są wydumane rzeczy - podkreślił. Miller zauważył, że jest postęp w działaniach Kaczyńskiego, bo - jak zauważył - prezes PiS uznał, iż droga do władzy ""nie wiedzie poprzez pochodnie i demonstracje na Krakowskim Przedmieściu, ale poprzez demokratycznie wybrany parlament"". - Kaczyński przekonał się, że Sejm znajduje się na ulicy Wiejskiej, a nie przy ulicy Nowogrodzkiej (siedzibie PiS w Warszawie - red.) - zaznaczył. - Panie prezesie, witamy w realnej Polsce, a nie Polsce smoleńskiej emigracji. Nurtuje mnie tylko pytanie, czy pan wpadł do nas na stałe, czy tylko na chwilę - żartował. Miller mówił, że rząd PO-PSL ma większość parlamentarną i nic nie wskazuje na to, żeby pod wpływem wniosku PiS taką większość stracił. Przypomniał też, że SLD wyraził już krytyczny stosunek wobec rządu Tuska w debacie nad wnioskiem o wotum zaufania dla jego gabinetu w październiku 2012 r. Szef SLD przypomniał, że rekomendacja prof. Glińskiego ze strony PiS ma długą historię. - PiS zdziwiło się swojej śmiałości, przestraszyło się swojego pomysłu, ale tak to jest, że nie wszystko, co przychodzi do głowy, jest od razu myśleniem - zaznaczył. - Ten pomysł jest mocno skorodowany, gdybyśmy nadstawili dziś uszu, to byśmy słyszeli takie ""chrum, chrum"", to rdza pożera wniosek o wotum nieufności - ocenił. Według Millera, inicjatywa Kaczyńskiego ma zmusić Polaków do wyboru między Polską PiS - a Polską Platformy Obywatelskiej. - To pomysł szyty zbyt grubą nicią, bo oprócz wielu różnic, jest wiele zbieżności w polityce obu ugrupowań - podkreślił polityk. Jak dodał, Ruch Palikota często głosuje razem z Platformą, np. w kwestii wydłużenia wieku emerytalnego czy przeciwko podniesieniu płacy minimalnej. - Ruch Palikota myśli, że w ten sposób gra z Platformą w szachy, ale to Platforma gra z wami w dupaka - powiedział Miller. - Jeśli Janusz Palikot jest takim znawcą śliwek mirabelek, to się nie dziwię, bo pewnie z tego materiału pędził gorzałę i dalej jest pod wpływem, co było widać, słychać i czuć w wystąpieniu - ironizował szef Sojuszu. Wcześniej Palikot podczas debaty mówił o ""szczawiu i mirabelkach"" w ""sprawach naprawy polityki"" przez PO; nawiązał w ten sposób do ostatniej medialnej wypowiedzi posła PO Stefana Niesiołowskiego, w której poseł Platformy stwierdził, że nie wierzy, iż w Polsce jest 800 tys. niedożywionych dzieci, i dodał, wspominając swoje dzieciństwo: ""myśmy cały szczaw wyjedli z nasypu i wszystkie śliwki ulęgałki, tak zwane mirabelki, żeśmy zjedli"".","Leszek Miller, fot. PAP/Pawel Supernak",
https://wiadomosci.onet.pl/opinie/leszek-miller-oleksy-przy-alkoholu-lubil-opowiadac-niestworzone-rzeczy/25q8xjz,Leszek Miller: Oleksy przy alkoholu lubił opowiadać niestworzone rzeczy,"Gościem Andrzeja Stankiewicza w ""Onet Opinie"" był Leszek Miller, który mówił między innymi o Aleksandrze Kwaśniewskim, objętym amerykańskim śledztwem dotyczącym kontaktów sztabu Trumpa z Rosjanami. - Myślę, że nie zrobił niczego, co mogłoby powodować jakieś sankcje karne - wypowiedział się polityk. Prowadzący skonfrontował jego zdanie z opinią śp. Józefa Oleksego. - Józef Oleksy miał jedną wadę. Przy whisky lubił opowiadać niestworzone rzeczy i czasami miał język do pasa. Robił to dlatego, żeby zaimponować dziennikarzom - powiedział były premier.",,,
https://wiadomosci.onet.pl/miller-koalicja-sie-nie-rozpadnie-zwlaszcza-pawlak-ma-wiele-do-stracenia/5g32f,Miller: Koalicja się nie rozpadnie. Zwłaszcza Pawlak ma wiele do stracenia,"PO i PSL nie porozumiały się ws. reformy emerytalnej. Jutro zarząd PO ma rozmawiać o budowaniu większości parlamentarnej, która umożliwi przyjęcie projektu reformy. Wicepremier, szef PSL Waldemar Pawlak uważa jednak, że porozumienie cały czas jest możliwe. W ""Faktach po faktach"" Leszek Miller ocenił, że koalicja się nie rozpadnie, bo ""zwłaszcza premier Pawlak ma za wiele do stracenia"".","""Koalicja będzie trwać"" Miller tłumaczył w TVN 24, że wyjście teraz PSL z koalicji oznaczałoby ""polityczną śmierć"" Waldemara Pawlaka, którego w tym roku czeka kongres partyjny. - Setki działaczy PSL musieliby się pożegnać z zajmowanymi stanowiskami - podkreślił. - Zachowanie Tuska i Pawlaka wskazuje, że daleko do zerwania koalicji - ocenił lider SLD. - Byłem kiedyś w podobnej sytuacji, PSL chciało być i w koalicji, i w opozycji - mówił w TVN 24 były premier. - Gdyby Tusk naprawdę chciał pozbyć się PSL, to by to zrobił, nie mówiąc o tym - kontynuował. - Najpierw się to robi, a potem komunikuje - wyjaśnił. Miller zwrócił uwagę, że teraz mamy ""sytuację odwrotną"". Zdaniem Millera, Tusk i Pawlak ""nie chcą stracić twarzy"" i są ""zainteresowani znalezieniem rozwiązania, gdzie każdy będzie mógł powiedzieć: wygrałem"". Dlatego, według Millera, koalicja będzie trwać. - Ta koalicja się nie rozpadnie, Pawlak straciłby partię - ocenił. - Projekt rządowy ws. emerytur nie zasługuje na to, by nazywać go reformą - mówił dalej Miller, który uważa, że o ewentualnym podwyższeniu wieku emerytalnego powinni zdecydować Polacy w referendum. Nie ma porozumienia ws. emerytur PO i PSL nie porozumiały się ws. reformy emerytalnej. Jutro zarząd PO ma rozmawiać o budowaniu większości parlamentarnej, która umożliwi przyjęcie projektu reformy. Wicepremier, szef PSL Waldemar Pawlak uważa jednak, że porozumienie cały czas jest możliwe. - Premier Pawlak poinformował dzisiaj premiera Tuska o tym, że na chwilę obecną nie jest gotowy do poparcia rządowego projektu reformy emerytalnej. W związku z tym na jutro, na godzinę 14 został zwołany zarząd PO, który omówi wszystkie możliwe scenariusze na rzecz budowania większości parlamentarnej, takiej, która umożliwi przyjęcie projektu reformy - powiedział po godz. 17 rzecznik rządu Paweł Graś na spotkaniu z dziennikarzami. Nie odpowiadał na ich pytania; wygłosił tylko krótkie oświadczenie. Godzinę później Pawlak oświadczył na swoim briefingu po spotkaniu liderów PSL w siedzibie partii: ""Cały czas jest możliwe znalezienie porozumienia, które respektuje podstawowe i kluczowe interesy społeczne, tak abyśmy mówiąc o tych reformach, mówili też na serio, szczerze i otwarcie z ludźmi, jaka przyszłość czeka każdego z nas na emeryturze"". Wcześniej tego dnia nie doszło do zapowiadanej wspólnej konferencji premiera Donalda Tuska i wicepremiera Pawlaka. Po godz. 16 Centrum Informacyjne Rządu ogłosiło, że po posiedzeniu rządu nie odbędzie się wspólna konferencja prasowa. Rano Graś przed posiedzeniem rządu deklarował, że efekty poniedziałkowego spotkania koalicyjnego ws. reformy emerytalnej mają przedstawić wspólnie Tusk i Pawlak. ""Odrzucono pomysły PSL"" Rzecznik PSL Krzysztof Kosiński powiedział, że Pawlak nie brał udziału w konferencji z premierem Tuskiem, ponieważ nie ma porozumienia w sprawie zmian w systemie emerytalnym. Zaznaczył, że PSL czeka na dalsze rozmowy ws. reformy emerytalnej. - Kompromis polega na tym, żeby szukać najlepszych rozwiązań i na tym, że jedna i druga strona w pewnych rzeczach ustępuje. W tym momencie nie ma takiej woli ustępstw, w związku z czym czekamy na dalsze rozmowy - podkreślił. Kosiński zaznaczył, że nie została zaakceptowana m.in. propozycja ludowców - jak powiedział - ""tak zwana reforma na dwa takty"". Chodzi o to, aby do 2020 roku wiek emerytalny kobiet i mężczyzn wzrósł o dwa lata, a potem kolejny rząd zdecydowałby, czy kontynuować wydłużanie go. Dodał, że akceptacji PO nie znalazł też pomysł Stronnictwa, aby kobiety, które urodzą dzieci, mogły uzyskać dopłaty do emerytur. Andrzej Halicki (PO) powiedział dziennikarzom w Sejmie, że reforma emerytalna wymaga poważnej analizy, ""także liczbowej, związanej z konsekwencjami budżetowymi, skutkami dla przyszłych emerytów, wyliczeniami dotyczącymi kwestii demograficznych"". - Ten bardzo ważny projekt zmian dotyczący emerytur musi mieć szerokie wsparcie. Musi być świadomość społeczna co do niezbędności i trafności podejmowanych decyzji - podkreślił Halicki. Jak dodał, ""rzetelna analiza wymaga czasu i roztropności, a nie atmosfery, kiedy w ciągu pięciu minut podejmuje się decyzję, może zbyt pochopnie"". Zaznaczył, że propozycje dotyczące reformy emerytalnej będzie analizował zespół w Ministerstwie Finansów. Tusk skrytykował propozycję Pawlaka Źródła zbliżone do uczestników poniedziałkowego spotkania ""na szczycie"" PO-PSL poinformowały, że przebieg dyskusji nie zapowiadał załamania rozmów koalicyjnych. - Rozmawialiśmy o emeryturach częściowych, w tym o propozycji, aby mogły na nią przechodzić osoby w wieku minimum 63 lat - niezależnie od tego, czy mogą znaleźć pracę. Kwota takiej emerytury częściowej pomniejszałaby uzbierany kapitał emerytalny, dlatego nie byłaby kosztem ponoszonym przez państwo. Mieli to w ciągu kilku dni policzyć ministrowie Rostowski i Kosiniak-Kamysz - poinformowały źródła PAP. Według tych samych źródeł wicepremier Waldemar Pawlak kilkakrotnie mówił o rozwiązaniu, zgodnie z którym wiek emerytalny zarówno mężczyzn jak i kobiet zostałby podniesiony o dwa lata - kobiet do 62., a mężczyzn do 67. roku życia.","Leszek Miller, fot. PAP/Marcin Bielecki",
https://wiadomosci.onet.pl/kraj/politycy-lewicy-zainauguruja-konwersatorium-dialog-i-przyszlosc/ysnbz,"Politycy lewicy zainaugurują konwersatorium ""Dialog i Przyszłość""","Były prezydent Aleksander Kwaśniewski, byli premierzy Włodzimierz Cimoszewicz i Józef Oleksy, poseł PO Dariusz Rosati i europosłanka Danuta Huebner zainaugurują w piątek centrolewicowe konwersatorium ""Dialog i Przyszłość"". Chcą rozmawiać o przyszłości Polski i UE.","Poinformował o tym były poseł SLD Robert Smoleń. Podczas spotkania, które odbędzie się w piątek późnym południem w warszawskiej siedzibie fundacji Kwaśniewskiego ""Amicus Europae"", zaprezentowany zostanie projekt raportu na temat sytuacji Polski i Europy za 20 lat, nad którym pracowali wspólnie m.in. Cimoszewicz i Smoleń. - Przygotowaliśmy zarys, projekt raportu, który jutro poddamy pod dyskusję w gronie około 30 osób, różnych profesji, różnie też ulokowanych politycznie, jednak o poglądach centrolewicowych. Po dyskusji będziemy chcieli jeszcze nad nim pracować, po to aby nadać mu ostateczny kształt - powiedział Smoleń w czwartek PAP. Raport ma omawiać najważniejsze wyzwania, przed którymi stanie Polska i UE w perspektywie najbliższych 20 lat. - Chodzi między innymi o wyzwania demograficzne, czyli skąd wziąć wystarczającą liczbę pracowników, żeby gospodarka europejska mogła być konkurencyjna w stosunku do gospodarki azjatyckiej czy amerykańskiej. Mamy też na myśli problem tego, jak uzyskać wystarczającą ilość energii, czy jak zapewnić konkurencyjność gospodarki europejskiej, żebyśmy nie przegrywali w wyścigu o nowe technologie - tłumaczył Smoleń. Piątkowa dyskusja ma być pierwszą z cyklu 12 debat w ramach konwersatorium ""Dialog i Przyszłość"". - Będzie to taki cykl spotkań, podczas których spróbujemy nakreślić centrolewicową wizję państwa, czyli państwa skutecznego, sprawiedliwego, mocno europejskiego - powiedział były poseł SLD. Zdaniem Cimoszewicza w Polsce jest ""niezwykle mało"" poważnych dyskusji o przyszłości kraju i UE z udziałem polityków. - To, co ja mam do zrobienia, to przedstawienie różnych swoich przemyśleń na temat zmian zachodzących we współczesnym świecie, ich prawdopodobnego ciągu dalszego w przyszłości, w perspektywie 20-30 lat i znaczenia dla Polski, i Europy - wyjaśnił Cimoszewicz PAP. Sam Kwaśniewski mówił wcześniej PAP, że inicjatywa ta nie jest związana ""z żadnym budowaniem partii"". Spotkanie rozpocznie się o godz. 16 w siedzibie fundacji Kwaśniewskiego ""Amicus Europae"". Zaproszenia dostało około 30 osób, m.in. b. premierzy: Leszek Miller i Józef Oleksy, prezydencki doradca prof. Tomasz Nałęcz, b. szef MSZ, a dziś poseł PO Dariusz Rosati, europosłanka PO Danuta Huebner oraz liderzy Ruchu Palikota: Janusz Palikot i Andrzej Rozenek.","Leszek Miller i Aleksander Kwaśniewski, fot. Sławomir Kamiński/Agencja Gazeta",
https://wiadomosci.onet.pl/kraj/miller-polska-musi-byc-przyjazna-dla-rosji/v8cvrb,Miller: Polska musi być przyjazna dla Rosji,"Polska musi mieć sąsiadów przyjaznych, także musi być przyjazna dla Rosji i oczekujemy, że Rosja będzie przyjazna dla Polski - mówił na pikniku z okazji 1 Maja lider SLD Leszek Miller. Skrytykował też rząd m.in. za powiększające się różnice w dochodach Polaków, dłuższe kolejki do lekarzy.","Miller wziął udział w pikniku z okazji święta 1 maja, organizowanym przez SLD i OPZZ. - Czy nie czujecie się zażenowani, że od wielu dni premier, ministrowie, zajmują się niewielka grupą rosyjskich motocyklistów, którzy chcieli przejechać przez Polskę, aby oddać cześć żołnierzom walczącym z faszystowskimi Niemcami? - pytał szef Sojuszu. - Czy polski rząd jest tak słaby, że boi się grupy rosyjskich motocyklistów, czy jest tak słaby, że stwarza wrażenie, że Polskę chce najechać jakaś rosyjska kolumna pancerna, a nie grupka motocyklistów? Przecież to jest żenujące, to jest polityczna paranoja - ocenił polityk. Jego zdaniem świadczy także o tym, ""gdzie w polityce zagranicznej Polska, dzięki obecnie rządzącym, się znajduje"". - Zmienimy to, będziemy szukali przyjaciół i nie będziemy sobie tworzyli wrogów - zapowiedział. Poza błędami w polityce zagranicznej, zdaniem Millera, rządzący popełniają błędy w innych dziedzinach - powiększają się różnice w dochodach, wydłużają się kolejki do lekarzy, a dobrze zorganizowany system edukacyjny jest coraz bardziej odległy. - Z tego punktu widzenia patrząc, pora na zmiany - oświadczył. Według Millera okazją do tych zmian będą już najbliższe wybory prezydenckie. Lider SLD apelował, aby w wyborach ""nie wybierać tych, którzy są odpowiedzialni za wydłużenie wieku emerytalnego do lat 67"", czyli PO, PSL i Janusza Palikota, by też nie wybierać tych, ""którzy chcą strzelać do robotników, jak Janusz Korwin-Mikke"", ani tych, którzy wieżą, że wystarczy zmienić sposób wyboru posłów. - Zwracam się do was o głosowanie na kandydatkę SLD, panią Magdalenę Ogórek, to jest symbol zmiany i symbol nowej nadziei - powiedział. Także po październikowych wyborach parlamentarnych, mówił Miller, ""musi być nas więcej w polskim parlamencie, musi być więcej ludzi lewicy, posłów SLD, aby Polska była bardziej sprawiedliwa, bardziej dostatnia, aby widziała przede wszystkim tych, którym jest dzisiaj najtrudniej"".",Leszek Miller,
https://wiadomosci.onet.pl/kraj/inauguracja-dzialanosci-instytutu-europejskiego/j2ee8,Inauguracja działaności Instytutu Europejskiego,"B. premier Leszek Miller zainaugurował działalność związanego z SLD Instytutu Europejskiego, który zajmie się problematyką unijną i przyszłością Europy. Instytut będzie prowadzić działalność edukacyjną, formułować analizy. Ma z nim współpracować m.in. Guenter Verheugen.","- Instytut będzie think tankiem, który - z jednej strony będzie miał charakter ekspercki, a więc będzie opracowywał rozmaite analizy i formułował opinie, a z drugiej strony - będzie prowadził działalność edukacyjną - powiedział Miller na sobotniej konferencji prasowej, poprzedzającej inaugurację. Według niego działalność Instytutu ma koncentrować się wokół trzech problemów: strategii dalszego rozwoju UE, ruchów i partii o charakterze lewicowym w zachodniej Europie, a także polskiej polityki wschodniej. Temu ostatniemu obszarowi były premier chciałby poświęcić najwięcej uwagi. Miller poinformował też, że od soboty zaczyna tworzyć radę programową Instytutu. Już - jak podkreślił - udało mu się pozyskać do niej byłego unijnego komisarza ds. rozszerzenia, Guentera Verheugena. W radzie mają się ponadto znaleźć obecni europosłowie SLD: Lidia Geringer de Oedenberg i Bogusław Liberadzki. - Będziemy też mieli kilku byłych ambasadorów, w tym Andrzeja Załuckiego (kierował placówką w Pradze - PAP) oraz Jana Piekarskiego (b. ambasador w Belgii i Luksemburgu - PAP), a ponadto liczne grono ludzi nauki, profesorów zajmujących się tą problematyką - dodał Miller. Szef SLD Grzegorz Napieralski, do którego - jak mówił b. premier - należała inicjatywa powołania Instytutu, podkreślił, że Europa potrzebuje obecnie ""bardzo głębokiej myśli"" i drogowskazu, w którą stronę się rozwijać. - Jaka ma być jej przyszłość za 5, 10 lat, jakie relacje z partnerami wschodnimi, ale też z Chinami, Ameryką Północną i Południową - zaznaczył Napieralski. Po konferencji Miller wygłosił wykład inauguracyjny na jednej z warszawskich prywatnych uczelni wyższych, zatytułowany ""Polska w Europie"". Przekonywał tam m.in., że polscy i unijni politycy powinni zastanowić się nad tym, czy warto przyjmować Turcję do wspólnoty. Jak ocenił, jeśli porównać standardy demokratyczne w tym kraju i w UE, to są one nie do pogodzenia. Zaproponował też, by w unijnym budżecie nieznacznie zmniejszyć środki przeznaczone na dopłaty dla rolników, a zaoszczędzone w ten sposób pieniądze przeznaczyć na przykład na rozwój technologiczny w Europie.","Leszek Miller, fot. Radek Pietruszka",
https://wiadomosci.onet.pl/kraj/leszek-miller-niewykluczone-ze-pis-moze-wystapic-o-skrocenie-kadencji-sejmikow/nc7qhc,"Leszek Miller: niewykluczone, że PiS może wystąpić o skrócenie kadencji sejmików","Wybory parlamentarne potwierdziły, iż wynik ubiegłorocznych wyborów do sejmików wojewódzkich został co najmniej wypaczony – powiedział w Gdyni przewodniczący SLD Leszek Miller. W jego ocenie są podstawy, by sądzić, że PiS może wystąpić z inicjatywą skrócenia kadencji sejmików. Rzeczniczka PiS odpowiada liderowi SLD krótko: ""to temat zastępczy"".","Miller był pytany na konferencji prasowej, czy są podstawy do skrócenia kadencji sejmików wojewódzkich, o której to możliwości mówili przedstawiciele PiS po wyborach samorządowych. Zdaniem polityka w tej sprawie ""wszystko zależy od Jarosława Kaczyńskiego i jego partii"". Lider SLD przypomniał, że Kaczyński tuż po ubiegłorocznych wyborach samorządowych podważył ich wiarygodność i przedstawił projekt ustawy skracającej kadencję sejmików wojewódzkich. – Jeżeli prezes Kaczyński podtrzyma swoją decyzję, to należałoby się liczyć, że w niedługim czasie projekt tej ustawy zostanie przedstawiony Sejmowi. Nie wiem, czy tak będzie. Taka możliwość istnieje – podkreślił. Rzeczniczka PiS Elżbieta Witek odnosząc się do słów szefa SLD na temat sejmików oceniła, że to ""temat zastępczy"", którym PiS się nie zajmuje. - Zajmujemy się sprawami, które są dla Polaków ważne, czyli realizacją programu - oświadczyła. Zdaniem przewodniczącego SLD ""wybory parlamentarne potwierdziły, iż wynik wyborów do sejmików wojewódzkich został co najmniej wypaczony"". – Rok temu PSL otrzymał 24 procent głosów do sejmików wojewódzkich, a teraz w wyborach parlamentarnych tylko pięć procent. Jest się nad czym zastanawiać. Jeśli do tego dodamy olbrzymią liczbę głosów nieważnych, które wtedy padły, to teza, iż nie wszystko było w porządku w wyborach samorządowych, da się obronić – uważa szef SLD. Jak zaznaczył, PSL uzyskało wówczas też premię wynikającą z tego, że lista tego ugrupowania znajdowała się na pierwszej stronie książeczki do głosowania w wyborach samorządowych. – Niektórzy eksperci z Fundacji Batorego oceniają, że ta premia mogła wynosić nawet 700 tysięcy głosów – dodał Miller. – Są więc podstawy, dla których PiS może z taką inicjatywą (skrócenia kadencji sejmików) wystąpić – podsumował. Miller był też pytany, czy ewentualne skrócenie kadencji sejmików nie byłoby złamaniem zasad demokracji. Polityk przypomniał, że w latach 90. ówczesny parlament wydłużył o kilka miesięcy kadencję sejmików, a sprawą zajmował się wówczas Trybunał Konstytucyjny, który orzekł, że wydłużenie kadencji było zgodne z ustawą zasadniczą. Miller dodał, że TK z własnej inicjatywy powiedział wówczas, iż zgodne z konstytucją byłoby także skrócenie kadencji sejmików. – Oczywiście nie wiem, czy obecny skład Trybunału Konstytucyjnego podzieliłby tę opinię, ale wtedy tak Trybunał postanowił – zaznaczył Miller. Jak dodał, nie ma wiedzy, czy PiS wystąpi z inicjatywą skrócenia kadencji sejmików. Pytany o to, jaką rolę widzi dla siebie w lewicy po wyborach, Miller powiedział, że swoje plany przedstawi najpierw ""odpowiednim ciałom statutowym SLD"". Na pytanie o przyczyny, dla których Zjednoczona Lewica nie dostała się do parlamentu, Miller odpowiedział, że ta kwestia wymaga pogłębionej analizy. – Być może nie wszystkie listy wyborcze były tak silne, aby przysporzyć głosów. Być może zdecydowała debata na kilka dni przed wyborami. To wszystko wymaga namysłu – podkreślił. Miller podziękował wyborcom, którzy głosowali na SLD. Przypomniał, że w czasie ostatniej kadencji, kiedy był posłem Sojuszu z okręgu gdyńskiego, złożył ponad 100 interpelacji ""dotyczących naszego regionu"", a oprócz biura poselskiego w Gdyni, działało w tym czasie także 15 filii w terenie.",Leszek Miller,
https://wiadomosci.onet.pl/kraj/goraca-dyskusja-w-studiu-tv-politycy-ocenili-wystapienie-andrzeja-dudy/q4l79z,Gorąca dyskusja w studiu TV. Politycy ocenili wystąpienie Andrzeja Dudy,"Goście programu ""Kawa na ławę"" komentowali wczorajszą konwencję PiS i wystąpienie Andrzeja Dudy. W studiu panowała gorąca atmosfera. – Puknij się pan w czoło, panie Rozenek! – krzyczał Joachim Brudziński do posła Twojego Ruchu. – Uspokój się, chłopie! – zaapelował Adam Szejnfeld po słowach Tadeusza Cymańskiego. Inwektywom towarzyszyły próby dokonania analizy wczorajszego wystąpienia Dudy.","Leszek Miller (SLD) powiedział, że ""nawet najbardziej udana konwencja niczego nie przesądza"". - Bronisław Komorowski mówił: należy mi się wasze poparcie. Andrzej Duda mówił: chcę uzyskać wasze poparcie. Gdybym miał oceniać dwie konwencje, to pragnienie zwycięstwa u Dudy było silniejsze. Jest dwóch kandydatów, którzy nie tylko będą mówili, co zrobią, ale i będą oceniani, co zrobili – ocenił Miller. Adam Szejnfeld (PO) podkreślił, że ""pod względem show politycznego, medialnego, wystąpienie było bardzo dobre"". - Pamiętajmy, że mówimy o wyborach na najwyższą funkcję w Rzeczpospolitej. Wolę odpowiedzialną, stabilną, wiarygodną, pewną osobę, który nie robi show, nie wygraża pięściami. Jestem rozczarowany konwencją – powiedział. Dodał, że ""okazało się, że PiS nie wystawia kandydata w wyborach prezydenckich"". - Jarosław Kaczyński powiedział, że chciałby być premierem. A wczorajsze wystąpienie Andrzeja Dudy to było expose człowieka, który chce być premierem Polski – zaznaczył Szejnfeld. Tadeusz Cymański stwierdził, że ""minęła doba, a ja jeszcze czuję bluesa"". - Najlepszym dowodem, że to było trafne i celne, jest reakcja konkurencji. Szyderstwa, złośliwości. Dudę lekceważono, śmiano się, teraz toczy się walka polityczna, a na koniec on wygra – powiedział, mocno gestykulując i podnosząc się z krzesła. - Nie będzie debaty w pierwszej turze? Będzie! Źrenicą demokracji jest publiczna debata, zetknięcie się kandydatów. Panie Komorowski, niech pan się nie boi. Komorowski wczoraj przestał być murowanym faworytem – ocenił. Na te słowa odpowiedział Adam Szejnfeld. - Tadziu, czy ciebie trzyma od wczoraj? Krzyczysz, machasz rękoma. Uspokój się chłopie! Twoje rady są ostatnie, które będziemy brali pod uwagę. Moim zdaniem wśród kandydatów nie ma osobowości, z którą pan prezydent ma stanąć i debatować. Gdyby doszło do drugiej tury, to debata powinna być - podkreślił. Joachim Brudziński (PiS), komplementując mowę Andrzeja Dudy, skrytykował niedawne wystąpienie Bronisława Komorowskiego. - Widzieliśmy przysypiającego pana prezydenta, znudzonych działaczy, brak jakiejkolwiek wiary. Jest poczucie, że łajba zaczyna nabierać wody - powiedział. Dodał, że zaraz po ogłoszeniu tego, że Bronisław Komorowski będzie kandydował, pojawiła się informacja, że Komendant Główny Policji powiedział, że chce zrezygnować z funkcji. - Szczury zaczynają uciekać z przeciekającej łajby. Andrzej Duda jest kandydatem szerokiego obozu patriotycznej prawicy i młodych ludzi – powiedział Brudziński. Andrzej Rozenek (Twój Ruch) powiedział po tej wypowiedzi, że chciałby przeprosić wszystkich policjantów za słowa posła PiS. – Nazywanie Komendanta Głównego Policji szczurem jest podłe! – powiedział. Natychmiast zareagował na to Brudziński. – Puknij się pan w czoło, panie Rozenek! – powiedział. – Jeśli ma pan coś przeciwko niemu (Działoszyńskiemu – red.), to proszę powiedzieć co. Nie wypada, by poseł nazywał kogokolwiek szczurem – kontynuował jednak polityk TR. Rozenek ocenił, że ""konwencja PiS pod względem obrazka była lepsza"". - Jeśli jednak się wczytać w treść, to nie było nic na temat bezpieczeństwa, armii, bo pan Duda jest niekompetentny w tych sprawach – ocenił. Oceniając inauguracyjne wystąpienia wyborcze Bronisława Komorowskiego i Andrzeja Dudy, eksperci zwracają uwagę, że w kampanii należy spodziewać się agresywnej opozycji kandydata PiS wobec stonowanej retoryki obecnego prezydenta. - Po tak długim okresie milczenia Dudy musi on być kandydatem agresywnym, musi zagrać przez kontrast - powiedział specjalista od marketingu politycznego z Uniwersytetu Warszawskiego Wojciech Jabłoński. Politolog prof. Kazimierz Kik uważa, że Duda w swym sobotnim wystąpieniu punktował Komorowskiego. Prezydent zaś - według Kika - bronił dokonań swojej pięcioletniej kadencji. - Komorowski w piątek niczego nie obiecywał, poza kontynuacją prezydentury - dodał Jabłoński. Podczas sobotniej konwencji w Warszawie, która zainaugurowała kampanię Dudy, kandydat Prawa i Sprawiedliwości zapowiedział, że jego prezydentura będzie aktywna i otwarta, nie będzie prezydenturą obaw. Jednym z pierwszych projektów, które zgłosiłby do Sejmu, byłoby cofnięcie reformy emerytalnej. Komorowski, który zainaugurował kampanię w piątek podczas Rady Krajowej PO, zapowiedział, że chce być kandydatem obywatelskim, z poparciem PO. Wskazał priorytety na kolejną kadencję: bezpieczeństwo i rozwój gospodarczy Polski. Jak mówił, chodzi mu o prezydenturę opartą ""na zasadzie dialogu, otwartości na różnorodne poglądy, różnorodne środowiska""; prezydenturę przekraczającą ""bariery prostych podziałów partyjnych w imię szukania tego, co Polaków łączy, a nie dzieli"".",Andrzej Duda z żoną podczas konwencji PiS,
https://wiadomosci.onet.pl/kraj/kongres-sld-leszek-miller-szefem-na-najblizsze-cztery-lata/3yzt4,Kongres SLD: Leszek Miller szefem na najbliższe cztery lata,"- SLD nie jest partią kapitulacji i będzie działać na rzecz tworzenia państwa prawa, demokracji, tolerancji - zadeklarował podczas Kongresu lider Sojuszu Leszek Miller. Opowiedział się m.in. za 50 proc. stawką podatkową dla najbogatszych, likwidacją IPN. Na sobotnim kongresie zostały ogłoszone wyniki wyborów powszechnych przewodniczącego SLD. Millera, który był jedynym kandydatem na tę funkcję poparło 92 proc. członków Sojuszu którzy zdecydowali się wziąć udział w głosowaniu. Frekwencja wyniosła 60,5 proc.","Miller mówił po ogłoszeniu wyników wyborów, że zdecydował się kandydować, ponieważ wierzy w projekt SLD i ma zamiar doprowadzić do zbudowania ""prawdziwej i mocnej alternatywy dla rządów prawicy - formacji, która po następnych wyborach będzie zdolna do przejęcia władzy i sprawowania jej z pożytkiem dla państwa polskiego i społeczeństwa"". - Polska potrzebuje zmiany u steru rządów, bo krajem rządzi partia, której głównym atutem jest to, że dla części obywateli wydaje się osłoną przed rządami jeszcze gorszej partii - przekonywał Miller. Jego zdaniem, cały polski system polityczny wpadł w ""prawicowy przechył"". - To jest nienormalne i woła o zmianę - ocenił. - Byliśmy, jesteśmy i będziemy. Zjechaliśmy dziś do Warszawy na nasz kongres, choć przepowiadano, że przyjedziemy na własny pogrzeb. Tak się nie stało i nie stanie - mówił do delegatów lider Sojuszu. - Spotykamy się w przekonaniu, że nasza pomyślność leży w naszej samodzielności, że jesteśmy w stanie zmienić SLD oraz nadać mu nową dynamikę - podkreślił. Jak mówił, Sojusz nie może zmarnować dorobku milionów wyborców i sympatyków. Były premier podkreślił, że SLD chce tworzyć ""Polskę sprawiedliwą, bogatą, wielobarwną i pogodną, kraj nowoczesnej gospodarki, trwałego i zrównoważonego rozwoju, państwo w którym nie ma ludzi niepotrzebnych i odrzuconych, a zatrudnienie nie jest przywilejem"". Ponadto - mówił - SLD chce tworzyć ""państwo prawa, demokracji, równych szans, tolerancji, równoprawnej pozycji kobiet i mężczyzn, państwo świeckie, które nie narzuca swoim obywatelom, kiedy mają się modlić, i gdzie konstytucja jest zawsze ważniejsza niż Ewangelia"". Miller zaproponował zorganizowanie w przyszłym roku ""szerokiego, nie ograniczającego się tylko do środowisk politycznych kongresu polskiej lewicy"". Według niego, kongres mógłby być pierwszym etapem budowania platformy wyborczej w wyborach do europarlamentu. Były premier, podczas swojego przemówienia, nawiązał do ubiegłorocznych wyborów parlamentarnych; wynik, który Sojusz uzyskał, czyli 8,24 proc. nazwał katastrofą. - Z tak wielkiej klęski formacje polityczne dźwigają się przez całe lata, a najczęściej w ogóle już nie wstają. Ale to nie dotyczy nas - SLD szybko odnalazł siłę i wiarę w swoje możliwości - przekonywał lider Sojuszu. - Szybko okazało się, że nie jesteśmy partią kapitulacji i białej flagi, że nikt nam nie będzie wyznaczał przewodniczącego, koalicjantów, politycznych zachowań i autorytetów. Stało się oczywiste, że nie zapiszemy się do innej partii i nie zwiniemy naszego sztandaru - podkreślił. Jak ocenił szef Sojuszu, ""sugestia, że współpraca SLD z kimkolwiek miałaby odbywać się na jego warunkach była dla Sojuszu obraźliwa i nie mogła być przyjęta"". Zdaniem Millera misja SLD nie zakończyła się. - Sojusz jeszcze raz, jak ptak, który zrywa się do wielkiego lotu, musi rozwinąć skrzydła i poszybować wysoko - podkreślił. Lider Sojuszu nawiązał do kwestii europejskich. Jego zdaniem, zjednoczona Europa to wielka szansa z której z każdym dniem Polacy korzystają coraz lepiej. - Unia efektywna to Europa głębiej zintegrowana, promująca w skali globu europejski model pokoju, bezpieczeństwa, rozwoju i dobrobytu - mówił. Według niego, Polska musi jak najszybciej zmniejszać i likwidować dystans dzielący ją od nowoczesnej Europy, bo tylko wtedy tysiące Polaków będzie chciało powrócić do kraju, a inni nie będą wyjeżdżać. Miller przypomniał, że wciąż Polska nie podpisała się pod pełnym tekstem Karty Praw Podstawowych, stąd też - jak mówił - ""łamanie praw kobiet, ignorowanie praw mniejszości, lekceważenie praw pracowniczych"". Pytał premiera Donalda Tuska, kiedy rząd podpisze ten dokument. - Czego się boicie - pytał. Zadeklarował, że gdy SLD dojdzie do władzy Karta Praw Podstawowych zostanie podpisana natychmiast. Miller opowiedział się za likwidacją Instytutu Pamięci Narodowej, który - jego zdaniem - tworzy i utrwala zafałszowany obraz przeszłości. ""Czas, aby zastąpić go Instytutem Kultury Europejskiej, który będzie uczył tolerancji, tworzył wizję wspólnej, europejskiej przyszłości, otwierał Polskę na międzynarodową współpracę, budował europejską tożsamość"" - dodał. Wśród priorytetów SLD wymienił działania na rzecz zwiększenia liczby miejsc pracy dla Polaków. - Po pierwsze praca. Praca pewna, godna i sprawiedliwie opłacana. (...) trzeba umieć tworzyć pracę dla wszystkich, którzy chcą ją podejmować - zaznaczył Miller. Jak mówił, trzeba budować społeczeństwo pracy, a nie zasiłków. W ocenie Millera tzw. umowy śmieciowe stały się ""patologią systemową"". - Stosowanie umów zlecenia powinno być ograniczone tylko do niewielkich czynności, jednorazowych i o niskiej wartości - uważa. Dodał, że od wszystkich takich umów świadczonych na rzecz pracodawcy, a przekraczających wartość najniższej pensji powinno się płacić składkę na ZUS. Zdaniem Millera, młodym należy zapewnić system praktyk pracowniczych; pracodawcy powinni być zachęcani do zatrudniania ludzi młodych, korzystając z ulg w opłacaniu składek na Fundusz Ubezpieczeń Społecznych przez dwa pierwsze lata ich zatrudnienia. W kontekście służby zdrowia, Miller opowiedział się też za takim systemem, w którym pacjent będzie miał bezpłatny i gwarantowany dostęp do świadczeń medycznych, bez wielomiesięcznych kolejek i ""upokarzających dodatkowych wpłat na szpital"". Jego zdaniem, osoby niezamożne, których nie stać na wykupienie leków, powinny mieć prawo do dodatkowej refundacji leków. Przypomniał też od dawna znany postulat SLD refundacji zabiegów in vitro. - Metoda in vitro to nie walka z życiem, a walka o życie - podkreślił. W dziedzinie edukacji Miller zaproponował ""szkołę powszechną, bezpłatną i neutralną światopoglądowo"". Jego zdaniem, państwo powinno wprowadzić system zapewniający darmowe podręczniki szkolne dla uczniów niezamożnych, przywrócić w szkołach m.in. gabinety lekarskie, stomatologiczne. Według niego, należy też zapewnić każdemu dziecku bezpłatne miejsce w publicznym żłobku i przedszkolu. Opowiedział się za likwidacją gimnazjów, przywróceniem systemu szkolnictwa zawodowego, a także reformą programową systemu szkolnictwa wyższego. W kwestiach gospodarczych Miller postulował m.in. wprowadzenie trzeciej, 50-proc. stawki podatku dochodowego dla najbogatszych. - Jest to uzasadnione ekonomiczne i zgodne z zasadą sprawiedliwości społecznej - podkreślił. Jego zdaniem, obniżyć należałoby z kolei do 18 proc. podatek CIT. - Zmniejszenie tego podatku da istotny impuls konsumpcyjny i inwestycyjny, pobudzający wzrost gospodarczy, zwłaszcza wobec perspektyw spadku inwestycji publicznych - ocenił. Były premier zaproponował ponadto, by z budżetu państwa przeznaczać min. 1,5 proc. PKB na innowacje, a także wprowadzenie systemu specjalnych ulg dla firm inwestujących w badania i rozwój. Przekonywał też, że ""wyznacznikiem"" SLD jest równość. - Równość rozumiana jako prawo każdego człowieka do szczęścia, do wyboru takiej drogi życiowej i takiego stylu życia, które to szczęście zapewnia, bez względu na to, jakich dokonuje się wyborów, jaką wyznaje się wiarę, jakiej jest się płci i kogo i jak się kocha - zaznaczył.","Leszek Miller, fot. PAP/Rafał Guz",
https://wiadomosci.onet.pl/kraj/leszek-miller-nie-wezmie-udzialu-w-posiedzeniu-rbn/b5425,Leszek Miller nie weźmie udziału w posiedzeniu RBN,Szef SLD Leszek Miller nie weźmie udziału w posiedzeniu Rady Bezpieczeństwa Narodowego dotyczącym sytuacji na Ukrainie; spotka się z prezydentem we wtorek rano.,"Wicemarszałek Sejmu Jerzy Wenderlich (SLD) tłumaczył na konferencji prasowej w Sejmie, że Leszek Miller przebywa obecnie za granicą. Lider Sojuszu spotka się z prezydentem Bronisławem Komorowskim we wtorek o godz. 10. Prezydent zwołał posiedzenie Rady Bezpieczeństwa Narodowego na poniedziałek na godz. 13.30. Głównym tematem posiedzenia będą polityczno-strategiczne wnioski z kryzysu ukraińskiego. Po zakończeniu obrad w Pałacu Prezydenckim odbędzie się briefing prasowy z udziałem Bronisława Komorowskiego oraz premiera Donalda Tuska.",Leszek Miller,
http://wiadomosci.onet.pl/leszek-miller-w-radiu-zet/31mbk,Leszek Miller w Radiu ZET,"Gościem Moniki Olejnik jest Leszek Miller, przewodniczący SLD.",,,
https://wiadomosci.onet.pl/tylko-w-onecie/miller-nastroje-w-sld-sa-fatalne/36djfqn,Miller: nastroje w SLD są fatalne,"Leszek Miller był gościem Andrzeja Stankiewicza w programie ""Onet Opinie"". Były premier wyraził swoją opinię na temat sytuacji SLD po wyborach samorządowych. Lewica zdobyła niespełna 7 proc. głosów w wyborach do sejmików wojewódzkich. W wielu radach miast zabrakło SLD. — Wynik jest fatalny, zwłaszcza w Warszawie. W partii rodzi się klimat niezadowolenia, a to osłabia kierownictwo SLD. Myślę, że Sojusz będzie próbował nawiązać jakiś kontakt z Partią Razem, ale to jest w dalszym ciągu za mało – stwierdził. Zapytany o przyszłość partii, jej szanse upatruje w koalicji z PO lub Koalicją Obywatelską, tworzoną przez Platformę i Nowoczesną. On sam opowiada się za tą drugą opcją. — Najlepiej, gdyby taka szeroka lista mogła uzyskać patronat najbardziej znanego polaka na arenie międzynarodowej, czyli Donalda Tuska — dodał.",,,
http://wiadomosci.onet.pl/kraj/wielki-powrot-leszka-millera/nxzgl,Wielki powrót Leszka Millera?,"Podnosił się po najcięższych ciosach już tyle razy, że nawet najwięksi polityczni oponenci mówią o nim z szacunkiem. Zapowiada jasno - w tej kadencji żadnej koalicji z PO nie będzie. A po wyborach? Tego już tak zdecydowanie nie wyklucza. I przygotowuje SLD do współrządzenia Polską – pisze o Leszku Millerze w ""Tygodniku Powszechnym"" Paweł Reszka.","""Koledzy już dawno złożyli mnie w grobie, a wieko trumny przycisnęli wielkim kamieniem. Jak pan widzi, ciągle żyję – mówi sam bohater tekstu. Pytany, czy chciałby znów zostać premierem mówi jasno: to byłaby satysfakcja. Dla mnie i dla partii, która podniosła się po klęsce. ""Mówi to jakoś bez emocji. – Emocje? Proszę pana, ja już byłem premierem"" – czytamy dalej. Reszka podkreśla, że Leszek Miller w ogóle rzadko okazuje emocje. Podchodzi do polityki na zimno. ""Tu liczy się siła, cierpliwość i chłodna kalkulacja"" – zauważa. ""Politykę traktuje jak grę. Kiedyś przyznał mi, że partia potrzebuje programu tylko po to, żeby powiesić go w Internecie albo pokazać, gdy ktoś zapyta. Rzeczywista polityka to proste komunikaty, celne riposty w telewizji, garnitury, uwodzenie wyborców"" – czytamy dalej w ""Tygodniku"". Przewodniczący Sojuszu Lewicy Demokratycznej nie ukrywa też, że chce ze swoją partią powalczyć o drugie miejsce w wyborach. ""Myślę, że mamy szansę. Jeśli Platformie będzie tak spadało, jak spada, przejmiemy część ich wyborców, szczególnie tych, którzy boją się PiS"" – argumentuje. Nie wierzy jednak w to, że Donald Tusk zdecyduje się na przyspieszone wybory. Choć zaznacza, przywołując najnowsze sondaże, że takie rozwiązanie byłoby mu na rękę. Czeka, bo wie, że najbardziej opłaca mu się być liderem poważnej, lewicowej partii. Chce być liderem całej lewicy. Jego spór z Januszem Palikotem czy Aleksandrem Kwaśniewskim wielokrotnie rozpalał media. Stracił znanych polityków – Ryszarda Kalisza i Marka Siwca. Ale podkreśla, że już ważniejsi politycy odchodzili z dużych partii... i nic się nie stało. ""Kalisz? Gowin? To niesamowite, że politycy ciągle idą tą samą drogą. Mijają szkielety swoich poprzedników, ale to ich nie powstrzymuje"" – mówi. Co więcej, przekonuje także, że Aleksander Kwaśniewski nie ma już większego znaczenia dla nowego pokolenia polityków. ""On sam nie wie, czy chce być na ringu i się bić, czy być komentatorem sportowym"" – dodaje. Żadnych nerwowych ruchów, pełna powaga i punktowanie konkurencji – tak opisuję dziennikarz ""Tygodnika Powszechnego"" taktykę przyjętą przez lidera SLD. ""Potem będzie przesuwał formację w stronę centrum – żeby urwać, co można PO. Jeśli się uda, będzie w wyborach trzeci. Jeśli się uda bardziej, będzie drugi. Wtedy postara się powalczyć o współrządzenie Polską"" – prognozuje Paweł Reszka. Więcej w najnowszym wydaniu ""Tygodnika Powszechnego"".","Leszek Miller, fot. PAP/Tomasz Gzell",
https://wiadomosci.onet.pl/kraj/politycy-sld-rozpoczynaja-kilkutygodniowy-objazd-kraju/eftd1w,Politycy SLD rozpoczynają kilkutygodniowy objazd kraju,"""Masz dość! Chodź z nami"" - pod takim hasłem politycy SLD będą od piątku podróżować po kraju czerwonymi busami. Jeszcze dziś odwiedzą Płock, później m.in. Gdańsk i Ustkę. Będziemy przekonywać Polaków do dobrego programu SLD - zapowiada szef partii Leszek Miller.","Na briefingu rozpoczynającym akcję pojawiło się kilkunastu działaczy SLD, m.in. szef Sojuszu, wiceprzewodniczące partii Paulina Piechna-Więckiewicz i Joanna Senyszyn, poseł Tadeusz Iwiński i rzecznik Sojuszu Dariusz Joński. - Silna i liczna ekipa posłanek, posłów, działaczy SLD wyrusza dziś w teren. Będziemy rozmawiać z mieszkańcami różnych regionów, będziemy ich przekonywać do dobrego programu SLD - oświadczył Miller. Zapewnił, że sam dołączy do posłów w poniedziałek. Joński mówił, że Sojusz chce rozmawiać o przyszłości Polski rzetelnie, a nie ""na hasła populistyczne, jak to robi w tej chwili PiS i Platforma"". Według niego, Sojusz chce przekonać Polaków do ""trzeciej drogi"". - Jest prawicowo-konserwatywna - reprezentowana przez PiS, jest liberalna, brakuje tej trzeciej drogi, języka ludzkiego, lewicowego. (...) Dlatego też jedziemy - oświadczył polityk Sojuszu. Jak poinformował, 15 parlamentarzystów SLD będzie jeździć po kraju trzema busami. Jeszcze w piątek odwiedzą Płock, w sobotę Ciechocinek, w niedzielę - Malbork i Gdańsk, następnie m.in. Gdynię, Władysławowo, Rowy, Ustkę. Będą organizowali konferencje prasowe i rozdawali gazetę zatytułowaną ""Dość"", w której - jak mówił Joński - mowa jest o tym, ""co zrobić, by Polskę naprawić"". Według Jońskiego, politycy Sojuszu będą także pytali o przyszłość zjednoczenia lewicy. - Chcemy, by to ludzie centrolewicy nam powiedzieli, w którą stronę najlepiej pójść, jaką ofertę najlepiej przygotować, chcemy się podzielić naszym programem, ale również naszymi projektami ustaw, które składaliśmy od 4 lat - powiedział. Piechna-Więckiewicz apelowała z kolei: ""Chodźcie państwo z nami, porozmawiajcie z nami o tym, jaka ma być lewica i dlaczego jest potrzebna, bo jest potrzebna. Te wybory nie zostały rozstrzygnięte i nie może być tak, że nie będzie lewicy w polskim sejmie. Nie będzie takiej sytuacji"" - mówiła. Senyszyn przekonywała zaś, że SLD ma wspaniałe propozycje, ""które na pewno porwą Polaków, którzy mają lewicowe poglądy"". Inny polityk Sojuszu Wincenty Elsner podkreślał, że zwykle ci, którzy ""mieli dość"", przyjeżdżali pod Sejm, a teraz jest odwrotnie - SLD jedzie do nich. - Tak naprawdę wybór dziś dla Polski jest następujący: to jest albo prawica w swoich różnych odmianach - Platforma, PiS i de facto PSL, albo to są nurty populistyczne typu właśnie pan Kukiz (...). Jest trzecia droga, trzecia możliwość - to jest lewica polityczna, demokratyczna - mówił z kolei Tadeusz Iwiński.",Leszek Miller,
https://wiadomosci.onet.pl/kraj/milosz-nie-myslalem-ze-bedzie-to-trwalo-tak-dlugo/rz6br,"Miłosz: nie myślałem, że będzie to trwało tak długo","Ppłk Marek Miłosz, prawomocnie uniewinniony dzisiaj od zarzutu sprowadzenia ryzyka katastrofy śmigłowca, który pilotował, powiedział, że nie spodziewał się, że sprawa będzie trwała tak długo. Dodał, że chce latać, jak długo pozwoli mu zdrowie.","Śmigłowiec z premierem Leszkiem Millerem, wracającym do Warszawy z uroczystości barbórkowych, rozbił się 4 grudnia 2003 r. Wypadek badała wojskowa komisja. W marcu 2007 ruszył proces. Wyrok uniewinniający zapadł w marcu ubiegłego roku, odwołała się od niego prokuratura. Po ogłoszeniu wyroku Miłosz powiedział, że czuje satysfakcję, choć wcześniej odczuwał żal, ""bo dlaczego tak długo to trwało"". Miłosz, który w 36. Specjalnym Pułku dowodzi eskadrą śmigłowców, nie krył, że obowiązki związane z postępowaniem i procesem były dla niego dodatkowym obciążeniem. Zapewnił, że nie ma żalu o to, że za katastrofę obwiniono tylko jego. ""W wojsku i lotnictwie już tak jest, że za wszystko odpowiada dowódca załogi, tutaj nie mogę mieć pretensji"" - powiedział. Dziękował pasażerom i załodze, którzy w trakcie procesu podkreślali, że nie mają do Miłosza pretensji, lecz są mu wdzięczni za wyratowanie z opresji. - Premier i inni, którzy brali udział w tym feralnym locie, byli ze mną od początku, do dziś dostaję sms-y - powiedział Miłosz. - Dobrze, że udało nam się dowieść, że jestem niewinny - zwrócił się do swojego obrońcy Andrzeja Werniewicza, któremu dziękował za bezinteresowną obronę. Wyraził nadzieję, że nie dojdzie do kasacji, ale przyznał, że taka możliwość budzi w nim już mniejsze emocje niż zapowiedź apelacji, którą prok. Ireneusz Szeląg złożył tuż po wyroku pierwszej instancji. - Sądząc po dzisiejszym uzasadnieniu Sądu Najwyższego, który zdemolował apelację prokuratorską, wykazał jej totalną bezzasadność, nie wiem, czy ktokolwiek z prokuratury okręgowej zdecyduje się wnieść kasację - dodał Werniewicz.","Ppłk. Marek Miłosz, Andrzej Werniewicz - adwokat Miłosza, Leszek Miller, fot. PAP/Grzegorz Jakubowski",
https://wiadomosci.onet.pl/kraj/leszek-miller-andrzej-duda-popelnil-blad/5blpvyf,Leszek Miller: Andrzej Duda popełnił błąd,"Andrzej Duda popełnił błąd, decydując się ogłosić pisanie swoich projektów – przekonuje w wywiadzie dla ""Super Expressu"" były premier Leszek Miller, komentując zamieszanie wokół ustaw o sądach.","Miller tłumaczy, że wszyscy prezydenci, mając silny mandat z wyborów powszechnych, po pewnym czasie mają tendencje do ""rozpychania się"". Andrzej Duda, zdaniem byłego szefa SLD, w kryzysie wokół Sądu Najwyższego powinien ""postawić pewne warunki"" i powiedzieć, że ""czeka na projekty, które może podpisać"". Miller uważa, że PiS, jak będzie chciało, to z projektów, których przygotowanie zapowiedziała głowa państwa, ""zrobi marmoladę"".  – Wydaje mi się, że Andrzej Duda przestraszył się własnej samodzielności  - podkreśla w rozmowie z ""Super Expressem"". - PiS jest silniejszy niż Duda, ma samodzielną większość w parlamencie, a trudno sobie wyobrazić prezydenta wetującego jakieś projekty PiS co chwilę – uważa Miller. Cały wywiad w ""Super Expressie"" Prezydent zawetował ustawę o SN i nowelizację ustawy o KRS, podpisał natomiast trzecią z ustaw dot. zmian w sądownictwie - nowelizację ustawy o ustroju sądów powszechnych. Ustawy dotyczące zmian w wymiarze sprawiedliwości wywołały protesty na ulicach polskich miast. Demonstrujący apelowali do prezydenta o zawetowanie trzech ustaw, także o ustroju sądów powszechnych. Nowela o ustroju sądów powszechnych zmienia m.in. zasady powoływania i odwoływania prezesów sądów przez zwiększenie uprawnień ministra sprawiedliwości oraz wprowadza zasady losowego przydzielania spraw sędziom.",Leszek Miller,
https://wiadomosci.onet.pl/kraj/sld-miller-jedynym-kandydatem-na-szefa-partii/b4z2k,SLD: Miller jedynym kandydatem na szefa partii,Obecny lider SLD Leszek Miller to jedyny kandydat na szefa partii. W czwartek o północy minął termin zgłaszania kandydatur. Nowy przewodniczący zostanie wskazany w drodze wyborów powszechnych w partii; werdykt działaczy Sojuszu zatwierdzi pod koniec kwietnia kongres SLD.,"Zaplanowany na 28 kwietnia kongres SLD wyłoni nowe władze partii, w tym m.in. szefa, sekretarza generalnego, a także ustali liczbę wiceprzewodniczących i członków Zarządu Krajowego, którzy zostaną następnie wybrani przez Radę Krajową. Miller zgłosił swą kandydaturę, wraz z wymaganą liczbą 100 podpisów poparcia, już w środę. Nad startem zastanawiał się też szef Biura Medialnego Sojuszu, 29-letni Łukasz Naczas. W czwartek powiedział jednak, że nie będzie ubiegał się o przywództwo w SLD. - Uważam, że teraz lewicy, szczególnie naszej partii, potrzebna jest jedność, a to zdecydowanie gwarantuje Leszek Miller - mówił Naczas. Jest również kandydat na sekretarza generalnego SLD - chęć ubiegania się o tę funkcję na kwietniowym kongresie zadeklarował kilka dni temu obecny sekretarz mazowieckich struktur Sojuszu Krzysztof Gawkowski.","Leszek Miller,f ot. PAP/Bartłomiej Zborowski",
https://wiadomosci.onet.pl/kraj/miller-nie-ma-rozmow-o-objeciu-przeze-mnie-funkcji-marszalka-sejmu/pyv7p,Miller: nie ma rozmów o objęciu przeze mnie funkcji marszałka Sejmu,"Szef SLD Leszek Miller uważa, że po wyborze Donalda Tuska na przewodniczącego Rady Europejskiej, nowy premier powinien być jednocześnie szefem PO. Zdementował też informacje o tym, że trwają rozmowy w sprawie powierzenia mu funkcji marszałka Sejmu.","- Nowym premierem powinien być szef Platformy Obywatelskiej, dlatego, że w polskich warunkach, ale także europejskich, ta zasada łączenia stanowiska szefa partii ze stanowiskiem szefa rządu bardzo się sprawdza – powiedział Miller w poniedziałek podczas konferencji na Rynku w Kielcach. Dodał, że ta decyzja będzie jednak zależna wyłącznie od większości koalicyjnej i samej Platformy. Zapytany o najbardziej prawdopodobnych kandydatów na urząd premiera, Miller odmówił odpowiedzi. - Nie będę mówił żadnych nazwisk, bo mógłbym tylko zaszkodzić komuś, to jest kwestia przede wszystkim Donalda Tuska. On musi wskazać swojego następcę i jestem przekonany, że ma taki wpływ w Platformie Obywatelskiej, że jego decyzja nie będzie kwestionowana – wyjaśnił. Miller przyznał, że jeszcze do niedawna nie wyobrażał sobie PO bez Tuska. - Okazuje się, że rzeczywistość pisze scenariusze o wiele ciekawsze niż mogłoby się to wydawać. Proszę pamiętać, że rozdział pod tytułem premier Donald Tusk jest zamknięty – powiedział. Nowy premier powinien być znany jak najszybciej - dodał - żeby dowiedzieć się, czy zapowiedzi, które zgłaszał Tusk na ostatnim posiedzeniu Sejmu, będą przyjęte przez nowy rząd. - Jestem za tym, żeby zmiana premiera i rządu odbyła się szybko, płynnie, zgodnie z kryteriami konstytucyjnymi i żeby SLD mógł jak najszybciej się ustosunkować do programu nowego rządu, prezentując także nasze propozycje – dodał Miller. Wśród nich wymienił sprawy ochrony zdrowia, skuteczniejszej walki z bezrobociem, budowy mieszkań oraz poprawy sytuacji seniorów. - Uważamy, że należy zacząć od podwyżki minimalnych świadczeń o co najmniej 200 zł i będziemy mówić o tym w dyskusji nad expose nowego rządu – poinformował. Zapytany przez dziennikarzy o możliwy scenariusz przyspieszonych wyborów parlamentarnych ocenił, że taka możliwość byłaby korzystna z punktu widzenia jego partii. ""Choćby dlatego, że w przyszłym Sejmie będziemy mieli o wiele więcej mandatów niż obecnym. Ale, żeby Sejm mógł przyjąć uchwałę o skróceniu kadencji, trzeba minimum 307 posłów, a więc bez PiS tego się raczej nie da zrobić"" – zauważył. Zdaniem Millera, jeśli z propozycją skrócenia kadencji wyjdzie PO, ""PiS programowo będzie przeciw temu pomysłowi"". Miller zdementował informacje, że trwają rozmowy dotyczące powierzenia mu funkcji marszałka Sejmu. - Zaprzeczam, że były takie rozmowy i dziwię się poważnym gazetom, które o tych rozmowach napisały. Nie sądzę też, by koalicja większościowa PO i PSL potrzebowała jakiegokolwiek wzmocnienia. (...) To spekulacje – powiedział. O tym, że porozumienie między PO a SLD w nowej sytuacji politycznej przewidywałoby objęcie przez Leszka Millera fotela marszałka Sejmu napisała w poniedziałek ""Rzeczpospolita"". Donald Tusk został wybrany na szefa Rady Europejskiej podczas sobotniego szczytu w Brukseli. Obowiązki ma przejąć 1 grudnia. Na jego następcę na stanowisku szefa rządu typowana jest marszałek Sejmu Ewa Kopacz. Miller przebywa w Kielcach m.in. w związku z kampanią wyborczą do przedterminowych wyborów do Senatu w północno-wschodniej części województwa oraz zbliżającymi się wyborami samorządowymi. Podczas konferencji Miller poparł kandydata SLD - w zaplanowanych na 7 września wyborach uzupełniających do Senatu - związanego z lewicą, 65-letniego adwokata Kazimierza Jesionka, byłego radnego i przewodniczącego sejmiku wojewódzkiego. Podczas tej samej konferencji zaprezentowany został także m.in. kandydat SLD na prezydenta Kielc - 45-letni przedsiębiorca i wykładowca akademicki Krzysztof Adamczyk oraz kandydatka Sojuszu na prezydenta Skarżyska-Kamiennej - ekonomistka Agnieszka Sznajder.",,
https://wiadomosci.onet.pl/kraj/miller-pyta-na-co-rzad-marnuje-3-mld-zl-przeznaczone-na-kulture/gj9l9,Miller pyta na co rząd marnuje 3 mld zł przeznaczone na kulturę,"Szef SLD Leszek Miller zapowiedział w poniedziałek, że jego klub wystąpi z wnioskiem o informację rządu w Sejmie na temat realizacji Paktu dla Kultury. Na co rząd marnuje 3 mld złotych przeznaczone w budżecie na kulturę? - pytał lider Sojuszu.","Miller oraz wicemarszałek Sejmu Jerzy Wenderlich (SLD) spotkali się w poniedziałek w Sejmie z ludźmi kultury. W spotkaniu wzięli udział m.in.: aktor i reżyser Ignacy Gogolewski, aktor Daniel Olbrychski, malarka Hanna Bakuła, muzyk i kompozytor Romuald Lipko oraz b. minister kultury Joanna Wnuk-Nazarowa. Miller przypomniał, że niemalże dokładnie dwa lata temu premier Donald Tusk podpisał Pakt dla Kultury, który zakłada podwyższenie wydatków na kulturę do co najmniej 1 proc. ze środków budżetu państwa w perspektywie do 2015 r. - Minister Zdrojewski podaje, że w 2013 r. dysponuje kwotą 3 mld zł i do tego jednego procenta brakuje zaledwie 400 mln zł, bo już dzisiaj wydatki na kulturę stanowią 0,8 procenta (budżetu). 3 mld zł to nie jest mała kwota, w takim razie gdzie są te pieniądze? - pytał szef Sojuszu. - Dla nas, parlamentarzystów, płynie stąd taki wniosek - żeby się bardziej tym Paktem dla Kultury zainteresować, wręcz zgłosić postulat, by rząd przedstawił w tej sprawie informację na posiedzeniu Sejmu - dodał b. premier. Miller chciałby dowiedzieć się, jak realizowane są poszczególne punkty Paktu oraz gdzie ""marnowane"" są pieniądze przeznaczane na kulturę. - Zakładam, że tu głównie o to chodzi, że są wydawane nie tam i nie w taki sposób, jak być powinny - powiedział lider Sojuszu. B. premier wyraził jednocześnie pogląd, że to do zadań państwa powinna należeć organizacja i finansowanie kultury w zakresie m.in. ochrony dziedzictwa, kształtowania infrastruktury kulturalnej, zapewnienia warunków do zachowania i pielęgnowania przez obywateli nawyków kulturowych, a także ochrony wolności twórczych i praw intelektualnych. Posłanka PO, szefowa sejmowej komisji kultury i środków przekazu Iwona Śledzińska-Katarasińska oceniła wypowiedź Millera dotyczącą wydatkowania środków na kulturę jako ""całkowicie niekompetentną"". - Wszystkie te pieniądze są wydawane bardzo mądrze, m.in. na inwestycje, instytucje narodowe, programy ministerialne, promocje dla samorządów przy staraniu się o środki europejskie - powiedziała Śledzińska-Katarasińska. Przyznała, że pieniędzy rzeczywiście brakuje. ""Ale to są braki, które zawsze będą"" - zaznaczyła posłanka Platformy. Kwestie finansowania kultury w Polsce były częstym wątkiem poruszanym podczas poniedziałkowego spotkania. Była minister kultury w rządzie Jerzego Buzka Joanna Wnuk-Nazarowa (dziś dyrektor Narodowej Orkiestry Symfonicznej PR w Katowicach) podkreślała, że kulturze bardzo pomagają środki unijne, z których współfinansowana jest budowa nowych obiektów, zwłaszcza muzycznych. - Sala filharmoniczna w tej chwili to jest już coś takiego, o co każdy samorząd, nawet powiatowy, się ubiega. Oprócz tych wielkich miast takich jak Wrocław, Katowice, czy dużych jak Kielce, które otrzymały lub otrzymują nowe wspaniałe sale, których do tej pory nie miały, salę ma Gorzów Wielkopolski, nawet Filharmonia Kaszubska powstała w Wejherowie - mówiła b. minister. Wnuk-Nazarowa apelowała też o pilne pochylenie się nad zmianą nieprecyzyjnych przepisów dotyczących praw autorskich. - Jestem zachwycona tym, że do internetu uwalnia się zasoby muzeów i bibliotek, że można sobie wejść i poczytać sobie zasoby biblioteki amerykańskiej, że można zrobić sobie wirtualny spacer po sławnych muzeach świata. To jest wspaniałe, ale to dotyczy twórczości niechronionej już dzisiaj, a co z tą chronioną? - pytała b. minister. Przekonywała, że polskie prawo powinno bezwzględnie chronić polskich twórców. - Szanujmy naszych twórców, nie zapominajmy, że nie wszyscy mają etaty w akademiach teatralnych, muzycznych (...). Są twórcy niezależni, którzy żyją wyłącznie z tego, że tworzą - zaznaczyła Wnuk-Nazarowa. Inni twórcy poruszali też m.in. kwestie edukacji kulturalnej w szkołach, zakupu nowych książek do bibliotek, zaopatrzenia emerytalnego twórców, a także walki z piractwem w sieci.",Fot. Sławomir Kamiński/Agencja Gazeta,
https://wiadomosci.onet.pl/kraj/zaraz-uslyszymy-ze-brata-nie-ma-w-trumnie-bo-zmartwychwstal/4dkg6,"""Zaraz usłyszymy, że brata nie ma w trumnie, bo zmartwychwstał""","Wczorajsze słowa Jarosława Kaczyńskiego o tym, że nie rozpoznał ciała swojego brata Lecha Kaczyńskiego, po przewiezieniu go do Polski, wywołały burzę. - Jarosław Kaczyński chce, żeby Polską rządziła trzecia trumna, trumna Lecha Kaczyńskiego. (...). Nie zdziwię się, jak za chwilę usłyszymy, że brata nie ma w trumnie, bo zmartwychwstał w ramach zasług dla Polski i cywilizacji europejskiej - tak wczorajsze słowa prezesa PiS skomentował były premier Leszek Miller w programie ""Tak Jest"" w TVN 24.","Polityk SLD dość ostro wypowiadał się o wczorajszych słowach Jarosława Kaczyńskiego. Miller nie zawahał się powiedzieć, że takie postępowanie wymaga leczenia psychiatry, bo ""normalny człowiek w taki sposób się nie zachowuje"". - Nie skrywa się czegoś takiego przed otoczeniem przez kilka miesięcy. Popieram pogląd, że to zamierzona gra - powiedział Miller. - Jerzy Giedroyc mówił, że Polską rządzą dwie trumny: Romana Dmowskiego i Józefa Piłsudskiego. Jarosław Kaczyński chce, żeby Polską rządziła trzecia trumna, Lecha Kaczyńskiego. On nie chce jej przykryć mrokami historii. Ja się nie zdziwię, jak za chwilę usłyszymy, że brata nie ma w trumnie, bo zmartwychwstał w ramach zasług dla Polski i cywilizacji europejskiej - powiedział były premier. Miller stwierdził, że Jarosław Kaczyński ""gra tą trumną, żeby jak najdłużej utrzymać ponadnaturalne zainteresowanie tą sprawą, tak długo jak będzie to można wykorzystywać"". Dodał jednak, że ""to paliwo, które siłą rzeczy będzie się wyczerpywać"". Według niego nawet najbardziej uroczyste pogrzeby przechodzą do historii, a ich kontury się zacierają. - I nagle po kilku miesiącach otrzymujemy potężny ładunek emocji, że pochowano nie tę, co trzeba osobę. Ja byłem na pogrzebie, uczestniczyłem w tej ceremonii i ja się dowiaduję dzisiaj, że patrzyłem na trumnę, w której nie ma doczesnych szczątków Lecha Kaczyńskiego - powiedział polityk SLD. Były premier stwiedził, że mógłby się zapytać: dlaczego Pan mnie oszukał Panie Kaczyński, dlaczego Pan oszukał miliony Polaków, którzy to obserwowali? - Ale go nie zapytam, bo wtedy dałbym mu świadectwo, że jest w tym uczciwy. A nie jest. To jest mu potrzebne w jego grze politycznej, którą prowadzi - zakończył. Kaczyński: nie rozpoznałem ciała brata po przewiezieniu do Polski Jarosław Kaczyński, pytany podczas wczorajszej konferencji prasowej, czy będzie się domagał ekshumacji ciał swoich bliskich, którzy zginęli w katastrofie smoleńskiej, powiedział: ""O ile rozpoznałem ciało brata na lotnisku, o tyle kiedy już widziałem ciało przywiezione do Polski w trumnie, to go nie rozpoznałem. Był to człowiek, który w ogóle nie przypominał mojego brata. Mówiono mi, że to on"". - Mam podstawy - ale takie są w Polsce przepisy, że nie mogę głośno o tym mówić - żeby uznać, że w trakcie sekcji przeprowadzonej w Smoleńsku nie wszystkie części ciała, które tam były, należały do prezydenta Rzeczypospolitej - powiedział prezes PiS. Jak dodał, ""z całą pewnością prezydent nie był generałem i nie nosił generalskich mundurów; to jest poza jakąkolwiek wątpliwością"". Prezes PiS powiedział, że ani on ani córka pary prezydenckiej, Marta Kaczyńska, nie zdecydowali, czy wystąpią o ekshumację ciała Lecha Kaczyńskiego.","Leszek Miller, fot. Sławomir Kamiński/Agencja Gazeta",
https://wiadomosci.onet.pl/tylko-w-onecie/krasowski-gdyby-nie-powsciagliwosc-lewicy-kosciol-byly-rownie-slaby-jak-w-calej/288vc,"Krasowski: gdyby nie powściągliwość lewicy, Kościół były równie słaby, jak w całej Europie","""Lewica mogła podyktować własne ustawy. Rozdział religii od państwa był na wyciągnięcie ręki, jednak Sojusz tej ręki nie chciał wyciągnąć. Trochę z lenistwa, trochę ze strachu. Gdyby nie powściągliwość lewicy, polski Kościół miałby pozycję równie słabą, jak w całej Europie. Bo raz odebranych przywilejów już by nie odzyskał. W Unii Europejskiej religia praw nie zdobywa, może jedynie je tracić"" - ocenia w swojej książce ""Czas gniewu. Rozkwit i upadek imperium SLD"" Robert Krasowski. Publicysta przekonuje, że powtarzany przez polityków SLD argument o tym, że polskie społeczeństwo było zbyt konserwatywne na takie zmiany, był dla nich jedynie wymówką.","Zaznacza jednocześnie, że Sojusz Lewicy Demokratycznej zawsze mocno uderzał światopoglądową kartą, popierał laickie państwo, prawo do aborcji, obyczajową swobodę. Ale gdy rządził, niczego w tych sprawach nie zrobił. Jego lewicowość spełniała się bowiem w niechęci do panującej nad Wisłą prawicowej normy, nie zaś w potrzebie zmiany tej normy. ""To była lewica z piętnem przeszłości, co sprawiało, że priorytety Sojuszu nie były ideowe, lecz prestiżowe. Polska lewica łaknęła reputacji, uznania, szacunku. Statusu normalnej partii i normalnej władzy. A kiedy to miała, nie chciała nic więcej"" - czytamy dalej. ""W latach 90. odkryła w Polakach głębsze pokłady konserwatyzmu, niż podejrzewała. To jej dało alibi, uznała, że czas na zmiany jeszcze nie nadszedł, że Polska nie jest Hiszpanią, w której lewicowy rząd właśnie obalał konserwatywne porządki. Jednak to była wymówka. Sojusz był wystarczająco silny, aby zrobić to samo. Polskie społeczeństwo było tyleż konserwatywne, co letnie. Było mu obojętne, czy państwo zmusza innych do tych samych zachowań. Ideę obyczajowych nakazów wspierał tylko Kościół, instytucja mająca duże wpływy już tylko w niedzielę"" - pisze o polityce liderów tej partii. Co więcej, Krasowski przekonuje, że tożsamość SLD wyrażała się nie w ideach, lecz w stosunku do władzy. Lewica, jego zdaniem, nie miała poczucia reformatorskiej misji, typowej dla solidarnościowych rywali - władza nie była dla niej narzędziem, lecz celem. Od samego początku SdRP, a potem SLD były projektami, w których najwyższym celem władzy było jej własne trwanie. Politycy świadomie więc ""chowali"" swoje lewicowe ideały i tworzyli formację, która, jak mówił o niej Józef Oleksy, miała być ""pragmatyczną partią dążącą do sukcesu"". ""I tak też było. Sprawiedliwość społeczna, ochrona mniejszości, niechęć do neoliberalizmu, do prywatyzacji, kolejne sztandary, jakimi po 1990 roku manifestowano świeżą, socjaldemokratyczną tożsamość, okazywały się narzędziami, z którymi żegnano się równie szybko, co łatwo. Co zresztą w polskiej polityce nie jest niczym nowym, polskie rządy zawsze uciekały od ideologii. I lewicowe, i prawicowe. W Polsce spory ideowe wznieca się w opozycji, a gasi, będąc u władzy"" - ocenia. ""Kwaśniewski i Miller bili się o władzę po to, by ją mieć. By ją dzierżyć. By się nią cieszyć. By się karmić gestami szacunku. By ustalać reguły. By zwalniać tysiące ludzi i tysiące zatrudniać. Dekada lewicowych rządów to nieustanne zabiegi o skupienie wszystkich nitek władzy i ani jednego celu leżącego u podstaw tej władzy. Poza kontynuowaniem tego, co polska polityka uznawała za bezdyskusyjne minimum. Kwaśniewski i Miller robili tyle, ile musieli"" - dodaje autor. ""Kto od polityki oczekiwał wielkich ambicji, był mocno zawiedziony. Kto jednak widział, że wielkie ambicje przestały już rodzić wielkie owoce, w ich postawie mógł dostrzec pozytywne zjawisko. Odzierali politykę z nadmiernego heroizmu, z niepotrzebnego patosu. Profesjonalizowali ją, przyzwyczajali do cierpliwości, do normalności"" - czytamy w książce ""Czas gniewu"". Krasowski podkreśla, że taka postawa była szczególnie bliska Aleksandrowi Kwaśniewskiemu. Jako polityk nie wierzył on bowiem w przełomy, w ambitne wizje naprawy realiów. Starał się jedynie chronić to, co jest, zamiast gonić za tym, czego nie ma i chyba nigdy nie będzie. ""Przyglądał się z bliska Jaruzelskiemu. Generał miał wielką władzę, mógł każdego zamknąć w więzieniu, mógł zmienić dyrektora każdej fabryki, mógł podyktować mediom każdą opinię. A jednak nie mógł naprawić Polski, nie mógł rozruszać gospodarki. Jego władza była tyleż wielka, co bezradna. Doświadczenie schyłkowego komunizmu oduczyło Kwaśniewskiego marzycielstwa"" - tłumaczy jego postawę. ""Kwaśniewski był owocem największej klęski w dziejach lewicy, zarówno polskiej, jak też światowej. Jego ostrożność, jego minimalizm wyrastały zarówno z jego osobistej dojrzałości, jak też z doświadczenia całej formacji. To, co z zewnątrz postrzegano jako cynizm, nie zawsze było cynizmem. Politycy Sojuszu wzięli władzę z wielką obawą, że wszystko się zaraz posypie. Każdy dzień spokojnego trwania postrzegali jako powód do dumy"" - wyjaśnia dalej. Był jednak pewien wyjątek. Antyklerykalizm - jedyna kwestia, która dla lewicy była sprawą tożsamościową. Jednak z czasem do liderów formacji dotarła myśl, że również w tej sprawie trzeba zimno kalkulować. ""Rachunek za antyklerykalizm rósł szybko, gdy partia biła się o dziesięć procent, niechęć Kościoła nie miała większego znaczenia, gdy jednak lewica zaczęła myśleć o kilkudziesięciu procentach, o przejęciu władzy nad centrum, sytuacja zmieniła się całkowicie. Jak zwykle pierwszy pojął to Kwaśniewski"" - pisze. ""Jednak opór własnej partii okazał się za silny, nie czuła jeszcze ciśnienia własnych interesów. Poczuła je w 1996 roku, gdy cała władza trafiła w jej ręce. I wtedy lewica zrozumiała, że pryncypializm kosztuje. Że antyklerykalizm jest w Polsce odważnym projektem, czymś na kształt ambitnej reformy. I obarczony jest takim samym politycznym ryzykiem. Partia pozostała więc antyklerykalna, jednak jej elita pracowała już w logice przygotowań do zawieszenia broni, do dyskretnego pokoju z Kościołem. Z antyklerykalnej ofensywy liderzy Sojuszu wypisywali się jednak powoli, z wielkim bólem i z wyraźną niechęcią. Mieli pełnię władzy, kilkoma ruchami mogli podciąć filary pozycji Kościoła. Cimoszewicz czy Miller mieli na to wielką ochotę, ale wiedzieli, że im to zaszkodzi. Więc łagodzili linię, ale ostrożnie, zadawali Kościołowi cios, a potem nie szli za nim, grali na czas"" - czytamy w książce. Robert Krasowski stawia tezę, że liderzy lewicy bali się wojny z Kościołem. Ale równie mocno bali się skutków pokoju, bo ich elektorat pokoju nie akceptował. Losy walki z zakazem aborcji pokazały nowe oblicze polskiego antyklerykalizmu, który aby sprostać nowym wyzwaniom, stał się narzędziem, ale nie do walki z Kościołem, lecz do pozorowania tej walki. Antyklerykalizm stał się więc retoryką, programem, który spełnia się w słowach, nie w czynach. ""Kolejne pokolenie polskiej lewicy pogodziło się z Bogiem, z Kościołem i z konserwatywną obyczajowością. Pogodziło się, nawet nie sprawdzając, ile dywizji posiada papież. A wydaje się, że lewica mogła wygrać tę wojnę. Jednak gdyby Sojusz poszedł tą drogą, stałby się inną formacją. Wyrazistą, pryncypialną, odważną, czyli formacją niemającą szans na polityczną hegemonię"" - przekonuje. Wykorzystano, dzięki uprzejmości wydawnictwa Czerwone i Czarne, fragmenty książki Roberta Krasowskiego ""Czas gniewu. Rozkwit i upadek imperium SLD"". Publikacja ta jest kontynuacją poprzedniej książki autora - ""Po południu. Upadek elit solidarnościowych po zdobyciu władzy"". Wtedy Krasowski opisywał i odsłaniał kulisy pierwszych solidarnościowych rządów. Tym razem opisał spektakularny powrót i bolesny upadek polskiej lewicy. A zwłaszcza jej liderów - Kwaśniewskiego i Millera.",Aleksander Kwaśniewski i kard. Józef Glemp. Czy lewica mogła wybrać antyklerykalizm?,
https://wiadomosci.onet.pl/kraj/miller-zlozymy-wniosek-o-referendum-emerytalne-by-trwala-debata/7s75t,"Miller: złożymy wniosek o referendum emerytalne, by trwała debata","SLD kontynuuje zbieranie podpisów pod wnioskiem o referendum emerytalne i złoży go do marszałek Sejmu - powiedział we wtorek we Wrocławiu PAP szef Sojuszu Leszek Miller. Argumentował, że dzięki temu nie ustanie debata publiczna w tej sprawie.","Miller przyznał, że wiele osób podkreśla, że w sprawie emerytur już wszystko jest przesądzone. - Dalej jednak będziemy zbierać podpisy pod wnioskiem o referendum, ponieważ dzięki temu nie ustanie debata publiczna w tej sprawie - mówił przewodniczący SLD. A - jak dodał - zaprzestanie debaty na ten temat byłoby wygodne dla rządu. - My jednak chcemy, aby ta dyskusja była dalej prowadzona - mówił. Poinformował, że wniosek zostanie złożony do marszałek Sejmu, po tym jak Sojuszowi uda się zebrać jeszcze 100 tys. brakujących podpisów. Miller przypomniał, że skierował do prezydenta Bronisława Komorowskiego list, w którym zwraca się z prośbą o zainteresowanie się przez niego procesem legislacyjnym przy uchwalaniu ustawy emerytalnej. - Zastosowano tu niebywały pośpiech (...) nie dopuszczono do publicznego wysłuchania, do tego by posłowie, zgłaszając poprawki, mogli zasięgnąć ekspertyz (...) Mam nadzieję, że prezydent przed podpisaniem ustawy dokładnie się temu przyjrzy - powiedział polityk. W piątek Sejm uchwalił ustawę podwyższającą wiek emerytalny kobiet i mężczyzn do 67. roku życia oraz zmiany w systemie emerytur mundurowych. Nowelizacja ustawy o emeryturach i rentach z Funduszu Ubezpieczeń Społecznych przewiduje, że od 2013 r. wiek emerytalny będzie wzrastał o trzy miesiące każdego roku. Tym samym mężczyźni osiągną docelowy wiek emerytalny (67 lat) w 2020 r., a kobiety - w 2040 r. Nowe regulacje przewidują też możliwość przejścia na wcześniejszą, tzw. częściową emeryturę.","Leszek Miller, fot. PAP/Radek Pietruszka",
https://wiadomosci.onet.pl/tylko-w-onecie/onet-opinie-leszek-miller-gosciem-andrzeja-gajcego/e6cwf8y,Onet Opinie – Leszek Miller gościem Andrzeja Gajcego,"Zapraszamy na program ""Onet Opinie"". Dziś gościem Andrzeja Gajcego będzie Leszek Miller. Początek transmisji o godz. 11:00 na stronie głównej Onetu.",,,
https://wiadomosci.onet.pl/kraj/palikot-powinnismy-przeprosic-za-wiezienia-cia/8gfbc,Palikot: powinniśmy przeprosić za więzienia CIA,"Jeśli chcemy uniknąć odwetu, to powinniśmy przeprosić za więzienia CIA w Polsce - oświadczył w czwartek Janusz Palikot. Pytany, kto miałby przeprosić, odparł, że polskie państwo reprezentują obecnie prezydent Bronisław Komorowski i premier Donald Tusk.","Palikot zorganizował w czwartek konferencję prasową w Kiejkutach. Według organizacji Human Rights Watch to właśnie na terenie szkoły wywiadu w Kiejkutach lub w pobliżu wojskowego lotniska w Szymanach na Mazurach miały się znajdować tajne więzienia CIA w Polsce. - Ci ludzie, którzy tu siedzieli w tych więzieniach i byli tu torturowani (...), żyją, funkcjonują, informują swoich najbliższych, swoje państwo, swój wymiar sprawiedliwości o tym, co ich spotkało tutaj w Polsce. Jeśli chcemy uniknąć zemsty, odwetu, to powinniśmy za to, co się tutaj stało, przeprosić - powiedział Palikot. Pytany, kto - według niego - ma przeprosić za więzienia CIA, odparł: ""Apeluję do najważniejszych osób w państwie"". Palikot stwierdził też, że byłoby oczywiście ""roztropne"", gdyby b. premier Leszek Miller poddał się procedurze Trybunału Stanu i gdyby to on ""zdobył się na przeprosiny"". - Ale jeśli słyszymy, że on do tego jest niezdolny, to polskie państwo reprezentuje prezydent Komorowski i premier Tusk, i to są osoby odpowiedzialne za to, by w interesie polskim, polskiej racji stanu, wyjaśnić wszystkie okoliczności, przeprosić i odsunąć zagrożenia dla naszego kraju - powiedział Palikot. - Janusz Palikot jest ostatnią osobą, która może domagać się jakichś przeprosin. Myślę, że po dzisiejszym wpisie na Twitterze, gdzie nazywa ministra sprawiedliwości m.in. ""ciotą"", powinien raczej uderzyć się we własne piersi, a nie domagać się tego typu rzeczy - skomentował wypowiedź Palikota Paweł Olszewski (PO). Chodzi o czwartkowy wpis brzmiący: ""Gowin zachowuje się jak katolicka ciota. To że biskup gwałci dziecko nie ma znaczenia dopóki nikt się o tym nie dowie"". Palikot pytany na czwartkowej konferencji, czy wpis jest autentyczny, odparł: ""Tak, to dotyczy dzisiejszej chyba albo wczorajszej wypowiedzi Jarosława Gowina mówiącej o tym, że właśnie mówienie o więzieniach CIA w starych Kiejkutach przeze mnie, przez Janusza Palikota, jest zapraszaniem Al-Kaidy do odwetu"". W opinii Palikota, to ""obłudna katolicka mentalność"". - To znaczy, dopóki o czymś nie mówimy, to tego nie ma, a jak się okaże, że jest, to tak postępował arcybiskup Michalik, całymi miesiącami ukrywając pedofila z Tylawy, księdza, przed opinią publiczną mimo wyroków, które na nim ciążą - powiedział. Według Palikota ""to powszechna praktyka"" w polskim katolicyzmie. - Ukrywa się po prostu grzechy za kotarą, za zasłoną, za murem zakonu. I tę mentalność wyrażał Jarosław Gowin - stwierdził. Odnosząc się do wypowiedzi Palikota rzeczniczka ministra sprawiedliwości Patrycja Loose powiedziała, że ""pan Janusz Palikot sam sobie wystawia świadectwo i w związku z tym nie ma czego komentować"". Palikot zaapelował też w czwartek do polskich polityków, prezydenta i premiera, ""by nie wywierali żadnego politycznego wpływu, nie prowadzili żadnych transakcji typu: w zamian za ukręcenie sprawy więzień CIA - przyjęcie do koalicji Leszka Millera i SLD albo innych tego typu podobnych transakcji"". - Żeby nikomu do głowy nie przyszło, że w ten sposób można tę sprawę, jak się mówi w języku młodzieżowym, skręcić, tylko odwrotnie - skoro mleko się rozlało, posprzątać, wytłumaczyć się przed opinią, zwłaszcza arabską, ale w ogóle opinią światową - powiedział Palikot. Odnosząc się do czwartkowych wypowiedzi Palikota rzecznik prasowy SLD Dariusz Joński napisał w oświadczeniu, że ""dzisiaj Pan Palikot wskazał terrorystom bazę polskiego wywiadu, jutro może wskazać tajną bazę NATO, w tym czy innym kraju"". Według Jońskiego zachowanie Palikota jest ""albo celowym stwarzaniem zagrożenia dla naszych obywateli i innych osób przebywających na terenie Polski, albo świadczy o utracie zdolności do rozpoznania znaczenia czynu lub pokierowania swoim postępowaniem, czego dowodzi także jego dzisiejszy wpis na Twitterze"". Rzecznik SLD ocenił, że w każdym z tych przypadków ""konieczna jest natychmiastowa interwencja odpowiednich służb i urzędów państwowych"". - Pan Janusz Palikot powinien poszukać pomocy psychiatry, a zwłaszcza po tym, co napisał dziś na Twitterze - stwierdził Joński. Z kolei Olszewski ocenił, że ""Janusz Palikot próbuje przedstawiać, że ma jakąś tajemną wiedzę (ws. domniemanych więzień - red), której nie ma"". - W tym zakresie toczy się postępowanie prokuratorskie; dopóty, dopóki nie będzie ono zakończone, trudno o czymkolwiek mówić. Ja osobiście nie mam powodu, aby nie wierzyć wszystkim po kolei byłym premierom. Ale jeśli oczywiście prokuratura ustali, że takowe (więzienia - red) były, to faktycznie jest to naganne - powiedział polityk PO. Jak dodał, ""niestety na tym tle Janusz Palikot próbuje robić politykę, a nie dochodzić faktycznie do prawdy"". Zdaniem posła PO ""są odpowiednie organy państwa i instytucji jak prokuratura, która takimi sprawami się powinna zajmować i dopóty, dopóki nie będzie ostatecznych ustaleń, to politycy powinni być niezwykle wstrzemięźliwi w tym zakresie"". Domniemanie, że w Polsce - i kilku innych krajach europejskich - mogą być tajne więzienia CIA, organizacja Human Rights Watch wysunęła w 2005 r. Polscy politycy, m.in. ówczesny prezydent Aleksander Kwaśniewski oraz premierzy, wielokrotnie zaprzeczali, by takie więzienia w Polsce istniały. ""Gazeta Wyborcza"" poinformowała niedawno, że warszawska prokuratura postawiła b. szefowi Agencji Wywiadu Zbigniewowi Siemiątkowskiemu zarzuty przekroczenia uprawnień oraz naruszenia prawa międzynarodowego dotyczące przetrzymywania w Polsce więźniów CIA. Prokuratura bada, czy była zgoda polskich władz na stworzenie w Polsce tajnych więzień CIA w latach 2002-2003 i czy ktoś z polskich władz nie przekroczył uprawnień, godząc się na tortury, jakim w punkcie zatrzymań CIA w Polsce mieli być poddawani podejrzewani o terroryzm. Według informacji ""GW"" i ""Panoramy"" TVP2 warszawscy śledczy przygotowali materiał pozwalający przesłać do Sejmu dowody, pozwalające wszcząć procedurę postawienia Millera - premiera w latach 2001-2004 - przed Trybunałem Stanu.","Donald Tusk i Janusz Palikot, fot. PAP/Jacek Turczyk",
https://wiadomosci.onet.pl/kraj/powstanie-komisja-sledcza-dot-amber-gold/q3k4z,Powstanie komisja śledcza dot. Amber Gold,"SLD chce powołania komisji śledczej, która zajęłaby się działaniami prokuratury i sądów w sprawie firmy Amber Gold - zapowiedział szef SLD Leszek Miller. Przedstawił też założenia do projektu ustawy zwiększającej kontrolę nad instytucjami parabankowymi. Jak zaznaczył, jego rywalem politycznym jest Donald Tusk, a nie Michał Tusk i jeśli są jakieś niejasności co do postępowania syna premiera, to powinny wyjaśnić to odpowiednie instytucje.","- Zwrócimy się do Prezydium Sejmu, by Prezydium wystąpiło z projektem uchwały o powołaniu komisji śledczej. Chcielibyśmy uniknąć podejrzenia, że ta komisja od samego początku miałaby spełniać jakieś funkcje polityczne, a więc wyrażać interesy jednego ugrupowania czy jednej tylko grupy posłów - powiedział Miller. - Nie możemy przejść do porządku nad działaniem organów wymiaru sprawiedliwości w tej sprawie. Zwłaszcza prokuratury, która kilkakrotnie umarzała postępowanie i przechodziła obojętnie w stosunku do sygnalizowanych patologii, a także sądów - dodał. Miller przekonywał, że sędziowie nie mogą rozstrzygać ""we własnej sprawie"", a ""prokuratorzy nie mogą badać działalności swoich kolegów"". - Dlatego komisja śledcza pasuje tutaj jak ulał. Nie chodzi o zastępowanie wymiaru sprawiedliwości, a o ich sejmową kontrolę - argumentował. Szef SLD zapowiedział też złożenie przez Sojusz projektu ustawy o usługach parabankowych. - Państwo nie może wyzbywać się swoich zobowiązań w stosunku do ludzi, którzy padają ofiarą rozmaitych nagannych praktyk. Państwo musi chronić ludzi.(...) Lewica zawsze stara się być po stronie słabszych i to w tym przypadku jest naszą intencją - zaznaczył. W założeniach do tego projektu SLD proponuje m.in.: rozszerzenie uprawnień kontrolnych Komisji Nadzoru Finansowego, obowiązek rejestracji w KNF instytucji udzielającej pożyczek i przyjmujących depozyty, a także obowiązek pełnej kwartalnej sprawozdawczości takich instytucji. Wśród rozważanych rozwiązań znalazł się też obowiązek ubezpieczenia wkładów osób fizycznych do pełnej wartości zdeponowanego kapitału. Moim politycznym rywalem jest Donald Tusk, a nie Michał Tusk Miller był też pytany o opinię na temat powiązań Michała Tuska, syna premiera, z firmą OLT Express, której głównym udziałowcem była spółka Amber Gold. Jak powiedział, jego ""politycznym rywalem jest Donald Tusk, a nie Michał Tusk"". - Moje partia na płaszczyźnie politycznej walczy z partią premiera, a nie z rodziną pana Donalda Tuska - podkreślił. Jak dodał, jeżeli są ""jakieś niejasności co do postępowania syna premiera"", powinny zostać wyjaśnione przed odpowiednie instytucje. - My nie będziemy z tego czynić oręża w walce politycznej - mówił szef Sojuszu. Amber Gold sp. z o.o. to działająca od 2009 roku firma inwestująca w złoto i inne kruszce. Dziś poinformowano, że zapadła decyzja o jej likwidacji. Klientów kusiła wysokim oprocentowaniem inwestycji - przekraczającym 10 proc. w skali roku. Działalność spółki wzbudziła wątpliwości Komisji Nadzoru Finansowego, która wpisała ją na ""czarną listę"" ostrzeżeń. O spółce zrobiło się głośno kilka tygodni temu, kiedy problemy finansowe zgłosiły tanie linie lotnicze OLT Express. Firma Amber Gold podała, że wycofuje się z inwestycji w linie lotnicze OLT Express z powodu - jak poinformowano - zablokowania przychodów ze sprzedaży biletów OLT przez operatora płatności. Ze spółką OLT Express współpracował pracujący w Porcie Lotniczym w Gdańsku syn premiera Michał Tusk.","Leszek Miller, fot. PAP/Paweł Supernak",
https://wiadomosci.onet.pl/kraj/miller-tusk-straszy-polakow-obecna-sytuacja-w-europie/hfb49,Miller: Tusk straszy Polaków obecną sytuacją w Europie,"Zdaniem szefa SLD Leszka Millera premier Donald Tusk w swoim wystąpieniu podczas Rady Krajowej PO ""straszył Polaków"" sytuacją w Europie powstałą po wydarzeniach na Ukrainie. Tymczasem ""zagrożenia dla Europy są zupełnie inne"" - podkreślił przewodniczący Sojuszu.","""Lęki i obawy Polaków zostały wpisane przez premiera Donalda Tuska do głównego przesłania kampanii wyborczej"" - mówił Miller na konferencji prasowej odnosząc się do wystąpienia premiera podczas inauguracji kampanii wyborczej PO do Parlamentu Europejskiego. Jak ocenił, ""eskalacja strachu i zarządzanie strachem będzie głównym motywem kampanii wyborczej"" Platformy Obywatelskiej. - Premier łamie w ten sposób konsensus polityczny, który zakładał, że wszystkie siły polityczne nie będą starały się eskalacji zagrożeń czynić głównym przesłaniem komunikatów politycznych - podkreślił szef SLD. Zapewnił też, że jego partia ""nie wpisze"" się w taką kampanię PO. Zadaniem Millera, ""wbrew temu co mówił premier"", zagrożenia dla Europy są ""zupełnie inne"". Są to: wysokie bezrobocie, brak perspektyw dla młodego pokolenia, pojawienie się obszarów biedy i nędzy oraz pojawienie się europejskiego sceptycyzmu. - SLD będzie wskazywał na te zagrożenia. Rozpętywanie histerii jest posunięciem niewłaściwym. Polska jest bezpieczna, jest w NATO i w UE, i to są gwarancje naszego narodowego bezpieczeństwa - przekonywał Miller. - Nikt w Polsce nie posunął się tak daleko, w straszeniu Polaków, żeby sugerować, że 1 września polskie dzieci nie pójdą do szkoły, w związku z tym chcemy spytać premiera, czy zamierza znieść powszechny obowiązek szkolny? - komentował wystąpienie Tuska szef Sojuszu. Pytany przez dziennikarzy, jak ocenia zapowiedź podpisania przez PO umowy partnerskiej z partią Udar, podkreślił, że goszczony dziś przez Tuska lider tej partii Witalij Kliczko ""jest znany z oryginalnych pomysłów np. uważa, że bezpieczeństwo Ukrainy może być zapewnione wtedy, kiedy ten kraj będzie miał broń atomową"". - Może dziś premier Tusk jakieś zobowiązania w tej sprawie popełni - dodał Miller. W swoim wystąpieniu premier zaznaczył, że wydarzenia na Ukrainie, a następnie ""bezprzykładny akt agresji"" we współczesnej Europie, jakim była aneksja Krymu przez Rosję, pokazują, jak ważne są wybory europejskie dla Polski. - Dzisiaj wiemy, że wybory europejskie po raz pierwszy w swojej historii to będą wybory, które dotyczyć będą istoty sprawy, istoty naszej historii, bo także od tych wyborów zależeć będzie, czy Europa przetrwa - mówił. Dodał, że wsparcie dla Ukrainy, ze względów bezpieczeństwa, jest polską racją stanu. Tusk mówił też: ""Ktoś kilka dni temu powiedział - wymieniając najważniejsze zadania, które stoją przed nami w Polsce - o darmowym podręczniku i dobrym przygotowaniu szkół dla naszych sześciolatków. Ktoś natychmiast dopowiedział, że wybory europejskie nie są o tym, czy nasze szkoły są dobrze przygotowane na 1 września do (przyjęcia) naszych sześciolatków. Wybory europejskie być może są o tym, czy w Polsce dzieci w ogóle pójdą do szkoły 1 września"". Premier pytany przez dziennikarzy o swoją wypowiedź dotyczącą 1 września, powiedział: ""Nikt nie ma dziś wątpliwości, że sprawa jest naprawdę bardzo poważna, że nie chodzi tutaj o strachy na lachy"". Jak dodał, od wielu tygodni jeździ po Europie i tłumaczy przywódcom, aby - w kwestii konfliktu ukraińskiego - przygotowywali się na ""czarny scenariusz"". - Nie dlatego, żebym był Kasandrą, ale dlatego, że my naprawdę wiemy, jakiego typu zagrożenia tam się pojawiają - podkreślił.",Leszek Miller,
http://wiadomosci.onet.pl/kraj/miller-te-rakowa-narosl-trzeba-wyciac/re5vs,Miller: tę rakową narośl trzeba wyciąć,"- To najwyższy czas, żeby tę rakową narośl wyciąć - mówił w TOK FM Leszek Miller, przewodniczący Sojuszu Lewicy Demokratycznej. Jego wypowiedź odnosiła się do osłabienia roli OFE i zmian w systemie emerytalnym przegłosowanych dzisiaj przez Sejm RP.","- Zasada dobrowolności, która sprowadza się do oferty: możecie zostać w OFE, możecie przenieść się do ZUSu, jest zasadą logiczną - oceniał Miller. - Wybieramy prezydenta, wójtów, burmistrzów, radnych to dlaczego nie możemy wybrać czy możemy należeć do OFE, czy nie? - pytał Jacka Żakowskiego były premier. - To dobrze, że ustawa o zmianach w OFE została uchwalona. (...) Dla interesów przyszłych emerytów, dla interesu budżetu to najwyższy czas, żeby tę rakową narośl wyciąć - oceniał decyzję Sejmu lider lewicowej opozycji. Leszek Miller odniósł się również do zgłoszonych przez klub Solidarnej Polski 999 poprawek: ""To wandalizm parlamentarny. My zgłosiliśmy kilka sensownych poprawek"". Sejm uchwalił ustawę zmieniającą system emerytalny. Zgodnie z nią ponad 50 proc. oszczędności zgromadzonych w Otwartych Funduszach Emerytalnych ma być przekazane do ZUS-u. OFE nie będą mogły inwestować w obligacje Skarbu Państwa, będą mogły natomiast kupować inne papiery wartościowe, między innymi akcje. Przyszli emeryci będą mieli 4 miesiące na decyzję, czy chcą by ich środki na przyszłą emeryturę gromadzone były i w OFE i w ZUS-ie, czy tylko w ZUS-ie. Na 10 lat przed emeryturą środki z OFE będą stopniowo przenoszone na subkonto w ZUS-ie. Marszałek Sejmu Ewa Kopacz ogłosiła, że głosowało 449 posłów. 232 posłów było za, 216 przeciw. 1 poseł wstrzymał się od głosu. - Tym samym Sejm uchwalił ustawę o zmianie niektórych ustaw w związku z określeniem zasad wypłaty emerytur ze środków zgromadzonych w Otwartych Funduszach Emerytalnych - oświadczyła Ewa Kopacz. . Sejmowe prace nad ustawą o zmianach w OFE trwały 4 dni. W przyszłym tygodniu uchwaloną przez Sejm ustawą zajmie się Senat. Potem ruch będzie należał do prezydenta, który może te zmiany podpisać albo skierować projekt do Trybunału Konstytucyjnego.",Leszek Miller (w środku) podczas posiedzenia Sejmu 6 grudnia 2013 r.,
https://wiadomosci.onet.pl/kraj/palikot-do-millera-i-sld-ruch-palikota-nie-jest-waszym-wrogiem/vwyy3,Palikot do Millera i SLD: Ruch Palikota nie jest waszym wrogiem,"Ruch Palikota nie jest waszym wrogiem; możemy się różnić, możemy ze sobą konkurować, ale nie powinniśmy ze sobą walczyć - przekonuje Janusz Palikot w liście gratulacyjnym do przewodniczącego SLD Leszka Millera. """"Leszku, w imię interesów polskiej lewicy zapomnijmy o dotychczasowych nieporozumieniach i rozpocznijmy wspólny, skuteczny marsz do lepszej nowoczesnej Polski"" - pisze dalej.","Dziś, Miller, który od grudnia ponownie jest szefem SLD, otrzymał na kongresie partii potwierdzenie swego przywództwa. W liście gratulacyjnym do Millera Palikot wyraził nadzieję, że współpraca obu partii będzie się układała ""znacznie lepiej niż dotychczas"". ""Leszku, w imię interesów polskiej lewicy zapomnijmy o dotychczasowych nieporozumieniach i rozpocznijmy wspólny, skuteczny marsz do lepszej nowoczesnej Polski. Naszym głównym celem winno być definitywne odsunięcie od władzy POPiSu, oraz stworzenie silnego lewicowego bloku, który będzie w stanie wziąć odpowiedzialność za losy Polski"" - napisał Janusz Palikot. Zwrócił się także do ""Koleżanek i Kolegów z Sojuszu Lewicy Demokratycznej"", przekonując, że Ruch Palikota nie jest ich wrogiem. ""Jestem przekonany, że tylko poprzez współpracę i wspólne działania możemy postawić tamę nacjonalizmowi, szowinizmowi i odradzającym się tendencjom narodowo-socjalistycznym"" - podkreślił lider Ruchu Palikota. Dodał, że obie partie nie powinny marnować czasu na ""bezproduktywne spory i waśnie"". ""1 maja będziemy w dwóch różnych odległych od siebie miejscach, jednak pod wieloma względami programowo będziemy bardzo blisko siebie. Niech to będzie ostatnie Święto Pracy jakie spędzamy osobno"" - zaapelował Palikot. 1 maja ma odbyć się kongres Ruchu Palikota. SLD zaś wspólnie z OPZZ i innymi związkami zawodowymi organizuje pochód pierwszomajowy, na którym protestować będzie przeciwko reformie emerytalnej.","Janusz Palikot (po prawej), fot. PAP/Grzegorz Jakubowski",
https://wiadomosci.onet.pl/kraj/b-premier-nie-jestem-mizdrzaca-sie-panienka/4959c,B. premier: nie jestem mizdrzącą się panienką,"Były premier Leszek Miller, który był gościem Polsat News, nie wykluczył możliwości kandydowania w wyborach na szefa klubu SLD. - Nie otrzymałem żadnych propozycji, ale ostateczną decyzję podejmę jutro - przyznał. Na pytanie o ewentualne poparcie i prośby o kandydowanie odpowiedział: ""ja nie jestem mizdrzącą się panienką, żeby czegoś oczekiwać"".","Według Millera, który w rozmowie z Dorotą Gawryluk mówił m.in. o jutrzejszych wyborach szefa klubu SLD, najlepszym sposobem wyłonienia szefa byłyby prawybory. - Jestem zwolennikiem żeby w partii odbyły się prawybory, żeby wszyscy członkowie mieli szansę głosować na wielu kandydatów - stwierdził. Dodał również, że sam nie podjął jeszcze decyzji w sprawie kandydowania na szefa klubu, ale wykluczył możliwość objęcia stanowiska przewodniczącego partii. - Każdy z przyszłych szefów SLD musi pamiętać, że nałoży sobie na plecy worek z kamieniami, a nie ze szczerym złotem - wytłumaczył. Były premier nie chciał zdradzić, kto jego zdaniem byłby najlepszym szefem klubu SLD. - Mam pewne przeczucia, ale przeczucia a realia to dwie różne sprawy - stwierdził. Pytany o nazwiska przyznał, że w partii ""jest co najmniej kilka osób, które podźwignęłyby to trudne zadanie"". - To są ludzie związani ze Stowarzyszeniem ""Ordynacka"" i z dawnymi kołami ""Smolnej"" - zdradził. Wybory nowego szefa klubu SLD W środę o godz. 15 odbędzie się pierwsze posiedzenie klubu SLD, na którym wybrane mają zostać władze klubu i kandydat na wicemarszałka. Z rozmów z politykami SLD wynika, że największe szanse na kierowanie klubem ma Ryszard Kalisz. Kandydatką na wicemarszałka mogłaby zostać Krystyna Łybacka. Pierwotnie posiedzenie klubu Sojuszu było zaplanowane na czwartek. Według rzecznika SLD Tomasza Kality, decyzję o zwołaniu posiedzenia klubu o dzień wcześniej podjął szef SLD Grzegorz Napieralski. - Były takie obawy, że w czwartek klub obradowałby w niepełnym składzie, poza tym przewodniczący chciał, by przyspieszyły wszystkie zmiany w SLD - podkreślił Kalita. Z rozmów z politykami Sojuszu wynika, że największe szanse na objęcie kierownictwa w klubie ma Ryszard Kalisz. Sam Kalisz zapowiedział w poniedziałek w Superstacji, że będzie się ubiegał o funkcję szefa klubu SLD. Jak mówił, chce ""przechować istotę lewicy włączającej, a nie wyłączającej"".","Leszek Miller, fot. Rafał Malko / Agencja Gazeta",
http://wiadomosci.onet.pl/kraj/leszek-miller-w-radiu-zet/xrj15,Leszek Miller w Radiu ZET,"Gościem Moniki Olejnik jest Leszek Miller, przewodniczący SLD. (JS)",,,
https://wiadomosci.onet.pl/miller-zdumiony-ws-euro-2012-czeka-nas-eksperyment/v39p2,"Miller zdumiony ws. Euro 2012. ""Czeka nas eksperyment""","Leszek Miller wyraził zdumienie decyzją, zgodnie z którą za bezpieczeństwo podczas Euro 2012 odpowiadać będzie minister sportu Joanna Mucha. - Wyraziłem wtedy swoje bezbrzeżne zdumienie - mówił szef SLD w Polsat News. - Czeka nas eksperyment - dodał.","- Nie chodzi o to, że ja wątpię w kompetencje pani minister Muchy, tylko że całe ustawodawstwo polskie stanowi wyraźnie, że za przebieg imprez masowych, za ich bezpieczeństwo odpowiada minister spraw wewnętrznych, a nie minister sportu - tłumaczył swoje stanowisko Miller. Zdaniem szefa SLD, przyjęcie rozwiązania zaproponowanego przez rząd jest złe, ponieważ poważne obawy budzi to, co będzie się działo ""poza stadionami"" podczas Mistrzostw Europy w piłce nożnej. - Czeka nas eksperyment - mówił b. premier. - Gdyby pani minister Mucha była ministrem spraw wewnętrznych, nie powiedziałbym żadnego słowa, poddając tę decyzję w wątpliwość. Ale ponieważ pani minister Mucha nie jest ministrem spraw wewnętrznych, to wolałbym zdecydowanie, żeby na czele specjalnego zespołu, który ma dbać o bezpieczeństwo całej tej imprezy stał po prostu minister spraw wewnętrznych - mówił Miller w Polsat News. Mucha szefem komitetu bezpieczeństwa Euro 2012 Joanna Mucha, która od stycznia była szefem komitetu bezpieczeństwa Euro 2012, obejmie takie samo stanowisko w powoływanym przez Radę Ministrów Komitecie ds. Bezpieczeństwa Euro 2012. Ta instytucja w najbliższym czasie ma zostać powołana zarządzeniem premiera Donalda Tuska. W myśl projektu zarządzenia komitet ten jest organem pomocniczym Rady Ministrów. Wiceprzewodniczącymi będą szef MSW Jacek Cichocki oraz minister administracji i cyfryzacji Michał Boni. Do 29 lutego komitet ma zatwierdzić m.in. plany operacyjne na Euro 2012. Komitet ten będzie podejmował działania nie tylko w obszarze bezpieczeństwa, ale także w takich płaszczyznach jak transport i usługi. Do jego zadań należeć będzie koordynacja działań organów, inspekcji i służb administracji rządowej. Komitet będzie także odpowiadać za koordynację działań służb podczas turnieju. W skład komitetu wejdą także: minister transportu, budownictwa i gospodarki morskiej, minister zdrowia oraz wyznaczeni sekretarze stanu z resortów: obrony narodowej, sprawiedliwości i spraw zagranicznych oraz przedstawiciel szefa kancelarii premiera, a także wojewodowie: dolnośląski, małopolski, mazowiecki, pomorski i wielkopolski, podkarpacki i lubelski.",Cytaty tygodnia,
https://wiadomosci.onet.pl/kraj/leszek-miller-to-czarny-dzien-w-historii-polskiego-sejmu/vk87k9,Leszek Miller: to czarny dzień w historii polskiego Sejmu,"- Dopominaliśmy się sprawiedliwości w imieniu wszystkich ofiar Zbigniewa Ziobry, a w szczególności Barbary Blidy. To jest czarny dzień w historii polskiego Sejmu i zapowiedź powrotu najgorszych praktyk IV RP do naszej ojczyzny - powiedział lider SLD Leszek Miller. Skomentował tym samym fakt, że nie udało się dzisiaj przegłosować wniosku o postawienie Zbigniewa Ziobry przed Trybunałem Stanu.","- Dziś poczuliśmy w Sejmie ducha IV RP. Jeżeli Polacy na niego zagłosują, to zmaterializuje się on w najgorszej formie, również z twarzą Zbigniewa Ziobry - podkreślił Miller i zasugerował też, że partiom rządzącym tak naprawdę nie zależało na tym, żeby postawić byłego ministra sprawiedliwości przed Trybunałem Stanu. - Widać wyraźnie, że niektórzy politycy PSL szukają już sobie nowego koalicjanta. A to, że PO zajęło dwa lata uruchomienie procedury postawienia Ziobry przed TS, też wiele mówi - skwitował lider SLD. - Skoro IV RP nie została dzisiaj rozliczona, to oznacza, że może pojawić się ze zdwojoną siła, z kłami i pazurami - stwierdził Miller. Koalicja rządząca okazała się nieudacznikami, nie potrafa zrealizować tego, co tak hucznie zapowiadali przez osiem lat - tak b. minister sprawiedliwości Zbigniew Ziobro (ZP) skomentował to, że wniosek o postawienie go przed TS nie uzyskał dzisiaj w Sejmie większości. - Jak się okazało, większość rządząca PO-PSL nawet w takiej sprawie okazała się nieudacznikami, nie potrafi zrealizować tego, co tak hucznie przez osiem lat zapowiadali. Trudno się więc dziwić, że pani Ewa Kopacz sprowadza nam islamskich imigrantów, trudno się dziwić tym nierozliczonym licznym aferom, rosnącemu bezrobociu i ubożeniu Polaków. Oni są po prostu nieudacznikami w każdym calu, w każdej dziedzinie, w każdej sprawie - oświadczył Ziobro po głosowaniu. - Nawet Zbigniewa Ziobry nie potrafili postawić przed Trybunałem Stanu za to, że skutecznie walczyłem z przestępczością i stałem zawsze w obronie prawa jako minister sprawiedliwości - dodał.",Leszek Miller,
https://wiadomosci.onet.pl/kraj/napieralski-palikot-szuka-argumentow-zeby-zniszczyc-millera/gg4vt,Napieralski: Palikot szuka argumentów żeby zniszczyć Millera,"- Janusz Palikot widać obraził się na Leszka Millera i szuka argumentów, żeby go atakować i zniszczyć - ocenił w porannym programie radia TOK FM były przewodniczący SLD Grzegorz Napieralski. Zdaniem posła zarzucanie Millerowi współpracy przy tworzeniu tajnych więzień CIA w Polsce jest całkowicie ""nieszczere"".","Zdaniem Napieralskiego konkretnej wiedzy o tym, czy w Polsce były więzienia CIA ""nie ma nikt"". Polityk SLD podkreślił również, że nie można też zapominać o ewentualnej odpowiedzialności politycznej prezydenta Aleksandra Kwaśniewskiego. - Prezydentem wtedy był Kwaśniewski, a premierem Miller. Janusz Palikot gra z Kwaśniewskim, a nie z Millerem, więc ewidentnie widać tutaj nieszczerość - przekonywał poseł Sojuszu Lewicy Demokratycznej. Były lider SLD przypomniał również, że Palikot ""jeszcze niedawno był za tym, żeby powiększać kontyngent w Afganistanie"". - Widać nieuczciwość w stawianych tezach, to jest typowy atak polityczny - podsumował Napieralski w TOK FM. Kilka dni temu Janusz Palikot oświadczył podczas konferencji prasowej w Kiejkutach, że jeśli chcemy uniknąć odwetu, to powinniśmy przeprosić za więzienia CIA w Polsce. Pytany, kto miałby przeprosić, odparł, że polskie państwo reprezentują obecnie prezydent Bronisław Komorowski i premier Donald Tusk. Według organizacji Human Rights Watch to właśnie na terenie szkoły wywiadu w Kiejkutach lub w pobliżu wojskowego lotniska w Szymanach na Mazurach miały się znajdować tajne więzienia CIA w Polsce. - Ci ludzie, którzy tu siedzieli w tych więzieniach i byli tu torturowani (...), żyją, funkcjonują, informują swoich najbliższych, swoje państwo, swój wymiar sprawiedliwości o tym, co ich spotkało tutaj w Polsce. Jeśli chcemy uniknąć zemsty, odwetu, to powinniśmy za to, co się tutaj stało, przeprosić - powiedział Palikot. Szef SLD Leszek Miller pytany później w TVN 24, czy Polska powinna przeprosić za więzienia CIA, powiedział, że on nie może przeprosić, bo nie ma ""takiego upoważnienia od tych tysięcy ofiar, które zostały zamordowane przez islamskich morderców, rozmaitych terrorystów"". ""Gazeta Wyborcza"" poinformowała niedawno, że warszawska prokuratura postawiła byłemu szefowi Agencji Wywiadu Zbigniewowi Siemiątkowskiemu zarzuty przekroczenia uprawnień oraz naruszenia prawa międzynarodowego dotyczące przetrzymywania w Polsce więźniów CIA. Prokuratura bada, czy była zgoda polskich władz na stworzenie w Polsce tajnych więzień CIA w latach 2002-2003 i czy ktoś z polskich władz nie przekroczył uprawnień, godząc się na tortury, jakim w punkcie zatrzymań CIA w Polsce mieli być poddawani podejrzewani o terroryzm.","Grzegorz Napieralski, fot. Renata Dąbrowska / Agencja Gazeta",
https://wiadomosci.onet.pl/tylko-w-onecie/leszek-miller-rozdaje-sie-na-prawo-i-lewo-to-mnie-akurat-razi/le23yc9,"Leszek Miller: rozdaje się na prawo i lewo, to mnie akurat razi","- Te pieniądze się rozdaje i bogatym i biednym. To nie jest sprawiedliwe - Leszek Miller mówił o programie 500 Plus. Były premier był dzisiaj gościem programu ""Onet Rano"". - Jej należy współczuć - polityk SLD powiedział o Beacie Szydło, komentując aferę, związaną z nagrodami dla jej ministrów.","- Ja uważam, że sprawiedliwie, to nie znaczy równo - kontynuował Leszek Miller. - Ja bym szedł w innym kierunku. Pomagamy tym, którzy nie są w stanie pomóc sobie sami - powiedział. - Tutaj rozdaje się na prawo i lewo, to mnie akurat razi - ocenił politykę społeczną PiS polityk SLD. - Każdy lubi dostawać jakieś pieniądze i to niezależnie od szerokości geograficznej - mówił Miller. - Ludzie reagują źle, jak im się te pieniądze odbiera. Wtedy będzie problem - dodał. - Jeżeli jest koniunktura, to wtedy powinno się wprowadzić pewne cięcia oszczędnościowe, żeby zmniejszyć dług publiczny - tłumaczył były premier. - Teraz rząd powinien pomyśleć mamy koniunkturę, zobaczmy, gdzie możemy rzeczy uporządkować - mówił. - Opozycja przegrała ten dzień konwencyjny - Leszek Miller odniósł się do konwencji PiS i konwencji Koalicji Obywatelskiej, czyli wspólnego ruchu Nowoczesnej i PO. Obie odbyły się w minioną sobotę. - Ta konwencja sobotnia miała być poświęcona problematyce samorządowej, ale nic tam o niej nie było - dodał Miller o spotkaniu partii PiS. - Czy trzeba było zatrzymywać sekretarza generalnego PO? Czy on mógł mataczyć? On wie o tych sprawach i zarzutach od dawna. Z kim on miał spiskować? - pytał Leszek Miller, odnosząc się do aresztowania Stanisława Gawłowskiego. - Jak polityka wchodzi na salę sądową, to sprawiedliwość wychodzi tylnymi drzwiami - dodał. - Dla ludzi, którzy zarabiają na rękę dwa tysiące złotych, to taka nagroda jest czymś niesłychanym - były premier mówił o nagrodach dla ministrów rządu Beaty Szydło. - Szydło jest tutaj najbardziej poszkodowana, najpierw w Sejmie powiedziała, że im się należy, a potem się dowiedziała, że się nie należy - mówił Miller. - Jej należy współczuć - dodał. - To jest absolutnie dziwaczne i to jest właśnie karykatura polityki. - o pomyśle Gowina na głosowanie w imieniu dzieci mówił były premier. - Mamusiu, zagłosuj na tę partię, która da mi batonik - ironizował. Chcesz być na bieżąco z najważniejszymi informacjami dnia? Polub Onet Wiadomości na Facebooku!",Leszek Miller,
https://wiadomosci.onet.pl/kraj/sld-przejscie-na-emeryture-zalezne-od-stazu-pracy/6vhvc,SLD: przejście na emeryturę zależne od stażu pracy,"SLD nie zgadza się na podniesienie wieku emerytalnego dla kobiet i mężczyzn do 67. roku życia. Lider Sojuszu Leszek Miller będzie chciał przekonać prezydenta w środę do poparcia pomysłu, aby przejście na emeryturę zależało od stażu pracy.","SLD na spotkaniu u Bronisława Komorowskiego w sprawie przyszłości systemu emerytalnego w Polsce będzie reprezentował Leszek Miller oraz posłanka Anna Bańkowska. - Będziemy chcieli przekonać prezydenta, aby nie popierał projektu rządowego dotyczącego wydłużenia wieku emerytalnego o 7 lat dla kobiet i 2 lata dla mężczyzn i będziemy namawiali pana prezydenta do poparcia reformy emerytalnej - proponowanej przez SLD - aby to staż pracy, a nie wiek decydował o przejściu na emeryturę - powiedział rzecznik SLD Dariusz Joński. Jak powiedział szef Sojuszu Leszek Miller, staż pracy, a więc okres, w jakim płaci się składki ubezpieczenia społecznego, jest sprawiedliwszym punktem odniesienia, jeśli chodzi o przejście na emeryturę, niż wiek biologiczny. - Każdy z nas rozpoczyna pracę w różnym wieku, niektórzy tę pracę przerywają - powiedział Miller dodając, że ""jak każdy mechanizm zużywa się w czasie pracy, tak samo i człowiek zużywa się w czasie pracy"". Miller poinformował, że Sojusz proponuje, by kobiety mogły przechodzić na emeryturę po przepracowaniu 35 lat, natomiast mężczyźni - po 40 latach pracy. - Panie wychowując dzieci na przykład mają okresy, kiedy nie są zatrudniane, mają też kłopoty ze znalezieniem pracy, stąd właśnie zróżnicowanie - powiedział Miller dodając, że jego zdaniem przejście na emeryturę nie powinno być obligatoryjne. - To powinna być możliwość, a nie konieczność - powiedział Miller. Z kolei Joński zapowiedział, że przedstawiciele SLD będą prosili prezydenta, by podpisał się pod wnioskiem o przeprowadzenie w Polsce referendum ws. reformy emerytalnej. Według propozycji Sojuszu, Polacy w referendum mieliby odpowiedzieć na dwa pytania: jedno dotyczyłoby tego, czy są za podwyższeniem wieku emerytalnego do 67. roku życia oraz drugie, czy są za propozycją przejścia na emeryturę kobiet po 35 latach pracy, a mężczyzn po 40 latach pracy. Początek akcji zbierania podpisów pod wnioskiem o przeprowadzenie referendum zaplanowany jest na wtorek. Tego dnia w południe na ulice Warszawy wyjadą dwa - oklejone w logo SLD - busy z politykami Sojuszu, którzy będą zachęcać do podpisywania się pod wnioskiem o referendum. W środę busy będą jeszcze jeździły po ulicach stolicy, w czwartek i piątek politycy mają zbierać podpisy w woj. łódzkim, w sobotę w Poznaniu i innych miejscowościach woj. wielkopolskiego. Zdaniem Jońskiego wydłużenie wieku emerytalnego dla kobiet i mężczyzn jest niesprawiedliwym rozwiązaniem, ponieważ - jak mówił - godzi w pracowników. Według niego obecnie brakuje ofert pracy dla osób po 50. roku życia, a co dopiero w przypadku pracowników kończących 60 lat. - Najpierw premier powinien stworzyć miejsca pracy, a dopiero później powinien proponować takie rozstrzygnięcia - uważa Joński.","Leszek Miller,fot.PAP/Andrzej Hrechorowicz",
https://wiadomosci.onet.pl/kraj/tusk-podaje-szczegoly-spotkania-z-millerem/p76sq,Tusk podaje szczegóły spotkania z Millerem,"Premier Donald Tusk pytany dzisiaj w Brukseli przez dziennikarzy o nową koalicję rządową zapowiedział, że ""koalicja z PSL zostanie odnowiona bez żadnych problemów"". Rozwiał również wątpliwości związane z jego niespodziewanym spotkaniem z Leszkiem Millerem. - Temat był prosty - przyznał premier, dodając, że z nowym szefem klubu SLD rozmawiał w sprawie powiększenia składu Prezydium Sejmu.","Premier stwierdził, że wie, że trochę spekulacji wzbudziło jego piątkowe spotkanie z szefem klubu SLD Leszkiem Millerem. Przyznał jednak, że spotkanie dotyczyło jedynie zwiększenia liczby członków Prezydium Sejmu. - Wydaje mi się, że dla dobra współpracy wszystkich klubów, będę potrzebował wsparcia wszystkich bez wyjątku i dlatego reprezentacja wszystkich klubów w prezydium Sejmu to jest taki pierwszy krok - zaznaczył Tusk. Wszystkie pozostałe spekulacje - jak przekonywał - są ""zdecydowanie na wyrost"". Jak mówił, jest przekonany, że koalicja PO i PSL zostanie bez żadnych problemów odnowiona i przystąpi do działania 8 listopada, po odbyciu pierwszego posiedzenia Sejmu. - Sejm został zwołany na 8 listopada i to wtedy rozpoczną się sprawy związane z koalicją. W listopadzie tworzenie rządu będzie przebiegało dużo szybciej - zapowiedział premier. Zdaniem premiera ""nie ma żadnego problemu z ludowcami"". Jak mówił, niektórzy zapominają, że posiedzenie Sejmu zostało zwołane przez prezydenta Bronisława Komorowskiego na 8 listopada. Dopiero wtedy - jak mówił - rozpocznie się kalendarz tworzenia nowego rządu. Premier pytany był także o to, kogo widziałby na stanowisku szefa klubu PO. Tusk odparł, że jest przed spotkaniem z posłami. ""W ciągu najbliższych godzin spotkam się z tymi, którzy są debiutantami. Muszę jakby obejrzeć klub PO na nowo, bo on w części będzie nowy"" - powiedział. Spotkanie to odbędzie się w poniedziałek wieczorem, albo we wtorek. Premier przyznał, że nie ma jeszcze własnej rekomendacji. Zaznaczył przy tym, że wybory na szefa klubu w PO odbywają się w sposób demokratyczny. - I to nawet w takim stopniu, że czasami sam drapałem się po głowie, jak to możliwe. Nie żeby to były złe wybory, tylko inne niż ja sobie to wyobrażałem - powiedział. - Możecie się państwo spodziewać bardzo demokratycznych i być może zaskakujących rozstrzygnięć - dodał. Spotkanie premiera z nowym szefem klubu SLD Premier Donald Tusk spotkał się w piątek z nowym szefem klubu parlamentarnego SLD Leszkiem Millerem - poinformowało Centrum Informacyjne Rządu. Premier przekazał Millerowi gratulacje z okazji wyboru na szefa klubu, godzinna rozmowa dotyczyła organizacji pracy w Sejmie - podało CIR. Po tym spotkaniu wśród polityków różnych opcji pojawiły się spekulacje, że spotkanie mogło dotyczyć ewentualnej koalicji rządowej. Politycy PO wyjaśniali wówczas, że takie spotkanie jest jedynie ""dobry obyczajem"", a przedstawiciele PSL zapewniali, że nie mają o to spotkanie pretensji i nie dopatrują się w nim intencji tworzenia przez PO sojuszu z SLD.","Premier Donald Tusk, fot. PAP/Radek Pietruszka",
https://wiadomosci.onet.pl/tylko-w-onecie/palikot-to-moherowy-beret-chcacy-zrobic-tsunami/2c66v,"""Palikot to moherowy beret, chcący zrobić tsunami""","Poseł SLD Jerzy Wenderlich, komentując bieżące wydarzenia dla Onetu, stwierdził, że Janusz Palikot tylko przywdziewa na siebie zbroję antyklerykała, ale w rzeczywistości ""to wielki dewot, który Kościołowi wychodził bardziej naprzeciw niż Marek Jurek i Marian Piłka"". - To moherowy beret, jakiego Rydzyk na własne oczy nie widział. No, a dziś uznał, że w jakimś innym rynsztunku, tym razem antyklerykalnym, można zrobić tsunami, z którego więcej się zyska niż w poprzednich wcieleniach politycznych - ocenił polityk. W swoim komentarzu b. wicemarszałek Sejmu mówił też o tym, co martwi go po śmierci Kaddafiego oraz o sytuacji wewnętrznej w partiach. Wenderlich dał też nowym posłom jedną radę.","- Onet: W PO i PiS gorąca atmosfera. Jak pana zdaniem zakończą się wewnętrzne spory w obu partiach? - Jerzy Wenderlich: Każda partia po wyborach układa się po swojemu i zawsze są to procesy bardziej niż mniej dynamiczne. W Platformie Obywatelskiej siłą rzeczy są to przymiarki do rekonstrukcji rządu. Tego w bezruchu zrobić się nie da, więc tam gorączka jest rzeczą oczywistą. W PiS dynamika polega na chęci podkopania pozycji Jarosława Kaczyńskiego. Gdyby zamiast niego partią tą rządzić miał Ziobro, to z dwojga złego Kaczyński to jednak dużo wyższy standard od tego człowieka, który kojarzy mi się z wieloma złymi rzeczami. - A co z wewnętrzną sytuacją w SLD? Jak Leszek Miller sprawdza się w roli nowego szefa klubu? Może Ryszard Kalisz byłby jednak lepszym liderem? Kogo wymieniłby pan jako murowanych kandydatów do fotela szefa partii? - Zacznijmy od tych ""murowanych kandydatów"". Tego ""zamurować"" się nie da, skoro nie rozpoczęły się jeszcze spotkania w terenie. Na tysiącach spotkań pojawi się jakaś tonacja sympatii do takiego czy innego kandydata. Myślę, że ktoś, kto na siedemdziesięciu, osiemdziesięciu spotkaniach sobie posiedzi, ten usłyszy o kim z przyjaźnią wypowiadają się kandydaci. Innej drogi, murowanej, do poznania kandydatów na szefa partii nie. A wewnętrzna sytuacja w SLD? Leszek Miller na razie ogranicza się do spotkań. Myślę, że to wizerunkowo formacji z całą pewnością sprzyja. A czy Kalisz byłby lepszym liderem? Uznajmy, że Ryszard Kalisz i wszyscy pozostali w klubie to mocne ogniwa, bardzo mocna ekipa. A Leszka Millera traktujmy w kategoriach primus inter pares. - Najpierw był krzyż w Sejmie i walka z Kościołem, potem legalizacja marihuany. Czym SLD zamierza przelicytować ""lewicowość"" Palikota? Pana partia nie boi się jego Ruchu? - Za chwilę pan, który założył ruch dla popierania samego siebie i grupa posłów w Sejmie przekonają się, że pokrzyczeć to nie to samo, co zrobić. W Sejmie, żeby coś zrobić, trzeba umieć zjednać do swoich pomysłów większość. A skoro kolejny raz pada pytanie o Palikota, to ja kolejny raz powtórzę, że to wielki dewot, który Kościołowi wychodził bardziej naprzeciw niż Marek Jurek i Marian Piłka, że to moherowy beret, jakiego Rydzyk na własne oczy nie widział. No, a dziś uznał, że w jakimś innym rynsztunku, tym razem antyklerykalnym, można zrobić tsunami, z którego więcej się zyska niż w poprzednich wcieleniach politycznych. - Czy świat stał się bezpieczniejszy po śmierci Muammara Kaddafiego? Czy powinniśmy się cieszyć z jego śmierci? - Śmierć i radość to przeciwieństwa. Muammar Kaddafi był uosobieniem zła, więc kiedy nie żyje, to zło wydaje się jakoś unicestwione. Ale kiedy widziałem ludzi, którzy cieszyli się z tej śmierci w sposób manifestacyjnie entuzjastyczny, nie czułem się dobrze. W świecie Muammara Kaddafiego nie było norm prawnych. Uważam, że zagrożenie polegać tam będzie na tym, czy Libijczycy wcześniej nauczą się szacunku do norm prawnych, czy też uznają, że rewanżyzm jest rzeczą właściwą. Oby norma prawna uznana została przez nich szybciej za rzecz, z którą w cywilizowanym świecie najbezpieczniej, najłatwiej i najbardziej kreatywnie można się poruszać. - Jakie miałby pan rady dla nowych posłów? Może dotyczące samego budynku Sejmu, restauracji, albo pracy parlamentarzysty? - Zanim wejdą po raz pierwszy na sejmową trybunę, niech to wiele razy przemyślą. Niech sięgną do starych materiałów i wcześniejszych wystąpień. Nie chciałbym, żeby pojawiali się posłowie, którzy będą strzelać z procy, będą przekonani, że im barwniej powiedzą, choć bez treści, to barwa zostanie zapamiętana, a brak treści nie. Jednak warto być posłem wysokiej jakości, a nie dużego pokrzykiwania. (tsz)","Jerzy Wenderlich, fot. Onet.pl",
https://wiadomosci.onet.pl/tylko-w-onecie/pawel-kowal-pajeczyna-partyjno-rodzinnych-powiazan-jest-najwiekszym-problemem-kraju/pwfwf,Paweł Kowal: pajęczyna partyjno-rodzinnych powiązań jest największym problemem kraju,"Na Kalembie skupiły się wszystkie nieszczęścia tej ekipy: począwszy od braku pomysłu na politykę rolną a skończywszy na załatwiactwie posad dla familii i kolegów z partii - powiedział w rozmowie z Onetem Paweł Kowal. Prezes PJN podkreślił, że obecnie największym problemem kraju jest ""pajęczyna partyjno-rodzinnych powiązań"". - Obciążanie tym tylko PSL to nieporozumienie - dodał.","Onet: Stanisław Kalemba został zatwierdzony na stanowisko ministra rolnictwa. Jak Pan ocenia tę kandydaturę - osoby blisko związanej z przewodniczącym PSL Waldemarem Pawlakiem? Paweł Kowal: Najciekawsze było to, że to na Kalembie skupiły się wszystkie nieszczęścia tej ekipy: począwszy od braku pomysłu na politykę rolną a skończywszy na załatwiactwie posad dla familii i kolegów z partii. Nawet było mi żal jego syna Daniela, bo w momencie, gdy media drukowały listy pociotków PO na stanowiskach, wszyscy mówili o synu ministra. Mało mnie więc roszady na stanowiskach obchodzą. Problem polega na tym, że nie można dostać pracy, jeśli się nie należy do partii, która rządzi w konkretnym samorządzie lub w kraju. Trzeba myśleć, jak wyrwać państwo z łap partii, które cyckają z publicznej kasy a dodatkowo zatrudniają wszystkich swoich pociotków. Sprawa wokół Stanisława Kalemby pokazała, że jak kiedyś korupcja, tak dzisiaj pajęczyna partyjno-rodzinnych powiązań jest największym problemem kraju. Obciążanie tym tylko PSL to nieporozumienie. Posłowie Bartosz Kownacki i Mariusz Orion Jędrysek wystąpili z klubu Solidarnej Polski. Wygląda na to, że Zbigniewowi Ziobrze sypie się ugrupowanie. Czy - według Pana - ci posłowie pociągną za sobą kolejne osoby? Chyba nie jest aż tak źle, mogło być gorzej. W rzeczywistości, aby skutecznie funkcjonować w polityce nie wystarczy mieć klub parlamentarny. Budowa organizacji politycznej to ciężka, codzienna praca nad programem, to również budowa struktur w całym kraju. Jak na mój gust zbyt długo Solidarna Polska nie może jakoś przeciąć pępowiny z PiS. Proponuję zatem kolegom: pracujmy wspólnie nad programem podatku rodzinnego i walki z bezrobociem wśród młodych - to dzisiaj najważniejsze polityczne sprawy w Polsce. Piszę w tej sprawie do Zbigniewa Ziobro. Inaczej to będzie tak, że PiS będzie zajmowało się Zbigniewem Ziobrą a zasady polityki dla rodziny napisze nam Środa. Leszek Miller w radiu Tok FM zwrócił uwagę na fakt, że rząd zaniża dane o długu publicznym, a już wkrótce zadłużenie może osiągnąć niebezpieczny poziom 60 proc. PKB. Szef SLD twierdzi, że uchronić nas przed tym może zlikwidowanie OFE, podniesienie płacy minimalnej i wprowadzenie kolejnych ulg podatkowych dla przedsiębiorców. Jego zdaniem pobudzi to wewnętrzny popyt. Jaka jest Pana opinia w tej sprawie? Państwo rządzone ""rodzinnie"" przez PO-PSL zadłużyło każdego Polaka na niemal 26 tysięcy złotych. Warto zawsze zajrzeć na www.zegardlugu.pl, żeby samemu sprawdzić, jak dług polskich rodzin rośnie z minuty na minutę. To zadłużenie będą spłacać nasze dzieci i wnuki, i mogą mieć do nas uzasadnione pretensje, nie wiadomo przecież w jakich warunkach będą żyli. Już w ubiegłorocznej kampanii wyborczej zwracaliśmy uwagę, że dane o długu mogą być mylące. Ale propozycje Millera są krótkofalowe. Na dłuższą metę zamiast dodrukowania pieniędzy konieczna jest całościowa reforma gospodarki - pobudzenie przedsiębiorczości, obniżenie podatków, ale naprawdę potrzeba to zrobić: obniżyć podatki, płacić VAT tylko od zrealizowanych faktur, itd. Trzeba inwestować w naukę i technologię, tak żeby eksportować dobra wysokiej jakości, skorzystać z zasobu możliwości młodego pokolenia. Skoro nie jesteśmy w stanie zapewnić dzisiejszym pracownikom porządnej emerytury na przyszłość, to niech się politycy raz na zawsze odczepią od OFE. Niemcy obecnie przestawiają swoją gospodarkę na odnawialne źródła energii. Gdyby ktoś z rządu raczył przeczytać niemiecką strategię energetyczną Energiewende, to może zainspirowany stworzyłby ulgi i zachęty do rozwoju w Polsce przemysłu budowy wiatraków czy paneli słonecznych. Takich pomysłów jest więcej, ale rząd woli podnosić wiek emerytalny i gasić pożary benzyną. Dr hab. Joachim Diec z Instytutu Rosji i Europy Wschodniej Uniwersytetu Jagiellońskiego w rozmowie z ""Naszym Dziennikiem"" przedstawił niepokojącą prognozę dotyczącą Rosji. W wywiadzie, którego główną tezą była informacja, że Rosja to najliczniejsze społeczeństwo muzułmańskie w Europie, stwierdził, że co prawda do ""wojny religijnej"" jest jeszcze daleko, ale naszych wschodnich sąsiadów czeka zaostrzenie sytuacji. Czy Pana zdaniem, rosyjskie problemy natury ""religijno-kulturowo-demograficznej"" są aż tak poważne? Takie prognozy pojawiają się często w okresie wakacyjnym i wynikają raczej z myślenia życzeniowego. Zamiast tłumaczyć sobie, że Rosja jest słaba, musimy ją poważnie traktować. W Polsce potrzeby jest dialog głównych sił politycznych, szczególnie wobec polityki na Wschodzie - proponowałem to wiele razy. Różne futurystyczne przepowiednie nie powinny nas usypiać. Tymczasem mimo pewnych słabości Rosja niestety daje sobie radę na Kaukazie Północnym, choć czyni to z naruszeniem praw człowieka. Przesadzone są też alarmistyczne doniesienia o separatyzmie muzułmańskiego Tatarstanu - wystarczy spojrzeć na mapę, aby zobaczyć jak bardzo jest on uzależniony od Moskwy. Nie liczmy zatem na nowy zryw narodowości w Rosji, jak w 1991 r.","Paweł Kowal, fot. Jakub Ociepa / Agencja Gazeta",
https://wiadomosci.onet.pl/kraj/jonski-po-spotkaniu-z-szefem-msw-policja-ma-wspolpracowac-z-partiami/zjvn6,Joński po spotkaniu z szefem MSW: policja ma współpracować z partiami,"Bartłomiej Sienkiewicz zapowiedział, że po niedawnym ataku na Leszka Millera w Sieradzu zwróci się do szefa KGP, by policja bliżej współpracowała z formacjami politycznymi - poinformował rzecznik SLD Dariusz Joński po środowym spotkaniu z ministrem.","Joński zwrócił się do Sienkiewicza o spotkanie tuż po zajściu, do którego doszło pod koniec stycznia w Sieradzu. B. premier i lider SLD Leszek Miller został po koncercie muzyki poważnej zaatakowany przez nieznanego mężczyznę. Do rozmowy doszło w środę przed południem. Jej celem, według Jońskiego, było wypracowanie systemowych rozwiązań, by nie dochodziło do tego typu zdarzeń w przyszłości. Według Jońskiego, szef MSW zapowiedział podczas spotkania, że zwróci się do Komendanta Głównego Policji, by policja ""szerzej i bliżej"" współpracowała ze wszystkimi formacjami politycznymi, aby ograniczać takie sytuacje, jak ta z Sieradza. Współpraca - dodał Joński - miałaby polegać na tym, że partie informowałyby policję o dużych, otwartych spotkaniach. - A czy współpraca ta miałaby jakiś jeszcze szerszy zakres - to już ewentualnie MSW przygotuje jakieś rozwiązania - zaznaczył. Joński zastrzegł, że nie chodzi o objęcie b. premierów i liderów partyjnych ochroną BOR. - To są zbyt duże koszty, ale też nie ma takiej potrzeby - dodał. Według polityka Sojuszu, omówiony został też incydent z Sieradza, a także kolejny, kiedy ten sam mężczyzna, który zaatakował Millera, wtargnął kilka dni później do studia lokalnego radia w Sieradzu w czasie wywiadu ze Zbigniewem Krasińskim, wicestarostą sieradzkim i kandydatem do Parlamentu Europejskiego z listy SLD. Zdaniem Jońskiego, jest pewna luka prawna. - Takie sytuacje powinno się jednak traktować poważnie, jako przestępstwo. Nie powinno być tak, że po tym jak ktoś atakuje polityka, później przychodzi do radia i próbuje zaatakować kolejnego polityka, dostaje tylko mandat karny. Warto byłoby się zastanowić, czy nie potrzebna jest jakaś zmiana prawna w tym zakresie - zaznaczył rzecznik SLD. Sam Miller nie brał udziału w spotkaniu z Sienkiewiczem - w środę rano poleciał do Soczi kibicować polskiej kadrze olimpijskiej. Na briefingu przed wylotem zauważył, że wchodzimy obecnie ""w bardzo gorący sezon polityczny"". - Każda kampania wyborcza podnosi temperaturę, no i jest pytanie czy MSW to uwzględnia. Jednym słowem, czy jest jakiś plan, który zmierzałby do tego, żeby w sytuacjach skrajnych siły porządkowe mogły skutecznie interweniować - mówił Miller dziennikarzom. Jak dodał, ""to ze strony instytucji państwa leży podjęcie koniecznych działań"". - To instytucje państwa oceniają, czy jest jakieś zagrożenie, czy tego zagrożenia nie ma. Chcielibyśmy się dowiedzieć, czy MSW taką wiedzą dysponuje i czy przede wszystkim ma jakieś plany, które by eliminowały incydenty - mówił szef Sojuszu. Miller został zaatakowany 31 stycznia w Sieradzu, gdzie wraz z innymi politykami swej partii uczestniczył w koncercie muzyki poważnej. Lider Sojuszu został uderzony w tył głowy foliową torebką napełnioną zepsutym mlekiem. Dzień później sieradzka policja zatrzymała i postawiła zarzuty naruszenia nietykalności cielesnej funkcjonariusza publicznego 55-letniemu Januszowi P. Grozi mu za to do 3 lat więzienia. Kilka dni później ten sam mężczyzna wtargnął do studia lokalnego radia w Sieradzu. Stało się to w czasie wywiadu ze Zbigniewem Krasińskim, wicestarostą sieradzkim i kandydatem do Parlamentu Europejskiego z listy SLD.",,
https://wiadomosci.onet.pl/kraj/ue-i-tusk-powinni-opracowac-plan-pokojowy-dla-syrii/vj96gb,UE i Tusk powinni opracować plan pokojowy dla Syrii,"Lider SLD Leszek Miller powiedział w Gdyni, że jest rozczarowany tym, że zarówno UE, jak i szef Rady Europejskiej Donald Tusk, nie zaoferowali planu pokojowego dla Syrii i krajów arabskich – co jego zdaniem - osłabiło falę migracji do Europy.","- Mogę tylko wyrazić głębokie rozczarowanie, że Unia Europejska nie podjęła żadnego wysiłku opracowania planu pokojowego, że Unia Europejska próbuje czynić rozdzielniki, ile, które państwo ma przyjąć imigrantów. To jest próba leczenia skutków, a nie przyczyn – powiedział na konferencji prasowej przewodniczący SLD. Jak dodał, żałuje też bardzo, że szef Rady Europejskiej Donald Tusk ""nie podjął się opracowania takiego planu, że jego aktywność w kontaktach międzynarodowych jest bardzo ograniczona"". Wyraził nadzieję, że ostatnie spotkanie w Nowym Jorku podczas zgromadzenia ONZ przywódców USA i Rosji Baracka Obamy i Władimira Putina przyczyni się do powstania pokojowych rozwiązań dla Syrii. - Być może jest to zapowiedź pewnego odprężenia, spadku napięcia, na co cały świat czeka. I cieszę się też z faktu, że wojska rosyjskie, lotnictwo rosyjskie na mocy decyzji pana prezydenta Putina włączyło się do walki z Państwem Islamskim. Państwo Islamskie to największe zagrożenie naszej cywilizacji, to wróg numer jeden, z którym musi walczyć różnoraka koalicja. Bez wątpienia, bez Rosji nie uda się uzyskać pokoju w Syrii - ocenił Miller. Jego zdaniem, aby rozwiązać problem wielkiej fali imigrantów i uchodźców do Europy, należy likwidować źródła tego zjawiska. - Otóż bez Moskwy, Waszyngtonu, Brukseli i Damaszku tego konfliktu się nie da rozwiązać. Jest potrzebne porozumienie Unii Europejskiej, Stanów Zjednoczonych i Rosji, które by szło w tym kierunku, że najpierw osiągnięto by rozejm między wojskami prezydenta Assada i rebeliantami, którzy są wspierani przez kraje Unii Europejskiej, a potem wszyscy zostaliby zaangażowani w walkę z Państwem Islamskim. Jeżeli tak, to bez Rosji nie da się tego zrobić – powiedział Miller.",Leszek Miller,
https://wiadomosci.onet.pl/kraj/palikot-to-oslabienie-pis-do-poziomu-ponizej-20-proc/q82zz,Palikot: to osłabienie PiS do poziomu poniżej 20 proc.,- Wyjście Zbigniewa Ziobry (z Prawa i Sprawiedliwości - przyp. red.) oznacza osłabienie PiS do poziomu poniżej 20 proc. Dalszy kryzys Schetyna-Tusk może przynieść gorsze skutki również dla Platformy Obywatelskiej - powiedział Janusz Palikot w TVN 24.,"Zobacz relację na żywo z pierwszego posiedzenia Sejmu Lider Ruchu Palikota odniósł się także do roli opozycji, jaką będzie Sojusz Lewicy Demokratycznej i jego ugrupowanie. - Będą różne strategie Leszka Millera i Ruchu Palikota. Nie będziemy opozycją totalną, nie będziemy mówili we wszystkich sprawach ""nie"" - stwierdził. Dodał, że obawia się o koalicję PO-PSL. - To może być koalicja marazmu, drobnych kroków - stwierdził. Janusz Palikot zaznaczył również, jakie są plany Ruchu Palikota na nową kadencję Sejmu. - To nie będzie tak, że będziemy tylko składali propozycje ustaw światopoglądowych - stwierdził. Podkreślił jednak, że ustawy takie też się znajdą, ponieważ ""dzisiaj Kościół blokuje powstanie więzi społecznych w Polsce"".","Janusz Palikot,fot.PAP/Jacek Turczyk",
https://wiadomosci.onet.pl/kraj/miller-chwali-sikorskiego-debata-jest-potrzebna/c3bnv,"Miller chwali Sikorskiego. ""Debata jest potrzebna""","Wczorajsze wystąpienie Radosława Sikorskiego w Berlinie wywołało burzę komentarzy w Polsce. Ministra Spraw Zagranicznych ostro skrytykował m.in. Jarosław Kaczyński, który zarzucił mu, że ""wystąpił z tezami znacząco ograniczającymi suwerenność Polski"". Sikorskiego bronił dzisiaj Leszek Miller, według którego ""Sikorski zainicjował debatę, debatę która jest potrzebna Europie"". - Popieram ogólny ton Sikorskiego. Berlin jest dobrym miejscem do przedstawiania polskiej polityki także dlatego, że droga Polaków na Zachód przechodziła przez Niemcy. Bez Niemców ta droga byłaby znacznie trudniejsza i dłuższa - wyjaśnił. Czekałem na takie stanowisko od dawna - przyznał Miller.","- Chciałem wyrazić zadowolenie, że wysoki przedstawiciel rządu wypowiedział się na temat konstrukcji Unii Europejskiej. Czekałem na takie stanowisko od dawna - przyznał Miller. Dodał, że liczył, że taka wypowiedź będzie miała miejsce już na początku polskiej prezydencji w UE, ale i tak należy ""przyznać z uznaniem, że Sikorski zainicjował debatę, która jest w Europie potrzebna"". Szef klubu parlamentarnego SLD poparł ogólny ton wypowiedzi Sikorskiego oraz niektóre tezy, które zaprezentował polski minister w Niemczech. - Unia Europejska musi szukać nowych rozwiązań i szerzej się integrować. Popieram też niektóre tezy, które zostały zaprezentowane i zgadzam się z nimi całkowicie - stwierdził. Miller przyznał też, że w wypowiedzi Sikorskiego zabrakło mu przedstawienia naszej drogi do strefy euro, a także tego, kiedy Polska podpisze deklarację o symbolach UE. - Testem weryfikującym będzie zachowanie polskiego rządu na grudniowym szczycie UE. - stwierdził. Były premier przyznał, że popieranie wniosków PiS jest dla niego ""istotnym problemem"", jednak uważa, że w Sejmie powinna odbyć się debata na temat kształtu Unii Europejskiej. - Poparcie wniosku PiS jest dla mnie niełatwe i dlatego zgłaszam się do premiera Tuska, żeby sam wystąpił z tą inicjatywą i żebyśmy mogli się do tego stanowiska odnieść - stwierdził. Zaznaczył też, że nie dziwi go stanowisko Jarosława Kaczyńskiego, bo w latach, w których ważyło się wejście Polski do UE, PiS ""był sceptyczny"". - Teraz jest to zapomniane, ale w wielu sposobach myślenia PiS w tamtych czasach nie różniło się wiele od LPR czy Samoobrony. W przygotowaniach do referendum unijnego PiS robiło wiele, żeby to się nie powiodło - przypomniał. Dodał też, że teraz Polacy mogą sobie wyrobić pogląd, gdzie byłaby Polska, gdyby nie jej uczestnictwo w Unii Europejskiej, a także o postępowaniu Prawa i Sprawiedliwości. Ruch Palikota popiera Sikorskiego. ""To dla nas szansa"" Procesy zmierzające do większej integracji i federalizacji UE są dla nas szansą, nie zagrożeniem - uważa Ruch Palikota. W związku z tym w całości popieramy to, co powiedział minister spraw zagranicznych Radosław Sikorski - powiedział rzecznik klubu Andrzej Rozenek. - Polska od początku prezydencji powinna być liderem takich przemian w UE. Żałujemy, że mówi się o tym dopiero teraz. Żałujemy też, że nadal nie padła konkretna data wprowadzenia euro w Polsce, na co wszyscy czekamy - powiedział Andrzej Rozenek. Sikorski podczas poniedziałkowego wystąpienia ""Polska i przyszłość Europy"" na forum Niemieckiego Towarzystwa Polityki Zagranicznej zaproponował zmniejszenie i jednoczesne wzmocnienie Komisji Europejskiej, ogólnoeuropejską listę kandydatów do Parlamentu Europejskiego, połączenie stanowisk szefa KE i prezydenta UE. Wzywał Niemcy do obrony strefy euro, której upadek zdefiniował jako największe zagrożenie dla Polski. Sikorski mówił też, że jeśli kraje Unii nie chcą ryzykować demontażu UE, pozostaje wybór między głębszą integracją a upadkiem. Rozenek pytany, czy umocnienie instytucji UE pomoże uchronić Europę przed kryzysem, powiedział, że tak. - To jest jedyna szansa dla Unii. Powinniśmy wszystko w tym kierunku zrobić. Może Niemców akurat nie trzeba pospieszać, bo oni dużo wykonują w tym kierunku, dużo też zależy od innych państw - mówił Rozenek. Rzecznik Ruchu Palikota skomentował też zarzuty prezesa PiS Jarosława Kaczyńskiego, że Sikorski wystąpił z ""tezami znacząco ograniczającymi suwerenność Polski"". ""Przede wszystkim Jarosław Kaczyński nie rozumie nieuchronnych procesów, jakie zachodzą w UE"" - powiedział Rozenek. Powiedział też, że Ruch Palikota jest przeciwny propozycji Prawa i Sprawiedliwości, by premier przedstawił polskie stanowisko nt. przyszłości UE na forum Sejmu, podczas nadzwyczajnego posiedzenia, które miałoby być zwołane przed grudniowym szczytem UE planowanym w dniach 8 i 9 grudnia. - PiS w ogóle nie rozumie polityki europejskiej, im się wydaje, że żyjemy jeszcze w XIX wieku, a my już jesteśmy w XXI - powiedział Rozenek. Polityk Ruchu Palikota odniósł się również do zapowiedzi klubu Solidarna Polska, że w środę złożony zostanie wniosek o wotum nieufności wobec szefa MSZ w związku z jego poniedziałkową wypowiedzią. - To są śmieszne zapowiedzi w ogóle pozbawione sensu. Ani merytorycznego, ani technicznego w tym sensu też nie ma, bo wiadomo, że nie mają większości - powiedział Rozenek. Sikorski: to koncepcja ratowania strefy euro, czekam na propozycję PiS Szef MSZ Radosław Sikorski podkreśla, że w swoim wystąpieniu w Berlinie przedstawił koncepcje uratowania strefy euro i dalszego rozwoju UE. Odnosząc się do krytyki ze strony Jarosława Kaczyńskiego, Sikorski powiedział, że ws. ratowania i rozwoju UE czeka na propozycje PiS-u. - Rozumiem, że opozycja ma w tej sprawie swoje zdanie. W wielkim napięciu czekam na propozycje PiS na rzecz uratowania i rozwoju Unii - powiedział Sikorski dziennikarzom w Berlinie, pytany o zarzuty PiS-u, który skrytykował wystąpienie szefa MSZ. Sikorski podczas wystąpienia ""Polska i przyszłość Europy"" na forum Niemieckiego Towarzystwa Polityki Zagranicznej zaproponował w poniedziałek zmniejszenie i jednoczesne wzmocnienie Komisji Europejskiej, ogólnoeuropejską listę kandydatów do Parlamentu Europejskiego, połączenie stanowisk szefa KE i prezydenta UE. Wzywał Niemcy do obrony strefy euro, której upadek zdefiniował jako największe zagrożenie dla Polski. Sikorski apelował do Niemiec o ratowanie strefy euro. Mówił, że Unia ma do wyboru albo głębszą integrację, albo rozpad. Ocenił, że jeśli KE ma odgrywać rolę nadzorcy gospodarczego, komisarze powinni być autentycznymi liderami, obdarzonymi autorytetem, osobowością, charyzmą - wszystko po to, by byli ""prawdziwymi reprezentantami interesów europejskich"". - Im więcej władzy oddamy europejskim instytucjom, tym więcej powinny mieć demokratycznej legitymacji. Drakońskie uprawnienia do nadzorowania budżetów krajowych powinny być użyte tylko za zgodą Parlamentu Europejskiego - mówił Sikorski. W poniedziałek wieczorem prezes PiS Jarosław Kaczyński w oświadczeniu zarzucił Sikorskiemu, że sprzeniewierzył się rocie ministerialnego ślubowania, ""występując z tezami znacząco ograniczającymi suwerenność Polski"". PiS wzywa premiera Donalda Tuska do przedstawienia polskiego stanowiska na temat przyszłości UE na forum Sejmu, podczas nadzwyczajnego posiedzenia zwołanego przed grudniowym szczytem UE, który odbędzie się w dniach 8 i 9 grudnia"". Sikorski pytany we wtorek, czy zamierza przedstawić swoje propozycje także na forum Sejmu, oświadczył, że mówił już o tym w tegorocznym wystąpieniu na temat priorytetów polskiej polityki zagranicznej. Komentarze na temat wystąpienia Sikorskiego Wystąpienie Radosława Sikorskiego w Berlinie wywołało burzę komentarzy w Polsce. Ministra Spraw Zagranicznych ostro skrytykował m.in. Jarosław Kaczyński, który zarzucił mu, że ""wystąpił z tezami znacząco ograniczającymi suwerenność Polski"". - Szef polskiej dyplomacji Radosław Sikorski podczas swojego wystąpienia w Berlinie ""przedstawił polski punkt widzenia zgodny z naszym interesem narodowym"" - powiedział na ten temat b. minister sprawiedliwości Krzysztof Kwiatkowski. - Z wystąpienia ministra Sikorskiego dowiadujemy się, że dzisiaj gwarantem polskiego bezpieczeństwa jest powrót do IV Rzeszy i hegemonii Berlina i Niemiec. Myślę, że dobrze byłoby, jakby Radosław Sikorski po prostu się spakował, wrócił do Waszyngtonu i zajął się pisaniem pamiętników. Czyniłby wtedy znacznie mniejsze szkody polskiej polityce - powiedział w ""Kontrwywiadzie RMF FM"" Joachim Brudziński.","Leszek Miller, fot. Sławomir Kamiński / Agencja Gazeta",
https://wiadomosci.onet.pl/kraj/kalisz-koalicja-z-psl-bedzie-coraz-trudniejsza/2vrx6,Kalisz: koalicja z PSL będzie coraz trudniejsza,"Ryszard Kalisz, który był gościem radia TOK FM przyznał, że wątpi w porozumienie Donalda Tuska z Leszkiem Millerem lub Januszem Palikotem, ale zaznaczył, że współpraca z PSL może różnie się ułożyć. - Koalicja będzie coraz trudniejsza, dlatego, że Waldemar Pawlak jako wicepremier i minister gospodarki zetknie się z dużymi wpływami Jana Krzysztofa Bieleckiego jako szefa Rady Gospodarczej. To było widać już przed wyborami - wyjaśnił.","Zdaniem posła SLD pozycja Bieleckiego jest bardzo duża, a Waldemar Pawlak może się zetknąć z byłym premierem ze względu na to, że kieruje on Radą Gospodarczą przy premierze, a także ma ""swojego dysponenta w postaci ministra skarbu Mikołaja Budzanowskiego"". - Widać to było przed wyborami jak Bielecki forsował nową ustawę dotyczącą nominowania szefów spółek państwowych. Nie uchwalono jej tylko dlatego, że ówczesny marszałek Sejmu Grzegorz Schetyna schował ją w szufladzie. Na pewno to była jakaś przyczyna konfliktu - stwierdził. Wyjaśnił jednak, że ten rok powinien być spokojny, a kłopoty mogą zacząć się w 2013. - To (stosunki Pawlaka z Bieleckim - red.) nie doprowadzi do rozbicia koalicji, ale podczas tzw. syndromu połowy kadencji, Platforma będzie miała tak duże wewnętrzne pragnienia, że dojdzie do pęknięcia - powiedział w rozmowie z Łukaszem Grassem. - Będziemy mieć turbulencje na scenie politycznej - dodał. Ryszard Kalisz skomentował również sytuację wewnątrz Sojuszu Lewicy Demokratycznej. - SLD cały czas jest w kryzysie - powiedział. Wyjaśnił, że teraz się to zmienia, ale przed wyborami partia miała poważny problem z ""prymatem partyjności nad prymatem obywatelstwa"". - Ogranie gabinetowe kogoś było czasami ważniejsze niż działanie na rzecz obywatela - stwierdził. Pochwalił również współpracę z nowym szefem SLD Leszkiem Millerem. - Ja miałem bardzo trudną komunikację z poprzednim przewodniczacym. Teraz sposób rozmowy jest na bardzo dobrym poziomie - powiedział. Wyjaśnił też, że teraz dobrze rozmawia mu się z szefostwem, a w partii następuje zmiana. - Nie chodzi o to, żeby wszyscy się z sobą zgadzali, ale żeby się dobrze rozmawiało. Uważam, że nadal wielu członków SLD myśli o sobie, a nie o obywatelach. Jeśli zmiana nie nastąpi to obywatele pokażą to podczas wyborów - dodał. (RZ) Zobacz najciekawsze reportaże:","Ryszard Kalisz, fot. Kuba Atys / Agencja Gazeta",
https://wiadomosci.onet.pl/tylko-w-onecie/leszek-miller-sa-wystarczajaco-przekonujace-materialy-na-wspolprace-walesy-z-sb/6zvsx4j,"Leszek Miller: są ""wystarczająco przekonujące materiały"" na współpracę Wałęsy z SB","Z Leszkiem Millerem o Polsce po wyborach, przyczynach sukcesów politycznych PiS, szorstkiej przyjaźni z Aleksandrem Kwaśniewskim oraz o tym, czemu Lech Wałęsa nie przyznał się do współpracy z SB rozmawia Witold Jurasz.","Witold Jurasz, Onet: Kto będzie premierem po wyborach? Premier Leszek Miller: Premierem powinien być ten polityk, którego ugrupowanie wygra wybory. Dla mnie anomalią jest, że dziś premierem nie jest Jarosław Kaczyński po sukcesie wyborczym cztery lata temu. Załóżmy, że wygra PiS, ale nie będzie miał większości. Czy gdyby PiS dokonał korekty kursu w polityce zagranicznej, wewnętrznej, zmienił wprowadzającą odpowiedzialność zbiorową ustawę dezubekizacyjną, to czy Pan wyobraża sobie nieoczekiwany zupełnie sojusz SLD, czy wolałby Pan, aby spełniło się marzenie Aleksandra Kwaśniewskiego o koalicji z salonem? Jeśli pan myśli o koalicji PiS-SLD, to ona tylko raz istniała, ale nie dotyczyła czystej polityki, tylko mediów, kiedy SLD z PiS mieli większość w ciałach nadzorczych, kierujących telewizją publiczną i radiem, ale to było dawno. Natomiast od strony programowej nie wyobrażam sobie sojuszu PiS-SLD. To wyobraźmy sobie alternatywny scenariusz, gdy Platforma Obywatelska wygrywa, ale samodzielnie rządzić nie może… Zapewne żadne ugrupowanie nie będzie rządzić samodzielnie, więc jeśli wygra obóz anty-PIS, to będzie on zróżnicowany i złożony z kilku podmiotów. W takim krajobrazie SLD mógłby się znaleźć, ale też nie będzie to łatwe z uwagi na sporo różnic programowych. Ale czy chodzi o różnice programowe, czy o to, że takie małżeństwo z PO, czyli wnuczką Unii Demokratycznej i córką Unii Wolności, to byłby nieszczęśliwy, bo przechodzony związek? Ja nie czuję, by dzisiejsza PO miała coś wspólnego z ugrupowaniami, które pan wymienił. To jest historia pisana od nowa przez polityków, którzy tamtych ludzi i tamte wydarzenia znają bardzo pobieżnie. Nie sądzę, by potwierdzali mocne związki z tamtymi ludźmi i tamtymi wydarzeniami. To co to jest obecnie za partia? Już nieinteligencka? Mniej powabna? Bo UD i UW to były partie inteligenckie, które - jak rozumiem - podając rękę, miały legitymizować rządy ""postkomunistów"". Z tą inteligenckością to bym nie przesadzał, a tzw. postkomuniści legitymizowali się wtedy, gdy wygrywali wybory. To była zawsze ważna i wystarczająca silna legitymacja. Myślę, że PO chciałaby być partią klasy średniej z dużą domieszką liberalizmu gospodarczego i wolnościowego, ale z podobną do PiS koncepcją stosunków państwo – Kościół czy polityką zagraniczną. A stosunki państwo – Kościół wymagają korekty? Wymagają korekty, bo nigdy dotąd nie było tak silnego sojuszu tronu i ołtarza jak teraz. Kościół wybrał dobrą zmianę, zamiast dobrej nowiny. Wspiera rządzących jak tylko może. W zamian otrzymuje deszcz pieniędzy, hołdy najważniejszych polityków i ewangelizację poprzez ustawy. Władze akceptują stanowisko Kościoła, że prawo Boże jest nadrzędne w odniesieniu do prawa stanowionego, co jest zresztą charakterystyczne dla państwa wyznaniowego. Ustawę antyaborcyjną należy zliberalizować? Tak. Polska należy dziś do krajów o najostrzejszym reżimie antyaborcyjnym i nie ma w tej sprawie żadnego tzw. kompromisu. A SLD nie płacił serwitutów Kościołowi? To jeden z mitów, o którym często się słyszy. Jedynym punktem, który mogę wymienić, jest to, że konkordat podpisał rząd Hanny Suchockiej, ale ratyfikował go prezydent Aleksander Kwaśniewski wbrew zresztą Klubowi Parlamentarnemu SLD, który w sejmowej debacie głosował przeciw. Musiał to zrobić ze względu na dołączanie do struktur euroatlantyckich? Nie, chodziło o coś innego. Otóż jako świeżo wybrany prezydent bardzo chciał być oficjalnym gościem papieża Jana Pawła II, a ze strony Watykanu płynął jasny sygnał: najpierw ratyfikacja konkordatu, a potem wizyta prezydenta. Wyczuwam w tym element szorstkiej przyjaźni. Jak by Pan zdefiniował istotę stosunków między wami? Tu się nie zgadzam. Ja przecież mówiąc, że Kwaśniewski miał wybór, nie wartościuję tego… Uważa Pan, że dobrze wybrał? Trudno mu było wybrać inaczej, bo przecież nie mógł się zdecydować na zamrożenie kontaktów z papieżem, który w Polsce cieszył się taką popularnością. Mógł skierować umowę konkordatową do Trybunału Konstytucyjnego, ale tego nie zrobił. Były ku temu podstawy, bo mnożyły się wątpliwości, czy ustawa ratyfikacyjna w Sejmie została przyjęta zgodnie z prawem. Czy podejście do konkordatu bardzo was różniło? Różnice były głębsze. Kiedy tworzyliśmy SdRP, Kwaśniewski i jego zaplecze polityczne uważało, że jesteśmy tak skażeni historią, że nasza pełna legitymacja dokona się dzięki uznaniu salonów. Z kolei my uważaliśmy, że to niepotrzebne, bo nasza legitymacja może wynikać jedynie z poparcia społecznego, więc zamiast zabiegać o ""Gazetę Wyborczą"", Michnika i Unię Demokratyczna, trzeba zabiegać o wyborców. Skoro o ""GW"" mowa, nie ma Pan wrażenia, że Adam Michnik dwa razy doprowadził PiS do władzy? Na pewno, jeśli chodzi o tzw. aferę Rywina. To był początek kłopotów SLD, ale i początek kłopotów ""GW"" i samego Michnika. Nie wiem, jakie tam są prowadzone dyskusje, ale myślę, że oni wiedzą, że popełnili błąd w ten sposób tę sprawę rozgrywając. Końcówka PO i brak patrzenia władzy na ręce w tym czasie i wytykania jej błędów to przypadkiem nie ten drugi raz? Raczej nie, bo środowisko ""GW"" było w tamtym czasie dość krytyczne pod adresem Tuska i PO. Jak się Pan przygląda PiS, to nie ma Pan wrażenia, że naszej prawicy daleko do prawicy zachodnioeuropejskiej? I czemu prawica jest taka, jaka jest. Sama prawica twierdzi, że po 1989 byli spychani do narożnika, ale czy tak było w istocie? I jeśli tak, to kto tak postanowił? Kiszczak przy Okrągłym Stole, środowisko ""GW"" i UD czy może SLD? Rzeczywiście coś takiego mówią: byliśmy marginalizowani przez wiele lat, więc teraz będziemy marginalizować innych. Natomiast pyta pan o Okrągły Stół. Dla nas cały ówczesny obóz solidarnościowy - może z małymi wyjątkami - to była po prostu prawica. Nikt się nie bawił w niuanse. My byliśmy lewicą, oni byli prawicą. Były próby zbudowania obozu lewicowego wywodzącego się z obozu solidarnościowego… Ryszard Bugaj? Tak, Ryszard Bugaj czy Zbigniew Bujak z życzliwym poparciem salonu. Dlatego tak wściekle atakowano SLD. Te wszystkie tytuły: ""zatrzymać SLD"" i ""SLD mniej wolno"" właśnie stąd się brały. Jeśli więc prawicę izolowano, to robili to ich koledzy z Solidarności, a nie my, bo z nami próbowano robić to samo. A skąd się bierze rewanżyzm PiS? To dla mnie ciekawe, czy jest to wynik indywidualnych poglądów Jarosława Kaczyńskiego, czy szerszej refleksji obozu rządzącego. Ma pan rację, że nie jest to prawica podobna do zachodnioeuropejskiej. Budują system, który nazwałbym autokratyzmem wyborczym: są wybory, funkcjonują instytucje, ale rządzący, którzy otrzymali mandat od suwerena, na nowo bez ograniczeń konstytucyjnych i prawa unijnego określają standardy i mechanizmy rządzące państwem. Można nie zwracać uwagi na trójpodział władzy i zasady demokracji liberalnej, można pisać historię od nowa, można wszystko. Bez żadnego samoograniczenia. Nawet mając większość, ma się ograniczenia… Tak, a jeszcze jest nie tylko prawo polskie, ale też unijne. Myśl, by działać w granicach prawa polskiego i unijnego, jest dziś przez rządzących odrzucana. Jak Pan wyjaśnia przyczyny zwycięstwa PiS i utrzymujące się poparcie? Standardowe wytłumaczenie jest, że ludzie się cieszą, bo mają 500 plus… Cieszą się, choć z uwagi na tempo inflacji to już nie jest 500 zł. Czytałem takie interesujące badania ""czego ludzie się boją"". Większość ludzi się boi, że zostanie cofnięte 500 plus, że zostanie wydłużony wiek emerytalny… To jest poważny problem dla opozycji. Jeśli duża część obywateli tak uważa, to szanse na zwycięstwo opozycji są minimalne. Opozycja może wygrać, jeśli przekona, że takiego zagrożenia nie ma, że takie obawy są płonne. Czy to nie jest tak, że opozycja, jej celebrycka część reprezentuje egoizm elit? Pan w którymś momencie sprawiał wrażenie najbardziej propisowskiego polityka SLD… Ja akceptowałem od początku rozwiązania socjalne, w tym takie jak przywrócenie wieku emerytalnego, podnoszenie płacy minimalnej itp. Wiele z propozycji PiS w imieniu SLD przedstawiałem w poprzedniej kadencji Sejmu, mieliśmy te projekty i próbowaliśmy je forsować. Niestety albo leżały w zamrażarce, albo przepadały w pierwszym czytaniu. Skoro sam takie projekty proponowałem, to nie mogę dzisiaj powiedzieć, że to niedobre rozwiązania. Jest Pan symetrystą? Chciałbym być, ale nie jestem. PiS nie daje mi szansy. Szkoda – fajny byłby tytuł wywiadu. ""Leszek Miller – jestem symetrystą"" Symetrystą był dla mnie nieżyjący mój syn, który zawsze zwracał mi uwagę i mówił: ""tata, ty uważaj, bo za bardzo napieprzasz w ten PiS"". Patrzę na programy społeczne i socjalne pozytywnym okiem, natomiast nie akceptuję tego, co PiS robi w zakresie praworządności, wartości europejskich, polityki historycznej, polityki międzynarodowej, mediów publicznych, praw obywatelskich. To wszystko spycha Polskę na margines Unii Europejskiej. Pamiętajmy jednak, że dobre notowania PIS nie biorą się tylko z kwestii socjalnych, ale też z rewolucji godnościowej. Ludzie z małych ośrodków mieli wrażenie, że ich się nie docenia, że ich poglądów się nie zauważa, że się wykpiwa ich patriotyzm – inna sprawa, że on teraz zmienia się często w nacjonalizm czy też ludowy katolicyzm, a nagle widzą, że władza mówi podobnym językiem. Czyli programy socjalne plus rewolucja godnościowa i pisanie historii na nowo, albo od nowa – to są główne elementy sukcesu PiS. W zakresie sądownictwa mamy do wyboru PiS, który wywraca wszystko do góry nogami, albo drugą stronę, która mówiła: jeśli są nieprawidłowości, to zostaną z czasem naprawione. Tymczasem czas mijał i nic naprawiane nie było. No tak, i była okazja, żeby PiS przeprowadził rzetelną reformę wymiaru sprawiedliwości, tylko musiałaby ona inaczej wyglądać. Ona się nie mogła zaczynać w Sądzie Najwyższym, tylko od rozmaitych procedur, które wydłużają dzisiaj w nieskończoność przewody sądowe, czynią je mało czytelnymi, podnoszą koszty… To wszystko, co dla zwykłego obywatela, który dostaje się w tryby sądowe, jest nie do zniesienia. PiS mógłby mieć sukces. Zaczynanie od Sądu Najwyższego, to wyłącznie chęć zastąpienia jednych drugimi. Zresztą to nic nowego, bo jeśli pan popatrzy na Polskę międzywojenną, to po zamachu majowym piłsudczycy zrobili dokładnie to samo. Rafał Ziemkiewicz powiedział, że PiS to grupa rekonstrukcyjna sanacji… Ja uważam, że w tym przypadku ma rację. Często słyszę, że to się dzieje jak za komuny, ale to są rzeczy nieporównywalne. Natomiast można się porównywać do Polski międzywojennej. Jak się widzi pewne procesy, to wypisz wymaluj. Jeśli chodzi o sądownictwo, to droga jest taka sama. Czy Pan wierzy, że gdyby PiS realizował bardziej ewolucyjną i zgodną z zasadami demokracji, a nie tą demokrację rozmontowującą drogę naprawy państwa, nie byłoby protestów ze strony elit? PiS mógł próbować robić to samo, ale zgodnie z normami konstytucyjnymi. Nie próbować usuwać pani Gersdorf, tylko poczekać aż osiągnie wiek emerytalny, nie próbować dokonywać siłowych zmian w Trybunale Konstytucyjnym, tylko poczekać na proceduralną wymianę. PiS uznał, że takie cierpliwe, zgodne z prawem zmiany nie są w ich naturze albo też nie dają gwarancji skuteczności. Poszli na skróty, a to musiało wywołać reakcję wewnętrzną, ale przede wszystkim reakcję UE. Czy Pan wierzy, że elity by zaakceptowały? Pewnie do końca nie, ale nie miałyby powodów formalnoprawnych, żeby protestować. Jakie są różnice programowe między SLD a PO w zakresie polityki zagranicznej? PO mówi takim językiem jak inne prawicowe partie. Sądzę, że prędzej czy później zostanie dokonany reset w stosunkach Europa–Rosja czy też Ameryka–Rosja i wtedy Polska zostanie osamotniona, bo nie ma żadnych kontaktów z naszym wschodnim sąsiadem. Ja przeżyłem zbyt dużo lat w świecie dwubiegunowym, gdzie wszyscy się zastanawiali, czy świat ogarnie pożoga wojenna, czy nie. Po 1989 roku przyjąłem z ulgą fakt, że napięcie zostało zmniejszone, ale teraz widzę, że ono znowu rośnie. Ja się z tego nie cieszę. Wolałbym jakiś współczesny wariant ""detente"", a nie kolejny wyścig zbrojeń i wojenną retorykę, bo to olbrzymie zagrożenie dla świata. Ale zgodzi się Pan, że napięcie rośnie z powodu rosyjskiej polityki? Rosja jest oczywiście winna w znacznym stopniu, ale nie wszystko można na nią zrzucić. Słyszę np., że Rosja napadła na Gruzję, a przecież działania wojenne rozpoczął nie Putin, tylko Saakaszwili. Powinno się mówić prawdę, czy ona jest wygodna, czy nie. Co innego oczywiście Krym czy Donbas, to są działania bezprawne. Scenariusz, że siedzi Pan w Warszawie na występach gościnnych Teatru Balszoj, a obok Pana w loży honorowej siedzi dowódca bazy amerykańskich sił w Polsce podobałby się Panu? Bardzo by mi się podobał. Bardzo żałuję, że Rok Polski w Rosji i Rok Rosyjski w Polsce zostały odwołane. A co do bazy, to obiektów i sił o stałym charakterze raczej nie będzie. Jak mówi wielu amerykańskich generałów i polityków rotacyjna obecność, jest bardzo efektywna i nie tak droga jak stała baza. A jeśli myśli Pan o ""detente"", to gdzie w tym krajobrazie jest Ukraina i Białoruś? A to już jest wybór Ukrainy i Białorusi… Ale obaj rozumiemy, że to nie będzie tylko ich wybór… Dlaczego to ma nie być ich wybór? To będzie ich wybór pod warunkiem, że wpływy rosyjskie będą równoważone wpływami Zachodu. Takie pomysły, by izolować np. Białoruś, są niemądre. Jeśli chodzi o Ukrainę, to oczywiście musimy ją wspierać, ale gdy mamy do czynienia z ofensywą ukraińskiego nacjonalizmu i banderyzmu, to Europa nie powinna na to przymykać oczu. Jeśli chodzi o Białoruś, jak Pan ocenia 25 lat naszej polityki? Myślę, że jest bardzo defensywna. Polska powinna wysyłać żywsze sygnały, że w systemie demokracji, wolności gospodarczej żyje się lepiej. Tylko własnym przykładem można przekonać innych. Czy Polska ma jednocześnie wysłać sygnał do Łukaszenki, by był miększym niż do tej pory dyktatorem? W przypadku Rosji i Białorusi chcemy współpracować, ale tylko wtedy, jeśli te kraje będą takie jak my chcemy, a trzeba współpracować z takimi, jakie są, bo może się okazać, że inne nie będą, albo będą jeszcze gorsze. Zachód swoją drogą nie ma problemu i chętnie współpracuje nawet z gorszymi dyktatorami. Im wolno, a nam nie wolno? Jakiś czas była moda na film ""1983"", w którym przedstawiano alternatywny scenariusz rozwoju PRL. Czy Pan słyszał o próbie obalenia Wojciecha Jaruzelskiego w 1984 r.? Uważam, że to są mity. Natomiast już po 1989 r. nowe elity bardzo się tego bały. Pamiętam spotkanie w rządowym ośrodku w Łańsku w grudniu 1990 r. Miałem tam spotkanie z Wałęsą, któremu towarzyszyli Borusewicz i Kaczyński. Strona rządowa, to był już rząd Mazowieckiego, bardzo się bała zamachu stanu ze strony ancien regime’u i pytali nas o takie zagrożenie. Nie do końca nam wierzyli, że tego zagrożenia nie ma. Andropow i jego plan reform wolnorynkowych to też fikcja? Andropow najpewniej chciał coś zrobić, ale nie wiemy co, bo za krótko sprawował władzę. Ale upada Andropow i w tym samym czasie w Polsce ma miejsce zabójstwo ks. Popiełuszki, władzę tracą Mirosław Milewski i Stefan Olszowski… Jeśli chodzi o zabójstwo Popiełuszki, to jestem przekonany, że to była próba zahamowania kursu Jaruzelskiego na liberalizację. Typowa prowokacja przeciw generałowi. A nie na odwrót, bo koniec końców zrobiono coś takiego, co umocniło Jaruzelskiego, a politycznie wykończyło ""twardych""? - Nie, nie absolutnie. To była próba wytrącenia lejców z rąk Jaruzelskiego oraz tych, którzy sądzili, że bez porozumienia z Solidarnością nie będzie można dalej rządzić. Jaka zresztą była alternatywa? Mam takie wrażenie, że PiS chwilami żałuje, że w taki pokojowy sposób to wszystko przeszło… Jakoś tych dobrych rocznic to się u nas nie lubi. A to akurat przypadłość nie tylko PiS. Pamiętam jak 1996 roku Pańska partia obchodziła 40. rocznicę Października w 1956 w małej sali… Myśmy zawsze mieli dobry stosunek do Października. Dobry stosunek to może i tak, ale nie chwaliliście się tym, a można było przecież do tej rocznicy nawiązywać. Właśnie nawiązywaliśmy. Inaczej to pamiętam, Na koniec, no może prawie na koniec, śmiałe pytanie: Pan jest bogaty? Nie. Ale szafy Pan w domu ma? Szafy? No szafy. Różne są. Jest np. taka szafa - model Czesław… Aaa, mówi pan o dokumentach? Modny jest np. Instytut Hoovera. Do mnie też się zgłosił ich przedstawiciel, ale powiedziałem, że naprawdę nic nie mam. Nic nie mogę sprzedać. Skoro już o szafie gen. Kiszczaka mowa - Lech Wałęsa w latach 70. współpracował z SB? Na to są wystarczająco przekonujące materiały. Natomiast niepotrzebnie robi się z tego problem, każdy by to zrozumiał. Lech Wałęsa mógłby po prostu się przyznać? Tak, ale już jest na to za późno. Mógł to zrobić od razu, ale widocznie nie chciał. Teraz to będzie żyło w świadomości Polaków, jedni będą mówili tak, drudzy inaczej, a przecież nawet jeśli wdał się we współpracę, to późniejszą działalnością to zmył. Czyli w czasie Okrągłego Stołu, gdy strona rządowa siadała do rozmów, gen. Kiszczak nie mówił ""towarzysze – Wałęsa dla mnie pracuje"" Nie. Bo nie pracował. Skoro już pan jednak o Kiszczaku wspomina, to spytałem go kiedyś, czemu mnie nigdy nie werbowali jego podwładni, czemu nigdy mi niczego, jak wielu moim kolegom, nie proponowano, a on mi na to odpowiedział ""pewnie uznali, że nie jesteś perspektywiczny"". Skoro już o służbach mowa. Pan był w - jak to ujął Radosław Sikorski -""ośrodku przesłuchań CIA"" w Kiejkutach? Byłem jako premier w Kiejkutach na promocji oficerskiej, ale nie byłem w żadnym ośrodku CIA. W 1996 byłem w centrali CIA w Langley. Przyjmował mnie ówczesny szef tej organizacji John Deutch. Pamiętam, że z uśmiechem powiedział do mnie: ""Panie Miller, jest pan w zwykłej amerykańskiej instytucji tyle tylko, że my pracujemy za granicą"". Podobno Parlament Europejski to miejsce dla politycznych emerytów. Pan już skończył? Widzę wokół siebie w Brukseli i w Strasburgu mnóstwo młodych ludzi. A czy skończyłem z polityką? Nie wiem, czas pokaże. Zna pan aforyzm Woody'ego Allena: ""Chcesz rozśmieszyć pana Boga, powiedz mu o swoich planach"".",,
https://wiadomosci.onet.pl/kraj/rozpoczelo-sie-posiedzenie-klubu-sld/0tl8v,Rozpoczęło się posiedzenie klubu SLD,"Po godz. 15 rozpoczęło się posiedzenie klubu SLD. Posłowie Sojuszu mają na nim zdecydować, kto pokieruje klubem w nowej kadencji Sejmu. Kandydatów jest dwóch - b. szef MSWiA Ryszard Kalisz oraz były premier Leszek Miller.","Zamiar kandydowania Kalisz zadeklarował w poniedziałek. W środę rano start ogłosił Miller. Miller przed rozpoczęciem posiedzenia klubu powiedział dziennikarzom, że jego rywal to bardzo dobry polityk i świetny prawnik. Poinformował, że jeśli wygra, zaproponuje Kaliszowi stanowisko swojego zastępcy. Zapowiedział też, że jeśli przegra, pogratuluje zwycięzcy i będzie lojalnym współpracownikiem nowego przewodniczącego. - Ani przed głosowaniem, ani w trakcie, ani później nie usłyszycie ode mnie innych słów o Leszku Millerze poza chwaleniem - powiedział z kolei Kalisz dziennikarzom przed rozpoczęciem posiedzenia klubu. Ocenił, że dobrze się stało, iż jest dwóch kandydatów. Pytany czy w przypadku, gdyby szefem klubu został Miller, on przyjąłby inną funkcję w prezydium klubu powiedział, że nie. - Uważam, że to jest rywalizacja nie tyle personalna, co rywalizacja pewnych koncepcji - podkreślił Kalisz. Pytani byli i obecni posłowie Sojuszu nieoficjalnie wskazywali, że w tej sytuacji większe szanse na zwycięstwo może mieć b. premier. - Leszek Miller nie startuje po to, by przegrać - powiedział jeden z posłów mijającej kadencji. - Trudno powiedzieć, kto wygra, według mnie, jest dwa głosy w jedną lub w drugą stronę - dodał z kolei inny z parlamentarzystów. Oficjalnie posłowie SLD nie chcieli deklarować, kogo poprą w środowym głosowaniu. W kadencji, która się rozpocznie 8 listopada, klub SLD liczy 27 posłów, najmniej w historii.","Grzegorz Napieralski, fot.PAP/Radek Pietruszka",
https://wiadomosci.onet.pl/kraj/miller-nie-bede-ronil-lez-nad-mordercami-dobry-terrorysta-to-martwy-terrorysta/tympz,Miller: Nie będę ronił łez nad mordercami. Dobry terrorysta to martwy terrorysta,"- Cała ta sprawa stawia pytanie, kto za kim się opowiada. Ja zawsze będę stawał po stronie skrzywdzonych kobiet, dzieci i ofiar zamachów. Nie będę ronił łez nad mordercami. Dobry terrorysta to martwy terrorysta - powiedział na antenie Polskiego Radia Leszek Miller. W rozmowie lider SLD komentował sprawę tajnych więzień CIA w Polsce i ostre słowa krytyki ze strony Janusza Palikota.","- Ta sprawa była kolejną hucpą, proszę pamiętać, że tu gra się interesem obywateli. Polscy żołnierze po takich publikacjach są bardziej narażeni na utratę życia, podobnie z polskimi turystami - mówił Miller. - Ci, którzy się zajmują tymi przeciekami popełniają zdradę stanu. Oni ściśle tajne śledztwo sprzedają za dwa złote. Tajemnice państwa polskiego są warte dwa złote. To się nie skończy dopóki prokurator, który biega do mediów nie zostanie ukarany - dodał były premier. Miller tłumaczył również, że ""chodzi o to, żeby nie narażać na bezpieczeństwo innych"". - To, że w Sejmie są ludzie, którzy stoją po stronie morderców mnie dziwi. Jestem tym zawstydzony - mówił. Były premier zapewnił również, że nikomu w związku ze sprawą tajnych więzień CIA nie zostaną postawione żadne zarzuty, ponieważ nie ma wystarczających dowodów w tej sprawie. Sprawa więzień umorzona? Sprawa dotycząca domniemanych więzień CIA w Polsce została odebrana warszawskim śledczym przez Prokuratora Generalnego Andrzeja Seremeta bez żadnej konsultacji z nimi - poinformował dzisiaj ""Dziennik Gazeta Prawna"". Rozmówcy gazety twierdzą też, że śledztwo przeniesiono do Krakowa, by go umorzyć. Jak stwierdza dziennik, Seremet przekazał ją do krakowskiej prokuratury, uchodzącej za jego ""najbardziej zaufaną"". - Opinia publiczna powinna dostać jasny komunikat, dlaczego postępowanie odebrano prokuratorom tuż po postawieniu przez nich zarzutów b. szefowi Agencji Wywiadu - podkreślił b. prokurator krajowy Kazimierz Olejnik.","Leszek Miller i Dariusz Joński, fot. PAP/Paweł Supernak",
https://wiadomosci.onet.pl/kraj/miller-pomysly-kaczynskiego-oznaczalaby-to-ze-polska-przestaje-byc-czlonkiem-ue-i/c6m65,"Miller: pomysły Kaczyńskiego oznaczałaby to, że Polska przestaje być członkiem UE i Rady Europy","- Wprowadzenie pomysłu pana Kaczyńskiego oznaczałoby, że Polska przestaje być członkiem UE i Rady Europy. Myślę, że większość Polaków nie chciałoby tego - powiedział Leszek Miller (SLD) na temat propozycji PiS dotyczącej przywrócenia kary śmierci.","- PiS od lat celuje w działaniach, które mają przynieść prymitywny poklask. Głębokość kryzysu mierzy się aktywnością demagogów. Kryzys mamy głęboki. Jestem za tym, by kary były dotkliwe i wymierzane szybko. Uważam, że kara dożywotniego więzienia jest karą dotkliwą - stwierdził Leszek Miller. Dodał, że ""w przypadku szczególnie bestialskich morderstw, zaostrzenie kary jest do rozważenia"". - Mamy do czynienia z wyścigiem między PiS a drugą formacją, siostrzaną, bratnią. Co chwila będziemy zaskakiwani takimi sytuacjami, kiedy jedni, w swojej demagogii, będą starali się wyprzedzić innych - stwierdził poseł SLD. Dodał, że ""to wyścig między Kaczyńskim a Ziobro, między mistrzem a czeladnikiem"". - Czeladnik chce być teraz mistrzem - podkreślił.","Od lewej: Grzegorz Napieralski, Jacek Kowalik i Leszek Miller,fot.PAP/Adam Warżawa",
https://wiadomosci.onet.pl/kraj/leszek-miller-wypowiedzial-sie-nt-smierci-swojego-syna/2zz3zm1,"Leszek Miller: wszyscy jesteśmy oswojeni ze śmiercią, ale to ma się nijak do sytuacji, w której umiera ktoś bliski",- Rany pozostaną do końca życia i ból również będzie mi towarzyszył do końca życia - powiedział Leszek Miller w rozmowie z RMF FM. Były premier skomentował w ten sposób śmierć swojego syna.,"- Wszyscy jesteśmy oswojeni ze śmiercią, ale to ma się nijak w sytuacji, w której umiera ktoś bliski - wtedy umiera cząstka każdego z nas - powiedział Leszek Miller w rozmowie z RMF FM. Były premier opowiedział w radiu, że ""przekonał się, że trzeba żyć i nie można tylko płakać"", kiedy trzeba było ""załatwić rozmaite formalności"". To właśnie ojcu zmarłego przypadła ta rola. Leszek Miller podziękował za ""tysiące wyrazów nie tylko współczucia, ale i pociechy, solidarności ze strony ludzi, co do których bym się nie spodziewał takich gestów"". - Przynajmniej w takich momentach uprzedzenia polityczne, walka polityczna schodzi na dalszy plan. To dobrze o nas świadczy - o nas ludziach - podkreślał były premier. O śmierci syna Miller dowiedział się, będąc z wnuczką i żoną na plaży w Grecji. Jak sam twierdzi, ""pożegnali się z synem, nie przeczuwając niczego"". - Otrzymałem telefon, że syn nie żyje - przyznał. Syn byłego premiera został półtora tygodnia temu znaleziony martwy we własnym domu pod Warszawą. Leszek Miller junior popełnił samobójstwo w nocy z soboty na niedzielę. Według nieoficjalnych wiadomości syn byłego szefa SLD zmagał się od dłuższego czasu z depresją. Leszek Miller junior był absolwentem Szkoły Głównej Handlowej w Warszawie. Pracował m.in. w zarządzie KGHM Polska Miedź, a także w branży związanej z ubezpieczeniami i funduszami inwestycyjnymi. Miał 48 lat. Zobacz także: Leszek Miller wspomina syna: nie mogę sobie z tym poradzić (KF)",Leszek Miller,
https://wiadomosci.onet.pl/kraj/lewica-siega-po-stara-gwardie/gl2ec,Lewica sięga po starą gwardię,"Bohaterowie pierwszych stron gazet z czasów rządów premiera Leszka Millera szykują się do powrotu do wielkiej polityki - donosi ""Rzeczpospolita"".","Włodzimierz Czarzasty, były sekretarz Krajowej Rady Radiofonii i Telewizji dziś jest zaufanym człowiekiem szefa SLD Grzegorza Napieralskiego i według nieoficjalnych informacji ""Rz"" miałby w tym roku powalczyć w wyborach do sejmiku samorządowego w województwie warmińsko-mazurskim, zaś w razie sukcesu, chciałby wystartować w wyborach parlamentarnych. Mandatem poselskim jest też zainteresowany były minister zdrowia w rządzie Leszka Millera - Mariusz Łapiński. Plan powrotu do aktywnej działalności politycznej ma też były premier Józef Oleksy. - Oleksy mówi otwarcie, iż zamierza wrócić do Sejmu - twierdzi działacz mazowieckiego SLD. - Jako partii dobrze nam to nie wróży - dodaje.",Włodzimierz Czarzasty,
https://wiadomosci.onet.pl/kraj/kobieta-przegrala-z-pawlakiem/3x2sk,"""Kobieta przegrała z Pawlakiem""","Powiększa się lista uczestników prezydenckiego wyścigu. W ostatnim czasie decyzje o starcie w wyborach prezydenckich ogłosili między innymi Ludwik Dorn, Marek Jurek i Waldemar Pawlak. - Kandydowanie liderów jest czymś naturalnym w demokracji, dlatego w PSL uznali, że Pawlak pociągnie tę lokomotywę - mówił w Polskim Radiu Leszek Miller.","Były premier przypomniał, że PSL bardzo długo lansowało pomysł wystawienia kobiety w wyborach prezydenckich. Mówiło się o Ewie Kierzkowskiej, wicemarszałek Sejmu. - Widać, że kobieta przegrała z Pawlakiem - powiedział Leszek Miller. Były premier wyraził także przekonanie, że w II turze wyborów prezydenckich zmierzą się Lech Kaczyński i Jerzy Szmajdziński, bo wyraźniej się od siebie różnią. - Starcie Szmajdzińskiego z Kaczyńskim jest bardziej prawdopodobne - ocenił. Natomiast start w wyborach Ludwika Dorna, to przede wszystkim promowanie własnej partii, czyli Polski Plus.",WARSZAWA KOMISJA ŚLEDCZA AFERA HAZARDOWA,
https://wiadomosci.onet.pl/kraj/miller-do-dorna-pisze-pan-glupstwa/ljjsn,Miller do Dorna: pisze pan głupstwa,"- Panie marszałku, proszę nie powtarzać i nie pisać głupstw - wzywa Leszek Miller na swoim blogu w Onet.pl. Marszałek Dorn napisał, że w expose premiera Tuska powinno znaleźć się zapewnienie, że Polska nadal opowiada się przeciwko Gazociągowi Północnemu i nie wycofa się z kontraktu gazowego z Norwegami.","- Inaczej - jak sądzi Ludwik Dorn - ""Norwedzy zapewne się przestraszą, że powtórzy się sytuacja z rządem Millera, który wycofał się z kontraktu norweskiego"". I dodaje: - Mój rząd nie odziedziczył po rządzie Jerzego Buzka, żadnego kontraktu z Norwegami, zatem nie mógł wycofać się z czegoś, czego nie było. Jedynym, ale nie rządowym dokumentem o dostawach norweskiego gazu do Polski była umowa parafowana przez polską firmę PGNiG i konsorcjum firm norweskich 3 września 2001 roku. Została anulowana po dwóch latach z inicjatywy firm norweskich, bowiem Norwegowie nie znaleźli odbiorców na 3 mld metrów sześciennych gazu, co było warunkiem realizacji kontraktu. Strona polska zobowiązała się do odbioru 5 mld, co było również nierealne z uwagi na nadmiar zakontraktowanego gazu z Rosji - Leszek Miller polemizuje z Ludwikiem Dornem. - Od początku było jasne, że porozumienie polskiej i norweskich firm parafowane w obecności premierów miało jedynie propagandowy charakter obliczony na efekt wyborczy - zauważa były premier. Miller przytacza fakty: - Negatywną opinię o kontrakcie wyraziła Rada Nadzorcza PGNiG. Także Zarząd PGNiG z udziałem późniejszego ministra w gabinecie PiS Piotra Wożniaka uznał, że w sytuacji nadmiaru zakontraktowanego gazu zatwierdzenie umowy norweskiej przez Walne Zgromadzenie Wspólników i Radę Nadzorczą może nastąpić m.in. dopiero po renegocjacji kontraktu na dostawy gazu rosyjskiego z września 1996 roku. - Stanowisko Zarządu PGNiG zostało uznane przez wiceminister Skarbu Państwa w rządzie premiera Buzka Barbarę Litak-Zarębską, jako ""faktyczne uniemożliwienie wejścia w życie kontraktu, o czym strona norweska nie została poinformowana"" - kontynuuje Miller.",,
http://wiadomosci.onet.pl/tylko-w-onecie/leszek-miller-gosciem-ustalmy-jedno/dk191,"Leszek Miller gościem ""Ustalmy Jedno""","Były premier Leszek Miller (SLD) mówi w ""Ustalmy Jedno"" Onetu o swoim spotkaniu z Władimirem Putinem w 2010 roku, straszeniu Polaków III wojną światową oraz o proteście rodziców osób niepełnosprawnych w Sejmie. Zobacz rozmowę szefa SLD z Jackiem Gądkiem.","- W rozmowach w mniejszym gronie Władimir Putin jest bardzo ciekawym rozmówcą - ocenia Miller. Według niego wódki wtedy nie pito, a jedynie wodę mineralną. Miller dodaje, że obecnie prezydent Putin to jednak nie jest car Wszechrusi. - Ta władza, którą ma, w zupełności mu wystarczy - twierdzi były premier. Lider Sojuszu Lewicy Demokratycznej krytykuje także Donalda Tuska za - jak mówi - ""straszenie Polaków"". - Mówienie, że za chwilę wybuchnie III wojna światowa; że będziemy mieć do czynienia z konfliktem regionalnym; opowiadanie, że być może polskie dzieci nie pójdą 1 września do szkoły - to są rzeczy niedopuszczalne. Bo one wzmagają obawy i lęki - uważa Miller.",,
https://wiadomosci.onet.pl/echa-polskie-tusk-poszerza-polityczne-portfolio/hvv4l,"Echa polskie: ""Tusk poszerza polityczne portfolio""","Niemiecka prasa pisze o budzącej kontrowersje wypowiedzi Donalda Tuska na temat Leszka Millera i lewicy. Jego wywiad dla ""Polityki"" określa się mianem ""nagłego otwarcia"", a tamtejsi dziennikarze zaznaczają, że polski premier rozszerzył swoje polityczne portfolio.","Warszawski korespondent dziennika ""Frankfurter Allgemeine Zeitung"" (FAZ) Konrad Schuller określa wypowiedź Tuska o Leszku Millerze jako ""małe rozszerzenie politycznego portfolio"" premiera. Na wstępie autor przypomina, że w biografii Tuska ""nie ma wiele informacji, które ukazywałyby premiera jako przyjaciela aparatczyków komunistycznych"". Stąd warszawska klasa polityczna słucha ze zdziwieniem jego ostatnich wypowiedzi - czytamy w FAZ. Dziennik przypomina, że w wywiadzie dla ""Polityki"" Tusk zasugerował, że po następnych wyborach możliwa jest koalicja z SLD: ""SLD pod szefostwem Millera wydaje się przy wszystkich garbach partią umiarkowaną i obliczalną. To domniemany, potencjalny partner"" - cytuje wypowiedź Tuska FAZ. ""To nagłe otwarcie się szefa rządu na byłych komunistów wzbudziło zainteresowanie zarówno przyjaciół, jak i wrogów"", którzy zastanawiają się nad zmianami kursu szefa PO w stronę lewicy - pisze dziennik. Zdaniem Schullera odpowiedź jest prosta: ""Tusk jest w potrzebie. Wprawdzie po sześciu latach jego urzędowania Polska wyszła obronną ręką z kryzysu, ale »skok cywilizacyjny«, który ciągle obiecywał, porusza się żółwim krokiem. Stopa bezrobocia wynosi znów ponad 14 procent, a wzrost gospodarczy utrzymuje się w tym roku na poziomie jednego procentu"" - podkreśla korespondent. Wskazuje też na problemy Tuska wewnątrz własnej partii: ""Platforma Obywatelska nigdy nie osiągnęła szerokiego spektrum, ponieważ jej przewodniczący swoim nastawienie przywoływał konkurentów do porządku (…). Jego archaiczny koncept show jednego aktora, który jest prawdopodobnie jest jedną z przyczyn obecnej słabości Tuska, być może miałby okazać się pomocny podczas przełożonych przez niego na jesień wyborów na szefa PO"" - konstatuje dziennik. Na łamach FAZ czytamy również, że grupa polskich fizyków i chemików w liście skierowanym do ""Rzeczpospolitej"" odpiera zarzuty pod adresem Angeli Merkel jako ""marksistki i propagandystki komunizmu"". Naukowcy zaprzyjaźnili się z panią Merkel w latach 80., kiedy kilka razy uczestniczyła w międzynarodowych seminariach chemii kwantowej. ""W trakcie tych naukowych spotkań intensywnie dyskutowano o polityce. Pani Merkel »z wielką sympatią« obserwowała przemiany w Polsce, w której NSZZ Solidarność sprzeciwiał się dyktaturze"" - przytacza fragment listu FAZ. Monika Skarżyńska",Fot. DW,
https://wiadomosci.onet.pl/kraj/l-miller-odwiedzil-w-szpitalu-gen-jaruzelskiego/m3pme,L. Miller odwiedził w szpitalu gen. Jaruzelskiego,"Szef SLD Leszek Miller we wtorek, w 30. rocznicę wprowadzenia stanu wojennego, odwiedził w szpitalu gen. Wojciecha Jaruzelskiego. Miller poinformował, że SLD przygotował swój projekt uchwały w związku z tą rocznicą.","- To nie jest przypadek, że złożyliśmy wizytę generałowi 13 grudnia. Dla mnie ta data ma dwojakie symboliczne znaczenie. 13 grudnia 2002 roku kończyłem w Brukseli negocjacje akcesyjne, które otwierały Polsce drogę do zjednoczonej Europy. Po drugie, to jest symbol wprowadzenia stanu wojennego i wszystkich konsekwencji, jakie po tym miały miejsce - powiedział Miller. Jak ocenił, należy szanować ból rodzin, które straciły swoich najbliższych. - Należę do tych Polaków, którzy uważają, że wprowadzenie stanu wojennego było mniejszym złem i że w tamtych warunkach nie było innego wyjścia - podkreślił. B. premier przypomniał swoja rozmowę z pułkownikiem Ryszardem Kuklińskim. Jak mówił, pytał go o jego pogląd w sprawie stanu wojennego. - Pułkownik powiedział mi, że było prawie pewne, że jeżeli polskie wojsko nie będzie interweniować, zrobią to Rosjanie i ich sojusznicy. Co więcej, według niedawno odtajnionych materiałów CIA, ich analitycy szacowali, że w takiej sytuacji będzie około 200 tysięcy ofiar po stronie Polaków. Trudno to sobie wyobrazić, ale taka wtedy była sytuacja - mówił Miller. Szef SLD przekonywał, że III RP jest wielkim sukcesem Polaków, ""jednym z największych sukcesów w naszej trudnej historii"". - Ten dorobek trzeba mieć zawsze na uwadze i nie osłabiać go, ale wzmacniać - ocenił. Jaruzelskiego odwiedził w szpitalu również b. szef SLD Grzegorz Napieralski. - Odwiedziłem gen. Jaruzelskiego w szpitalu. Długa, dobra rozmowa o trudnej historii Polski. (Generał) mówił o wielu faktach, które pokazują tragizm tamtego czasu i zasadność jego decyzji - napisał Napieralski na Facebooku. Gen. Jaruzelski został w poniedziałek przyjęty na oddział Wojskowego Instytutu Medycznego w Warszawie. Jak poinformował PAP rzecznik prasowy WIM płk dr Piotr Dąbrowiecki, lekarze spodziewają się, że generał spędzi w szpitalu kilka najbliższych dni. Powodem hospitalizacji jest planowa chemioterapia - Jaruzelski kontynuuje leczenie chłoniaka. Jego stan zdrowia jest określany jako średni, ale stabilny.","Leszek Miller, fot. PAP/Grzegorz Jakubowski",
https://wiadomosci.onet.pl/kraj/posiedzenie-rady-krajowej-sld-beda-zmiany-w-partii/g401kj,Posiedzenie Rady Krajowej SLD. Będą zmiany w partii?,"Rozpoczęło się się posiedzenie Rady Krajowej SLD, która ma określić zasady wyłaniania kandydatów w wyborach parlamentarnych i rozpocząć prace nad ostateczną wersją programu. Niewykluczone, że padną wnioski o odwołanie szefa SLD Leszka Millera.","Przyjęcie planu politycznego i kalendarza działań dotyczącego jesiennych wyborów parlamentarnych - to według szefa Sojuszu - cele sobotniego posiedzenia Rady Krajowej SLD. Miller po wtorkowym posiedzeniu klubu parlamentarnego Sojuszu zapowiedział, że zostaną przyjęte zasady wyłaniania kandydatów. Według sekretarza generalnego Krzysztofa Gawkowskiego przyjęcie tych zasad będzie oznaczało, że listy będą gotowe na początku lipca. Według niego w sobotę zostaną też powołane zespoły programowe, które opracują ostateczną wersję programu. - Skupimy się przede wszystkim na postulatach lewicy socjalnej - powiedział polityk. Gawkowski uważa, że oferta Sojuszu dotycząca jednoczenia lewicy powinna być otwarta dla wszystkich środowisk. - Nikogo nie możemy wykluczać. Nawet z tymi, z którymi kiedyś byliśmy wrogami, dzisiaj trzeba się pogodzić, bo najważniejsze jest dobro lewicy - podkreślił. Według źródeł zbliżonych do kierownictwa SLD jednoczenie środowisk lewicy może również oznaczać start w wyborach pod innym szyldem. - To powinno iść w kierunku takim, że powinien powstać komitet wyborczy, który też może zmienić nazwę listy wyborczej. To powinien być start bez szyldu SLD. Takie głosy w partii się pojawiają - powiedział nieoficjalnie jeden z polityków Sojuszu. Jak przyznał, pod uwagę brana jest współpraca z OPZZ i Partią Pracy, ale Sojusz powinien być otwarty także na mniejsze partie lewicowe takie jak Zieloni czy nowe inicjatywy takie jak ruch Wolność i Równość powołany przez trojga profesorów: Jana Hartmana, Kazimierza Kika i Genowefę Grabowską. Według informatora PAP, niewykluczona jest też współpraca z Twoim Ruchem. W nieoficjalnej rozmowie inny polityk Sojuszu zapowiedział, że podczas posiedzenia Rady Krajowej padnie zapewne - ""i to nie jeden"" - wniosek o odwołanie Millera ze stanowiska przewodniczącego partii. Według informatora PAP na odwołanie go nie ma jednak szans, ponieważ najpierw musiałby na radzie zostać przegłosowany wniosek o zwołanie konwencji z udziałem wszystkich członków Sojuszu, którzy mogliby odwołać przewodniczącego dwiema trzecimi głosów. - Ta procedura jest bardzo skomplikowana i mała jest szansa, by do niej doszło - podkreślił polityk Sojuszu. W jego ocenie ""takie wnioski z pewnością przepadną"". Podczas posiedzenia zarządu dwa tygodnie temu - jak nieoficjalnie dowiedziała się PAP - został odczytany list od samorządowców, w którym domagali się odejścia Millera. Głośno o tym mówi zawieszony w prawach członka partii Grzegorz Napieralski. Sam Miller pytany o to po posiedzeniu zarządu podkreślił, że dobro SLD nie wymaga, by podawał się dymisji. Odpowiedzialność za niski wynik Magdaleny Ogórek wziął inny polityk Sojuszu Leszek Aleksandrzak rezygnując z funkcji wiceszefa partii.","Leszek Miller, forum ekonomiczne",
https://wiadomosci.onet.pl/kraj/pod-koniec-kwietnia-kongres-sld-i-zjazd-europejskiej-lewicy/33n1n,Pod koniec kwietnia - kongres SLD i zjazd europejskiej lewicy,"28 kwietnia SLD wybierze przewodniczącego partii, tym razem już na pełną, czteroletnią kadencję; dzień wcześniej na zaproszenie Sojuszu do Warszawy przyjadą przywódcy europejskiej lewicy, w tym być może również szef Parlamentu Europejskiego Martin Schulz.","Swą kandydaturę na szefa SLD, wraz z podpisami poparcia zgłosił obecny, wybrany na grudniowej konwencji, przewodniczący Leszek Miller. Nie wiadomo jeszcze, czy były premier będzie miał kontrkandydata. Nad startem zastanawia się szef Biura Medialnego SLD, 29-letni Łukasz Naczas. Termin zgłaszania kandydatów na przewodniczącego Sojuszu upływa w czwartek. - Kwietniowy kongres SLD będzie nie tylko dla polskiej, ale także dla europejskiej lewicy, przełomowy. Nieprzypadkowo w najbliższy piątek w Warszawie z Leszkiem Millerem spotyka się lider francuskich socjalistów Francois Hollande, ponieważ będziemy chcieli dzień przed kongresem zorganizować zjazd ludzi europejskiej lewicy - powiedział w środę PAP rzecznik Sojuszu Dariusz Joński. Przypomniał też, że 1 maja przypada 8. rocznica wejścia Polski do UE. ""Leszek Miller jako ten, który negocjował nasze przystąpienie do Unii Europejskiej i podpisywał Traktat Akcesyjny, chce zaprosić polityków z Europy po to, żeby porozmawiać z nimi na temat lewicy"" - podkreślił Joński. Zaproszenie na kwietniowy kongres SLD otrzymał już kilka tygodni temu przewodniczący PE, niemiecki socjaldemokrata Martin Schulz; w piątek ma dostać je Francois Hollande, pierwszy sekretarz francuskiej Partii Socjalistycznej i kandydat na prezydenta Francji. ""Zaproszonych zostanie wielu polityków europejskich, ale nie chciałbym na razie mówić o nazwiskach"" - zaznaczył Joński. Zaplanowany na 28 kwietnia kongres SLD wyłoni nowe władze partii, w tym m.in. sekretarza generalnego, a także ustali liczbę wiceprzewodniczących i członków Zarządu Krajowego, którzy zostaną następnie wybrani przez Radę Krajową. Nowy przewodniczący, który będzie pełnił swą funkcję przez najbliższe cztery lata, zostanie wskazany korespondencyjnie przez wszystkich członków partii. Jeśli żaden z kandydatów nie otrzyma w wyborach powszechnych wymaganej większości ponad 50 proc. głosów, wówczas to delegaci kongresu zdecydują, który z nich obejmie przywództwo. W środę swą kandydaturę na szefa Sojuszu zgłosił Miller. Nie wiadomo, czy ktoś zdecyduje się na rywalizację z nim. Działacze SLD w nieoficjalnych rozmowach z PAP wskazują Naczasa. ""Nie potwierdzam, nie zaprzeczam, w czwartek o wszystkim poinformuję"" - powiedział Naczas w środę PAP, pytany o ewentualny start. Kandydować nie zamierza za to żaden z byłych przewodniczących partii - ani Grzegorz Napieralski, ani Wojciech Olejniczak. Olejniczak zadeklarował w środowej rozmowie z PAP, że popiera Millera. Jak podkreślił, kandydowanie Millera to konsekwencja wyboru z grudniowej konwencji. Po tamtym zwycięstwie można było przewidzieć, że Leszek Miller będzie jedynym kandydatem - uważa europoseł. Zdaniem Olejniczaka, b. premier w ostatnich miesiącach pokazał, że udanie realizuje program konsolidacji Sojuszu, angażuje się w sprawy ważne dla ludzi, takie jak edukacja, służba zdrowia czy reforma emerytalna. ""Dziś nie ma żadnej alternatywy dla Leszka Millera na funkcję przewodniczącego partii. Ważne, żeby dobrał sobie grono współpracowników, zarząd partii, który będzie twórczy"" - podkreślił. Swój start wyklucza wiceszefowa SLD Katarzyna Piekarska. Jej zdaniem, w partii nie ma obecnie oczekiwania zmiany przewodniczącego. ""Sądzę, że Leszek Miller jest dobrym kandydatem na teraz"" - oceniła Piekarska w rozmowie z PAP. Według niej ugrupowania, które zmienia szefa co trzy miesiące, nie można nazwać poważną partią. Zwróciła jednocześnie uwagę, że jeśli obecny przewodniczący chce odbudować Sojusz, musi też zbudować kompetentną drużynę. Jest również kandydat na sekretarza generalnego SLD - chęć ubiegania się o tę funkcję zadeklarował kilka dni temu obecny sekretarz mazowieckich struktur Sojuszu Krzysztof Gawkowski. ""Mam swój pomysł na funkcjonowanie partii, chciałbym, aby była zarządzana tak, jak nowoczesne partie socjaldemokratyczne w Europie. Sojusz powinien być formacją, która łączy, a nie dzieli - zarówno profesorów, jak i pracowników zawodowych; ludzi wielkiego biznesu i osób bezrobotnych"" - zaznaczył Gawkowski w rozmowie z PAP.","Lider SLD Leszek Miller z żoną,fot.PAP/Radek Pietruszka",
https://wiadomosci.onet.pl/kraj/komorowski-za-rzadow-lewicy-nie-bylo-reakcji-na-slowa-hierarchow/zpyzp,Komorowski: za rządów lewicy nie było reakcji na słowa hierarchów,Za rządów lewicy ostre wystąpienia hierarchów nie wywoływały reakcji ówczesnego premiera - powiedział w Gnieźnie prezydent Bronisław Komorowski odnosząc się do wypowiedzi szefa SLD dotyczących homilii kard. Dziwisza wygłoszonej podczas Bożego Ciała.,"- Domyślam się, dlaczego nie wywoływały tych reakcji, bo wszyscy wiedzieli wtedy i wiedzą dzisiaj, że (…) żyjemy w świecie zróżnicowanym i nie ma jednego prawa bożego. Wtedy to nikogo nie dziwiło i nie gorszyło. I ja uważam, że dzisiaj trzeba dopilnować ściśle zasady, która służy i państwu polskiemu, i Kościołowi, a nawet wszystkim Kościołom w Polsce, zasady ścisłego rozdziału między państwem a Kościołem, byle był to rozdział przyjazny a nie wrogi - powiedział prezydent podczas spotkania w Gnieźnie z uczestnikami ruchu Tertio Milennio. Wcześniej przedstawicielka Kancelarii Prezydenta Joanna Trzaska-Wieczorek, odnosząc się do wypowiedzi Leszka Millera powiedziała, że prezydent nie zamierza brać udziału w wyścigu na radykalizm między Millerem a Palikotem. - Pan prezydent nie zamierza w tym uczestniczyć - podkreśliła. W piątek szef SLD Leszek Miller zapowiedział wystosowanie listu do prezydenta z pytaniem, czy ten zgadza się ze słowami kard. Dziwisza o - jak mówił - prymacie prawa bożego nad prawem stanowionym. - To jest norma istniejąca w państwie wyznaniowym, gdzie prawo stanowione przez parlament wynika z doktryny religijnej. To jest Iran Chomeiniego, a nie nowoczesne państwo polskie. Polscy żołnierze walczą z talibami, którzy właśnie taki model państwa wprowadzają u siebie - mówił szef SLD. - Skierujemy list do prezydenta, który jest strażnikiem konstytucji, aby prezydent zechciał się ustosunkować do tych wypowiedzi - powiedział Miller. Sytuację skomentował również prezydencki doradca Jan Lityński. Jego zdaniem oczekiwanie SLD, by prezydent dyskutował z kardynałem, to błędna interpretacja konstytucji. - Mamy rozdział Kościoła od państwa i on polega między innymi na tym, że Kościół nie dyktuje praw, natomiast ma prawo swoje prawo wyrażać - powiedział Lityński w sobotę w radiowej Trójce. Jak wskazał, do zadań prezydenta, jako strażnika konstytucji, nie należy dyskutowanie z każdym obywatelem nt. jego stosunku do relacji pomiędzy prawem konstytucyjnym a prawem boskim. Lityński dodał, że osobiście zgadza się ze słowami kardynała, iż prawo boskie jest ponad prawem konstytucyjnym, jednak - mówił - ""każdy interpretuje je we własnym sumieniu, a nie poprzez słowa kardynała czy biskupa, chociaż to mogą być słowa ważne"". Piątkowe Fakty TVN zacytowały odpowiedź na apel SLD Joanny Trzaski-Wieczorek z Kancelarii Prezydenta: ""To jest przejaw bezsilności lub cynizmu Leszka Millera. Bezsilności, bo widocznie szef SLD oczekuje, że to prezydent w jego imieniu będzie prowadził polemikę z hierarchami Kościoła, co jest wykluczone. Cynizmu, bo gdy rządziła lewica i uchwalała nową konstytucję, Leszek Miller nie miał podobnych wątpliwości"". Miller na konferencji prasowej w siedzibie SLD nawiązał do tych słów Trzaski-Wieczorek: ""Wczoraj nasz zamiar skomentowała rzeczniczka pana prezydenta, w zupełnie niezrozumiały, niekompetentny sposób. Rzeczniczka dała wyraz swojemu przekonaniu, że pan prezydent nie jest strażnikiem konstytucji, a co najwyżej strażnikiem żyrandola. Nie podzielamy tego poglądu i będziemy oczekiwać odpowiedzi na nasz list"". Metropolita krakowski powiedział podczas czwartkowych uroczystości święta Bożego Ciała m.in.: ""W społeczeństwie demokratycznym rządzi większość. Pluralizm poglądów i postaw ludzi tworzących nasze społeczeństwo jest faktem. Przyjmujemy ten fakt do wiadomości. Tym niemniej trzeba jasno stwierdzić, że wierność prawdzie obowiązuje wszystkich, również prawodawców. Prawdy nie ustala się przez głosowanie, dlatego nawet parlament nie jest powołany do tworzenia odrębnego porządku moralnego niż ten, który jest wpisany głęboko w serce człowieka, w jego sumienie"".","Bronisław Komorowski, fot. PAP/Bartosz Jankowski",
https://wiadomosci.onet.pl/tylko-w-onecie/miller-zamach-wykonuje-pan-dubieniecki-i-spolka/4nz0l,Miller: zamach wykonuje pan Dubieniecki i spółka,"- Tusk musi oprzeć się szaleństwu PiS. Politycy tej partii, mówiąc tak dużo o mgle, sami rozsiewają mgłę, żeby ukryć odpowiedzialność prezydenta Lecha Kaczyńskiego i jego otoczenia za próbę lądowania w dramatycznie złych warunkach. Premier musi być odporny na szaleństwo pisowskiego scenariusza wmówienia Polakom, że za sterami Tu-154M siedzieli rosyjscy kontrolerzy, a nie polska załoga. Tragedia smoleńska jest paliwem, na którym PiS chce wrócić do władzy - powiedział w pierwszej części rozmowy dla Onet.pl Leszek Miller. O hipotezie zamachu, którą uprawdopodobnia Marcin Dubieniecki, były premier powiedział: ""Zamach wykonuje pan Dubieniecki i spółka. Jest to zamach na inteligencję Polaków. Kto miał motyw, aby dokonać zamachu na Lecha Kaczyńskiego? Nikt. Nie odgrywał on żadnej istotnej roli w polityce europejskiej i światowej. Budził uśmiech politowania, a nie krzyk trwogi. Dubieniecki próbuje zrobić karierę polityczną na trumnie prezydenta Kaczyńskiego. Zdarzają się różni ludzie, także rozmaici dewianci, którzy będą uważać, że Lech Kaczyński zginął śmiercią męczeńską w wyniku zamachu. Jarosław Kaczyński ubiera swojego brata w szaty, które są o co najmniej kilka numerów za duże. Dla prezesa PiS najważniejsze jest, żeby nastrój tragedii, legenda męczeńskiej śmierci trwały jak najdłużej. Co najmniej do tegorocznych wyborów parlamentarnych"".","Z Leszkiem Millerem, byłym premierem RP i szefem SLD, rozmawia Jacek Nizinkiewicz. Jacek Nizinkiewicz: Jak pan, jako premier, zareagowałby na miejscu Donalda Tuska na raport MAK-u? Leszek Miller: Bardzo podobnie. Jak rozumiem, przekaz premiera Tuska jest następujący: nie odrzucamy raportu MAK-u. Uznajemy jego główne ustalenia, ale oczekujemy uzupełnienia tego raportu o nasze uwagi. Wątpliwości względem raportu MAK dotyczą tego, czego w nim nie ma, a nie tego, co w nim jest. Gotowi jesteśmy do współpracy i nie chcemy wykorzystywać ustaleń rosyjskich do walki politycznej po to, żeby nie zaprzepaścić tego, co wspólnie udało nam się osiągnąć. Uważamy jednak, że w raporcie konieczne jest ujęcie uchybień po stronie rosyjskiej. Mamy tu na myśli błędy po stronie kontrolerów lotu. Tak rozumiem stanowisko premiera i z jako takim się zgadzam. Tusk postąpił rozsądnie i rozważnie, i inaczej nie można było tego ująć. - Czyli wspiera pan Donalda Tuska w jego stanowisku? - Premier powinien oprzeć się histerii i szaleństwu części polityków i części mediów. Niezależnie od błędów kontrolerów na wieży, główną przyczyną katastrofy Tu-154M była próba lądowania podjęta przez polskich pilotów w skrajnie niebezpiecznych warunkach atmosferycznych. - Czyjemu szaleństwu powinien oprzeć się premier Tusk? - Tusk musi oprzeć się szaleństwu PiS. Politycy tej partii, mówiąc tak dużo o mgle, sami rozsiewają mgłę, żeby ukryć odpowiedzialność prezydenta Lecha Kaczyńskiego i jego otoczenia za próbę lądowania w dramatycznie złych warunkach. Premier musi być odporny na szaleństwo pisowskiego scenariusza wmówienia Polakom, że za sterami Tu-154M siedzieli rosyjscy kontrolerzy, a nie polska załoga. - Ale przecież nie wiemy, czy samolot lądował pod naciskiem kogokolwiek, ani jak wiele uchybień można zarzucić rosyjskim kontrolerom z wieży. - Myślę, że wiemy, iż po jednej i drugiej stronie była polityka. Polacy bardzo chcieli wylądować, a Rosjanie pragnęli, żeby Polacy sami zrezygnowali z lądowania. Po obu stronach - rosyjskiej i polskiej - były naciski. Polska polityka siedziała w kabinie Tu-154, a rosyjska w wieży. - Uważa pan, że raport MAK był dla Polski policzkiem - jak pisze ""Newsweek"". Tatiana Andodina upokorzyła premiera Tuska? - To dziwaczne stwierdzenie, bo ten raport nie tyczy się Polski, ale załogi Tu-154M i pasażerów w tym samolocie. Zwłaszcza tych najważniejszych, którzy wywierali presję na wykonanie zadania niewykonalnego. W raporcie nie mówi się o Polsce, ale o konkretnej załodze z konkretnymi pasażerami. - Anna Fotyga powiedziała, że Donald Tusk działa pod dyktando rosyjskiego ministra. Witold Waszczykowski po ogłoszeniu raportu MAK stwierdził, że ""na naszych oczach rodzi się kłamstwo smoleńskie"". Beata Kempa na informację, że generał Błasik miał alkohol we krwi powiedziała: ""Polski generał dostał medialny strzał w tył głowy"". Może rację mają politycy PiS i część opinii publicznej, mówiąc, że Polska została zhańbiona? - Tragedia smoleńska jest paliwem, na którym PiS chce wrócić do władzy. Oni są przekonani, że mówiąc jeszcze więcej i dobitniej o tym, co wydarzyło się 10 kwietnia, utrzymają przy sobie ich betonowy elektorat. PiS będzie eskalować napięcia związane z tragedią smoleńską dla własnych politycznych korzyści. To, co mówią gwiazdy PiS, jest przejawem utraty kontaktu z rzeczywistością. - Chyba nie ma pan racji, bo jakby tak było, to Antoni Macierewicz nie zaprzeczyłby słowom Marcina Dubienieckiego, który uważa, że dzisiaj hipoteza o zamachu jeszcze aktualniejsza. Macierewicz stwierdził, że takiej radykalnej tezy by nie stawiał. - To bardzo się cieszę, ale pewnie zaraz powie coś innego. Zamach wykonuje pan Dubieniecki i spółka. Jest to zamach na inteligencję Polaków. Kto miał motyw, aby dokonać zamachu na Lecha Kaczyńskiego? Nikt. Nie odgrywał on żadnej istotnej roli w polityce europejskiej i światowej. Budził uśmiech politowania, a nie krzyk trwogi. Decydującą rolę w akcji rozjemczej w czasie wojny gruzińsko-rosyjskiej odegrał prezydent Sarkozy, a nie Kaczyński. Jego wizyta na granicy rosyjsko-osetyńskiej była rodem z serii filmowych komedii pomyłek, a nie dramatów. Poza tym było powszechnie wiadomo, że z tak niskim poparciem Kaczyński nie zostanie wybrany na następną kadencję. Jeśli ktoś rzeczywiście nie znosił Kaczyńskiego, to wiedział, że za kilka miesięcy będzie on przez wyborców pozbawiony urzędu. Po co więc jakiś zamach. - Ale 8 proc. Polaków wierzy, że doszło do zamachu na prezydenta Kaczyńskiego. - Nie odmawiam nikomu prawa do wiary w teorie nawet najbardziej fantastyczne. W Polsce są też ludzie, którzy uważają, że ziemia jest płaska. Dubieniecki próbuje zrobić karierę polityczną na trumnie prezydenta Kaczyńskiego. Wierzy, że słowa o zamachu w elektoracie PiS będą przynosiły mu poklask. Mąż Marty Kaczyńskiej wpycha się do pierwszego szeregu działaczy PiS, próbując wejść do wąskiego kręgu decyzyjnego w tej partii. - Poznał pan osobiście Marcina Dubienieckiego, syna polityka SLD? - Znam ojca pana Dubienieckiego i słysząc to, co wyprawia syn, jestem bardzo zadowolony, że nigdy go nie poznałem. Zdarzają się różni ludzie, także rozmaici dewianci, którzy będą uważać, że Lech Kaczyński zginął śmiercią męczeńską w wyniku zamachu. - A pan nawet przez chwilę nie pomyślał, że to mógł być zamach? - Nie, bo nie ma motywu, który uprawdopodabniałby zamach. To megalomania polityków PiS, którzy chcą wywyższyć znaczenie Lecha Kaczyńskiego. Jarosław Kaczyński ubiera swojego brata w szaty, które są o co najmniej kilka numerów za duże. Dla prezesa PiS najważniejsze jest, żeby nastrój tragedii, legenda męczeńskiej śmierci trwały jak najdłużej. Co najmniej do tegorocznych wyborów parlamentarnych. - Okazało się, że badanie przyczyn katastrofy smoleńskiej przez MAK odbywało się na podstawie załącznika 13 do konwencji chicagowskiej, ponieważ zdecydował o tym Władimir Putin, a polski rząd się na to zgodził. Tusk powinien tak ważną decyzję zostawić stronie rosyjskiej? - Specjaliści i eksperci wypowiadają się, że premier postąpił właściwie. Podzielam ten pogląd. Jarosław Kaczyński mówi, że gdyby on był premierem, to do tej katastrofy by nie doszło. Bo pan Kaczyński nie poleciałby na obchody do Katynia? Nie wiem, co mógł innego zrobić premier? Tusk miał wypowiedzieć wojnę Rosji? Mam wrażenie, że niektórzy by tego chcieli. Może sam miał napisać raport MAK-u?! Premier nie miał wielkiego pola manewru i zrobił to, co mógł uczynić. Jak rozumiem, Tusk z Putinem osiągnęli porozumienie w tej sprawie, a kto pierwszy rzucił propozycję nie ma wielkiego znaczenia. Słuchajmy znawców, a nie polityków, którzy chętnie przebierają się za ekspertów. - Jak polski rząd powinien zareagować na raport MAK-u? - Jak słyszę niedługo będzie zaprezentowany raport komisji ministra Jerzego Millera. Istotne będzie uchwycenie różnic między raportem MAK-u i komisji Millera. Trzeba postąpić jak Rosjanie, tzn. powinna odbyć się konferencja prasowa, na której raport zostanie przedstawiony. Premier powinien spotkać się z dziennikarzami, ambasadorami krajów UE i NATO i omówić zasadnicze ustalenia. Powinien także rozesłać do wszystkich krajów, z którymi Polska utrzymuje kontakty, dyplomatyczną syntezę tego raportu. Nasze konkluzje i wnioski powinny dotrzeć do jak największej części opinii publicznej i klasy politycznej na świecie. - Stosunki polsko-rosyjskie mogą ulec pogorszeniu? - Jeśli strona rosyjska nie przyjmie polskich uwag, to istnieje ryzyko, że zostanie zaprzepaszczona dobra atmosfera i ocieplenie we wzajemnych stosunkach obecne od pewnego czasu w relacjach między Polską a Rosją. Koniec części pierwszej. Rozmawiał: Jacek Nizinkiewicz","Leszek Miller, fot. Wojciech Jargiłło/Newspix",
https://wiadomosci.onet.pl/kraj/miller-i-palikot-mozliwe-wspolne-listy-sld-i-tr-w-wyborach-do-sejmikow/2lvkp,Miller i Palikot: możliwe wspólne listy SLD i TR w wyborach do sejmików,"Szefowie SLD oraz TR, Leszek Miller i Janusz Palikot, zapowiadają wspólne listy w wyborach do sejmików województw; warunkiem zawarcia koalicji jest wypracowanie wspólnego minimum programowego. Czy tak się stanie, będzie wiadomo w ciągu dwóch tygodni.","Dzisiaj doszło do spotkania w cztery oczy Millera i Palikota. Po nim, na konferencji prasowej w Sejmie, obaj liderzy wysoko ocenili dotychczasową współpracę pomiędzy partiami. Kluby poselskie obu ugrupowań pracują we wspólnym zespole ds. afery podsłuchowej. - Prace przebiegają we właściwy sposób, w stosownej harmonii i we właściwej kooperacji - ocenił przewodniczący Sojuszu. Obaj politycy zapowiedzieli przygotowania do ewentualnej współpracy w wyborach samorządowych. Jak wyjaśnili, chodzi o wspólne listy SLD i TR do sejmików wojewódzkich. - Uznaliśmy, że byłaby to interesująca perspektywa, ale najpierw nasze ugrupowania muszą określić możliwość zawarcia porozumienia w sprawie minimum programowego - przyznał Miller. Do prowadzenia rozmów z TR w tym zakresie upoważnienie szefa SLD otrzymał sekretarz Sojuszu Krzysztof Gawkowski. - Ma on w ciągu dwóch tygodni pracować z przedstawicielami Twojego Ruchu nad udzieleniem odpowiedzi, czy pomiędzy naszymi ugrupowaniami jest możliwe zawarcie minimum programowego, które byłoby podstawą do dalszych prac w wyborach do sejmików wojewódzkich - wyjaśnił Miller. Jak dodał, Gawkowski ma mu przedstawić za dwa tygodnie raport na temat wspólnego minimum programowego. - Jeśli okaże się, że nie będzie możliwe porozumienie programowe, to zamiar wspólnych list do sejmików wojewódzkich też nie będzie możliwy, ale najpierw trzeba się podjąć tej próby - powiedział Miller. Palikot zapowiedział, że Twój Ruch podczas czwartkowego posiedzenia zarządu partii wybierze osobę, która będzie negocjowała minimum programowe z SLD. - Różnice są dosyć poważne. Jest kwestia (wprowadzenia) 49 województw, czego chce SLD, a czego nie ma po naszej stronie. My chcemy natomiast likwidacji powiatów. Jest też kwestia kadencyjności samorządów: czy dwie kadencje i przerwa, czy bez przerwy. Takich przykładów jest więcej, ale nie na tyle dużo, żeby nie było możliwe porozumienie - zapowiedział Palikot. Wśród propozycji Twojego Ruchu dotyczących samorządów jest wprowadzenie zapisu o kadencyjności sprawowania stanowisk przez wójtów, burmistrzów, prezydentów miast i parlamentarzystów - maksymalnie mogliby oni sprawować urząd przez dwie kadencje. TR chce też likwidacji powiatów. Natomiast SLD chce powrotu do dawnego administracyjnego podziału kraju na 49 regionów, gdyż w ocenie partii obecny podział na 16 województw powoduje degradację mniejszych ośrodków. Pod koniec lipca ma dojść do kolejnych rozmów liderów SLD i TR. - Ustalimy wtedy, czy rozbieżności programowe są akceptowalne, czy nie, i czy w związku z tym wykonujemy drugi krok, czyli rozmawiamy o zasadach koalicji - przyznał lider TR. Ostateczna decyzja obu partii ma być podjęta do 30 lipca. W drugiej połowie sierpnia miałyby zostać ustalone zasady, na jakich będzie zawarta koalicja. Palikot podkreślił też, że nie ma mowy o jednoczeniu partii, ani o tworzeniu nowego ugrupowania. Pytany przez dziennikarzy, czy jest możliwe, by SLD i TR wystawiły wspólnych kandydatów w wyborach na prezydentów miast, Palikot nie wykluczył tego. - Jest to możliwe w pojedynczych przypadkach, ale nie co do zasady. Tam gdzie »doły« partyjne zdecydują, że pojawia się taki scenariusz, który jest najbardziej optymalny z punktu widzenia i struktur, i wyniku wyborczego, to nie będzie przeszkód - zadeklarował szef Twojego Ruchu.",Janusz Palikot i Leszek Miller,
https://wiadomosci.onet.pl/kraj/miller-chce-audytu-wyjazdow-delegacji-zgromadzenia-parlamentarnego-re/hw1hj,Miller chce audytu wyjazdów delegacji Zgromadzenia Parlamentarnego RE,Zwrócimy się do marszałka Sejmu Radosława Sikorskiego o przeprowadzenie audytu dotyczącego aktywności wszystkich członków polskiej delegacji do Zgromadzenia Parlamentarnego Rady Europy – zapowiedział przewodniczący SLD Leszek Miller.,"Kontrola ta miałaby związek ze sprawą nadużyć, jakich mieli dopuścić się trzej posłowie PiS Adam Hofman, Mariusz A. Kamiński oraz Adam Rogacki podczas służbowej delegacji tych polityków do Madrytu w związku z posiedzeniem Komisji Zagadnień Prawnych i Praw Człowieka Zgromadzenia Parlamentarnego Rady Europy. Posłowie zostali zawieszeni w prawach członków partii, prezes PiS Jarosław Kaczyński zapowiedział, że będzie się domagał ich usunięcia z partii. Leszek Miller powiedział, że audyt powinien dotyczyć wszystkich członków polskiej delegacji, ich ""aktywności zarówno merytorycznej, jak i wszystkich kwestii techniczno-finansowych"". Przypomniał, że polska delegacja liczy 12 członków – przedstawicieli Sejmu i Senatu, ze wszystkich ugrupowań politycznych. - Uważamy, że opinia publiczna, parlament powinny mieć pewność, że polscy posłowie i senatorowie pracujący w Zgromadzeniu Parlamentarnym dobrze wypełniają swoją powinność, a jeśli nie, to też jest to lekcja na przyszłość – powiedział Miller na konferencji prasowej w Lublinie. Hofman, Kamiński oraz Rogacki wyjechali służbowo do Hiszpanii 30 października. Media donosiły w ostatnich dniach, że w podróży posłom towarzyszyły żony i że z ich udziałem doszło do incydentu na pokładzie samolotu, którym posłowie wracali z Madrytu. Media informowały też, że Kamiński i Hofman wzięli na tę podróż kilkanaście tysięcy złotych zaliczki; posłowie PiS mieli zgłosić wyjazd samochodem, a w rzeczywistości polecieć tanimi liniami lotniczymi. Miller zaznaczył, że to już kolejny incydent na pokładzie samolotu z udziałem prawicowych polityków. - Polska prawica jest dotknięta jakąś chorobą lokomocyjną – pan Rokita, pan Protasiewicz, pan Hofman, pan Kamiński. Zarówno ci z PO, jak i z PiS powinni siedzieć w domu, nigdzie nie podróżować i nie kompromitować Polski - mówił. Według Millera Kaczyński ""nie ma innego wyjścia"" niż usunąć posłów z PiS. - To są kwestie tak bulwersujące i tak kompromitujące, że nie ma alternatywy dla tych decyzji – ocenił. Jak poinformowało wczoraj Radio Zet - posłowie PiS zgłosili wyjazd do Madrytu samochodem, a w rzeczywistości polecieli tam tanimi liniami. Od kancelarii Sejmu na przejazd prawie sześciu tys. kilometrów, noclegi i kilkudniowe diety dostali kilkanaście tysięcy złotych. Wybrali jednak samolot i to tanich linii. Wydali więc dużo mniej, bo sam przelot to ok. 800 zł. Jarosław Kaczyński zapowiedział usunięcie z partii wszystkich trzech posłów zamieszanych w aferę.",Leszek Miller,
http://wiadomosci.onet.pl/kraj/miller-o-referendum-w-warszawie-pis-nie-mogl-zlekcewazyc-takiej-sytuacji/c3ml1,Miller o referendum w Warszawie: PiS nie mógł zlekceważyć takiej sytuacji,"- Było do przewidzenia, że PiS przejmie ideę referendum od pana Guziała i różnych ruchów obywatelskich. PiS nie mógł zlekceważyć takiej sytuacji – uważa Leszek Miller z SLD. Były premier, który gościem ""Faktów po Faktach"" na antenie TVN24, dodał również, że od partii Jarosława Kaczyńskiego trzeba ""trzymać się z daleka"". – Kto Kaczyńskiego dotyka, ten znika. Przekonał się o tym Andrzej Lepper i Roman Giertych - dodał.","Leszek Miller w rozmowie z Katarzyną Kolendą-Zaleską mówił m.in. o zbliżającym się referendum ws. odwołania Hanny Gronkiewicz-Waltz z urzędu prezydenta Warszawy. Mimo próśb, nie chciał zdradzić, czy za tydzień weźmie udział w głosowaniu. – Proszę mnie nie dręczyć. Ja nie mogę tego zrobić koleżankom i kolegom – stwierdził. Jak wyjaśnił, w niedzielę Rada Warszawska SLD podejmie decyzję ws. referendum. Ostatnie doniesienia mówią o dwóch wariantach: poparcia inicjatywy bez wskazywania jak głosować lub pozostania w tej sprawie neutralnym. Choć Leszek Miller nie chciał wprost odpowiedzieć, czy weźmie udział w referendum, negatywnie ocenił tę inicjatywę. Zasugerował nawet, aby dokonać takich zmian w prawie, aby na rok przed wyborami samorządowymi organizacja referendum nie była możliwa.","Leszek Miller, fot. Grzegorz Jakubowski",
https://wiadomosci.onet.pl/kraj/sld-niewdrazanie-dyrektyw-ue-oslabia-pozycje-negocjacyjna-polski/szghn,SLD: niewdrażanie dyrektyw UE osłabia pozycję negocjacyjną Polski,"Fakt, że Polska jest niechlubnym liderem rankingu niewykonanych dyrektyw unijnych, osłabia naszą pozycję negocjacyjną w rozmowach o unijnym budżecie na lata 2014-20 - powiedział szef SLD Leszek Miller. Zaapelował do rządu, by ""potraktował to z należytą uwagą"".","Miller podkreślał na piątkowej konferencji prasowej w Sejmie, że jesteśmy w bardzo trudnym momencie negocjacji nowego budżetu unijnego na lata 2014-20, a polscy przedstawiciele zabiegają w Brukseli, by nasz kraj otrzymał jak najwięcej środków. Tymczasem - mówił lider Sojuszu - raport Komisji Europejskiej wskazuje, że nasz kraj jest ""liderem w zaleganiu wprowadzania rozmaitych dyrektyw Unii Europejskiej i to w bardzo newralgicznych dziedzinach życia, jak na przykład energetyka czy transport"". Według niego ""to, że jesteśmy niechlubnym liderem rankingu niewykonanych dyrektyw unijnych, bardzo osłabia nasza pozycję negocjacyjną i zapewnie zostanie wykorzystane na kolejnym szczycie Unii Europejskiej przeciwko niektórym naszym postulatom"". Miller mówił, że argumentacja wobec Polski będzie prosta: ""jak możecie domagać się coraz większych pieniędzy, skoro nie wdrażacie w życie dyrektyw unijnych i nie wykorzystujecie środków, którymi już dysponujecie albo moglibyście dysponować; najpierw zobaczcie, jakie tu macie zaległości, a potem bijcie się o nowe pieniądze"". - To jest bardzo poważna sytuacja i po raz kolejny zwracamy się do rządu, by rzecz potraktował z należytą powagą - powiedział szef SLD. Dr Wojciech Szewko z zarządu SLD podkreślił, że raport opublikowany przez KE wskazuje, że Polska ""nie tylko nie wdrożyła w tej chwili już pięciu dyrektyw z dziedziny infrastruktury, ale również w tych dziedzinach, w których wdrażała dyrektywy, opóźnienia w ich wdrażaniu w stosunku do obowiązku wynikającego z ustawowych terminów dyrektyw są jednymi z najdłuższych w Europie"". Jak dodał, chodzi m.in. o dyrektywy z dziedziny transportu oraz o dyrektywy energetyczne. - W poczuciu odpowiedzialności za państwo pomożemy rządowi i w związku z tym w poniedziałek na konferencji w Gdyni zaprezentujemy własny projekt ustawy o odnawialnych źródłach energii, bo właśnie to jest jeden tych elementów prawa energetycznego, którego rząd nie jest w stanie z siebie wydać już ponad dwa lata - zapowiedział. KE opublikowała w środę raport, w którym zawarła prowzrostowe priorytety dla całej UE. Dokument podaje także, które kraje mają zaległości we wdrażaniu dyrektyw dotyczących usług, transportu, cyfryzacji i energii, a także na czym owe zaległości polegają. Polska, jeśli chodzi o implementowanie unijnego prawa dotyczącego wspólnego rynku, zajmuje trzecie miejsce od końca. Taka pozycja to m.in. wynik tego, że średnio naszemu krajowi aż 72 miesiące od czasu upomnienia przez KE zajmowało wdrażanie dyrektyw usługowych. Wytknięto nam też, że nie wdrożyliśmy w pełni aż trzech z czterech dyrektyw dot. wspólnego rynku energii. KE pozwała ostatnio Polskę przed Trybunał Sprawiedliwości UE ws. dwóch dyrektyw pakietu energetycznego.",,
http://wiadomosci.onet.pl/tylko-w-onecie/leszek-miller-w-ustalmy-jedno-tusk-czuje-ze-popelnil-blad/g25sl,"Leszek Miller w ""Ustalmy Jedno"": Tusk czuje, że popełnił błąd","- Straszenie Polaków, że za chwilę wybuchnie III wojna światowa; że będziemy mieć do czynienia z konfliktem regionalnym; opowiadanie, że być może polskie dzieci nie pójdą 1 września do szkoły - to są rzeczy niedopuszczalne. Bo one wzmagają obawy i lęki - mówi były premier Leszek Miller (SLD) w ""Ustalmy Jedno"" Onetu. I dodaje: - Ci politycy, którzy chcą straszyć Polaków, niech się opamiętają.","Zdaniem przewodniczącego SLD premier Donald Tusk ""czuje, że popełnił błąd i chce się teraz wycofać, obracając wszystko w żart"". Chodzi o jego słowa o 1 września. - Ale Polacy będą mu pamiętać słowa o dzieciach, które być może nie pójdą do szkoły.",,
https://wiadomosci.onet.pl/kraj/leszek-miller-o-zawetowaniu-tzw-ustawy-degradacyjnej-prezydent-kierowal-sie-bilansem/hpm9361,Leszek Miller o zawetowaniu tzw. ustawy degradacyjnej: prezydent kierował się bilansem zysków i kosztów,"- Wetując tzw. ustawę degradacyjną, prezydent kierował się bilansem zysków i kosztów - powiedział były premier Leszek Miller, komentując ogłoszoną dziś decyzję prezydenta Andrzeja Dudy. Stwierdził, że bardzo się cieszy z tego weta. - To świąteczna niespodzianka - dodał.","Prezydent poinformował dziś, że zdecydował o zawetowaniu tzw. ustawy degradacyjnej, która daje możliwość pozbawiania stopni wojskowych osób i żołnierzy rezerwy, którzy w latach 1943-1990 swoją postawą ""sprzeniewierzyli się polskiej racji stanu"". Miller powiedział, że nie sądzi, by ""był to koniec problemu"". - Jest zbyt duży nacisk tych środowisk prawicowych. Prezydent zresztą zapowiedział dalsze konsultacje - dodał. - Wetując, prezydent kierował się bilansem zysków i kosztów. Niewątpliwie ta decyzja przysparza mu więcej zysków - stwierdził. Jego zdaniem prezydent miał na uwadze m.in. wyniki badań opinii publicznej, zgodnie z którymi - według Millera - ""zdecydowana większość Polaków nie życzy sobie, aby dokonywać tej degradacji, nie życzy sobie, by mścić się na zmarłych i odbierać im epolety"". - Po drugie - ocenił Miller - prezydent zdaje sobie sprawę z wad prawnych tej ustawy. - Te wady prawne zostałyby na pewno bardzo negatywnie ocenione przez instytucje europejskie, mam na myśli zwłaszcza Radę Europy, czy Komisję Europejską - podkreślił. W jego opinii prezydent ""zdaje sobie sprawę, że jeśli PiS było takie odważne, to mogło przeprowadzić tę ustawę, w sytuacji, gdy generał (Wojciech Jaruzelski - przyp. red.) jeszcze żył"". - Teraz generał nie może się bronić i to jest dowód tchórzostwa, które kompromituje Prawo i Sprawiedliwość - dodał. - Prezydent na pewno myśli także o kolejnych wyborach i zdaje sobie sprawę, że same głosy PiS nie wystarczą. Musi pozyskać głosy środka, centrum - ocenił Miller. - Żeby pozyskać głosy centrum to musi kreować się na prezydenta, który nie jest chłopcem na posyłki tylko - przynajmniej od czasu do czasu - ma własne zdanie, niekoniecznie zbieżne ze zdaniem swojego zaplecza politycznego - podsumował. W uzasadnieniu weta, prezydent podkreślił m.in., że jest dla niego mało dyskusyjne, czy należy odebrać stopnie wojskowe kierownictwu WRON. Wskazał jednak, że nie tylko ci ludzie składali się na WRON. Oświadczył również, że rozwiązanie, iż wszyscy członkowie WRON nie mają możliwości złożenia żadnych wyjaśnień i żadnego środka odwoławczego i po wydaniu obwieszczenia tracą stopień wojskowy, jest czymś, z czym nie może się zgodzić. Ponadto - jak stwierdził prezydent - tzw. ustawa degradacyjna daje możliwość odebrania stopnia wojskowego osobie nieżyjącej. Jednak gdy nie ma nikogo z rodziny, ani organizacji kombatanckiej, która w takim przypadku przystąpiłaby do postępowania, nie ma osoby, ani instytucji, która reprezentowałaby interesy osoby nieżyjącej. Według prezydenta ""od strony moralnej to bardzo poważny mankament"" tej ustawy. Chcesz być na bieżąco z najważniejszymi informacjami dnia? Polub Onet Wiadomości na Facebooku!",Leszek Miller,
https://wiadomosci.onet.pl/kraj/kalisz-sld-jest-w-trudnej-sytuacji-to-wielka-niewiadoma/30j6f,Kalisz: SLD jest w trudnej sytuacji. To wielka niewiadoma,"- SLD jest w bardzo trudnej sytuacji. To wielka niewiadoma, Miller nas różnie zaskakiwał, raz mu się anioł objawił - powiedział Ryszard Kalisz w ""Poranku TOK FM"", odnosząc się do jutrzejszych wyborów na szefa SLD.","Kalisz zaznaczył, że ""wybory są jutro, do jutra mogą zgłaszać się kandydaci"". - Wybory będą tajne. Każdemu, kto będzie startował życzę wygranej - podkreślił. - SLD jest w bardzo trudnej sytuacji. Powstaje pytanie, czy SLD jest dziś w dobrej formie. Drugie pytanie to, co było przyczyną uzyskania 8 proc (w wyborach - przyp. red.). Mamy do czynienia dzisiaj z sytuacją, że całe zaplecze Grzegorza Napieralskiego, po tym jak powiedział, że nie będzie kandydował, uznało, że lepszym kandydatem będzie dla nich Leszek Miller - stwierdził Kalisz. - Powtarzam - widać wyraźnie, że ten sposób myślenia doprowadził do 8 proc. To wielka niewiadoma, Miller nas różnie zaskakiwał, raz mu się już anioł objawił - skomentował poseł SLD. Zapytany, czy popiera kandydowanie Leszka Millera powiedział: ""lubię ludzi, cenię i mam szacunek do każdego"". Dodał, że powstaje ""pytanie, czy Leszek Miller jest przyszłością czy przeszłością SLD"". - Leszek Miller ma szansę - stwierdził Kalisz. Zobacz najciekawsze reportaże: W internecie krąży film pokazujący, jak opiekunowie namawiają czteroletnie dziecko do agresywnych zachowań. Jak informuje Radio ZET, Prokuratura Generalna, mimo braku oficjalnego zawiadomienia o przestępstwie, zajmie się sprawą. Czterolatek namawiany jest przez swoich opiekunów do przeklinania oraz uderzania głową, czy rękami i nogami w matę treningową, którą trzyma dorosły mężczyzna.","Ryszard Kalisz, fot. PAP/Paweł Kula",
https://wiadomosci.onet.pl/kraj/nigdy-wczesniej-nie-slyszalem-takich-slow-z-ust-gen-jaruzelskiego/y3mgp,"""Nigdy wcześniej nie słyszałem takich słów z ust gen. Jaruzelskiego""","- Nigdy wcześniej nie słyszałem takich słów z ust generała Wojciecha Jaruzelskiego - powiedział w TVN 24 Leszek Miller. Były premier skomentował w ten sposób doniesienia ""Dziennika"", który w poniedziałek ujawnił, że Aleksander Kwaśniewski był sprawdzany przez służby specjalne PRL. Gen. Jaruzelski skomentował te działania słowami: ""Jestem zaskoczony, oburzony i wstrząśnięty. Po prostu szlag mnie trafia""; oficerów służb nazwał ""bydlakami"".","- Nie widzę w tym nic dziwnego. Każdy, kto szedł w górę w hierarchii władzy, był sprawdzany przez ówczesne służby specjalne PRL. To naturalne, że służby te zainteresowały się robiącym karierę polityczną Aleksandrem Kwaśniewskim - ocenił Leszek Miller. - Każdy z ówczesnych polityków był przedmiotem podobnego zainteresowania - dodał były premier. Zdaniem Millera, ""również w państwie demokratycznym służby mogłyby podejmować tego typu działania wobec najważniejszych polityków"". - Przypuszczam, że krążyły plotki dotyczą pochodzenia ojca Kwaśniewskiego, więc pewnie oficerowie chcieli te plotki zweryfikować i zebrać odpowiedni materiał - odpowiedział Miller, pytany dlaczego SB sprawdzała kwestię pochodzenia etnicznego ojca Kwaśniewskiego.","Leszek Miller, fot. Tomasz Gzell",
https://wiadomosci.onet.pl/kraj/leszek-miller-sld-lewica-razem-scali-ludzi-o-lewicowych-pogladach/41sn3,Leszek Miller: SLD Lewica Razem scali ludzi o lewicowych poglądach,"Szef SLD Leszek Miller uważa, że dzięki formule ""SLD Lewica Razem"" w jesiennych wyborach samorządowych mogą startować ludzie mający lewicowe poglądy, jak i ci, którzy pobłądzili i opuścili kiedyś SLD, by teraz wrócić. Dzisiaj w Łodzi odbyło się posiedzenie Rady Krajowej SLD.","Przewodniczący SLD zaznaczył, że Rada Krajowa partii podjęła decyzję o oddaniu połowy miejsc w formule SLD Lewica Razem sojusznikom i partnerom. - Nigdy w naszej historii nie podejmowaliśmy takiej decyzji. Naszym celem jest przekazanie sygnału, że każdy, kto akceptuje platformę programową kongresu lewicy polskiej z ub. roku, czyli dokument definiujący pojęcie lewicowości, ale również każdy, kto uważa się za człowieka lewicy, może wziąć udział w projekcie SLD Lewica Razem - dodał. Zdaniem szefa SLD formuła spotkała się z dużym zainteresowaniem. - Chęć współpracy deklarują osoby, które nigdy nie miały do czynienia z SLD, ale także dawni członkowie partii, którzy ""pobłądzili"" i po latach wracają do jej szeregów, jak np. obecny na posiedzeniu poseł Witold Klepacz. Człowiek ma prawo do błędu, a ja sam jestem tego przykładem – zaznaczył Miller. Klepacz to kolejny poseł, który w ostatnich dniach zdecydował się opuścić Twój Ruch i przejść do SLD. W tym tygodniu ogłosili to również Maciej Banaszak i Krzysztof Kłosowski. Przewodniczący SLD zapowiedział także, że za tydzień na Stadionie Narodowym w Warszawie odbędzie się spotkanie sygnatariuszy porozumienia SLD Lewica Razem. Jak poinformował sekretarz generalny SLD Krzysztof Gawkowski, swój udział w projekcie dot. jesiennych wyborów samorządowych potwierdziły m.in. Unia Pracy i Krajowa Partia Emerytów i Rencistów, a także 34 organizacje społeczne, związkowe, stowarzyszenia i fundacje. Kolejnych 10 organizacji podpisze porozumienie w przyszłym tygodniu. Według Millera spotkanie sygnatariuszy stanie się ""imponującym potwierdzeniem, że lewica w Polsce może skupić się wokół ważnego celu, wokół SLD i odegrać w kampanii wyborczej do samorządów lokalnych bardzo istotną rolę"". Jego zdaniem, SLD jest ""potęgą w samorządach lokalnych"", o czym świadczy fakt, że z tej partii wywodzi się 5,3 tys. radnych, 23 prezydentów ważnych miast, wielu wójtów i burmistrzów. - To nasz wielki kapitał, który musimy pomnożyć, także w trudnych warunkach nowej ordynacji wyborczej, bo w miastach nie będących na prawach powiatu będziemy wybierać w okręgach jednomandatowych – podkreślił. Miller zaznaczył, że program gospodarczy i społeczny SLD zakłada poparcie działań wprowadzających polską gospodarkę na co najmniej 5 proc. wzrost PKB. - Tylko wtedy można przeznaczać więcej na cele społeczne i niwelować poważny dystans dzielących Polskę od państw Europy Zachodniej - dodał. Wśród największych problemów społecznych, wskazywanych przez radę SLD, znalazły się tzw. umowy śmieciowe. - Nie chcemy likwidować wszystkich umów na czas określony, ale uważamy, że trzeba ograniczyć ich długość do 24 miesięcy i wprowadzić gwarancje, by dawały one pracownikom uprawnienia emerytalne i inne przywileje – mówił Miller. SLD będzie też orędownikiem wprowadzenia płacy minimalnej godzinowej. Jako przykład takiego rozwiązania Miller podał socjaldemokratów niemieckich, którzy ""wymusili na rządzie wprowadzenie obowiązującej stawki minimalnej 8,5 euro za godzinę"". Przewodniczący SLD skrytykował także politykę emerytalną obecnego rządu. Zapowiedział, że jeśli w następnej kadencji sejmu SLD będzie współrządzić Polską, to ""wycofanie się z wydłużenia wieku emerytalnego będzie podstawowym postulatem, który znajdzie się w rozmowach koalicyjnych. Nie wiek, a staż pracy powinien być wyznacznikiem przechodzenia na emeryturę"" – dodał. W czasie spotkania z dziennikarzami poseł Dariusz Joński poinformował także, że kandydatem na prezydenta Łodzi z ramienia SLD będzie Tomasz Trela. W łódzkim komitecie wyborczym partii znajdą się również przedstawiciele Twojego Ruchu. SLD wiele tygodni rozmawiało o wystawieniu wspólnych list w jesiennych wyborach z TR. Ostatecznie na szczeblu krajowym oba ugrupowania wystąpią oddzielnie, TR pod własnym szyldem. Wybory samorządowe odbędą się 16 listopada.",Leszek Miller,
https://wiadomosci.onet.pl/kraj/leszek-miller-klub-sld-przyjal-dwoch-dotychczasowych-poslow-po/1x2eyz,Leszek Miller: klub SLD przyjął dwóch dotychczasowych posłów PO,"Klub SLD przyjął dwóch dotychczasowych posłów klubu PO - Czesława Gluzę i Aleksandra Sosnę - poinformował szef SLD Leszek Miller. Według rzecznika Sojuszu Dariusza Jońskiego, obaj wystartują z list koalicji Zjednoczona Lewica w październikowych wyborach. Według rzecznika partii, Dariusza Jońskiego, ich decyzja to protest przeciwko współpracy PO z Ludwikiem Dornem.","""Dotychczasowi posłowie klubu parlamentarnego PO Czesław Gluza i Aleksander Sosna zostali dziś przyjęci w poczet klubu sejmowego SLD"" - poinformował Leszek Miller na Twitterze. Rzecznik Sojuszu Dariusz Joński powiedział PAP, że klub zdecydował o tym na prośbę dwóch posłów. - (Obaj posłowie) sprzeciwiają się m.in. temu, że w gronie Platformy pojawia się m.in. Ludwik Dorn i Roman Giertych i zdecydowali o przejściu na lewicę i o kandydowaniu z list Zjednoczonej Lewicy. Sam projekt Zjednoczonej Lewicy ich przekonał - że w momencie zjednoczenia lewicy jest szansa zatrzymać PiS - powiedział Joński. Jak wcześniej informowali politycy Zjednoczonej Lewicy, Sosna wystartuje z trzeciego miejsca na podlaskiej liście koalicji. Z kolei Gluza będzie ""trójką"" na liście Zjednoczonej Lewicy w Bielsko-Białej. Zjednoczona Lewica zaprezentowała swoich kandydatów z pierwszych miejsc list wyborczych. - Ci ludzie mogą zapobiec rządom Jarosława Kaczyńskiego – przekonywał lider listy w Lublinie Janusz Palikot (TR). - 41 jedynek, ale wiele i wielu innych na listach wreszcie zjednoczonej lewicy - wiarygodnej, odpowiedzialnej, z pomysłami na przyszłość – powiedziała Paulina Piechna-Więckiewicz (SLD). Kandydaci wystąpili w Parku Skaryszewskim, wypuszczając w niebo balony z emblematem komitetu wyborczego ZL. - My nie będziemy się kłócić z PO-PiSem, nie będziemy atakować, będziemy mówić o tym, jak zrealizować naszą wizję Polski sprawiedliwej społecznie, Polski równych szans. Nie Polski A i Polski B; my nie będziemy wykorzystywać złej sytuacji Polaków, żeby rozgrywać wojenkę, jaką od lat rozgrywają Platforma Obywatelska i Prawo i Sprawiedliwość – mówiła. Palikot apelował do tych, ""którzy chcą Polski wolnej od braku tolerancji, od wojny, od jałowego sporu, od produktów zastępczych; Polski tolerancyjnej, otwartej"" o głosowanie na ZL. - To są ludzie, to jest ekipa, która może spowodować, że Jarosław Kaczyński nie będzie rządził – powiedział. - Zjednoczenie lewicy jest faktem, zjednoczenie Polski jest możliwe, skoro udało się zjednoczyć Palikota z Millerem – przekonywał. Na pierwszych miejscach ZL, którą tworzą SLD, Twój Ruch, PPS, UP i Zieloni, znaleźli się Jerzy Wenderlich (Toruń), Kazimiera Szczuka (Kraków),Włodzimierz Czarzasty (Płock), Barbara Nowacka (Warszawa), Wanda Nowicka (okręg podwarszawski), Joanna Senyszyn (Gdańsk), Leszek Miller (Gdynia), Zbyszek Zaborowski (Chorzów-Katowice), Tadeusz Iwiński (Olsztyn), Stanisław Wziątek (Koszalin) i Adam Ostolski (Szczecin).",Leszek Miller (z lewej) w trakcie konferencji prasowej SLD,
https://wiadomosci.onet.pl/swiat/politycy-komentuja-wpadke-baracka-obamy/pzv7d,Politycy komentują wpadkę Baracka Obamy,"Kancelaria Prezydenta poinformowała, że prezydent Bronisław Komorowski skierował list do prezydenta USA Baracka Obamy w związku ze słowami o ""polskim obozie śmierci"". Cała sprawa stała się już tematem licznych wypowiedzi i komentarzy innych polityków. Biały Dom tłumaczy, że Obama się przejęzyczył.","""Jest szansa, by ""wyczyścić ten temat"" - Dostaliśmy prezent - w taki sposób Lech Wałęsa na antenie TVN 24 skomentował wpadkę prezydenta USA Baracka Obamy, który podczas pośmiertnego uhonorowania Jana Karskiego Prezydenckim Medalem Wolności użył określenia ""polski obóz śmierci"". Wałęsa uważa, że teraz będzie można ""wyczyścić"" raz na zawsze temat ""polskich obozów śmierci"". - Trzeba to maksymalnie wykorzystać, by nigdy więcej coś takiego się nie pojawiło - powiedział. - Potrzebowaliśmy takich wpadek - dodał. - Tylko że nie należy przyciskać do muru, lecz wykorzystywać w interesie polskich spraw - stwierdził Wałęsa. Jego zdaniem, im szybciej Obama przeprosi, ""tym lepiej dla niego"". Wcześniej, w programie ""Jeden na jeden"" w TVN 24, szef SLD Leszek Miller powiedział, że były szef polskiej dyplomacji Adam Rotfeld, po wpadce Obamy, powinien odmówić przyjęcia medalu dla Jana Karskiego. - Po usłyszeniu tych słów, kiedy nazwisko Jana Karskiego zostało wyczytane i poproszono Adama Rotfelda, by podszedł do prezydenta USA, nasz wybitny dyplomata powinien powiedzieć: ""nie mogę akceptować tego rodzaju sformułowań. Jan Karski gdyby żył, to nie przyjąłby tego medalu i ja też nie przyjmę, dopóki pan tych słów nie sprostuje. Najlepiej teraz"" - powiedział. - Prezydent USA użył słow niedopuszczalnych z polskiej perspektywy - podkreślił były szef rządu. ""To spektakularna porażka intelektualna prezydenta USA"" Z kolei gość ""Kontrwywiadu"" w RMF FM Krzysztof Kwiatkowski z PO mówił, że najlepszym rozwiązaniem sytuacji z wpadką Baracka Obamy jest zaproszenie go do Polski na lekcje historii. - To spektakularna porażka intelektualna prezydenta Stanów Zjednoczonych i najlepszym wyjściem są słowa przeprosin do wszystkich Polek i Polaków - stwierdził były minister sprawiedliwości. - Nawet prezydent Stanów Zjednoczonych nie może mieć takich luk w pamięci i wiedzy historycznej, bo to stawia go w złym świetle. Musimy przypomnieć mu historię - powiedział Kwiatkowski. Natomiast polityk Ruchu Palikota Robert Biedroń uznał w Radiu ZET, że to ""polski rząd jest odpowiedzialny za tę wpadkę"". - Polska jest kreowana jako jeden wielki obóz koncentracyjny. Nie uprawiany nowoczesnej polityki historycznej - powiedział. Sikorski: ignorancja i niekompetencja Tuż po wydarzeniu głos w sprawie zabrał Radosław Sikorski. Szef MSZ, na Twitterze, zapowiedział, że Biały Dom przeprosi za oburzający błąd. ""Szkoda, że doniosłą uroczystość przyćmiła ignorancja i niekompetencja"" - napisał minister. Już dziś rano, w Radiu Zet, przypomniał, że Polska od lat walczy z używaniem zwrotu ""polskie obozy śmierci"", a jedną z osób, które rozpoczęły kampanię w tej sprawie jest Adam Daniel Rotfeld. Stwierdził też, że Biały Dom już zareagował w tej sprawie. - Skorygowano tekst pisany przemówienia. Wypowiedział się też rzecznik Narodowej Rady Bezpieczeństwa. Pytanie tylko, czy to zadowala ministra Rotfleda i tych, którzy czują się urażeni - powiedział. Pytany czy osobiście poczuł się urażony odpowiedział: ""poczułem się rozczarowany, że w chwili, kiedy chce się uhonorować Polskę i Polaków dochodzi do takiego nieprofesjonalizmu personelu Białego Domu"". - Chcieli dobrze, a wyszło jak zwykle - dodał. W nocy, na Twitterze, w sprawie wypowiedział się również rzecznik rządu Paweł Graś. Poinformował, że premier Donald Tusk pilnie poprosił szefa MSZ i ambasadora Polski w USA o pełną informację ws. wystąpienia Obamy. ""Oczekujemy na szybką i zdecydowaną reakcję administracji Stanów Zjednoczonych"" - oświadczył Graś. Zapowiedział też reakcję szefa rządu, która ma mieć miejsce jeszcze w środę przed południem. Wypowiedź Obamy przerwała wieczorną naradę szefa rządu z ministrem infrastruktury Sławomirem Nowakiem na temat PKP. Rotfeld: oczekuje przeprosin od prezydenta Obamy W sprawie wypowiedział się też Adam Daniel Rotfeld, który w imieniu Jana Karskiego odebrał medal z rąk prezydenta USA. - Polska oczekuje przeprosin od prezydenta Baracka Obamy za sformułowanie ""polski obóz śmierci"" użyte przez niego na ceremonii uhonorowania Jana Karskiego Prezydenckim Medalem Wolności - powiedział były minister spraw zagranicznych RP Adam Daniel Rotfeld. - Oczekujmy dziś stosownego oświadczenia i sprostowania oraz przeprosin na piśmie, a co się stanie jutro, zobaczymy - powiedział polskim korespondentom w Waszyngtonie we wtorek wieczorem (czasu lokalnego) minister Rotfeld, który w imieniu nieżyjącego Karskiego odebrał medal na uroczystości w Białym Domu. - Otrzymałem zapewnienie, że to się stanie i dziś i jutro - dodał. Były minister przypisuje winę za gafę personelowi Białego Domu. - W wystąpieniu prezydenta Obamy, skądinąd bardzo wyważonym i ciepłym dla Karskiego i Polski, znalazły się słowa, które są trudne do przyjęcia. Są one w moim przekonaniu wyrazem niskiego profesjonalizmu tych ludzi, którzy w Białym Domu takie przemówienia przygotowują - powiedział Rotfeld. Poinformował, że bezpośrednio po uroczystości w Białym Domu, wraz z ambasadorem RP w Waszyngtonie Robertem Kupieckim, przeprowadził rozmowy na temat gafy z ""różnymi osobami w Białym Domu"" i z ambasadorem amerykańskim w Polsce Lee Feinsteinem. - Powiedzieliśmy co na ten temat myślimy i oczekujemy stosownych kroków. Otrzymałem przyrzeczenie, że w tej sprawie będzie wydane specjalne oświadczenie, które będzie zawierało słowa przeproszenia za te niefortunne słowa, które w istocie rzeczy, przy pomocy wielu amerykańskich przyjaciół, udało się na trwałe wyeliminować z głównych amerykańskich mediów. Mam nadzieję, że cała ta historia w ostatecznym rozrachunku uświadomi raz na zawsze, że to wołanie o edukację na temat tego co się w Polsce wydarzyło w latach 1939-1945 (jest potrzebne). Elementarna przyzwoitość wymaga, by powiedzieć prawdę - że to były obozy hitlerowskie - dodał były minister. ""Barack Obama musi przeprosić"" Prezydent Barack Obama powinien w jakiejś formie przeprosić za określenie ""polski obóz śmierci"" użyte przez niego podczas ceremonii uhonorowania Jana Karskiego Medalem Wolności - to dominująca opinia w polskich i amerykańskich komentarzach po jego gafie. - Barack Obama musi przeprosić. Nie tylko Polonię, lecz także pamięć Karskiego i wszystkich Polaków, którzy starali się uratować Żydów. To jest szok i wstyd, że tak powiedział - powiedział prezes Fundacji Kościuszkowskiej, znany dziennikarz i laureat nagrody Pulitzera, Alex Storozynski. - To medal nie tylko dla Karskiego. To medal dla wszystkich Polaków, którzy uratowali Żydów w czasie II wojny światowej - dla Ireny Sendlerowej, dla Witolda Pileckiego, dla 6 tysięcy ludzi uhonorowanych w Yad Vashem (instytucie w Izraelu upamiętniających ludzi ratujących Żydów przed zagładą - red.). W USA mówi się wiele o Polakach, że zrobili tyle zła w czasie wojny. Tak, było Jedwabne, był pogrom kielecki. Czy Polacy mogli zrobić więcej, żeby Żydów ratować? Tak - ale też nikt nie zrobił w tym celu tyle, co Polacy - dodał. - Jestem zdziwiony, że prezydent, który był senatorem z Chicago, ze stanu Illinois, gdzie jest milion Polaków, nie zna Polski na tyle, żeby wiedzieć, że to nie były polskie obozy - powiedział Storozynski, syn polskiego imigranta, weterana walk polskich sił zbrojnych na Zachodzie w czasie II wojny światowej. Podkreślił, że wypowiedź Obamy, który czytał swe wystąpienie z telepromptera, źle świadczy o wiedzy jego współpracowników. - Nic nie wiedzą o Polsce, o drugiej wojnie światowej, o dyplomacji i nie zbadali nawet (przed wtorkową ceremonią), kim był Karski i czego dokonał - powiedział. ""Mam nadzieję, że to było tylko przejęzyczenie"" Do wystosowania ""oficjalnego sprostowania"" przez Biały Dom wezwał dyrektor warszawskiego Muzeum Historii Polski Robert Kostro, który przybył do USA w związku z ceremonią przyznania Karskiemu medalu. - Jeśli nie sam prezydent, to przynajmniej rzecznik Białego Domu powinien się w tej sprawie wypowiedzieć. Myślę, że Polacy zasługują na to, aby to sprostowanie oficjalne nastąpiło - powiedział Kostro. - Sprawa ta pokazuje, jak wiele jeszcze musimy zrobić, aby Amerykanie dowiedzieli się o historii II wojny światowej. Świadczy o tym, jak głęboko pewne zbitki pojęciowe są zakorzenione. To znaczy, że nie wystarczy nawet kilkuletnia kampania przeciw ""polskim obozom"". To musi przejść na poziom uniwersytetów, szkół, żeby takie określenia nie pojawiały się w książkach historycznych i filmach - podkreślił. Przez wiele lat Polonia, przy współudziale polskiej dyplomacji, prowadziła kampanię przeciw używaniu określenia ""polskie obozy"" w mediach amerykańskich. Doprowadziła ona do zakazu jego stosowania w kilku czołowych dziennikach oraz w agencji Associated Press. Szok z powodu wpadki Obamy wyraził też Sigmund (Zygmunt) Rolat, działacz kierownictwa organizacji Jan Karski US Centennial Campaign, która prowadziła w Kongresie lobbing na rzecz odznaczenia kuriera polskiego podziemia Medalem Wolności. - Jestem wstrząśnięty. Rozmawiałem już o tym z Warszawą i z niektórymi ludźmi w USA, takimi jak (dyrektor żydowskiej Ligii Przeciw Zniesławieniom, ADL) Abraham Foxman i (dyrektor Komitetu Żydów Amerykańskich, AJC) David Harris, aby powiedzieć im, że musimy natychmiast skontaktować się z prezydentem. Mam nadzieję, że to było tylko przejęzyczenie. Jestem pewien, że sprawa będzie rozwiązana bez zwłoki - powiedział Rolat. ""To było bardzo niefortunne"" Dyplomatycznie skomentowała wpadkę Obamy dyrektor organizacji Jan Karski US Centennial Campaign, Wanda Urbańska. - Ja bym to nazwała nierozmyślnym błędem, potknięciem. To było bardzo niefortunne. Wolę się skupić dzisiaj na celebrowaniu medalu oraz życia i dziedzictwa Karskiego. Przykro mi oczywiście z powodu tego faux pas, ale jest bardzo ważne, abyśmy nie pozwolili, by to przysłoniło niezwykłe osiągnięcie w postaci tego medalu - powiedziała. Zapytana, czy prezydent powinien przeprosić, Urbańska odpowiedziała wymijająco. - Muszę przemyśleć, co należałoby zrobić. Czy powinien przeprosić, czy wydać jakieś oświadczenie o charakterze sprostowania. To niefortunne, ale myślę, że powinniśmy raczej uczcić zwycięstwo w postaci tego medalu. Może to (gafa - red.) nawet okaże się korzystne, bo zwróci uwagę na poważny problem, jaki mamy w USA w odniesieniu do obozów śmierci - oświadczyła. Skandal w USA. Obama mówił o ""polskim obozie śmierci"" W stenogramie z wystąpienia Obamy, rozesłanym mediom w kilka godzin po uroczystości w Białym Domu, słowa ""polski obóz śmierci"" zostały zastąpione słowami: ""nazistowski obóz przejściowy w Izbicy"", zgodnie z prawdą historyczną. Obama popełnił gafę na uroczystości w Białym Domu w czasie wystąpienia na temat bohaterskiego kuriera polskiego podziemia, który w czasie II wojny światowej bezskutecznie alarmował Zachód o zagładzie Żydów. Powiedział, że kurier podziemia AK ""został przeszmuglowany do Getta Warszawskiego i polskiego obozu śmierci"". Chodziło tymczasem o hitlerowski obóz przejściowy w Izbicy, gdzie Karski się również przedostał, żeby na własne oczy zobaczyć jak traktowani są przetrzymywani tam Żydzi. Prezydencki Medal Wolności, którym we wtorek został uhonorowany Karski jest najwyższym cywilnym odznaczeniem państwowym w USA. Podczas uroczystości Obama przedstawił uhonorowanych w tym roku medalem, w tym tak prominentne postacie jak była sekretarz stanu Madeleine Albright, laureatka literackiej nagrody Nobla Toni Morrison i słynny pieśniarz Bob Dylan. Nagroda dla Jana Karskiego W imieniu zmarłego w lipcu 2000 r. Jana Karskiego, który w czasie II wojny światowej bezskutecznie alarmował Zachód o zagładzie Żydów, medal odebrał były minister spraw zagranicznych RP Adam Daniel Rotfeld. Jan Karski (właśc. nazwisko: Kozielewski) dwukrotnie przedostał się do getta warszawskiego, a potem, w przebraniu strażnika, do hitlerowskiego obozu przejściowego w Izbicy. Jako kurier polskiego państwa podziemnego przekazał na Zachód pierwsze relacje naocznego świadka Holokaustu. W Anglii Karski spotkał się m.in. z ministrem spraw zagranicznych Anthonym Edenem. Po przybyciu do USA rozmawiał z prezydentem F.D. Rooseveltem, którego prosił o pomoc dla Żydów. Prezydent dał mu jednak do zrozumienia, że priorytetem aliantów jest zwycięstwo nad Trzecią Rzeszą, a nie ratowanie Żydów. Wraz z Karskim Prezydenckim Medalem Wolności Obama uhonorował także 12 innych osób, w tym byłą sekretarz stanu Madeleine Albright, prezydenta Izraela Szimona Peresa oraz słynnego piosenkarza Boba Dylana. Medal przyznawany jest - jak wyjaśnia Biały Dom - ""osobom, które wniosły szczególny wkład w sprawę bezpieczeństwa i interesów narodowych USA, pokoju światowego, a także za inne wybitne osiągnięcia na arenie kulturalnej i publicznej"". Medalem odznaczani są także cudzoziemcy. Z Polaków otrzymał go m.in. twórca Solidarności i były prezydent Lech Wałęsa oraz zmarły w 2005 r. były dyrektor sekcji polskiej Radia Wolna Europa Jan Nowak-Jeziorański. Uhonorowanie Karskiego jest owocem starań Polski i Polonii amerykańskiej, a także działaczy diaspory żydowskiej w USA. O przyznanie mu medalu, z inicjatywy Fundacji Kościuszkowskiej i długoletniej towarzyszki życia Karskiego, Kayi Mireckiej-Ploss, zabiegała organizacja Jan Karski US Centennial Campaign pod kierownictwem Wandy Urbańskiej, która współpracowała z Ewą Wierzyńską z Muzeum Historii Polski w Warszawie. Organizacja, która będzie także przygotowywać obchody 100. rocznicy urodzin Karskiego (2014 r.), zmobilizowała kongresmenów i senatorów do napisania listu do prezydenta Obamy z prośbą o uhonorowanie Polaka. List z poparciem dla odznaczenia Karskiego wysłał do Obamy także były prezydent RP Aleksander Kwaśniewski.","Lech Wałęsa, fot. Michał Fludra / Newspix.pl",
https://wiadomosci.onet.pl/kraj/miller-tylko-lewica-zapewni-europie-realizacje-programu-socjalnego/1de4j,Miller: tylko lewica zapewni Europie realizację programu socjalnego,"Według szefa SLD Leszka Millera, tylko lewica może zapewnić Europie realizację programu socjalnego i dynamiczny rozwój. Nadchodzące wybory do PE zdecydują, czy UE będzie potrafiła rozwiązywać takie problemy, jak bezrobocie i wykluczenie.","Miller uczestniczył we Włocławku w prezentacji listy kandydatów SLD w wyborach do PE w okręgu kujawsko-pomorskim. Listę otwiera tam europoseł Sojuszu Janusz Zemke, b. wiceminister obrony narodowej. - To elekcja bardzo istotna dlatego, że Europa stoi na rozdrożu i albo kolejne pięć lat będzie kierowana przez konserwatywną prawicę, że wszystkim wynikającymi stąd negatywnymi skutkami, albo europejska lewica przejmie większość i skieruje Europę na drogę bardziej dynamicznego rozwoju, budowania miejsc pracy i sprawiedliwego dzielenia owoców wzrostu gospodarczego - powiedział Miller. Zwrócił uwagę, że obecnie 27 mln Europejczyków pozostaje bez pracy, a 120 mln żyje na granicy minimum socjalnego. - To się musi zmienić - oświadczył szef SLD. Zaznaczył, że temu służyć ma program lewicowy dla Europy, który odnosi się do kwestii socjalnych, społecznych, równościowych i gospodarczych. Podkreślił, że Polska, będąc od 10 lat w UE, jest już na trwale związana z Europą. - Wszystko, co zdarzy się w przyszłych latach z tą piękna, europejską ideą będzie się przenosić również na nasz kraj - ocenił szef SLD. Przypomniał, że wybory do PE, otwierając dwuletni – jak to określił - ""wielki maraton wyborczy"" z tegorocznymi wyborami samorządowymi i przyszłorocznymi wyborami parlamentarnymi oraz prezydenckimi, będą swego rodzaju egzaminem dla wszystkich partii politycznych. Dodał, iż jest przekonany, że dla SLD „będzie to egzamin na poziomie celującym”. Szef SLD, odpowiadając na pytanie, dotyczące rosyjskiego embarga na polską wieprzowinę, skrytykował rząd, iż ten ""nie przejmuje się losem polskich przedsiębiorców i producentów, którzy tracą rynki zbytu na Wschodzie"". - Jeśli pan premier występował w pierwszym szeregu, domagając się sankcji w stosunku do Rosji, to musiał się spodziewać, że sankcje są zawsze obopólne - dodał. Zdaniem Millera, rząd nie zrobił nic, by zbudować system osłon, który ""przynajmniej w części rekompensowałby straty i szukał alternatywnych rynków zbytu i pokazywał polskim producentom, że nie są sami"". Na liście kandydatów SLD w wyborach do PE w okręgu kujawsko-pomorskim znaleźli się m.in.: radna tamtejszego sejmiku wojewódzkiego Elżbieta Krzyżanowska, radna Torunia Urszula Polak i radny Włocławka Krzysztof Grządziel. Janusz Zemke, który otwiera listę, ma spośród kandydatów w tym okręgu najdłuższy staż w polityce. Zanim w 2009 r. został posłem PE przez 20 lat zasiadał w Sejmie; w latach 2001-05 był wiceministrem obrony narodowej. W wyborach do PE w 2009 r. zdobył prawie 70 tys. głosów.",,
https://wiadomosci.onet.pl/kraj/kluzik-rostkowska-to-czarna-legenda-po-a-nie-opis-faktow/k1m36,"Kluzik-Rostkowska: to czarna legenda PO, a nie opis faktów","""Polska The Times"": Podział Platformy Obywatelskiej na zwalczające się frakcje jest ""czarną legendą, a nie opisem stanu faktycznego"". Jedyną racjonalną opozycją jest Leszek Miller - przekonywała w wywiadzie Joanna Kluzik-Rostkowska, posłanka PO.","Jej zdaniem Platforma łączy różne światopoglądy, co uważa ona za wartość. - Generalnie podział Platformy na zwalczające się, personalne frakcje jest czarną legendą, a nie opisem stanu faktycznego - powiedziała. - Problemem polskiej polityki nie jest zróżnicowanie światopoglądowe w PO, tylko emocjonalne rozedrganie zarówno po prawej, i jak i po lewej stronie sceny politycznej. Na prawo mamy Jarosława Kaczyńskiego, który dla utrzymania status quo coraz bardziej radykalizuje się w swoim konserwatyzmie, i Zbigniewa Ziobrę, który stara się go w tej dziedzinie przelicytować i wedrzeć pomiędzy PiS a prawą ścianę. Z drugiej strony mamy Palikota, który za cel obrał sobie przyklejenie się do lewej ściany. Mamy też Leszka Millera starającego się odbudować SLD w oparciu o zdrowy rozsądek - uważa Joanna Kluzik-Rostkowska. Zdaniem posłanki PO partia Zbigniewa Ziobry przegra z PiS jeżeli Jarosław Kaczyński ""po okresie życiowych i politycznych turbulencji zacznie uprawiać bardzo racjonalną politykę"". - Jeżeli natomiast będzie powielał błędy, które doprowadzały do kolejnych rozłamów, to do grupy Ziobry będą napływali kolejni zniechęceni posłowie PiS - stwierdza polityk. - Nie odmawiam Jarosławowi Kaczyńskiemu patriotyzmu. Uważam jednak, że jego postrzeganie narodu czy roli elity jest tęsknotą za powrotem przełomu XiX i XX wieku i nie przystaje do naszych czasów. Kaczyński swoje wizje buduje w oparciu o świat wyobrażony, a nie rzeczywisty. Chcę innej Polski niż ta, którą wymarzył sobie prezes PiS, więc nie życzę mu zwycięstwa - mówiła Kluzik-Rostkowska. Pytana, czy chce, aby powstała alternatywa dla Platformy odpowiedziała, że nie. - Ale chciałabym, żeby polityka była dziedziną bardzo racjonalnych, dobrze przemyślanych wyborów. Adwokaci diabła - a taką rolę pełni w demokracjach opozycja - są potrzebni. Pod warunkiem, że są racjonalni i rozsądni. Takiej opozycji Polsce życzę, ale na razie trzeba to raczej między bajki włożyć. Jedyny, który pozostawia mi skrawek nadziei, to Miller - powiedziała posłanka PO. Zdaniem Rostkowskiej ""nadchodzi czas na trudne reformy"", a PO ""ma wizję tego, co trzeba zrobić"" i weźmie za to odpowiedzialność. Posłanka przyznaje, że popiera projekt ustawy liberalizujący metodę in vitro, który ""na pewno"" poprze część PO. - Najprawdopodobniej będzie też projekt Jarosława Gowina, którego jestem przeciwniczką. Na pierwszy rzut oka godzi racje medyczne ze światopoglądowymi. Ale de facto jest projektem bardzo konserwatywnym i byłby uznawany za skrajnie konserwatywny, gdyby nie projekty uznające in vitro za procedurę przestępczą zagrożoną więzieniem - podkreśla Rostkowska w rozmowie z ""Polską The Times"".","Joanna Kluzik-Rostkowska, fot. Sławomir Kamiński / Agencja Gazeta",
https://wiadomosci.onet.pl/kraj/kwasniewski-janusz-palikot-jest-gotow-do-rozmow-z-sld-jednak-diabel-tkwi-w/z6fct,Kwaśniewski: Janusz Palikot jest gotów do rozmów z SLD jednak diabeł tkwi w szczegółach,"- W oczach Leszka Millera mam wiele cech anielskich, ale to nie jest rola, w której dobrze się czuję - powiedział b. prezydent RP Aleksander Kwaśniewski w ""Przesłuchaniu"" na antenie radia RMF FM. - Janusz Palikot jest gotów do rozmów z SLD jednak diabeł tkwi w szczegółach. Bez koalicji to może być koniec nie tylko SLD, ale i lewicy w ogóle - mówił Kwaśniewski - dodał Kwaśniewski.","- Miller jest dziś numerem jeden w SLD. Pytanie, czy starczy mu czasu i determinacji. Jeżeli do wiosny nie pojawi się alternatywa, będzie kontynuować swoją misję jako przewodniczący Sojuszu. Może w ciągu 6 miesięcy coś się urodzi, ale z tego, co wiem, to nie sądzę. Dziś jest konkurencja Miller-Palikot. Oni są do siebie dość podobni, wyraziści i to może być problem. Mam nadzieję, że nie będziemy mądrzy po szkodzie. Bez koalicji to może być koniec nie tylko SLD, ale i lewicy w ogóle - mówił Kwaśniewski. Były prezydent zaznaczył również, że Janusz Palikot jest gotów do rozmów z SLD jednak ""diabeł tkwi w szczegółach"". - Kiedy Miller, Palikot siądą do negocjacji zobaczymy, czy będziemy w stanie pokonać uprzedzenia - stwierdził Kwaśniewski. - Od wyborów zawodzi coś w komunikacji rząd-społeczeństwo. Zaskoczeniem było wystąpienie Sikorskiego, także informacja o negocjacjach i szczycie mogła zostać przekazana w szerszej formie - komentował aktualną sytuację na scenie politycznej Kwaśniewski. - Rząd częściowo rozgrzesza zapowiedziana debata w Sejmie. Po negocjacjach, ale przed ratyfikacją - to wydaje się dobry moment na dyskusje - dodał.","Aleksander Kwaśniewski i Leszek Miller, fot. Damian Kramski / Agencja Gazeta",
https://wiadomosci.onet.pl/kraj/byly-premier-to-jest-widok-niezwykle-zalosny/ncjl5,Były premier: to jest widok niezwykle żałosny,"- Minister, który mówi, że czegoś nie wiedział, kompromituje się jeszcze bardziej. Minister, który się chwali niewiedzą i jest za to chwalony, to jest widok niezwykle żałosny - ocenił były premier Leszek Miller w programie ""Fakty po Faktach"" w TVN 24. Polityk SLD ostro skrytykował byłego już ministra obrony narodowej Bogdana Klicha oraz Donalda Tuska za brak kontroli nad wojskiem.","Miller zaznaczył, że prędzej czy później musiało dojść do rozwiązania 36. specpułku i dymisji w MON w związku z faktami zawartymi w polskim raporcie dotyczącym przyczyn katastrofy smoleńskiej. - Ale to jest bardzo zły dzień dla cywilnej kontroli nad wojskiem. Bo okazuje się, że ta kontrola nie istniała, albo była wykonywana w sposób urągający podstawowym zasadom - mówił były premier. Polityk wyraził obawę, że to, co widzimy dzisiaj, może być tylko ""wierzchołkiem góry lodowej"". - Być może takich sytuacji jest w naszej armii znacznie więcej - mówił. Zdaniem Millera nowy minister obrony narodowej oraz premier pochwalili Bogdana Klicha, mimo że ten nie był w stanie sprawować cywilnej kontroli nad wojskiem i ""całkowicie zlekceważył"" wnioski z tragicznej katastrofy w Miłosławcu. - Skoro minister i premier wystawiają laurkę odwołanemu ministrowi, to znaczy, że ten tumiwisizm jest aprobowany - przyznał Miller w TVN 24. Rozformowanie 36. Specjalnego Pułku Lotnictwa Transportowego, dymisja wiceszefa MON Czesława Piątasa i 13 oficerów, w tym trzech generałów - takie decyzje organizacyjne i personalne po raporcie komisji Jerzego Millera ogłosił premier Donald Tusk. Szef rządu spotkał się dzisiaj z nowym ministrem obrony Tomaszem Siemoniakiem. - Jako rząd jesteśmy bardzo zdeterminowani, by szybko i - jak sądzę niebezboleśnie - wdrażać rekomendacje komisji Millera - powiedział premier Tusk. Dymisję złożył sekretarz stanu w MON Czesław Piątas, którego ma zastąpić wiceszef sejmowej komisji obrony, poseł PO Czesław Mroczek. Siemoniak powiedział dziennikarzom, że nowy wiceminister będzie odpowiadał m.in. za wdrożenie zaleceń raportu polskiej komisji wyjaśniającej okoliczności katastrofy smoleńskiej. 47-letni Mroczek jest posłem od 2005 r. W lutym br. bronił Bogdana Klicha, gdy sejmowa komisja obrony opiniowała wniosek PiS o odwołanie ministra obrony. W marcu negatywnie wypowiadał się o ""białej księdze"" PiS o katastrofie smoleńskiej, uważając ją za próbę podważenia przyszłego raportu komisji Jerzego Millera. Opowiadał się za połączeniem Wyższej Oficerskiej Szkoły Sił Powietrznych w Dęblinie i warszawskiego Wojskowego Instytutu Medycyny Lotniczej w Akademię Lotniczą. Fuzję tę zawetował prezydent Bronisław Komorowski. 36. specpułk rozformowany Jak poinformował Tusk, zapadła decyzja o rozformowaniu 36. specpułku, obsługującego loty najważniejszych osób w państwie - co oznacza jego likwidację. Ta decyzja ""po prostu przyśpiesza coś, co było nieuchronne"" - ocenił premier. Siemoniak zapowiedział, że w najbliższych dniach zostaną podpisane dokumenty dotyczące likwidacji pułku. - Nie ma wątpliwości co do tego, że 36. pułku nie będzie - dodał, zaznaczając zarazem, że likwidacja będzie rozłożona w czasie, a piloci i personel rozwiązanej jednostki znajdą zatrudnienie w Siłach Powietrznych. Szef MON podkreślił, że decyzje personalne po opublikowaniu raportu komisji Millera ws. przyczyn katastrofy smoleńskiej nie mają ""charakteru przypisywania odpowiedzialności karnej czy dyscyplinarnej"". - To kwestia odpowiedzialności dowódców - dodał Siemoniak. Podkreślił także, że wiele osób odeszło z wojska jeszcze przed publikacją. Siemoniak oświadczył, że podjął też decyzje o zwolnieniu dyrektora generalnego i dyrektora departamentu kontroli MON. Szef Sztabu Generalnego ma przygotować informację dotyczącą zmian przeprowadzanych w wojsku w związku z pracami komisji Millera. W pionach odpowiedzialnych za szkolenie i bezpieczeństwo lotów zdymisjonowano 13 oficerów, w tym trzech generałów: Anatola Czabana (b. szefa szkolenia Sił Powietrznych, obecnie asystenta szefa Sztabu Generalnego WP ds. Sił Powietrznych), Leszka Cwojdzińskiego (szef Szkolenia Sił Powietrznych) i Zbigniewa Galca (b. dowódca Centrum Operacji Powietrznych, obecnie zastępca dowódcy operacyjnego Sił Zbrojnych). Przeloty w formule cywilnej W ostatnim czasie media spekulowały o dymisji Czabana. - Ja się odpowiedzialności nie boję. Jeżeli żołnierz popełnił jakiś czyn zabroniony, to musi być ukarany. Ja proszę, żeby mnie surowo ukarano, jeżeli jakiś błąd popełniłem - mówił Czaban w poniedziałek. Pytany, czy zamierza odejść z wojska, odpowiedział: ""Dzisiaj jeszcze nie"". Powiedział też, że w ciągu trzech lat napisał ""grubo ponad dwieście"" pism w sprawie paliwa i szkoleń w lotnictwie wojskowym. Przeloty osób pełniących najwyższe funkcje w państwie mają się odbywać w formule cywilnej, we współpracy z PLL LOT - zapowiedział premier Tusk. Mówił, że nie wie jeszcze, co stanie się z Tu-154M o numerze bocznym 102 i Jakami-40 oraz śmigłowcami, które pozostawały na stanie 36. specpułku. Jak powiedział, ""odpowiedni ludzie"" będą podejmowali próby ich sprzedania. - Dla najważniejszych osób w państwie usługi lotnicze w 36. pułku po katastrofie smoleńskiej ograniczyły się do kilku lotów samolotu Tu-154M, tego ocalałego. Jaki (samoloty Jak-40 - red.) nie są praktycznie używane, ich czas dobiega końca też ze względów technicznych. Obsługa samolotowa ze strony 36. pułku i tak by dobiegała końca - powiedział premier. Tusk powiedział też, że w przyszłości przewozy śmigłowcami najważniejszych osób w państwie będą realizowane prawdopodobnie przez wydzieloną eskadrę w Siłach Powietrznych. - Nie będzie do tego tworzony odrębny specjalny pułk - powiedział. Według premiera cywilna formuła lotów jest od wielu miesięcy ""sensownie stosowana"". Latem 2010 r. MON wyczarterował od PLL LOT dwie maszyny Embraer 175 - za 25 mln zł rocznie, na maksymalnie cztery lata. Zdaniem Tuska gwarantuje to ""od początku do końca w pełni cywilną, a więc niezwykle restrykcyjną procedurę"". - Tutaj jedyną zmianą będzie to, że loty z użyciem samolotów będą wykonywane już wyłącznie w formule cywilnej we współpracy z narodowym przewoźnikiem - podkreślił Tusk. Dodał, że być może w przyszłości ta flota będzie większa. Zastrzegł jednocześnie, że korzystanie z dwóch samolotów należących do PLL LOT w dużej mierze wyczerpuje potrzeby państwa. Zapowiedział też dalsze korzystanie z rejsowych połączeń. Nie będzie zbędnych rewolucji w wojsku? Premier nawiązał do słów prezydenta Bronisława Komorowskiego wypowiedzianych, gdy Siemoniak odbierał akt powołania na ministra obrony. Prezydent zalecał wówczas umiarkowanie i mówił, by nie robić zbędnych rewolucji w siłach zbrojnych. - Wydaje się, że te pierwsze decyzje pokazują, że minister Siemoniak z pełną akceptacją trafnie rozróżnia, co jest zbędną rewolucją, a co jest twardą i potrzebną decyzją. Likwidacja 36. pułku (...) wydaje się jedną z takich decyzji - ocenił premier. 36. Specjalny Pułk Lotnictwa Transportowego im. Obrońców Warszawy pod dzisiejszą nazwą działa od 1 kwietnia 1974. Rozpoczął działalność w lutym 1945 r. jako 6. Samodzielna Eskadra Transportowa. W roku 1946 zmieniła ona nazwę na Rządową Eskadrę Transportową, a rok później na Specjalny Pułk Lotniczy, składający się z dwóch eskadr - transportowej i łącznikowej. Swoją tradycję pułk wywodzi od roku 1918 i 3. Eskadry Wywiadowczej. W kolejnych latach zmieniała się struktura jednostki, która działała jako eskadra lub pułk. Jednostka dziedziczy też tradycję 301. Dywizjonu Bombowego RAF ""Ziemi Pomorskiej"", który wykonywał loty nad Warszawę w czasie Powstania. Głównym zadaniem stacjonującego na warszawskim Okęciu pułku jest zapewnienie transportu powietrznego osobom pełniącym najwyższe funkcje - prezydentowi, premierowi, marszałkom Sejmu i Senatu, członkom rządu oraz przedstawicielom MON i najwyższych struktur wojska. Pułk przewozi też zagraniczne delegacje przebywające w Polsce, obsługiwał m.in. wizyty papieża Jana Pawła II. Do tego pułku należał Tu-154, który rozbił się 10 kwietnia pod Smoleńskiem. Zginęło 96 osób - prezydent Lech Kaczyński z małżonką, członkowie rodzin pomordowanych w Katyniu, parlamentarzyści, najwyżsi dowódcy wojska, duchowni, osoby towarzyszące delegacji i załoga samolotu. Poprzednia katastrofa w historii pułku wydarzyła się 28 lutego 1973 roku pod Szczecinem, gdy rozbił się An-24. Zginęło wtedy 18 osób. Przyczyną było prawdopodobnie oblodzenie i silna turbulencja. W grudniu 2003 pod Warszawą rozbił się podczas awaryjnego lądowania śmigłowiec z premierem Leszkiem Millerem. W tamtym wypadku nikt nie zginął, kilka osób zostało rannych. Przed kilkoma laty prokuratura prowadziła śledztwo w sprawie nadużyć popełnionych przez lotników pułku przy rozliczeniach podróży zagranicznych od drugiej połowy lat 90. Ponad 30 spraw zakończyło się wyrokami skazującymi.","Leszek Miller, fot. Wojciech Surdziel / Agencja Gazeta",
https://wiadomosci.onet.pl/kraj/komentarze-po-wystapieniu-kaczynskiego-zapowiadalo-sie-dobrze-wyszlo-jak-zwykle/gcp6l,"Komentarze po wystąpieniu Kaczyńskiego. ""Zapowiadało się dobrze, wyszło jak zwykle""","- Jeżeli prezes Kaczyński mówi, że występuje w imieniu jedynej partii opozycyjnej, to daje wyraz swojego oderwania od rzeczywistości. Miałem wrażenie, że reprezentuje emigracyjny rząd smoleński, a program tego rządu to jest IV Rzeczpospolita minus Zbigniew Ziobro - tak niedzielne wystąpienie Jarosława Kaczyńskiego, który przedstawił plany legislacyjne PiS na najbliższy sezon polityczny, skomentował Leszek Miller. Zdaniem przewodniczącego Sojuszu Lewicy Demokratycznej diagnoza nakreślona przez byłego premiera jest w miarę trafna, ale już wnioski - nie.","Kaczyński: Polska się zwija, czas na naszą ofensywę Miller wytknął Kaczyńskiemu chęć wprowadzenia powszechnego VAT-u, gdyż oznaczałoby to, że wszyscy, nawet babcia sprzedająca pudełka zapałek, musieliby mieć kasę fiskalną. Lewicowy polityk skrytykował również prezesa PiS za chęć postawienia lekcji religii na równi z innymi szkolnymi zajęciami. - To jest niedopuszczalne, dlatego że religia jest wiarę a nie wiedzą, a w szkole powinno się przede wszystkim zdobywać wiedzę - stwierdził. Odnosząc się do chęci zaostrzenia kar Miller powiedział, że ""jest to stary konik Kaczyńskiego"". - To było przecież realizowane w okresie IV Rzeczpospolitej, wtedy ta koncepcja państwa łomoczącego o szóstej rano do drzwi była powszechna - stwierdził szef SLD. - A jeśli chodzi o taką ogólną refleksję, nie trzeba zapominać, że premier Kaczyński był już szefem rządu, miał większość parlamentarną, miał prezydenta rodzonego brata i te śmiałe, rozmaite propozycje, o których mówi, mógł wtedy realizować. Nie zrealizował ich, to stawia pod znakiem zapytania jego wiarygodność - zaznaczył Leszek Miller. ""To powrót do państwa scentralizowanego"" Krytycznie do słów Kaczyńskiego odniosła się również posłanka PO Małgorzata Kidawa-Błońska. Jej zdaniem, ""wizja państwa, przedstawiona przez prezesa PiS Jarosława Kaczyńskiego, to kolejny powrót do państwa scentralizowanego"". Jak podkreśliła, część propozycji ekonomicznych byłego premiera jest całkowicie nierealna, gdyż nie wiadomo byłoby skąd wziąć na nie pieniądze. ""Ostatnie lata pokazały, że PiS jest bardzo słabą alternatywą"" Ofensywę Jarosława Kaczyńskiego skrytykował również poseł Solidarnej Polski Andrzej Dera. - Prezes PiS przedstawia projekty w siedzibie partii, mówi, że jest alternatywą, natomiast ostatnie lata pokazały, że jest bardzo słabą alternatywą i nie przyciąga do siebie ludzi - stwierdził. Jak zaznaczył, ""to jest takie mówienie dla mówienia, że się ma program, natomiast bardzo mało realnie jest szansa, że kiedykolwiek dojdzie do władzy PiS, bo stosuje taką politykę, która nie przyciąga, a odpycha"". ""Zapowiadało się dobrze, wyszło jak zwykle"" - Z punktu widzenia marketingowego zapowiadało się dobrze, wyszło jak zwykle - tak niedzielną konferencję prasową Jarosława Kaczyńskiego ocenił politolog dr Wojciech Jabłoński. Według niego prezes PiS ""próbował podejmować zbyt wiele wątków jednocześnie, nie wspierając tych wątków, krótkich i łatwych do zapamiętania"". Jak zaznaczył, wystąpienie byłego premiera było nowym otwarciem ""zbyt wielu drzwi przy założeniu, że ten, który je otwiera, dysponuje tylko dwoma rękami"".","Jarosław Kaczyński, fot. PAP/Radek Pietruszka",
https://wiadomosci.onet.pl/kraj/miller-kaczynski-i-ziobro-zasluguja-na-kare/w90r4,Miller: Kaczyński i Ziobro zasługują na karę,"Szef SLD Leszek Miller jest zdania, że b. premier Jarosław Kaczyński i b. minister sprawiedliwości Zbigniew Ziobro naruszali prawo i powinni ponieść tego konsekwencje. Lider Sojuszu powiedział, że cieszy się, że PO wreszcie złożyła wnioski o postawienie obu polityków przed TS.","- Cieszę się, że Platforma Obywatelska się wreszcie wykokosiła z tym wnioskiem i że jest szansa na to, iż Sejm zajmie się i być może rozpocznie procedurę uruchomienia Trybunału Stanu, albowiem jestem głęboko przekonany, że zarówno pan premier Kaczyński jak i były minister Ziobro zasługują, żeby zostać ukaranymi - oświadczył Miller. Przypomniał jednocześnie, że to Sojusz pierwszy przygotował wnioski o TS dla Kaczyńskiego i Ziobry, jednak wówczas PO nie była zainteresowana poparciem ich. - Ale jakiś czas temu Platforma zgłosiła się do nas, żebyśmy podpisali ich wniosek i cały klub poselski SLD to uczynił, a dzisiaj z satysfakcją usłyszałem, że procedura jest uruchomiona - zaznaczył Miller. Lider SLD ocenił, że wnioski PO są ""bardzo dobrze, gruntownie i szczegółowo"" umotywowane. - Wskazuje się przekroczenie uprawnień, zarówno jeśli chodzi o prezesa Rady Ministrów, jak i ministra sprawiedliwości. Wskazuje się przypadek pani Barbary Blidy, argumentując, że nie było żadnych podstaw, żeby wszcząć procedurę jej zatrzymania - zwrócił uwagę szef SLD. Jak dodał, wnioski akcentują ""naruszenie prawa przez tych dwóch panów"". - Ci, którzy naruszali, łamali prawo powinni ponieść konsekwencje - podkreślił lider Sojuszu. Zdaniem Millera upublicznienie wniosków o TS dla Kaczyńskiego i Ziobry nie ma nic wspólnego z tym, że właśnie w czwartek rozpoczyna się szczyt UE w sprawie unijnego budżetu na lata 2014-2020, co sugerują niektórzy politycy. - Uważam, że to nie ma związku, dlatego że PO raczej powinna być zainteresowana, żeby eksponować to, co dzieje się w Brukseli, a nie stosować jakieś sztuczki, które miałyby Brukselę przykryć. Nie podzielam poglądu, że jest to jakaś próba odwrócenia uwagi - podkreślił lider SLD. W jego ocenie politycy PO zdecydowali się na postawienie prezesów PiS i Solidarnej Polski przed Trybunałem Stanu dopiero teraz, ponieważ wcześniej w ugrupowaniu Donalda Tuska po prostu nie było jednomyślności w tej sprawie. - Najpierw słyszeliśmy, że być może wniosek powinien dotyczyć tylko Zbigniewa Ziobry, potem zaczęto uważać inaczej. Widocznie PO dojrzała, żeby uruchomić tę sprawę - uważa Miller. Szef klubu PO Rafał Grupiński poinformował w czwartek PAP, że PO złożyła w Sejmie wnioski o postawienie Kaczyńskiego i Ziobry przed Trybunałem Stanu. ""Głównym zarzutem jest przekroczenie uprawnień oraz naruszenie ustawowych norm prawa, w tym konstytucji, za czasów, kiedy Jarosław Kaczyński był najpierw szefem partii - rządzącym w istocie ówczesną Radą Ministrów z tylnego fotela, a potem prezesem Rady Ministrów. Efektem tego był delikt konstytucyjny - uczyniono z ówczesnego ministra sprawiedliwości Zbigniewa Ziobry tzw. nadministra nad innymi ministrami konstytucyjnymi i niepodległymi mu bezpośrednio służbami - powiedział Grupiński.","Leszek Miller, fot. PAP/Tomasz Gzell",
https://wiadomosci.onet.pl/kraj/byly-premier-pis-jest-tam-gdzie-zamiast-rozumu-panuje-cynizm-i-szalenstwo/5dr7h,"Były premier: PiS jest tam, gdzie zamiast rozumu panuje cynizm i szaleństwo","- Nie sądzę, by Napieralski wybrał koalicję z PiS. PO i PiS nie są partiami od tej samej małpy. PiS wyprowadziło się do tworu metafizycznego, gdzie zamiast rozumu panuje cynizm i szaleństwo - mówi były premier Leszek Miller w rozmowie z Tomaszem Machałą, zamieszczonej w tygodniku ""Wprost"".","Leszek Miller przyznaje, że SLD dąży do przejęcia władzy, ""bo tylko wtedy można realizować swój program"". Jednak nie za cenę, która doprowadzi do samobójstwa, a za taką uznaje Leszek Miller koalicję z Prawem i Sprawiedliwością. - PO i PiS nie są partiami od tej samej małpy - mówi. - Platforma to normalny konkurent w walce o władzę. PiS to partia, która się wyprowadziła z realnej Polski do tworu metafizycznego, gdzie zamiast rozumu panuje cynizm i szaleństwo - dodał. - Granica elektoratu takiego PiS to około 30 proc., ale Kaczyński marzy o władzy i jest gotów sprzymierzyć się w tym celu z każdym i za każdą cenę - uważa były premier. - Dla niego jedynym godnym pomnikiem Lecha Kaczyńskiego może być tylko prezydentura albo rząd Jarosława Kaczyńskiego - dodaje. Były szef rządu uważa, że koalicji z PiS-em SLD nie poparłby nawet gdyby tak zdecydował przewodniczący Grzegorz Napieralski. Jego zdaniem jednak, jak czytamy we wprost.pl, Napieralski nie dokona takiego wyboru, bo ""stan nastrojów w Sojuszu jest taki, że koalicja z PiS jest wykluczona"".","Leszek Miller, Fot. Sławomir Kamiński / Agencja Gazeta",
https://wiadomosci.onet.pl/kraj/miller-ocenia-expose-zly-gorszy-i-najgorszy/xhsjh,"Miller ocenia exposé. ""Zły, gorszy i najgorszy""","Leszek Miller w imieniu SLD wystąpił w debacie po exposé premiera Donalda Tuska. W ocenie lidera klubu Sojuszu Lewicy Demokratycznej Tusk nie spełnił swoich obietnic sprzed czterech lat przedstawiając trzy projekty budżetu: ""zły, gorszy i najgorszy"". - Aż dziw, że ta prawda była tak długo więziona w sejmowych gabinetach - mówił Miller zapowiadając, że SLD nie poprze rządu Tuska.","- Pan premier Tusk nie może odciąć się od poprzednika. Dotychczas każdy premier mógł w swoim expose skupić się na jasnej przyszłości, a cieniami obciążyć poprzedniego szefa rządu. Pan stojąc na półmetku swojej rządowej drogi ani niczego nie zaczyna, ani niczego nie kończy. Cztery lata temu pana zapowiedzi trwały ponad trzy godziny. Dziś znacznie krócej. To zrozumiałe, bo gdyby trwały dłużej to musiałby pan powiedzieć czy rząd zgodnie z obietnicami obniżył podatki, ograniczył deficyt, uwolnił przedsiębiorców. Takie wtedy były zapowiedzi i nikt w tej izbie nie powie, że zostały zrealizowane. Kryzys nie stuka do naszych drzwi, jest już w przedpokoju. Powiesił płaszcz, założył kapcie i jest już w pokoju - mówił Miller. Zdaniem szefa klubu SLD okazało się, że ""nie jesteśmy zieloną wyspa, że w ogóle nie jesteśmy wyspą"". - Aż dziw, że ta prawda była tak długo więziona w sejmowych gabinetach. Jeszcze w październiku zapewniano że kraj ma się dobrze - mówił Miller. Jego zdaniem było to spowodowane wyborami. Kiedy festiwal wyborczy się skończył, to rząd zmienił zdanie (...). Ale rząd napinał mięśnie i zapewniał, że jesteśmy dobrze przygotowani do nadejścia drugiej fali kryzysu. Okazuje się, że owe dobre przygotowanie to trzy warianty budżetu - zły, gorszy i jeszcze gorszy. Jest jeszcze czwarty - budżet mydlenia oczu, który rząd złożył tuż przed wyborami - dodał Miller.","Leszek Miller, fot. PAP/Radek Pietruszka",
https://wiadomosci.onet.pl/kraj/media-o-domniemanych-wiezieniach-cia-w-polsce/jkrcw,Media o domniemanych więzieniach CIA w Polsce,"Po wczorajszych informacjach o tym, że Europejski Trybunał Praw Człowieka odtajnił postępowanie dotyczące więzień CIA w Polsce, w mediach pojawiło się wiele komentarzy na ten temat. ""Żadnych więzień CIA w Polsce nie było"" - uważa Leszek Miller (SLD).","""Żadnych więzień CIA w Polsce nie było"" Leszek Miller (SLD) powiedział dla ""Super Expressu"", że ""żadnych więzień CIA w Polsce nie było"". Zapytany z czego biorą się powracające zarzuty o więzieniach CIA i zgodzie na to polskich władz powiedział, że powody są dwa. ""Po pierwsze, nie brakuje na świecie ludzi, którzy są zaangażowani w działania wspierające międzynarodowy terroryzm. Po drugie, istnieje grupa osób, której nie potrafię zrozumieć. Grupa, która woli stać po stronie morderców i terrorystów, a nie po stronie ofiar i bezpieczeństwa obywateli. To wiąże się też z antyamerykanizmem"" - dodał Miller. Jak czytamy w ""Dzienniku Gazecie Prawnej"" we współpracę w organizacji tajnych więzień CIA i lotów transportujących jej więźniów były zaangażowane 54 państwa. Wskazuje na to raport nowojorskiej organizacji Open Society Justice Initiative (OSJI). Według tej organizacji niektóre kraje zezwalały tylko na korzystanie z własnych lotnisk, inne udostępniały pomieszczenia na więzienia. Saudyjczyk twierdzi, że był więziony w Polsce, gdzie go torturowano ""Polski rząd nie przekazał Europejskiemu Trybunałowi Praw Człowieka dokumentów, o które Trybunał prosił, czyli tajnych akt z prokuratorskiego śledztwa, lecz jedynie jawne dokumenty, dlatego zostały odtajnione"" - powiedział dla ""Gazety Wyborczej"" mecenas Mikołaj Pietrzak, który reprezentuje w Strasburgu Abd al-Rahima al-Nashiriego. Saudyjczyk twierdzi, że był przetrzymywany w tajnym więzieniu CIA w Polsce. Mężczyzna, który aktualnie przebywa w amerykańskiej bazie Guantanamo na Kubie, został schwytany w Dubaju, gdyż jest podejrzany o atak terrorystyczny na okręt USS ""Cole"" w Jemenie. Saudyjczyk twierdzi, że był więziony w Polsce, gdzie go torturowano - czytamy w ""GW"". Jak czytamy w ""Dzienniku Gazecie Prawnej"", poza bazą w Guantanamo i więzieniami w Afganistanie Amerykanie mieli przetrzymywać więźniów na statkach, czy też korzystać z więzień w kilkunastu państwach. Open Society Justice Initiative opisała losy 136 więźniów podejrzanych o terroryzm, którzy byli zatrzymani w różnych miejscach na całym świecie. Trybunał w Strasburgu odtajnił postępowanie dot. więzień CIA w Polsce Europejski Trybunał Praw Człowieka odtajnił rozpoznawanie skargi Abd al-Rahima al-Nashiriego, który miał być więziony w domniemanym więzieniu CIA w Polsce. Według MSZ decyzja ta jest zaskakująca i ogranicza możliwość współpracy polskiego rządu z Trybunałem. Z pisma Trybunału wynika, że decyzja o odtajnieniu postępowania dotyczącego skargi Saudyjczyka Abd al-Rahima al-Nashiriego przeciwko Polsce zapadła 22 stycznia. ""Trybunał zdecydował zaprzestać stosowania zasady 33 par. 2 regulaminu i znieść poufny charakter postępowania. (...) W konsekwencji pisma procesowe będą dostępne dla opinii publicznej i przekazywane przedstawicielom trzeciej strony postępowania"" - czytamy w dokumencie. Reguła 33 par.2 regulaminu Trybunału pozwala ograniczyć dostęp do informacji ""ze względu na moralność, porządek publiczny lub bezpieczeństwo państwowe"". Polski rząd wnioskował o ograniczenie publicznego dostępu do całości przekazanych w sprawie dokumentów, argumentując, że ich jawność mogłaby naruszyć dobro prowadzonego od sierpnia 2008 roku postępowania polskiej prokuratury w sprawie domniemanych więzień CIA w Polsce. W 2011 r. adwokaci al-Nashiriego - osadzonego w bazie Guantanamo, twierdzącego, że był więziony także w Polsce - zaskarżyli do Strasburga ""przewlekłość i nieefektywność polskiego śledztwa"". Amerykanie uznają al-Nashiriego za sprawcę ataku terrorystycznego na okręt amerykańskiej marynarki wojennej USS Cole w 2000 r. w Jemenie. Został on schwytany w Dubaju dwa lata po zamachu. Według doniesień AP w grudniu 2002 r. był w tajnym więzieniu w Polsce - zaledwie kilka dni po jego otwarciu. Al-Nashiri miał być przetrzymywany na terenie Polski w okresie 5 grudnia 2002 r. - 6 czerwca 2003 r. W trakcie przesłuchań prowadzonych w tym okresie dochodzić miało do sytuacji naruszających prawa mężczyzny. W toku prowadzonego od sierpnia 2008 r. tajnego śledztwa w sprawie domniemanych więzień CIA w Polsce prokuratura bada, czy była zgoda polskich władz na stworzenie w Polsce tajnych więzień CIA w latach 2002-2003 i czy ktoś z polskich władz nie przekroczył uprawnień, godząc się na tortury, jakim w punkcie zatrzymań CIA w Polsce mieli być poddawani podejrzewani o terroryzm. W lutym ubiegłego roku śledztwo, prowadzone początkowo w Warszawie, zostało przekazane Prokuraturze Apelacyjnej w Krakowie. Na początku lutego tego roku krakowska prokuratura wysłała do Prokuratora Generalnego wniosek o przedłużenie śledztwa w związku z upływającym 11 lutego terminem jego zakończenia. Prokuratura nie podała, na jaki okres chce przedłużenia śledztwa.",fot. Frederick Florin/AFP,
https://wiadomosci.onet.pl/kraj/pinior-informacja-washington-post-to-kompromitacja-polskiego-panstwa/z3tgf,"Pinior: informacja ""Washington Post"" to kompromitacja polskiego państwa","- Informacja o przekazaniu polskiemu wywiadowi 15 mln dolarów za udostępnienie CIA tajnego więzienia kompromituje państwo polskie, które powinno tę sprawę jak najszybciej wyjaśnić – skomentował senator Józef Pinior publikację ""Washington Post"". - To żenująca sytuacja - dodał.","- W pełni potwierdził się najczarniejszy scenariusz. Informacja podana przez ""Washington Post"", że cywilna Agencja Wywiadu otrzymała za tę operację 15 mln dolarów, kompromituje państwo polskie. Pokazuje, że Polska za rządów Leszka Millera była bananową republiką – powiedział były członek specjalnej komisji Parlamentu Europejskiego, która przygotowała swój raport w sprawie tajnych więzień CIA. - Szkoda, że to nie polski wymiar sprawiedliwości doprowadził do ujawnienia tej sprawy. To żenująca sytuacja – dodał. Ocenił, że ""to już nie tylko sprawa wymiaru sprawiedliwości, ale i rządu"". - Państwo polskie, wymiar sprawiedliwości, rząd powinny jak najszybciej wyjaśnić i opublikować materiały ze śledztwa. Inaczej staniemy się pośmiewiskiem Unii Europejskiej. My uczymy Ukrainę, jak ma wyglądać demokracja, a sami bierzemy pieniądze za tortury? – mówił. Leszek Miller (premier w latach 2001-2004) pytany w Superstacji, jak ocenia te doniesienia, odparł: ""Dla mnie śmieszne, bo brzmi jak scenariusz hollywoodzkiego filmu"". Na uwagę, że on jako ówczesny premier, który nadzorował działanie służb specjalnych, powinien mieć wiedzę w takiej sprawie, Miller odparł: ""proszę nie żartować"". - Żaden premier nie powinien o czymś takim wiedzieć nigdy. Tak jak żaden premier nie powinien wiedzieć o żadnych operacjach, które są dokonywane, bo siłą pracy wywiadu, zwłaszcza wywiadu, jest działanie w warunkach bardzo dyskretnych - podkreślił. - Problem, rozumiem, byłby dla wywiadu wtedy, kiedy to wywiad by komuś zapłacił, ale jeżeli wywiad otrzymuje pieniądze za jakąś współpracę. Myślę, że nie chodzi o żadne więzienia, tylko jakąś inną operację - powiedział. - Washington Post pisze o tych więzieniach chyba od już, ja wiem, 6 czy 7 lat, więc to nie jest pierwszy przypadek. A problem dla polskich władz byłby wtedy, gdyby były jakieś nie do końca jasne i ujawnione wydatki, ale jeżeli wywiad otrzymał jakieś pieniądze, no super - stwierdził też Miller. - Moim zdaniem w sprawie tajnych więzień CIA nie dowiemy się nigdy, jak naprawdę było - mówił na antenie TVP Info Adam Hofman. - ""Washington Post"" coś napisał, za chwilę będzie odpowiedź. Pewnie w Europie niektóre gazety też podejmą temat - dodał. Według Hofmana do wyjaśnienia sprawy tajnych więzień CIA w Polsce można użyć innych metod, takich, które będą ""bardziej dyskrecjonalne"". - Tę sprawę należałoby rozwiązać po cichu, nie rozdrapując swoich własnych ran. Polska zrobiła coś dobrego dla świata. Ludzie, jako cywilizacja, zostali zaatakowani przez terroryzm - dodał polityk PiS. Publikacja ""Washington Post"" zostanie dołączona do akt śledztwa, gdyż może stanowić informację o dowodach. Jednak należy pamiętać, że jest to tylko materiał prasowy - powiedział rzecznik krakowskiej prokuratury, która prowadzi śledztwo ws. więzień CIA Piotr Kosmaty. - Oczywiście zapoznamy się z uwagą z publikacją ""Washington Post"", zostanie ona dołączona do akt prowadzonego śledztwa, gdyż może ona stanowić informację o dowodach. Jednakże należy pamiętać, że jest to tylko materiał prasowy, który musi podlegać weryfikacji - powiedział rzecznik Prokuratury Apelacyjnej w Krakowie. Więzienie CIA w Polsce było prawdopodobnie najważniejszym takim tajnym ośrodkiem stworzonym po atakach z 11 września 2001 roku - napisał dzisiaj ""Washington Post"" w artykule pt. ""Tajna historia więzień CIA w Polsce"". Polski wywiad miał otrzymać od CIA 15 mln dol. za udostępnienie Amerykanom ośrodka szkoleniowego w Starych Kiejkutach, w którym w ukryciu przetrzymywani byli więźniowie podejrzani o współudział w zorganizowaniu zamachów Al-Kaidy - podaje waszyngtoński dziennik. Według ""WP"" większość informacji o utworzeniu i funkcjonowaniu tajnych więzień CIA w krajach Europy Wschodniej pozostaje utajniona i zaklasyfikowana jako amerykańskie tajemnice państwowe.","Pinior: informacja ""Washington Post"" to kompromitacja polskiego państwa",
https://wiadomosci.onet.pl/kraj/pieciu-nowych-wiceprzewodniczacych-sld/c8zep,Pięciu nowych wiceprzewodniczących SLD,"Leszek Miller został na sobotniej konwencji wybrany na przewodniczącego SLD. Zastąpił na tym stanowisku Grzegorza Napieralskiego. Miller zapewniał, że Sojusz pokonał już największe trudności, a ""okres smuty i okres szoku powyborczego ma za sobą"". Wybrano także nowych wiceprzewodniczących partii.","Na Millera głosy oddało 320 delegatów Sojuszu; 50 głosów uzyskał poseł z Częstochowy Marek Balt, 28 - europosłanka Joanna Senyszyn, a 17 - działacz SLD z Zielonej Góry Artur Hebda. Na zwołanym po konwencji posiedzeniu Rada Krajowa SLD wybrała także pięciu wiceprzewodniczących partii: europosłów - Joannę Senyszyn i Marka Siwca, szefa wielkopolskich struktur partii Leszka Aleksandrzaka, szefową młodzieżówki Sojuszu Paulinę Piechny-Więckiewicz i lidera śląskiego Sojuszu Zbyszka Zaborowskiego. Wszystkie kandydatury zaproponował Miller. Na swych stanowiskach pozostaje dwójka dotychczasowych wiceszefów: Katarzyna Piekarska i Longin Pastusiak. Tuż po ogłoszeniu wyników wyborów nowy przewodniczący Sojuszu mówił, że każdy kto źle życzy SLD ""po dzisiejszym spotkaniu, atmosferze i manifestacji jedności, powinien wiedzieć, że jego życzenia pozostaną na papierze"". - SLD po wielkich przejściach, po wielkich zwycięstwach i wielkich porażkach będzie dalej konsekwentnie służył ludziom pracy, którym dzisiaj najtrudniej i którzy żyją w poczuciu nierównych szans; którzy wymagają od swojego państwa więcej sprawiedliwości, równości i poprawy codziennego życia - podkreślił Miller. - Jesteśmy ludźmi lewicy, a więc ludźmi społecznego optymizmu i dlatego wierzymy, że Polska może być lepszym krajem, lepiej rządzonym, lepiej zorganizowanym, a Państwo Polskie może być bardziej sprawiedliwe dla swoich obywateli - powiedział. Dziękował również dotychczasowemu liderowi SLD Grzegorzowi Napieralskiemu. - Jest młodym człowiekiem, jeszcze wielka przyszłość przed nim, a po ostatnich wyborach zdobył pierwsze blizny, a blizny czynią mężczyznę - zaznaczył Miller. Jak zauważył, październikowa kampania wyborcza ""nie była radosna"". - Ale mamy ponad milion wyborców, ludzi, którzy w nas pokładają nadzieję i dzisiaj musi popłynąć sygnał, że te nadzieje nie zostaną niszczone - dodał. Później na konferencji prasowej Miller podkreślił, że to, co stało się w sobotę nowego to to, że ""po raz pierwszy od lat razem ze sobą, we wspólnej pracy dla SLD spotkali się Grzegorz Napieralski i Wojciech Olejniczak, Krzysztof Janik i Marek Dyduch, nasze znakomite koleżanki: Joanna Senyszyn i Katarzyna Piekarska"". - To jest rzecz budująca i ona ośmiela mnie w myśleniu, że pokonaliśmy największe trudności, że okres smuty i okres szoku powyborczego mamy za sobą - dodał Miller. Powiedział, że miejsce dla Napieralskiego i Olejniczaka widzi wśród członków zarządu krajowego. Senyszyn miałaby z kolei zostać wiceprzewodniczącą Sojuszu. Jeszcze w sobotę, po zakończeniu konwencji zwołane ma zostać posiedzenie Rady Krajowej, na którym wybrani zostaną nowi zastępcy Millera i członkowie zarządu partii. Z nieoficjalnych rozmów PAP z politykami SLD wynika, że oprócz Senyszyn, na wiceprzewodniczących Miller ma zgłosić też kandydatury: wiceszefa klubu SLD Leszka Aleksandrzaka, szefowej młodzieżówki SLD Pauliny Piechny-Więckiewicz oraz lidera śląskiego SLD Zbyszka Zaborowskiego. Na swych stanowiskach mają też pozostać dwójka dotychczasowych wiceszefów: Katarzyna Piekarska i Longin Pastusiak. Miller zaapelował też do ""ludzi SLD, którzy w ostatnich latach z różnych powodów odeszli z niego lub uznali, że zostali wypchnięci"". - Jeżeli nie popełnili żadnych wykroczeń w stosunku do prawa, jeżeli zachowali swoją lewicową wrażliwość i wartości, to apeluję o powrót. Wracajcie koleżanki i koledzy, bo zawołanie +wszystkie ręce na pokład+ jest dzisiaj wyjątkowo ważne - podkreślił nowy szef Sojuszu. Nie chciał jednak powiedzieć, kogo konkretnie ma na myśli. - Nie, bo jak wymienię jedno nazwisko, to pozostali się obrażą, więc zgłaszam swój apel, adresując go bardzo szeroko - zaznaczył Miller. Pytany przez dziennikarzy, powtórzył, że jest gotów do współpracy z Ruchem Palikota, ale na ""równych, równorzędnych i partnerskich zasadach"". Zapowiedział, że w najbliższy poniedziałek odbędzie w Sejmie spotkanie z przedstawicielami różnych organizacji i struktur lewicowych, które chcą współpracować z SLD. Na pytanie o zapowiadane na wiosnę prawybory przewodniczącego SLD, Miller odpowiedział, że do statutu partii wprowadzone zostaną rozwiązania, dzięki którym ""następne wybory (przewodniczącego) mogłyby się odbyć na zasadzie wyborów powszechnych"". Napieralski zapewnił natomiast, że jego aktywność w partii nie zmieni się. - Będę pomagał nowemu przewodniczącemu z całych sił, a także zamierzam zwiększyć swoją aktywność w parlamencie - podkreślił na wspólnej z Millerem konferencji prasowej. Wsparcie zadeklarował w sobotniej rozmowie z PAP też Olejniczak. Jak mówił, z nadzieją wita wybór Millera. - Każdy wybór i każdy nowy przewodniczący wiąże się z nadzieją. Po to się tutaj zebraliśmy, żeby wybrać nowego przewodniczącego, bo stary się nie sprawdził - zaznaczył Olejniczak. Były szef Sojuszu Józef Oleksy mówił dziennikarzom, że jeśli partia nadal będzie się wewnętrznie dzielić, to wówczas znajdzie się na ""równi pochyłej do upadku"". - Partia, która nie potrafi być wewnętrznie zespolona, jak może iść do społeczeństwa z wezwaniami we wspólnych sprawach? Jeśli nie da się opanować tych ambicjonerskich odruchów (...), to oczywiście partia nie będzie partią - podkreślił. W ocenie innego byłego przewodniczącego partii Krzysztofa Janika, ""na dzisiaj Miller jest najlepszym wyborem"". - Najpierw trzeba nas wyprowadzić z dołka i na pewno da radę. Czy da radę zaprowadzić nas do lepszej przyszłości, będziemy wiedzieli za parę miesięcy - dodał.","Leszek Miller, fot. PAP/Paweł Supernak",
http://wiadomosci.onet.pl/tylko-w-onecie/leszek-miller-w-ustalmy-jedno-podszyli-sie-pod-nas-ale-ten-pomysl-spelznie-na-niczym/727759,"Leszek Miller w ""Ustalmy Jedno"": podszyli się pod nas, ale ten pomysł spełznie na niczym","- Nie ma żadnej wojenki na lewicy - mówi w ""Ustalmy Jedno"" Onetu Leszek Miller, były premier. Szef SLD dodaje, że ""pomysł konkurencji (ruchu Wolność i Równość i SDPL - red.), aby podszyć się pod Zjednoczoną Lewicę i tak spełznie na niczym"".","Szef SLD i współtwórca komitetu Zjednoczona Lewica SLD+TR+PPS+UP+Zieloni odpowiada też na pytanie, czy jego główny koalicjant - Janusz Palikot - jest poważnym politykiem: - Jak ktoś jest w Sejmie, to nie można go uważać za polityka niepoważnego.",,
https://wiadomosci.onet.pl/kraj/leszek-miller-komentuje-nowelizacje-ustawy-o-ipn/mb8e21x,Leszek Miller: patrzę na tę groteskę z rozbawieniem,"- Najpierw rządzący wprowadzili kozę, potem triumfalnie ją wyprowadzili. Ale zapaszek został. Groteska polega na tym, że w styczniu wszyscy klaskali i uważali, że jest wielki sukces, a teraz ci sami ludzie też klaszczą i cieszą się z tego, że wycofali się z pewnych ustaleń - komentuje nowelizację ustawy o IPN Leszek Miller. W rozmowie z Radiem ZET były premier mówi, że zmiana nastąpiła w wyniku akcji Izraela i USA.","- Z rozbawieniem patrzę na PiS, który próbuje wytłumaczyć, że właściwie nastąpił to z własnej i nieprzymuszonej woli. Tymczasem wszyscy wiemy, że nastąpiło to w wyniku akcji Izraela i USA - komentuje polityk SLD. Miller dodaje, że partia rządząca od wielu miesięcy używa sformułowania ""ulica i zagranica"", podkreśla, że tym naciskom trzeba się za wszelką cenę przeciwstawić, a ""teraz okazuje się, że nacisk zagranicy był wystarczający, żeby wycofać się ze złych ustaleń"". Były premier przypomina także głosowanie, po którym Donald Tusk został ponownie przewodniczącym Rady Europejskiej. - Myślałem, że słynna scena, kiedy witana była premier Szydło z kwiatami, po swojej przegranej w Brukseli 27:1, że tego nic już nie jest w stanie przebić, ale widzę, że rządząca partia ma nieprzebrane możliwości groteski - ocenia polityk, który uważa, że ""spoiwem łączącym elektorat z tą partią jest wiara"". - A wiara zamazuje zdolność do racjonalnego myślenia – zaznaczył rozmówca Radia ZET. Przypomnijmy, w środę Sejm uchwalił, Senat przyjął bez poprawek, a prezydent podpisał nowelę ustawy o IPN. Nowelizacja uchyla artykuły: 55a, który grozi karami grzywny i więzienia za przypisywanie polskiemu narodowi i państwu odpowiedzialności m.in. za zbrodnie III Rzeszy Niemieckiej, oraz art. 55b, który głosi, że przepisy karne mają się stosować do obywatela polskiego oraz cudzoziemca - ""niezależnie od przepisów obowiązujących w miejscu popełnienia czynu"". Wcześniejsza nowelizacja wzbudziła liczne głosy krytyki, m.in. ze strony USA czy Izraela. Dziś nowelizację ustawy o IPN skomentował także prezes PiS Jarosław Kaczyński. - Te przepisy, które zostały uchylone i tak były martwe. Ciężko byłoby je egzekwować - mówił o zmianie nowelizacji ustawy o IPN. Więcej w tym temacie przeczytacie w tym artykule. Chcesz być na bieżąco z najważniejszymi informacjami dnia? Polub Onet Wiadomości na Facebooku!",Leszek Miller,
https://wiadomosci.onet.pl/tylko-w-onecie/klopotek-tli-sie-zarzewie-poteznego-wybuchu-moze-byc-goraco/l5qbj,Kłopotek: Tli się zarzewie potężnego wybuchu. Może być gorąco,"- Tli się zarzewie potężnego wybuchu. Jeśli to trafi na podatny grunt, chociażby w kontekście jesiennego strajku (zapowiadanego przez Solidarność - red.), może być gorąco. Moim zdaniem można temu zapobiec. Jeśli jedna i druga strona pójdzie na ostro, to może być niewesoło. Tyle tylko, że od tego nie przybędzie ani miejsc pracy, ani w naszych kieszeniach nie będzie więcej - powiedział w wywiadzie dla Onetu poseł PSL Eugeniusz Kłopotek.","Z Eugeniuszem Kłopotkiem, posłem Polskiego Stronnictwa Ludowego, wiceprzewodniczącym zespołu parlamentarnego ""Dobre zmiany"", rozmawia Żaneta Gotowalska. Rozmawiam z posłem przyszłej koalicji PSL-PiS? Eugeniusz Kłopotek: (śmiech) W tej chwili widać wyraźnie, że utrwala się przewaga PiS nad PO w sondażach. Wygląda na to, że gdyby dziś odbyły się wybory, to wygrałby je PiS. Jednak mamy jeszcze ponad dwa lata do konstytucyjnego terminu wyborów i wszystko można zmienić. Można odwrócić te niekorzystne tendencje. Warto byłoby, aby pan premier, reprezentujący naszą koalicję, ale i jako szef rządu, częściej wsłuchiwał się w takie głosy, jak głos Eugeniusza Kłopotka. Wtedy jest szansa, by niekorzystne tendencje odwrócić. W przeciwnym wypadku może się zdarzyć, że w 2015 roku PO przegra wybory, a my - PSL, jako żyrant tej koalicji - będziemy mieć problem z przekroczeniem pięcioprocentowego progu. Tak naprawdę o przyszłych koalicjach nie decydują politycy, lecz sami wyborcy. To oni podejmują decyzję o tym, kto i ile szabel wniesie do parlamentu oraz kto z kim może się ułożyć. Patrząc na dzisiejszą scenę polityczną, która jest bardzo mocno scementowana, stwierdzam, że każdemu nowemu tworowi ciężko jest się przebić. Trzeba brać pod uwagę, że najprawdopodobniej poza tą piątką, która dzisiaj ten próg pięcioprocentowy przekracza, to nikt inny praktycznie nie ma szans wejścia. Chyba że zdarzy się coś nadzwyczajnego. Czyli jest szansa na koalicję Pana partii z partią Jarosława Kaczyńskiego? - Nie wykluczam scenariusza, że wybory wygra PiS. Oczywiście oni by chcieli wygrać samodzielnie. Na tyle mocno, by móc samodzielnie rządzić, ale nie ma o tym mowy. Polski wyborca na to nie pozwoli. W związku z tym musiałby poszukać koalicjanta. Kto nim będzie? Trudno mi na dzisiaj wyrokować. Chociaż w warstwie ideowo-moralno-społecznej wcale nie jest nam tak daleko do PiS, ale - jak widzimy - PiS ma ograniczoną zdolność koalicyjną. Skończył się rok szkolny. Jaką ocenę wystawiłby pan Donaldowi Tuskowi za ten rok? - Gdybym miał brać pod uwagę to wszystko, co zdarzyło się w ciągu ostatnich kilku miesięcy, to ta ocena jest ledwie dostateczna. Czyli pan premier zdałby, ale z trudnością? - Tak, na zasadzie litości ze względu na to, że jestem, póki co, też w tej koalicji (śmiech). Wyobraźmy sobie, że Donald Tusk decyduje się na nawiązanie współpracy z Januszem Palikotem… - Nie sądzę, żeby pan premier zdecydował się w tej chwili na tak szaleńczy krok. On doskonale wie, że gdyby tak miało nastąpić, to Platformie Obywatelskiej grozi rozłam. Wielu posłów PO nie przełknęłoby współpracy z Ruchem Palikota. Dałem premierowi Donaldowi Tuskowi ledwo tróję, ponieważ będąc w koalicji z PSL, gdy do wyborów są jeszcze dwa lata, mówi, że nie wyklucza ewentualnej koalicji z SLD. Takich numerów partnerowi koalicyjnemu się nie robi. Ale gdyby premier Tusk zaczął o tym myśleć lub próbował zawiązać taką koalicję, to nie ma ona większości. Na dzisiaj jesteśmy partnerami koalicyjnymi, powinniśmy ze sobą współpracować lepiej niż do tej pory. Przede wszystkim więcej rozmawiać. Wtedy jest szansa powtórzyć dobry wynik w 2015 roku. W przeciwnym wypadku może być źle. A jeśli mamy się ze sobą męczyć i robić sobie numery, to może lepiej się rozejść? Słabnące poparcie dla Ruchu Palikota jest coraz bardziej widoczne w sondażach. Z czym jest według Pana to związane? Czy młodzi ludzie stracili zaufanie do Janusza Palikota? - To, co wyprawiał lider tej partii, przez moment było ciekawe dla młodych ludzi. Jednak oni przejrzeli na oczy. Wiedzą, że z tego nic nie ma i dalej w taką głupotę nie chcą brnąć. Nie wróżę żadnego sukcesu Ruchowi Palikota. Tutaj może się tylko cieszyć Leszek Miller, gdyż SLD wyrasta na trzecią siłę polityczną. Czy nie widzi Pan szansy dla Janusza Palikota w kontekście Europy Plus? - Patrząc na to, co do tej pory w tym zakresie zostało zrobione, nie daję zbyt długiego żywota dla tej inicjatywy. Tym bardziej, że prezydent Kwaśniewski nie do końca jest zaangażowany w to wszystko. To będzie inicjatywa, z której niewiele wyniknie. Gdyby im się udało w wyborach do Parlamentu Europejskiego, to na tym się skończy. W wyborach samorządowych nie zaistnieją. W wyborach parlamentarnych też nie. Czyli trzecią siłą polityczną w Polsce zostanie partia Leszka Millera? - Wszystko na to wskazuje, że, póki co, tak będzie. Jeśli ta partia nie popełni jakiegoś większego błędu, to pewnie tą trzecią siłą pozostanie. Oczywiście daleko jej do rywalizacji z tymi największymi partiami w Polsce. Oceniliśmy już Donalda Tuska, należałoby teraz ocenić lidera Pańskiej partii. W kwietniu powiedział Pan, że ""Piechociński nie da rady być szefem resortu i partii jednocześnie, po kolei wszystko zawali"". Czy nadal ma Pan tak złe zdanie o Januszu Piechocińskim? - To nie jest złe zdanie. To jest po prostu… Obawa? - Tak, to po prostu martwienie się o przyszłość. Jedną z przyczyn, przez którą na Kongresie PSL przegrał Waldemar Pawlak, było to, że trzymał zbyt wiele srok za ogon. Nie był w stanie sprostać oczekiwaniom Ludowców, wyborców. Mimo ciężkiej i długiej pracy nie mógł w ciągu doby ogarnąć wszystkiego. Wydawało mi się, że premier Janusz Piechociński nie popełni tego samego błędu. Tymczasem, pod wpływem nacisków kierownictwa mojej partii, jak i samego premiera Tuska, wszedł nieomal w buty premiera Pawlaka. Poza tym, że nie jest szefem Związku Ochotniczych Straży Pożarnych. Obawiam się, że Janusz Piechociński, pomimo że jest jednym z najbardziej pracowitych polityków, wziął na siebie zbyt wiele. Czy będzie w stanie ogarnąć to wszystko? Obawiam się, że nie. Musi też pamiętać, że jest rodzina, dla której też trzeba znaleźć czas. Jak dotąd Janusz Piechociński jest chyba lepiej odbierany przez społeczeństwo niż Waldemar Pawlak. Chociażby dzięki aktywnej stronie medialnej - aktywność na Facebooku, codzienne blogowanie… - To dwa zupełnie inne charaktery. To są osoby, które preferują zupełnie inny sposób uprawiania polityki. Zawsze na końcu jest pytanie o skuteczność. Za szybko, by oceniać, czy Janusz Piechociński jest skutecznym ministrem, czy prezesem PSL. Pierwszy taki sprawdzian to będą wybory do Parlamentu Europejskiego. Kolejny to wybory samorządowe. Spotykamy się kilka dni po ogłoszeniu fałszywych alarmów bombowych w całym kraju. Czy według Pana Polska zdała ten egzamin? Pojawiają się głosy, że jest to ostrzeżenie przed realnym zagrożeniem dla naszego kraju. - Cały czas wyznaję jeden pogląd: przed szaleńcami nie jesteśmy się w stanie do końca obronić. Jesteśmy w stanie zminimalizować potencjalny atak. Jednak nie jesteśmy w stanie zabezpieczyć się w 100 procentach. Mamy chociażby przykład Stanów Zjednoczonych. Wydawało się, że to, co się stało we wrześniu 2001 roku, było niemożliwe. A jednak się stało. To, co teraz się zdarzyło z alarmami w Polsce, to są wybryki. Mam nadzieję, że nasze organy ścigania dopadną tych sprawców. I nie ma zmiłuj się. Powinni siedzieć tam, gdzie ich miejsce. Przedstawiciele związków zawodowych opuścili obrady Komisji Trójstronnej. Związkowcy zawiesili jednocześnie swoje członkostwo w Komisji. Czy w związku z tym obawia się Pan wielkiego strajku na ulicach stolicy, który jest planowany na jesień? - Obawiam się. Widzę wyraźnie, że każda ze stron nie chce popuścić. W tej chwili widać, że do kompromisu jest daleko. Rozumiem po części pana premiera, który mówi, że nie może pozwolić sobie na dyktat związkowców. Jednak z drugiej strony, chociażby w sprawie elastycznego czasu pracy, można było znaleźć kompromis. Niestety nie znaleziono go. To może spowodować, że jesienią będziemy mieć w kraju naprawdę gorąco. Szykuje nam się strajk generalny. Jaki będzie miał on zasięg? Czy rzeczywiście związkowcy porwą tłumy? Poza tym szykuje się najazd na Warszawę. A stolica już kilka takich najazdów przeżywała. I nie wygląda to ciekawie. Związkowcy krytykują też ministra pracy Władysława Kosiniaka-Kamysza. Czy uważa Pan, że nie sprawdza się on na tym stanowisku? - Tu akurat wziąłbym go w obronę. Początkowo, gdy zaproponowano mu to stanowisko - a podkreślam, że jest lekarzem - miałem obawy, czy sobie poradzi po bardzo dobrej pracy na tym stanowisku Jolanty Fedak, która potrafiła się postawić Jackowi Rostowskiemu, a nawet swoim partyjnym kolegom. Teraz mogę powiedzieć, że moim zdaniem naprawdę sprawdza się na tym stanowisku. Jest to człowiek kompromisu, wsłuchujący się w różne sugestie. Ma dobre pomysły, które niekiedy podkrada mu nawet sam pan premier. Chociażby w sprawie matek I kwartału. To, że mu podkrada, to nie problem, ważne, by temat był załatwiony. Minister pracy dostał od Pana dobrą ocenę. A co z pozostałymi ministrami w rządzie Donalda Tuska? Kto jest według Pana najlepszy, a kto najgorszy? - Takiego wskazania nie mogę zrobić, ponieważ jestem członkiem koalicji. Gdybym był w opozycji, to mógłbym to zrobić. Od decyzji ostatecznych jest pan premier. Powiem jednak uczciwie, że skład tego rządu jest bardzo nierówny. Są tam dobrzy ministrowie, dobrze sprawujący swoje funkcje, ale są i kiepscy. Donald Tusk kilka razy zapowiadał rekonstrukcję rządu. Często nazywał też powoływanych ministrów zderzakami na krótki czas. Tyle tylko, że z tych zapowiedzi nic wielkiego nie wynikało. Trochę się do tego typu sprawowania władzy przez premiera przyzwyczailiśmy. Zapowiadana jest kolejna rekonstrukcja rządu. Jeśli mamy pójść do przodu, to powinna być to głęboka rekonstrukcja. Z tymi samymi twarzami niewiele jesteśmy w stanie zrobić. Przynajmniej z niektórymi z nich. Nie poda Pan żadnych nazwisk? - Gdy będę premierem, co mi nie grozi, to wtedy podam nazwiska. To w takim razie, gdyby był Pan premierem, wybrałby Pan taki skład rządu? - Nie. Gdybym był premierem, to po tylu zapowiedziach rekonstrukcji rządu, wiedząc w jakim jesteśmy miejscu, jak tracimy zaufanie społeczne, usiadłbym z moim partnerem koalicyjnym. Mówiąc obrazowo, zamknąłbym się z koalicjantem na trzy dni i porozmawiał. Zastanowiłbym się wspólnie z koalicją, co chcemy zrobić, patrząc na oczekiwania społeczne, do 2015 roku. Biorąc pod uwagę trudną sytuację budżetową, kryzys, który nas dotknął, zastanowiłbym się wspólnie z koalicjantem, co chcemy zrobić takiego, co przekonałoby do nas ludzi, byśmy dostali mandat zaufania w 2015 roku. Jeden partner mówi, co uważa, potem drugi partner mówi, jakie jest jego zdanie. Patrzymy, gdzie mamy pełną zgodność i zbieżność. Zapisujemy takie sprawy. Sprawdzamy, gdzie mamy rozbieżność, ale nie tak dużą, by nie móc znaleźć kompromisu. Dyskutujemy. Jeśli do uzyskania kompromisu potrzebni są nam doradcy czy fachowcy, dopraszamy ich do rozmowy. Wreszcie dochodzimy do trzeciego pakietu, gdzie daleko nam od siebie i w ogóle ich nie tykamy. Jeden przeciwko drugiemu nie forsuje tego tematu za pośrednictwem mediów. Dopiero wówczas, mając uzgodnione, co chcemy robić, zaczęlibyśmy się zastanawiać, kto w danym obszarze jest gotowy, by skutecznie ten temat poprowadzić. W oparciu o taką analizę zaproponowalibyśmy wspólnie nazwiska osób do poszczególnych resortów. Co Pan sądzi na temat sposobu dysponowania pieniędzmi przez PO? Wśród wydatków znalazły się m.in. sukienki dla Małgorzaty Tusk. - Niektórzy sobie popalili, popili, pokupowali, a teraz wszyscy mają za to ponosić karę. Pan premier zapowiedział bowiem koniec finansowania partii z budżetu. Na budżet partii politycznych składają się pieniądze składkowe oraz pieniądze budżetowe. Pieniądze budżetowe powinny być wyraźnie naznaczone, na co mogą pójść. Na pewno nie na cygara, wina czy sukienki. Natomiast pieniądze składkowe - jeśli tylko zarządy partii tak zadecydują - mogą iść na cygara czy sukienki. Ale nie pieniądze budżetowe. Jak w takim razie odniesie się Pan do zapowiedzianego przez premiera projektu likwidacji finansowania partii z budżetu? - To powrót do finansowania partii politycznych pod stołem. Nie kto inny, jak wielu dzisiejszych członków PO, w 2000 roku zaproponowało zakaz prowadzenia działalności gospodarczej przez partie polityczne. Wówczas, głosami AWS, Unii Wolności i SLD, wymierzono cios w PSL. Polskie Stronnictwo Ludowe przez ponad 100 lat istnienia miało trochę majątku w postaci nieruchomości i czerpało korzyści chociażby z wynajmu. W wyniku tych decyzji nie wolno nam było tego robić. I tak było przez lata. A teraz pan premier znów do tego wrócił, by przykryć to, co wydarzyło się w Platformie. Rodzi się zasadnicze pytanie: czy o to chodzi, by biznes, mafie - także te biznesowe - miały największy wpływ na politykę? O to chodzi panu premierowi? Nie tylko PO miało dodatkowe wydatki. Według informacji PiS przeznaczało sporą kwotę na ochronę dla Jarosława Kaczyńskiego. Czy zgadza się Pan ze słowami Stefana Niesiołowskiego, który stwierdził, że ""podatnicy finansują urojenia prezesa PiS"", któremu ""wydaje się, że jest premierem""? - Nie dziwię się (ochronie dla Jarosława Kaczyńskiego - red.) i akurat o to bym się nie czepiał. Był wypadek śmiertelny i ciężkie zranienie w biurze poselskim PiS w Łodzi? Nie ma takich szaleńców, którzy chcieliby zaatakować byłego premiera i prezesa największej partii opozycyjnej w Polsce? Z pewnością są tacy. Dlatego nie mam nic przeciwko temu, że ma ochronę. Niesiołowski zasugerował, że jeżeli Jarosław Kaczyński ma ochronę, to każda znana osoba, która obawia się o swoje życie, musiałaby mieć ochronę finansowaną z budżetu państwa. Czy zgadza się Pan z tymi słowami? - Ja też jestem wyrazistym politykiem, często kontrowersyjnym w swoich wypowiedziach. Zdaję sobie sprawę, że nie wszyscy są moimi zwolennikami. Są też tacy, którzy mnie nie cierpią. Jeśli miałbym funkcjonować cały czas w takim kontekście, by nikomu się nie narazić, bo ktoś może mnie zaatakować, to lepiej z polityki odejść. Lepiej się w to nie bawić. Póki co, mam nadzieję, że tak pozostanie, jeszcze wobec siebie żadnego ataku agresji nie doświadczyłem. Oby tak zostało. W środę przedstawiono wstępne wyniki Diagnozy Społecznej 2013. Niestety spada odsetek tych, którzy są zadowoleni z sytuacji w kraju. Obecnie wynosi on jedynie 23 proc. Czy obawia się Pan, że Polacy - idąc w ślad obywateli innych krajów - wyjdą na ulicę, by masowo zamanifestować swoje niezadowolenie? - Pomimo oznak kryzysu, który dotyka również nasz kraj, to chyba jednak nie ma jeszcze takich podstaw, czy tak zaognionej sytuacji, żeby to doprowadziło do takich wybuchów społecznych, jak choćby w Grecji, Hiszpanii czy Portugalii. Niewątpliwie tli się zarzewie konfliktu i buntu, ale przy dobrej woli jednej i dobrej strony (społecznej i rządowej), można temu zapobiec. Tylko trzeba ze sobą rozmawiać. Po drugie, każda ze stron musi trochę odpuścić. W przypadku manifestacji przeciwko projektowi ACTA, społeczeństwo wiele nie potrzebowało. Czy nie obawia się Pan, że w końcu pojawi się minimalny czynnik zapalny, który rozpali potężne manifestacje? - Tli się zarzewie potężnego wybuchu. Jeśli to trafi na podatny grunt, chociażby w kontekście jesiennego strajku, może być gorąco. Nie spodziewam się jednak masowości. Moim zdaniem można temu zapobiec. Jeśli jedna i druga strona pójdzie na ostro, to może być niewesoło. Tyle tylko, że od tego nie przybędzie ani miejsc pracy, ani w naszych kieszeniach nie będzie więcej. Natomiast bardzo podobają mi się tego typu akcje, jak np. ta zorganizowana przez matki I kwartału. Jeśli rządzący robią coś niedobrego albo coś wbrew oczekiwaniom społecznym i dochodzi do tego typu protestów i do takich akcji, to nie mam nic przeciwko temu. Mamy kolejne przykłady, kiedy rząd powinien ustąpić. Ucieszyłem się, że pan premier udał się do ogródków działkowych; że jednak ten obywatelski projekt, w kontekście wyroku Trybunału Konstytucyjnego, będzie podstawowym dokumentem, nad którym Sejm będzie pracował. To mi się podoba. Teraz powinien poważnie potraktować prawie milion podpisów zebranych pod referendum dotyczącym przyszłości sześciolatków. Póki co, pan premier wychodzi z panią minister Szumilas i mówi: żadnego referendum nie będzie. A ja uważam, że powinno być referendum. Mam nadzieję, że premier zmieni zdanie i w tej sprawie. I że oddamy głos obywatelom. Warto wsłuchiwać się w ten głos i dać ludziom szansę wypowiedzenia się. Niech referendum zadecyduje. Jeśli w referendum byłoby pytanie, czy jesteś za skasowaniem gimnazjów i przywróceniem ośmioklasowej szkoły podstawowej, pierwszy podniosę rękę. Gimnazja to jedno wielkie nieporozumienie. Nie byłby Pan odosobniony w tym temacie. Według najnowszego sondażu przeprowadzonego przez Instytut Badania Opinii ""Homo Homini"" dla ""Dziennika Gazety Prawnej"", gimnazja krytycznie ocenia ponad 77 proc. ankietowanych. - To powinno dać nam wszystkim do myślenia. Szczególnie politykom, którzy o tym decydują. W ubiegłą sobotę wykład prof. Zygmunta Baumana zakłóciła grupa kilkudziesięciu narodowców, którzy po przywitaniu profesora przez prezydenta Wrocławia Rafała Dutkiewicza zaczęli buczeć, gwizdać i krzyczeć: Precz z komuną!"", ""Dutkiewicz, kogo zapraszasz"", ""Raz sierpem, raz młotem czerwoną hołotę!"". Jak ocenia Pan tego typu sytuacje? - Jest powiedzenie, że ""kto sieje wiatr, ten zbiera burzę"". Teraz prof. Bauman, wcześniej pani Środa. Racja, uniwersytet powinien być swobodną trybuną wymiany myśli i poglądów. Są jednak tacy, którzy tego typu zachowań nie tolerują i próbują kontratakować w zdecydowany i ostry sposób. Wyraźnie podkreślam, że nie pochwalam tego typu zachowań. Lepiej wdać się w dyskurs. Ktoś ma argument, a ja mam kontrargument. Nawet na ostro, ale trzeba rozmawiać. Tego typu zachowania mogą się przerodzić w jeszcze większe akty agresji. Czy uważa Pan, że Ruch Narodowy stanie się znaczącą siłą polityczną? - Byłoby to bardzo niebezpieczne. Patrząc na to, co się dzieje w Europie, że odradzają się nacjonalizmy, ten ruch może trafiać na coraz bardziej podatną glebę. Trzeba jednak temu przeciwdziałać w zarodku. Przypomnijmy choćby to, co się działo w latach 20. i 30. w Niemczech. To jest chyba dobrym przykładem. Uważajmy na to. Były minister sprawiedliwości Jarosław Gowin poinformował, że będzie kandydował na przewodniczącego Platformy Obywatelskiej. - Zaskoczył mnie. Donald Tusk powiedział, że bardzo cieszy się z tej decyzji, bo ""czułby się osamotniony, gdyby startował sam w wyborach"". ""Platforma to jest poważna partia i demokracja wymaga konkurencji. Obawiałem się innego scenariusza, ale teraz kamień z serca mi spadł"" - dodał. - Źle odebrałem tę wypowiedź Donalda Tuska, bo jest tam fałszywa nutka. Nie wierzyłem w to, że Jarosław Gowin zdecyduje się kandydować. Pytanie, na co zdecyduje się Grzegorz Schetyna*. Byłoby to bardzo ciekawe wydarzenie i ciekawa rywalizacja, gdyby było trzech konkurentów. Niejednego już taka pewność siebie zgubiła. Kto się spodziewał, że na naszym Kongresie Waldemar Pawlak przegra z Januszem Piechocińskim, a jednak to się zdarzyło. Dla oczyszczenia wewnętrznego w PO, ja bym zupełnie nie przekreślał szans Jarosława Gowina. Nie jestem zwolennikiem partii wodzowskich. Najgorzej, gdy ktoś próbuje stawiać się ponad partią. Rozmawiam z posłami, politykami PO. Posłowie z pierwszych szeregów będą przyklaskiwać sposobowi zarządzania Platformą przez Donalda Tuska. Natomiast ci z dalszych szeregów wiedzą, że - przy niekorzystnych sondażach - za dwa lata nie ma ich w polityce. I oni wcale nie pochwalają tego typu zachowań i takiego prowadzenia partii. Dlatego, dla ożywienia szeregów partyjnych, byłoby najlepiej, by wystartowało trzech kandydatów, by móc wskazać bardziej obiektywnie kierunek, w jakim partia ma dalej podążać. Dziękuję za rozmowę. *Wywiad przeprowadzony przed sobotnim konwentem PO, podczas którego Grzegorz Schetyna podjął decyzję, że nie będzie kandydował w wyborach na szefa partii.","Eugeniusz Kłopotek, fot.Albert Zawada / AG",
https://wiadomosci.onet.pl/kraj/jaroslaw-kaczynski-dobrowolnie-emigrowal/rqqd7,"""Jarosław Kaczyński dobrowolnie emigrował""","Leszek Miller w programie ""Fakty po Faktach"" w TVN 24 skomentował wczorajsze wydarzenia sprzed Pałacu Prezydenckiego, gdzie Jarosław Kaczyński wieczorem wygłosił przemówienie do zebranego tam tłumu. - Jarosław Kaczyński wyobraża sobie, że jest politykiem zewnętrznym w stosunku do legalnych władz i ustroju - uważa Miller.","Były premier wyjaśnił, że ""jeżeli Jarosław Kaczyński odmawia udziału w ważnych organach państwa jak Rada Bezpieczeństwa Narodowego, nie spotyka i się z prezydentem, to on wyobraża sobie, że jego koncepcja państwa polskiego nie przystaje do tego co jest"". - On musi budować równoległą RP, już ją przecież nazwał: IV RP - dodał Miller. - Jarosław Kaczyński dobrowolnie emigrował, usytuował się na zewnątrz legalnych struktur państwa -podkreślił były premier. Zaznaczył, że dla zwolenników prezesa PiS dzisiejsza Polska nie jest Polską niepodległą, suwerenną, tylko jakimś ""narzuconym i okupowanym państwem, które trzeba zmienić"".","Leszek Miller, fot. AFP",
https://wiadomosci.onet.pl/kraj/trzy-osoby-przezyly-katastrofe-miller-potrzebna-jest-interwencja-lekarska/nbw70,Trzy osoby przeżyły katastrofę? Miller: potrzebna jest interwencja lekarska,"- Z takimi poglądami się nie polemizuje, takie poglądy się leczy. Potrzebna tutaj jest interwencja lekarska - powiedział Leszek Miller odnosząc się w ten sposób do tez Antoniego Macierewicza, według których trzy osoby przeżyły katastrofę smoleńską. - Po raz kolejny słyszymy coraz bardziej fantastyczne hipotezy, mówiąc wprost - brednie - dodał szef SLD.","Macierewicz, który jest szefem parlamentarnego zespołu badającego katastrofę smoleńską, mówił niedawno: ""Po blisko trzech latach badań mogę powiedzieć z olbrzymią dozą pewności, czy prawdopodobieństwa, że relacje o tym, że trzy osoby przeżyły (katastrofę), są wiarygodne"". Powoływał się przy tym na ""trzy niezależne źródła"", z których dwa pochodzą ""od ludzi, którzy zawodowo zajmują się weryfikacją informacji i nie podają wiadomości niesprawdzonych"". Prokuratura podkreśla z kolei, że nie ma dowodów, by ktokolwiek przeżył katastrofę z 2010 roku. Leszek Miller poinformował, że wysłał do Prokuratury Generalnej zawiadomienie dotyczące wypowiedzi Macierewicza. - Jeżeli pan Macierewicz posiada tego typu informacje, to musi się nimi podzielić, bo być może wie coś więcej. Skoro ci ludzie przeżyli, to gdzie umarli? Może żyją dalej, może są gdzieś przetrzymywani? Może spotkał ich gdzieś okrutny los? - mówił Miller. - Gdzie są ich groby? Gdzie możemy pójść i oddać cześć ich pamięci? Te pytania wymagają odpowiedzi. Mam nadzieję, że tym razem prokurator je wydobędzie od Antoniego Macierewicza - podkreślił szef Sojuszu.","Leszek Miller, fot. PAP/Adam Warżawa",
https://wiadomosci.onet.pl/tylko-w-onecie/kulisy-szorstkiej-przyjazni-tak-walczyly-ze-soba-palace/srf9g,"Kulisy ""szorstkiej przyjaźni"". Tak walczyły ze sobą pałace","Aleksander Kwaśniewski i Leszek Miller - dwaj najważniejsi politycy polskiej lewicy. To oni tworzyli jej zręby po 1989 roku i to oni, na początku XXI wieku, trzymali niepodzielnie ster władzy w kraju. Do historii przeszła łącząca ich ""szorstka przyjaźń"". Jej kulisy oraz to, jak wyglądała walka o wpływy między ""dużym"" i ""małym"" pałacem, Miller opisuje w swojej książce ""Anatomia siły"". ""Po wszystkich własnych doświadczeniach poważyłbym się na takie stwierdzenie: w polityce nie ma przyjaźni, są tylko interesy"" - kwituje krótko były premier.","Pałac Prezydencki i Kancelaria Prezesa Rady Ministrów, czyli ""duży"" i ""mały"" pałac to dwa najważniejsze ośrodki władzy wykonawczej w Polsce. Lider SLD nie ma wątpliwości - konflikt między nimi jest wpisany w polski ustrój. ""Można ograniczać jego siłę poprzez lepszą współpracę osobistą, ale całkiem uniknąć różnych konfliktów nie można. Z tym większą ciekawością oglądałem później eksperyment Kaczyński-Kaczyński. Zastanawiałem się, czy dojdzie do momentu, w którym »szorstka przyjaźń« ujawni się nawet w stosunkach między bliźniakami. Okres jednoczesnej prezydentury Lecha i premierostwa Jarosława był za krótki, ale gdyby był dłuższy, to jestem przekonany, że nawet oni musieliby się zetrzeć"" - przekonuje. Co ciekawe, Leszek Miller przyznaje, że to najprawdopodobniej on doprowadził do tego, że szorstka przyjaźń zamieniała się w niemal otwartą rywalizację z Kwaśniewskim. ""Przesadziłem i zacząłem prezydenta traktować w sposób niewłaściwy"" - mówi w rozmowie z Robertem Krasowskim. ""Ktoś mi to zresztą przypomniał, że kiedy chodziło o ministerialną nominację i Kwaśniewski zaczął ją kontestować, powiedziałem coś w rodzaju: »Oluś, przecież ty nie masz w tej sprawie nic do powiedzenia«. Nawet jeśli z konstytucyjnego punktu widzenia miałem rację, to taka reakcja nie była przyjazna. Takie rzeczy się pamięta, szczególnie jeśli sprawuje się urząd głowy państwa"" - tłumaczy. ""Na początku są drobiazgi. Każdy macha na nie lekceważąco ręką, ale w pewnym momencie stają się nieznośne. Ogromną rolę w nakręcaniu wrogości zaczynają odgrywać oba dwory. Dworzanie cały czas uważają, że ten drugi pałac zachowuje się nielojalnie, depcze, rozpycha się... I zamiast łagodzić czy zacierać kanty, sprawiają, że konflikt jeszcze szybciej narasta"" - dodaje. ""I nawet gdyby obaj liderzy, obiektywnie rzecz biorąc, tego nie chcieli, i tak byliby pchani do wojny przez swoje otoczenie, a także media, które przecież kochają widowiskowe awantury. Jeżeli mam dzisiaj pretensje do siebie, to o to, że nie włożyłem dostatecznego wysiłku, aby nad tym procesem zapanować, żeby to powściągnąć"" - czytamy dalej w książce ""Anatomia siły"". ""Kwaśniewski podobno nie chciał, żebym został jego następcą w Pałacu"" Do wyjątkowo ostrych sporów między Millerem a Kwaśniewskim dochodziło zwłaszcza wtedy, gdy w grę wchodziła polityka zagraniczna. Były premier opisuje w swojej książce konflikt, jaki rozpętał się wokół składu delegacji na uroczyste podpisania traktatu akcesyjnego w Atenach. Wtedy okazało się, że prezydent Kwaśniewski chce przewodniczyć delegacji udającej się na szczyt UE. Do tej pory, na forum Unii, nasz kraj reprezentował szef rządu. ""Poprosiłem Rydlewskiego (współpracownik Millera - red.) o ekspertyzę prawną, z której jasno wynikało, że jeżeli chodzi o przewodniczenie delegacji, to można się zastanawiać, ale podpisywanie traktatu wynegocjowanego przez rząd w żadnym zakresie nie leży w kompetencjach prezydenta. Z ekspertyzą pojechałem do Kwaśniewskiego i mówię: »Cimoszewicz dostał osobliwe pismo, a tu mam ekspertyzę prawną«. Na co Kwaśniewski: »No wiesz, każdy ma swoich prawników«. Ja na to: »Jak zrobisz coś takiego, to po prostu naruszysz konstytucję i powinno się uruchomić procedurę impeachmentu«. Chociaż oczywiście nie ma takiego przepisu w polskiej konstytucji"" - relacjonuje lider SLD. ""Dwa dni później Kwaśniewski zadzwonił i powiedział, że to jakieś nieporozumienie, ale dalej upierał się przy przewodniczeniu delegacji na szczyt, na co ja nie mogłem się zgodzić. W końcu zawarliśmy kompromis: prezydent będzie stał na czele delegacji państwowej, a ja na czele delegacji rządowej"" - dodaje. ""Chodziło o prestiż i dumę, bo Kwaśniewski doskonale wiedział, jak to będzie. Oto cała Europa jest w Atenach. W Polsce też ludzie siedzą przed telewizorami. Poszczególne delegacje podpisują traktat akcesyjny. Na zdjęciu, na którym podpisuję historyczny dokument, jestem ja i Cimoszewicz. Kwaśniewski też chciał być na tej fotografii"" - mówi dalej w rozmowie z Robertem Krasowskim. Innym polem, na którym szczególnie aktywny, według Millera, był Aleksander Kwaśniewski to obsada kierownictwa spółek skarbu państwa. ""Takie kwestie jak spółki skarbu państwa powinny być poza zainteresowaniem prezydenta i jego ludzi. Ale tak nie było i nie jest. W niektórych przypadkach interwencja prezydenta była zupełnie wyraźna, jak na przykład w sprawie PZU. Kwaśniewskiemu bardzo zależało, żeby szefem PZU został Cezary Stypułkowski. W tym przypadku rozmawiał o nominacji nie tylko ze mną, ale także z ministrem skarbu, który skonsternowany pytał mnie, co ma robić"" - tłumaczy. ""Dopóki nie staliśmy na czele państwa, zdarzały się okresy trudne, ale zawsze wspomnienia z przeszłości okazywały się ważniejsze i łagodziły napięcia. Kiedy zostałem premierem, zaczęło się to zmieniać. Kwaśniewski podobno bardzo nie chciał, żebym został jego następcą w Pałacu Prezydenckim. Obawiał się, że jak wszystko pójdzie dobrze, to wystartuję w wyborach prezydenckich i je wygram"" - podsumowuje swoje relacje z Aleksandrem Kwaśniewskim były szef rządu. Wykorzystano, dzięki uprzejmości Wydawnictwa Czerwone i Czarne, fragmenty książki Leszka Millera i Roberta Krasowskiego ""Anatomia siły"". Były premier i lider SLD przedstawia w niej swoją wizję historii III RP. Opowiada też dzieje kolejnych rządów, kolejnych prezydentów i z wielką szczerością ujawnia polityczne kulisy. Książka ukazała się w lutym 2013 roku.","Leszek Miller, fot. PAP/Bartłomiej Zborowski",
https://wiadomosci.onet.pl/kraj/miller-skonczyl-sie-czas-oszczercow/cxm8e,Miller: skończył się czas oszczerców!,"Skończył się czas oszczerców, ale zaczyna się czas pokrzywdzonych - pisze w swoim blogu w Onet.pl były premier Leszek Miller.","Leszek Miller w swoim blogu zwraca się do marszałka Sejmu o doprowadzenie do unieważnienia uchwały z dnia 24 września 2004 roku czyniącej sprawozdanie Zbigniewa Ziobro stanowiskiem Sejmu z prac komisji śledczej ds. tzw. afery Rywina. ""Nie idzie tylko o to, że zawiera ona kłamstwa obalone przez prokuraturę, co już samo w sobie ośmiesza wysoką izbę. Chodzi o coś znacznie poważniejszego. Uchwała ta opublikowana w Monitorze Polskim w numerze 41 z 2004 roku jest całkowicie nielegalna. Nie została przyjęta przez Sejm w regulaminowym trybie. Żaden z koniecznych przepisów regulaminu Sejmu nie został w tym przypadku zastosowany. Projekt uchwały nie został wniesiony zgodnie z obowiązującą procedurą, nie stanowił oddzielnego druku sejmowego, nie miał swojego reprezentanta, nie miał uzasadnienia, nie był przedmiotem pierwszego, ani drugiego czytania. Ten niesłychany w historii polskiego parlamentaryzmu przykład legislacyjnego gwałtu nie może być dalej podtrzymany. Byłby to wyraz braku szacunku dla obywateli wierzących  w powagę i rzetelność Sejmu"" - pisze Miller. ""W zależności od reakcji marszałka Sejmu na mój wniosek zapowiadam też inne kroki łącznie z odwołaniem się do instytucji międzynarodowych"" - zapowiedział Miller.",LESZEK MILLER,
https://wiadomosci.onet.pl/kraj/bedzie-wniosek-sld-do-krrit-ws-polityki-informacyjnej-tvp/bj7v9,Będzie wniosek SLD do KRRiT ws. polityki informacyjnej TVP,Szef SLD Leszek Miller zapowiedział wniosek do KRRiT w sprawie zbadania polityki informacyjnej telewizji publicznej. W tym kontekście Miller mówił o braku relacji w TVP z czwartkowej konferencji SLD upamiętniającej 10. rocznicę zakończenia negocjacji akcesyjnych Polski do UE.,"- Od dłuższego czasu niepokoi nas sytuacja w telewizji publicznej - zarówno polityka informacyjna, obiektywizm tej polityki, także sytuacja finansowa telewizji publicznej, brak skuteczności obecnego zarządu w rozwiązywaniu bardzo poważnych problemów - oświadczył szef Sojuszu na piątkowej konferencji prasowej. Jak podkreślił, media publiczne są w Polsce niezbędne i Sojusz zawsze starał się bronić ich ""przed rozmaitymi zakusami"". - Ale to nie zwalnia tych mediów z realizowania swojej misji i postępowania zgodnie z ustawą, która nakazuje, aby działalność różnych partii politycznych była przedstawiana w sposób obiektywny i jednakowy - powiedział szef Sojuszu. Miller przypomniał o czwartkowej, organizowanej przez SLD, konferencji upamiętniającej 10. rocznicę zakończenia na szczycie UE w Kopenhadze 13 grudnia 2002 r. - To jest fakt, który powinien być znany kolejnym pokoleniom Polaków, dlatego że dzisiejsza sytuacja naszego kraju ma bezpośredni związek z tymi wydarzeniami sprzed 10 lat. Telewizja publiczna nie zająknęła się w tej sprawie ani słowem - powiedział. - Widzimy, jak fakty trzeciorzędne, czwartorzędne są często w centrum uwagi w telewizji publicznej, gdy tymczasem tego rodzaju wydarzenia (jak czwartkowa konferencja - red.) nie mają żadnego odzwierciedlenia. Uważamy, że KRRiT powinna zająć się całokształtem polityki informacyjnej - dodał Miller. Dlatego też SLD zamierza wystosować wniosek do Rady w tej sprawie. Zdaniem lidera Sojuszu, sytuacją w mediach publicznych powinna zainteresować się też sejmowa komisja kultury i środków przekazu. - Ocenić również perspektywy funkcjonowania telewizji publicznej pod tym zarządem, który dzisiaj mamy, przeanalizować politykę finansową, która spowodowała taki ogromny deficyt jak w tej chwili - powiedział szef SLD. Nawiązał też do słów premiera Donalda Tuska z 2008 roku, kiedy to szef rządu nazwał abonament radiowo-telewizyjny ""archaicznym sposobem finansowania mediów publicznych, haraczem ściąganym z ludzi"" i zapowiedział starania o jego zniesienie. - Myślę, że wtedy premier Tusk miał na myśli rażący brak profesjonalizmu wykonywany przez kierownictwo telewizji. Żałuję, że od tamtego czasu nic się nie zmieniło - powiedział Miller.","Leszek Miller, fot. Sławomir Kamiński / Agencja Gazeta",
http://wiadomosci.onet.pl/tylko-w-onecie/leszek-miller-o-konsekwencjach-ataku-usa-na-syrie/84w73mv,Leszek Miller o konsekwencjach ataku USA na Syrię,"Amerykański atak na bazę lotniczą wojsk Asada w Syrii spotkał się z krytyką Kremla. Czy koalicja antyterrorystyczna w Syrii bez udziału Rosji jest możliwa? - Jeśli Rosja zareaguje zdecydowanie i przestanie rozważać możliwość udziału, najwięcej skorzysta na tym Państwo Islamskie - stwierdził Leszek Miller. Gość ""Onet Opinie"" podkreślił także brak twardych dowodów na winę Asada za atak bronią gazową. To właśnie to zdarzenie wywołało reakcję USA. - Kilku prezydentów podejmowało podobne decyzje pomimo wątpliwości. Nie byłby to pierwszy raz - mówił były premier o decyzji Trumpa.",,,
https://wiadomosci.onet.pl/kraj/miller-6-wrzesnia-spotkanie-czlonkow-porozumienia-sld-lewica-razem-palikot-nie-wezme/p3ldk,"Miller: 6 września spotkanie członków porozumienia ""SLD-Lewica Razem""; Palikot: nie wezmę udziału","Lider SLD Leszek Miller poinformował, że szóstego września w Warszawie odbędzie się spotkanie wszystkich organizacji, które zdecydują się dołączyć do porozumienia ""SLD-Lewica Razem"". Lider TR Janusz Palikot powiedział PAP, że nie weźmie w nim udziału.","- Szóstego września planujemy w Warszawie spotkanie wszystkich sygnatariuszy porozumienia ""SLD-Lewica Razem"" i tam oficjalnie przedstawimy państwu hasło wyborcze naszej koalicji oraz pewne rozwiązania programowe, organizacyjne i techniczne - powiedział Miller na dzisiejszym briefingu w Sejmie. Podkreślił, że zaprasza też szefa Twojego Ruchu Janusza Palikota. Palikot pytany, czy weźmie udział w spotkaniu, odparł, że nie. - Idziemy swoją drogą - dodał. Miller poinformował, że rozpoczął konsultacje nad tworzeniem lewicowej koalicji wyborczej. - Zaczęliśmy te rozmowy od naszego strategicznego partnera i sojusznika - Unii Pracy - zaznaczył. Dodał, że od teraz zamierza razem z szefem UP Waldemarem Witkowskim spotykać się z ""rozmaitymi ugrupowaniami oraz związkami zawodowymi, by pracować nad bardziej skuteczną formułą, która przyniesie lewicy sukces w wyborach samorządowych"" Miller mówił, że chce rozmawiać z przedstawicielami OPZZ oraz ""rozmaitymi fundacjami i środowiskami lewicowymi"". Dopytywany, czy zaprosił na wrześniowe spotkanie Palikota, Miller podkreślił, że zaproszenie dla niego jest ciągle aktualne. Lider SLD przypomniał, że w czwartek zarząd TR ma podjąć ostateczną decyzję, czy tworzyć wspólną listę do wyborów samorządowych z SLD. - Zachęcam go oraz jego koleżanki i kolegów do przyjęcia naszej propozycji - dodał. Z kolei Witkowski powiedział, że UP chce, by rozmowy na lewicy koncentrowały na kwestiach programowych. Zaznaczył, że wierzy, że porozumienie ""SLD-Lewica Razem"" może pozyskać kolejnych partnerów politycznych. Według Witkowskiego w czasie środowego spotkania z Millerem UP zaproponowała udogodnienia ""poprawiające życie samorządowcom"". Wśród nich ma być pomysł przekazania samorządom ""całego zasobu agencji nieruchomości agencji rolnej"". Dzięki temu - przekonywał Witkowski - samorządy będą miały większą zdolność do zaciągania zobowiązań finansowych. W ubiegłym tygodniu Miller poinformował, że SLD zamierza zaproponować lewicowym formacjom politycznym utworzenie komitetu wyborczego pod nazwą ""SLD-Lewica Razem"". Dodał, że Sojusz deklaruje gotowość oddania ""bez żadnych warunków wstępnych"" połowy wszystkich miejsc na listach tego komitetu zainteresowanym organizacjom i działaczom. Na propozycję Millera nie zgodził się Twój Ruch; zadeklarował, że w tej sytuacji pójdzie do wyborów samorządowych pod własnym szyldem. Wybory samorządowe odbędą się 16 listopada.",Leszek Miller i Waldemar Witkowski,
https://wiadomosci.onet.pl/kraj/miller-ma-w-czerwcu-podjac-decyzje-ws-startu-w-wyborach/t7wx4,Miller ma w czerwcu podjąć decyzję ws. startu w wyborach,"W czerwcu były premier Leszek Miller ma ostatecznie zdecydować, czy będzie kandydował w najbliższych wyborach do Sejmu. W środę w Katowicach powiedział, że jednym z kryteriów będzie ocena wyborczych szans Sojuszu.","Podczas środowej konferencji prasowej w Katowicach Miller przypomniał, że niedawno od kolegów z łódzkiego Sojuszu otrzymał rekomendację do startu w wyborach parlamentarnych i traktuje ją ""bardzo poważnie"". - Ale ostateczną decyzję podejmę w czerwcu, kiedy Grzegorz Napieralski będzie konstruował listy wyborcze - zaznaczył Miller. Były premier podkreślił, że dla niego ważniejszą sprawą niż kandydowanie w wyborach jest odpowiedź na pytanie, co miałby robić w Sejmie. - Nie jestem już człowiekiem, który patrzy na Sejm jak na gotycką katedrę; spędziłem tam wiele lat, zarówno współrządząc jak i będąc w opozycji i nie ukrywam, że dla mnie perspektywa obecności w Sejmie w ugrupowaniu współrządzącym jest o wiele bardziej atrakcyjna niż w ugrupowaniu opozycyjnym - podkreślił. Jak dodał, chodzi o poczucie wpływu: będąc w opozycji można tylko mówić o programie, ale tylko rządząc lub współrządząc można go realizować. Miller sprecyzował, że ważna będzie ocena szans SLD, ale - dodał - nie będzie to jedyne kryterium przy podejmowaniu decyzji o kandydowaniu. Zauważył, że dziś nikt nie jest w stanie powiedzieć jaki będzie rozkład sił w przyszłym parlamencie.","Grzegorz Napieralski i były premier Leszek Miller, fot. PAP/Bartłomiej Zborowski",
https://wiadomosci.onet.pl/kraj/rozpoczal-sie-kongres-polskiej-lewicy/7vhen,Rozpoczął się Kongres Polskiej Lewicy,"W niedzielę przed południem rozpoczął się na stołecznym Stadionie Narodowym, organizowany przez SLD, Kongres Polskiej Lewicy. Bierze w nim udział prawie 90 partii, organizacji i stowarzyszeń.","Na kongresie - mimo zaproszenia - nie pojawili się byli prezydenci: Aleksander Kwaśniewski, Lech Wałęsa i gen. Wojciech Jaruzelski. Celem zjazdu - jak deklarują politycy Sojuszu - jest refleksja programowa lewicy, podkreślenie wagi sprawiedliwości społecznej, a nie tworzenie nowej formacji politycznej. Kongres poprzedziło otwarcie wystawy pt. ""Młodzi, wykształceni, bezrobotni"". Zjazd otworzył Józef Oleksy; w dalszej części przewidziano wystąpienie szefa SLD Leszka Millera oraz 7 paneli dyskusyjnych: ""Nowa polityka społeczna""; ""Gospodarka polska wobec światowego kryzysu""; ""Przyszłość demokracji""; ""Uspołecznienie kultury""; ""Lewica XXI wieku""; ""Nowoczesna Polska""; ""Drogi awansu kobiet - perspektywa zmiany"". W ramach paneli debatować mają m.in.: b. wicepremier i minister finansów, prof. Grzegorz Kołodko, prawniczka, prof. Monika Płatek, filozof prof. Jan Hartman, a także psychologowie: prof. Janusz Czapiński i prof. Janusz Reykowski, socjolog prof. Jacek Raciborski oraz politolog prof. Kazimierz Kik. Głos zabiorą także: szef OPZZ Jan Guz, prezes KGHM Polska Miedź Herbert Wirth i b. minister transportu Bogusław Liberadzki.",,
https://wiadomosci.onet.pl/kraj/miller-z-schulzem-o-przyszlorocznych-wyborach-do-europarlamentu/w9k2z,Miller z Schulzem o przyszłorocznych wyborach do europarlamentu,"O przyszłorocznych wyborach do Parlamentu Europejskiego rozmawiali w piątek w Warszawie: lider SLD Leszek Miller i szef europarlamentu, niemiecki socjaldemokrata Martin Schulz. Schulz przyjechał do stolicy na spotkanie sekretarzy generalnych PES.","Sekretarze Partii Europejskich Socjalistów przyjechali do Polski na zaproszenie SLD. Po południu szef PE spotkał się też z Millerem. Lider SLD przypomniał na piątkowej konferencji prasowej, że celem posiedzenia sekretarzy PES jest ustalenie wspólnego planu kampanii wyborczej europejskiej lewicy. ""Martin Schulz zagrzewał naszych europejskich kolegów i towarzyszy do wyborczej walki, a przed chwilą zakończyliśmy spotkanie bilateralne, w którym wzajemnie poinformowaliśmy się o planach, zarówno jeśli chodzi o działalność SLD w Polsce, jak i SPD w Niemczech oraz Parlamentu Europejskiego"" - relacjonował Miller. Przekonywał przy tym, że Schulz jest przyjacielem Polski, który od wielu lat blisko współpracuje z SLD. ""Działa na rzecz zjednoczonej Europy, pogłębionej integracji europejskiej i bardzo wiele wnosi do pracy Parlamentu Europejskiego. Myślę, że PE pod przewodnictwem pana Martina Schulza korzystnie się różni w stosunku do okresu, w którym szefem Parlamentu Europejskiego był kto inny, a konkretnie Jerzy Buzek"" - stwierdził lider Sojuszu. Schulz przypomniał natomiast, że w przyszłym roku będzie się ubiegał o stanowisko przewodniczącego Komisji Europejskiej. W środę poparcia w tej sprawie udzieliła mu w Brukseli PES. Zgodnie z Traktatem Lizbońskim wyniki wyborów do europarlamentu będą musiały być brane pod uwagę przez szefów rządów, którzy zaproponują PE nominację na nowego przewodniczącego Komisji Europejskiej. Ta nowa procedura miałaby być lekarstwem na krytykowany deficyt demokracji w UE oraz pomóc zwiększyć frekwencję wyborczą. Jeżeli zatem to lewica wygra eurowybory, to będzie oczekiwać, że Schulz zostanie nominowany na szefa KE. ""Bardzo ważne jest więc, żebyśmy wybory przyszłoroczne europejskie rzeczywiście zorganizowali jako powszechnie europejskie. Dlatego zwracam się do obywateli i obywatelek Polski, ponieważ chciałbym, działając w Brukseli, zrobić też coś dla Polski - tak jak w ostatnich miesiącach bardzo intensywnie pracowałem nad zabezpieczeniem odpowiednich środków spójności dla Polski"" - wskazał Schulz. Wyraził zarazem nadzieję, że - podobnie jak on - Polskę odwiedzą również kandydaci innych europejskich formacji politycznych, w tym zrzeszonych w Europejskiej Partii Ludowej, chadeków. Obecnie większość w 766-osobowym europarlamencie ma EPL z 275 mandatami (w tym m.in. posłów PO i PSL). Lewica ma 195 europosłów (w tym z SLD i UP). Obecny szef Komisji Europejskiej, Jose Manuel Barroso jest przedstawicielem EPL.","Leszek Miller i Martin Schulz, fot. Leszek Szymański",
https://wiadomosci.onet.pl/kraj/miller-apeluje-do-przywodcow-by-nie-bojkotowali-euro-2012-na-ukrainie/7sh36,"Miller apeluje do przywódców, by nie bojkotowali Euro 2012 na Ukrainie","Z apelem, aby nie bojkotować Euro 2012 na Ukrainie zwrócił się w piątek do przywódców państw Unii Europejskiej i krajów uczestniczących w turnieju lider SLD Leszek Miller. O liście skierowanym do polityków poinformował rzecznik Sojuszu Dariusz Joński.","Miller odniósł się w ten sposób do decyzji polityków europejskich, którzy zapowiedzieli, że zbojkotują ukraińską część Euro 2012 w proteście przeciwko sytuacji na Ukrainie, a zwłaszcza sytuacji więzionej byłej premier Julii Tymoszenko. W piątkowym liście zatytułowanym ""do przywódców państw członkowskich UE oraz krajów uczestniczących w Euro 2012"" szef SLD napisał, że tam, gdzie zaczyna się sport, powinna kończyć się polityka. Ocenił, że nigdy wcześniej tego rodzaju bojkoty nie przyniosły pożądanych efektów. ""Dzisiaj ukraińskie społeczeństwo, szczególnie w perspektywie jesiennych wyborów parlamentarnych, bardziej potrzebuje europejskiej otwartości, międzyludzkich kontaktów, spotkań, a nie bojkotu mistrzostw"" - napisał lider SLD. Według niego należy zrobić wszystko, aby ""za pomocą instrumentów politycznych i dyplomatycznych rozwiązać problem b. premier Ukrainy"", a nie bojkotować Euro 2012. W Polsce do bojkotu ukraińskiego turnieju nawołuje również Prawo i Sprawiedliwość. Rzecznik Sojuszu odnosząc się do stanowiska PiS, dodał, że chyba pierwszy raz w historii współorganizator imprezy nawołuje do jej bojkotu. Premier Donald Tusk stanowisko PiS określił jako ""gol samobójczy"". Prezydent Bronisław Komorowski ocenił, że apele o bojkot Euro 2012 na Ukrainie są ""kompletnie nieadekwatne"" do sytuacji w tym kraju. ""Jako były premier i lider lewicowej opozycji jestem w tej sprawie z polskim prezydentem i rządem"" - napisał szef SLD. Apele o bojkot Euro 2012 w ukraińskich miastach pojawiły się po informacjach o pobiciu znajdującej się w więzieniu Tymoszenko. 20 kwietnia opozycjonistka, skazana na siedem lat pozbawienia wolności za nadużycia, ogłosiła głodówkę w proteście przeciw złemu traktowaniu. Przedstawicielstwo UE w Kijowie poinformowało w czwartek, że na imprezy związane z Euro 2012, które odbędą się na Ukrainie, nie przyjedzie żaden z komisarzy UE. Nie będzie w nich uczestniczył też szef Komisji Europejskiej Jose Manuel Barroso. Kanclerz Niemiec Angela Merkel w opublikowanym w czwartek wywiadzie powiedziała, że swój przyjazd na Euro 2012 na Ukrainę uważa za sprawę otwartą. Wcześniej tygodnik ""Der Spiegel"" pisał, że Merkel rozważa rezygnację z obecności na meczach reprezentacji Niemiec, jeśli sytuacja Tymoszenko nie ulegnie poprawie. Jej decyzja obowiązywałaby wszystkich ministrów jej rządu. Z kolei członkowie austriackiego rządu uchwalili w środę, że zbojkotują rozgrywki mistrzostw Europy w piłce nożnej na Ukrainie.",,
https://wiadomosci.onet.pl/kraj/miller-mam-nadzieje-ze-kaczynski-nie-wygra-wyborow/m0t2d,"Miller: mam nadzieję, że Kaczyński nie wygra wyborów","- Byłbym zdumiony, jeśli Ruch Palikota przekroczyłby 5 proc. Mam też nadzieję, że Kaczyński nie wygra wyborów, bo Polacy faktycznie zasługują na więcej - powiedział Leszek Miller w Poranku TOK FM.","Leszek Miller zapytany, czy sondaże nie przekonują go o tym, że Ruch Palikota ma szansę wejść do Sejmu, powiedział, że wyborcy to zweryfikują. - Jeżeli wielu ludzi dzisiaj w Polsce czuje obawy, uważa, że przyszłość jest niepewna, że finanse i budżety domowe są zagrożone, to jak można te problemy rozwiązywać za pomocą sztucznego penisa? - zapytał kandydat SLD.","Leszek Miller i Grzegorz Napieralski, fot.PAP/Adam Warżawa",
https://wiadomosci.onet.pl/kraj/sld-zakonczyc-lustracje-nie-lustrowac-wojska/d11xk,"SLD: zakończyć lustrację, nie lustrować wojska","Politycy SLD Leszek Miller i Janusz Zemke zaapelowali w poniedziałek, by IPN zaprzestał lustracji w wojsku, ponieważ godzi to - ich zdaniem - w bezpieczeństwo państwa. Uważają też, że proces lustracji w Polsce powinien już się zakończyć.","SLD ma jeszcze w tym tygodniu złożyć w Sejmie projekt uchwały w sprawie zakończenia w Polsce lustracji. ""SLD wyraża najwyższe zaniepokojenie działaniami IPN, który podjął lustrację dowództwa Wojska Polskiego. Tym razem działalność IPN nie dotyczy tylko określonej grupy zawodowej, czy społecznej, ale uderza w fundamenty bezpieczeństwa państwa polskiego"" - oświadczył Miller na konferencji prasowej. Jego zdaniem, kraj, którego funkcjonariusze swoimi działaniami zmierzają do osłabienia obronności państwa, znajduje się w niebezpieczeństwie i nie zasługuje na poważne traktowanie zarówno przez sojuszników, jak i przez wrogów. Miller ocenił, że moralną i polityczną odpowiedzialność za skutki tych działań ponosi ""polska prawica, przede wszystkim PiS i PO, które przegłosowały ustanowienie prawa pozwalającego na dowolne interpretacje i całkowicie dowolne przedsięwzięcia dotyczące oficerów i generałów Wojska Polskiego"". Jak zauważył przy tym, działania te nie wywołują żadnego sprzeciwu zarówno ze strony prezydenta, premiera, jak i szefa MON. ""Przedstawiciele państwa polskiego, pełniący najwyższe funkcje patrzą obojętnie na rozwój tej sytuacji. SLD nie może pozostać obojętny"" - zaznaczył lider Sojuszu. Zapowiedział, że na najbliższym posiedzeniu Sejmu jego klub złoży projekt uchwały ""postulującej zamknięcie procesu lustracyjnego"". ""Uważamy, że ponad 20 kilka lat przeprowadzenia lustracji całkowicie wystarczy. Mamy nadzieję, że nasza uchwała zostanie poparta przez wszystkie zdrowo myślące ugrupowania w Sejmie"" - podkreślił Miller. Według europosła, b. wiceszefa MON Janusza Zemkego, problem lustracji dotyczy żołnierzy Wojska Polskiego, którzy rozpoczynali służbę ponad 20 lat temu i którzy byli zobligowani do współdziałania z ówczesną WSW (Wojskowa Służba Wewnętrzna, kontrwywiad wojskowy - PAP). Jak tłumaczył polityk Sojuszu, współpraca z WSW była świadoma i obowiązkowa, dlatego też żołnierze nie uwzględniali jej z oświadczeniach lustracyjnych. ""Uważamy, że jest nie do przyjęcia, by tych ludzi napiętnować dzisiaj, robić weryfikację po 20 kilku latach"" - podkreślił Zemke. Jak ocenił, w wyniku działań IPN, zdekompletowane zostało dowództwo Wojsk Lądowych: brakuje tam m.in. zastępcy dowódcy i szefa szkolenia. Przypomniał jednocześnie, że w wyniku katastrofy smoleńskiej, zginęło 10 najważniejszych dowódców WP. ""Wydalanie dzisiaj z wojska kolejnej grupy jest absolutną nieodpowiedzialnością. Można doprowadzić tą metodą do takiej sytuacji, do jakiej został doprowadzony 36. Pułk Lotnictwa Transportowego (który obsługiwał loty najważniejszych osób w państwie - PAP), gdzie permanentnie zmieniano kadry, a co się potem stało, to widzieliśmy wszyscy"" - zaznaczył europoseł. ""Apelujemy zatem, aby ani zwierzchnik Sił Zbrojnych, ani premier na ten temat nie milczeli, bo ta działalność IPN jest zła, a na pewno skończy się fatalnie dla naszego wojska"" - dodał Zemke. ""Gazeta Wyborcza"" napisała w ubiegłym tygodniu, że IPN oskarża o kłamstwo lustracyjne kilku z najwyższych dowódców polskiej armii. Zdaniem ""GW"", oskarżenia mogą dotknąć jeszcze wielu, którzy byli w wojsku w czasach PRL, a to oni stanowią trzon dowództwa. Odejścia ze służby wysokich rangą oficerów z powodu spraw prowadzonych przez IPN nie są nadmierne - oceniło w ubiegłą środę Ministerstwo Obrony Narodowej. Resort zwrócił uwagę, że w tym roku takie sprawy dotyczyły pięciu spośród ponad 120 generałów.",,
https://wiadomosci.onet.pl/kraj/miller-koncepcja-unii-energetycznej-pusta-w-srodku/hm9w9,Miller: koncepcja unii energetycznej – pusta w środku,"Koncepcja proponowanej przez premiera Donalda Tuska europejskiej unii energetycznej jest pusta w środku: nie niesie konkretów, została przygotowana pod kątem wyborów do PE i nie ma mowy, by została wdrożona – mówił w środę w Jastrzębiu-Zdroju szef SLD Leszek Miller.","- Koncepcja unii energetycznej według mnie jest pusta w środku – oprócz ogólnych stwierdzeń nie wnosi niczego konkretnego i nie ma mowy, aby została wdrożona w Unii Europejskiej z uwagi na sprzeciw tak wielkich graczy, jak chociażby Niemcy czy Austrii - ocenił Miller. Jego zdaniem ten przygotowany głównie pod kątem wyborów pomysł nie ma szans realizacji. Lider SLD podkreślił też, że nie jest on nowy: przed laty podobną koncepcją próbował zainteresować państwa wspólnoty m.in. Jacques Delors; w 2006 r. przyjęto natomiast dokumenty Wspólnoty Energetycznej. - Plan ten pozostał na papierze, dlatego że w krajach unijnych nie ma gotowości do praktyki, iż wszyscy będą płacić np. tę samą cenę za gaz - mówił Miller. Uznał, że w następstwie inicjatywy polskiego premiera, na szczeblu unijnym ""zapewne zostanie przyjęta jakaś ogólnikowa deklaracja"", jednak w szczegółach Donald Tusk nie osiągnie swego zamiaru. Powodem - zdaniem Millera - jest błędne założenie premiera, że ""w Unii może być prymat polityki nad gospodarką"". - A jest prymat gospodarki nad polityką; jest i będzie - dodał. B. premier mówił też na Śląsku, że w kontekście problemów polskiego górnictwa SLD oczekuje od rządu propozycji zmierzających do obniżenia kosztów wydobycia węgla kamiennego – poprzez rezygnację z części obciążeń tej branży. - Wydobycie węgla obarczone jest rozmaitymi opłatami; związki zawodowe podają, że jest ich 31 pozycji, zaczynając od tych największych, jak np. bardzo wysoki VAT, akcyza, opłata za wyrobiska czy opłata za ścieki kopalniane, które są droższe niż toksyczne ścieki komunalne - wymieniał Miller. Dodał, że jeżeli rząd rzeczywiście chce uczynić krok w dobrą stronę, powinien ""zacząć od kosztów i wyjść z inicjatywą do Sejmu, aby obniżyć te koszty”. Lider Sojuszu zaakcentował również, że gdy on kierował rządem, dokonano ""gigantycznego wysiłku” oddłużając kopalnie na 18,5 mld zł. - To spowodowało, że przynajmniej część kopalń, które nie zostały zlikwidowane przez Jerzego Buzka i jego rząd, mogły nabrać oddechu i przetrwać - mówił. Zaznaczył, że jeśli podobne ""odważne inicjatywy"" znajdą się w Sejmie, SLD poprze je. Nawiązując do poprzednich wyborów do Parlamentu Europejskiego Miller przypomniał, że premier Donald Tusk ogłosił wówczas, że znalazł inwestorów, którzy uratują stocznie. - Potem okazało się, że nie ma takich inwestorów. Dzisiaj pan premier ratuje górnictwo za pomocą unii energetycznej. Zaraz po wyborach okaże się, że nic takiego nie nastąpiło - ocenił. Pytany o proponowaną przez SLD kandydaturę b. ministra finansów Grzegorza Kołodki na komisarza UE ds. budżetu, przewodniczący SLD wskazał, że sprawa zależy od tego, czy wyborach do PE zwyciężą europejscy socjaliści i socjaldemokraci. Podkreślił, że Kołodko jest m.in. ""praktykiem gospodarczym, który dowiódł, że można pokonać kryzys i wyciągnąć polską gospodarkę na ścieżkę szybkiego wzrostu gospodarczego"". Miller przyjechał w środę do Jastrzębia-Zdroju, gdzie m.in. rozmawiał z górnikami Jastrzębskiej Spółki Węglowej (JSW). Jak relacjonował, mieli oni diagnozować, że sytuacja tej spółki nie jest tak dobra, jak rysują przedstawiciele rządu, że ""trwa celowa działalność"" obniżająca wartość spółki – aby można było ją sprywatyzować i sprzedać za bezcen; żalili się też, że cofnięto im deputat węglowy, co Miller nazwał ""czymś bardzo niegodziwym"". Po konferencji prasowej przed placem budowy nowego szybu ""1-Bzie"" należącej do JSW kopalni Borynia-Zofiówka-Jastrzębie szef SLD - wraz m.in. z kandydatami śląskiej listy Sojuszu do PE - miał zjeść obiad w górniczej stołówce, a potem spotkać się z mieszkańcami Rybnika i Żor.",Leszek Miller,
https://wiadomosci.onet.pl/kraj/leszek-miller-tym-razem-powiem-aniolowi-nie/8mf53,"Leszek Miller: tym razem powiem aniołowi ""nie""","- Zdolność uwodzenia jest w polityce niezastąpiona. Mnie Tusk uwodzić nie musiał. I tak jestem dla niego pełen uznania - mówi o wczorajszym śniadaniu z premierem Donaldem Tuskiem gość ""Przesłuchania"" w RMF FM Leszek Miller. - Na pewno nie ja będę szefem SLD. Anioł przekonał mnie do kandydowania na szefa klubu, ale gdy przyjdzie ponownie i będzie namawiał do kandydowania, tym razem powiem mu: nie. Szefem partii zostanie ktoś z klubu Lewicy - zapowiada Miller.","- Przed wyborami pojawi się grupa kilku lub kilkunastu osób które będą konkurować o stanowisko szefa partii. To konieczne. Bez konkurencji śpi się spokojniej, ale żyje się gorzej. Grupę liderów trzeba rozszerzać, a nie zawężać. SLD trzeba uspołecznić. Jak największa liczba osób musi uczestniczyć w podejmowaniu decyzji - podkreśla Miller. Były premier stwierdził, iż jeśli Józef Oleksy chce odejść, niech zrobi to teraz. Oleksy jak widać przywiązany jest do swoich tez znanych nam z taśm Gudzowatego. Oleksy to wielka postać i byłaby wielka strata, ale jeżeli chce odejść, niech zrobi to teraz - zaznaczył szef klubu SLD. Polityk Sojuszu powiedział w RMF FM, że wczoraj rozmawiał z byłym prezydentem Aleksandrem Kwaśniewskim. - Jest po mojej stronie. Wbrew temu, co mówi Palikot, Kwaśniewski się z nim nie spotkał. Palikot często mówi o faktach, które, jak się później okazuje, nie miały miejsca - zaznacza. Miller w dalszej części rozmowy podkreślił, iż nikt więcej z klubu SLD nie odejdzie do Janusza Palikota. - Kopyciński oszukał tych, którzy na niego głosowali, oszukał także kolegów z SLD - komentuje Leszek Miller.","Leszek Miller, fot. PAP/Leszek Szymański",
https://wiadomosci.onet.pl/kraj/sld-6-poslow-ukaranych-po-wstrzymaniu-sie-od-glosu-ws-immunitetu-kaminskiego/g4b26,SLD: 6 posłów ukaranych po wstrzymaniu się od głosu ws. immunitetu Kamińskiego,"Sześcioro posłów SLD, którzy wstrzymali się od głosu ws. uchylenia immunitetu Mariuszowi Kamińskiemu ukaranych zostało naganą - poinformował rzecznik SLD Dariusz Joński. SLD chce powołania komisji śledczej do zbadania działalności CBA w czasie, gdy Biurem kierował Kamiński.","We wtorkowym głosowaniu Sejm nie zgodził się na uchylenie immunitetu Kamińskiemu. Wnioskowała o to Prokuratura Okręgowa Warszawa-Praga, która chciała postawić b. szefowi CBA zarzut przekroczenia uprawnień podczas czynności operacyjnych Biura w czasach, kiedy nim kierował. Kamiński mówił we wtorek, że chodzi o akcję dotyczącą zakupu willi w Kazimierzu Dolnym, w posiadanie której wcześniej - jak podejrzewało Biuro - mieli nielegalnie wejść Jolanta i Aleksander Kwaśniewscy. W SLD za uchyleniem immunitetu głosowało 19 posłów, nikt nie był przeciw, wstrzymało się 6 posłów Sojuszu, m.in. Cezary Olejniczak, Ryszard Zbrzyzny i Stanisława Prządka. W środę - jak poinformował Joński na briefingu - prezydium klubu zdecydowało o ukaraniu tych posłów naganą. + To jest niewątpliwie żółta kartka dla tych posłów - powiedział rzecznik SLD. Z kolei szef partii Leszek Miller poinformował, że Sojusz przygotuje wniosek o powołanie sejmowej komisji śledczej do zbadania działalności CBA w czasach, kiedy kierował nim Kamiński. Zdaniem Millera proces rozliczania ""patologii IV RP"" nigdy nie został przeprowadzony właściwie. We wtorek w Sejmie mieliśmy przykład odwrotu od zamiaru przeprowadzenia takiego rozliczenia - mówił Miller. Podkreślił, że SLD był jedynym klubem, który nie głosował za powołaniem CBA, ""uznając od początku, że była to policja polityczna"". Według niego, działalność CBA w czasach, gdy Biurem kierował Kamiński, ""potwierdziła te opinie"" i w związku z tym zasadność wniosku o powołanie komisji śledczej ""jest oczywista"". Wniosek SLD w tej sprawie ma być gotowy w ciągu 7 dni. Szef Sojuszu zapowiedział też, że klub SLD nie poprze wniosku, którego złożenie zapowiedział PiS we wtorek, o powołanie komisji śledczej ws. majątku rodziny b. prezydenta Aleksandra Kwaśniewskiego. ""Będziemy popierać komisie śledcze rozliczające IV RP i żadnej, która będzie utrwalać IV RP"" - powiedział Miller. Dopytywany, czy wystąpienie Mariusza Kamińskiego w Sejmie powinno być odtajnione odpowiedział: ""To jest decyzja prokuratury. Prokurator to utajnił i tylko on ma prawo zmienić decyzję"". Na pytanie, czy SLD opowiada się za wyjaśnieniem wątpliwości, jakie pojawiły się po wystąpieniu Kamińskiego w Sejmie, dotyczące majątku rodziny b. prezydenta Aleksandra Kwaśniewskiego, odparł: ""To zostało już rozstrzygnięte, było prowadzone śledztwo i prokuratura umorzyła to śledztwo. Na razie nie żadnego nowego wniosku w tej sprawie, jak będzie, to go skomentujemy"". Wniosek prokuratury o uchylenie immunitetu Kamińskiemu przepadł, ponieważ nie udało się uzyskać wymaganej większości 231 głosów. W głosowaniu udział wzięło 419 posłów, za uchyleniem opowiedziało się 216, przeciw 160, wstrzymało się 43 posłów. Nie głosowali m.in. premier Donald Tusk i wicepremier, szef PSL Janusz Piechociński. Przeciwko wnioskowi prokuratury było 9 posłów koalicji PO-PSL, 34 wstrzymało się od głosu. Obrady Sejmu były utajnione, odtajniono jedynie wyniki głosowania.",Leszek Miller,
https://wiadomosci.onet.pl/kraj/pozyteczny-szczupak-w-polityce/8qmx3,"""Pożyteczny szczupak w polityce""","- Na tym całym konflikcie najwięcej zyskał Janusz Paklikot, ponieważ skończyło się na niczym. Idę o zakład, że za parę dni znowu się wypowie. Poseł Palikot jest bardzo pożytecznym szczupakiem w polityce, jest kolorowym ptakiem polityki, która jest szara - to ciekawe zjawisko - powiedział dzisiaj w TVN24 Leszek Miller. Były premier skomentował w ten sposób dzisiejszy spór w Platformie o wypowiedzi Janusza Palikota.","Jak mówił Miller dzisiejsza polityka ulega ""skarleniu i infantylizacji"", ponieważ codziennie kręci się ona wokół słów wypowiedzianych bądź nie przez Janusza Palikota. - Palikot gra z Platformą w dupaka a nie w szachy. Od dawna wiadomo, że spełnia on kilka ról: prowokatora i szczupaka, który ma gonić polityczne karpie. Gdyby te działania byłby nieaprobowane premier dawno by zareagował - kontynuuje były premier. - Tusk rysuje te swoje strzałki a wszyscy za nimi biegną. Umiejętnie wykorzystuje naturalne zainteresowanie incydentami. Naprawdę poważnym tematem jest to, że wzrósł deficyt budżetowy, dług publiczny, ale Platforma ich nie podejmuje - powiedział Leszek Miller w TVN24.",WARSZAWA KOMISJA ŚLEDCZA AFERA HAZARDOWA,
https://wiadomosci.onet.pl/leszek-miller-oczekujemy-przeprosin-od-obamy/7gzw9,Leszek Miller: oczekujemy przeprosin od Obamy,"Szef SLD Leszek Miller wystosował w środę pismo do ambasadora USA w Polsce, w którym wyraził zaniepokojenie w związku ze słowami amerykańskiego prezydenta Baracka Obamy, który użył sformułowania ""polski obóz śmierci"". Miller oczekuje przeprosin ze strony Obamy.","""Wczoraj w czasie ceremonii wręczenia Medali Wolności pan prezydent Obama użył sformułowania »polski obóz zagłady«. Uważamy te słowa za groźne dla wizerunku naszego kraju"" - oświadczył Miller na środowej konferencji prasowej. Prezydent Obama użył słów ""polski obóz śmierci"" podczas uroczystości uhonorowania Prezydenckim Medalem Wolności Jana Karskiego. Miller poinformował, że wystosował pismo do ambasadora USA w Polsce Lee Feinsteina. ""Dzisiaj podpisałem pismo, w którym SLD wyraża najwyższe zaniepokojenie tą sytuacją oraz zwraca się do ambasadora USA w Polsce, aby poinformował prezydenta Stanów Zjednoczonych o naszym oczekiwaniu związanym z przeprosinami narodu polskiego, a także amerykańskiej Polonii"" - powiedział szef Sojuszu. Jak podkreślił, to m.in. Polonia amerykańska ""od wielu lat bardzo czynnie angażowała się w przezwyciężenie pewnej tendencji obecnej w amerykańskich mediach, w których pisało się o +polskich obozach koncentracyjnych+"". ""SLD popiera także wysiłki władz RP, które to władze dążą do uzyskania słów ubolewania i przeprosin ze strony prezydenta Obamy. Sądzimy, że jednolite stanowisko polityków RP będzie tutaj manifestacją, która da wyraz polskiemu sprzeciwowi zawsze wtedy, kiedy tego rodzaju słowa będą w USA miały miejsce"" - oświadczył szef Sojuszu. Zdania Millera były szef MSZ Adam Daniel Rotfeld nie powinien był przyjąć Medalu Wolności dla Karskiego, w sytuacji, kiedy padły słowa o polskim obozie śmierci. ""Sądzę, że gdyby to się działo w obecności Jana Karskiego, ten wybitny Polak również nie przyjąłby tego odznaczenia, czekając na wyjaśnienia ze strony prezydenta Obamy"" - ocenił były premier.",,
https://wiadomosci.onet.pl/kraj/leszek-miller-sprawdza-sie-moja-przepowiednia-o-po/rfkg4n,Leszek Miller: sprawdza się moja przepowiednia o PO,"- Moja przepowiednia się sprawdza. Nie ma Platformy Obywatelskiej bez Donalda Tuska - powiedział Leszek Miller w programie ""Fakty po Faktach"" w TVN24. Zdaniem lidera SLD partia rządząca jest bliska upadku, a zmiany dokonane przez Ewę Kopacz w rządzie nic nie zmienią.","Miller stwierdził, że powołanie trzech nowych ministrów przez Ewę Kopacz ""nie będzie miało znaczenia"" dla końcowego rezultatu PO w wyborach. - Ewa Kopacz chce kupić trochę czasu, żeby odetchnąć (...). Nowi ministrowie będą realizowali taki sam program jak ich poprzednicy - powiedział. - Dokonanie zmian personalnych przyniesie chwilową ulgę, bo ""wilki biegnące za saniami"" zatrzymają się na chwilę. Ale potem pobiegną jeszcze szybciej. Dokonano tych zmian personalnych, ale nie zmieniły się treści programowe. PO ponosi konsekwencje 8 lat rządzenia i realizowania polityki, która nie przyniosła powodzenia - ocenił Miller. Szef SLD przypomniał też swoje słowa sprzed ponad roku. - Już wcześniej mówiłem, że według mnie PO będzie istniało dotąd, dopóki na jej czele stoi Donald Tusk. Wydaje się, że moja przepowiednia się sprawdza. Nie ma Platformy bez Tuska. PO jest bliska upadku - powiedział Miller. Zdaniem lidera Sojuszu Polacy nie są zainteresowani ""zmianami na szczytach władzy w PO"". - Cóż obchodzą one tych, którzy zarabiają 1600 złotych? - pytał retorycznie Miller. Napieralski odcina się od Leszka Millera i chce powołać nową partię. Zobacz rozmowę Jacka Gądka z byłym szefem SLD w Onecie! - Patrzę na 10 lat obecności Polski w UE i są one rozczarowujące. Przybywa ludzi majętnych, ale jeszcze szybciej przybywa ludzi biednych. Czy wszystkie możliwości zostały wykorzystane? Jeśli w ostatnich latach na czysto, po odtrąceniu naszej składki otrzymaliśmy prawie 300 miliardów złotych z UE, to gdzie są te pieniądze? Widać je na drogach, w infrastrukturze, ale za mało tych środków zostało zainwestowanych w to, co jest priorytetem: w kapitał ludzki - powiedział gość ""Faktów po Faktach"". Prezydent Bronisław Komorowski powołał nowych ministrów: zdrowia - prof. Mariana Zembalę, sportu i turystyki - Adama Korola oraz skarbu państwa - Andrzeja Czerwińskiego. Komorowski dziękował im za chęć służenia Polsce, a premier Ewa Kopacz podkreśliła, że nie będzie łatwo. Kardiochirurg i transplantolog prof. Marian Zembala pokieruje resortem zdrowia. Poseł PO Andrzej Czerwiński objął Ministerstwo Skarbu Państwa, a były wioślarz, mistrz świata i mistrz olimpijski Adam Korol został ministrem sportu. - Zmiana na różnych stanowiskach jest elementem normalności, choć każdą zmianę można przeprowadzić lepiej lub gorzej, w łatwiejszych lub trudniejszych sytuacjach - podkreślił Komorowski. Dziękował za ""zmianę dokonaną w taki sposób, że widać, iż polityka to nie tylko łatwe obietnice, nie tylko splendory, zaszczyty, nie tylko kariera, ale to także służba, nie zawsze w łatwych i sprzyjających okolicznościach"". - Serdecznie dziękuję za gotowość służenia najjaśniejszej Rzeczypospolitej w momencie szczególnym, kiedy do wyborów jest zaledwie parę miesięcy - zaznaczył prezydent. Podziękował również za ""postawę służby, którą bardziej widać, kiedy mniej jest się podejrzanym o chęć zrobienia kariery czy sięgnięcia po zaszczyty"". Prezydent pogratulował i podziękował nowo powołanym ministrom za wolę oddania do dyspozycji, nie tylko premier, ale i całego kraju, własnych doświadczeń i osiągnięć w różnych ważnych dla Polski obszarach. - Jest wiele spraw do rozwiązania, ale są też i ludzie, którzy swoim życiem i swoimi dokonaniami potrafili potwierdzić to, że są to sprawy do udźwignięcia - podkreślił Komorowski. Życzył ponadto wszystkim ""odwagi, woli dokończenia wielkiego dzieła i przekonania, że wszystko robimy w imię służby najjaśniejszej Rzeczypospolitej"". Premier Ewa Kopacz podkreśliła podczas uroczystości w Pałacu Prezydenckim, że trzej nowi ministrowie trafili do rządu ""w bardzo trudnych czasach"". - Łatwo nie będzie - dodała. - Ale wiem jedno. Nie przyszliście do rządu, żeby się dowartościowywać. Już jesteście mistrzami w swoich dziedzinach. Przyszliście po to, aby pokazać, co znaczy prawdziwa służba, bezinteresowna służba na rzecz rodaków - powiedziała szefowa rządu. Wyraziła przekonanie, że nowi ministrowie to potrafią. - Jestem przekonana, że w roli ministrów, mimo że zostały cztery miesiące tej kadencji, przekonacie Polaków, jak szczerzy i odważni będziecie w swoich decyzjach i przede wszystkim będziecie myśleć o nich, a na samym końcu o sobie - mówiła Kopacz. Jak podkreśliła, jedyną ""tarczą"", która będzie bronić nowym ministrów w trudnych czasach, będzie ""pokora, bo pokora się nie obraża"". - Tego wam życzę. Bądźcie dzielni w tym, co będziecie robić na rzecz innych i róbcie to skutecznie - dodała premier. W związku z ujawnieniem akt ze śledztwa w tzw. aferze podsłuchowej z funkcji w rządzie zrezygnowali w ubiegłą środę ministrowie: zdrowia Bartosz Arłukowicz, sportu Andrzej Biernat, skarbu Włodzimierz Karpiński, wiceministrowie: skarbu Rafał Baniak, środowiska Stanisław Gawłowski, gospodarki Tomasz Tomczykiewicz. Z funkcji szefa doradców premiera odszedł Jacek Rostowski, a z funkcji koordynatora służb specjalnych - Jacek Cichocki (pozostał szefem KPRM). Cichockiego zastąpił Marek Biernacki. Centrum Informacyjne Rządu poinformowało PAP, że we wtorek Biernacki odebrał nominację na funkcję koordynatora służb specjalnych i rozpoczął urzędowanie. Arłukowicz, Biernat oraz Karpiński wieczorem odebrali zaświadczenia o odwołaniu z funkcji.",Leszek Miller,
https://wiadomosci.onet.pl/leszek-miller-nie-zastanawiam-sie-nad-startem-w-wyborach-prezydenckich/qc5t3,Leszek Miller: nie zastanawiam się nad startem w wyborach prezydenckich,"Szef SLD Leszek Miller oświadczył, że nie zastanawia się na startem w przyszłorocznych wyborach prezydenckich. Zapowiedział, że Sojusz będzie wyłaniał swojego kandydata na prezydenta RP na początku 2015 r. Nie wykluczył prawyborów wewnątrz partii.","Miller pytany w środę przez PAP, czy zastanawiał się już nad startem w przyszłorocznych wyborach prezydenckich jako kandydat Sojuszu odparł: „Nie, ja nie. Ja uważam, że jeżeli chce się naprawdę zmieniać rzeczywistość to w rządzie, w parlamencie, a prezydent to jest funkcja bardziej reprezentacyjna”. „Uważam zresztą, że gdyby w przyszłości można było pomyśleć o zmianach w Konstytucji, trzeba by się zdecydować na jeszcze większe wzmocnienie rządu i jeszcze większe osłabienie władzy prezydenta, sprowadzenia go do roli, nazwijmy to, bardzo takiej formalno-organizacyjnej” – oświadczył szef SLD. Dopytywany o wybór kandydata Sojuszu w wyborach prezydenta RP, Miller zapowiedział, że jego partia zajmie się tym na początku przyszłego roku. „My się kampanią prezydencką zajmiemy nie wcześniej, niż na początku przyszłego roku” – powiedział. Jednocześnie nie wykluczył, że w przypadku, gdyby pojawiło się kilka kandydatur, w SLD mogłyby odbyć się wewnętrzne prawybory. „W SLD jest statutowa powinność, że musi odbyć się konwencja, która będzie rekomendowała kandydata. No i to zależy od tego, na co się zdecydujemy, bo jeżeli byłoby kilkoro kandydatów, nazwijmy to równorzędnej rangi, wtedy warto zorganizować coś w rodzaju prawyborów. Ale gdyby to był kandydat, który jest zdecydowanym faworytem, wtedy po prostu trzeba go wyznaczyć i już mu robić kampanię” – dodał Miller. Pierwsza tura wyborów prezydenckich w 2015 r. odbędzie się prawdopodobnie 10 lub 17 maja; to najbardziej realne terminy - powiedział w środę PAP sekretarz PKW Kazimierz Czaplicki. Marszałek Sejmu ma czas na zarządzenie wyborów od 6 stycznia do 6 lutego 2015 r. - dodał. Miller pytany o ocenę Andrzeja Dudy - kandydata PiS na prezydenta RP - odparł: ""Jest trochę śmieszne, jeżeli jedna kampania się nie zakończyła, a PiS rozpoczyna drugą kampanię. Ale rozumiem, że to jest spowodowane taką chęcią, żeby przynajmniej na chwilę odwrócić uwagę opinii publicznej od tej kompromitacji, jaką była podróż trzech posłów do Madrytu”. Chodzi o służbową podróży byłych już posłów PiS - Adama Hofmana, Mariusza A. Kamińskiego i Adama Rogackiego - do Madrytu na posiedzenie Komisji Zagadnień Prawnych i Praw Człowieka Zgromadzenia Parlamentarnego Rady Europy. Media informowały m.in., że posłowie wzięli na tę podróż kilkanaście tysięcy złotych zaliczki, zgłaszając wyjazd samochodem; w rzeczywistości polecieli tanimi liniami lotniczymi. W sprawie tej, SLD złożyło zawiadomienie o możliwości popełnienia przestępstwa przez trzech posłów PiS.",,
https://wiadomosci.onet.pl/kraj/za-co-kurski-dziekowal-kaczynskiemu-ktora-czaszka-juz-sie-nie-usmiechnie-cytaty/m84b6,Za co Kurski dziękował Kaczyńskiemu? Która czaszka już się nie uśmiechnie? Cytaty tygodnia,"Za co Jacek Kurski dziękował Jarosławowi Kaczyńskiemu po wykluczeniu z PiS i która ""czaszka już się nie uśmiechnie"", komu Umberto Bossi chce ""rozwalić twarz"" i które wydarzenie było dla Janusza Palikota punktem zwrotnym? Poznaj najciekawsze cytaty minionego tygodnia!",,,
https://wiadomosci.onet.pl/kraj/politolog-lewicy-brak-poczucia-wspolnoty-programowej/v6rgxh,Politolog: lewicy brak poczucia wspólnoty programowej,"Zjednoczonej Lewicy brakuje poczucia wspólnoty programowej i pozytywnego przekazu, dominują natomiast interesy partyjne – ocenia dr hab. Ewa Marciniak. Na czołową postać lewicy wyrasta Barbara Nowacka – dodaje dr Jacek Reginia-Zacharski.","Władze SLD i Twojego Ruchu podjęły w sobotę decyzję, że ich ugrupowania wystartują w wyborach parlamentarnych w koalicji Zjednoczona Lewica. Sojusz na Radzie Krajowej przyjął geografię polityczną podziału list wyborczych, zatwierdził tzw. jedynki dotyczące kandydatów SLD, jednocześnie wskazał te okręgi wyborcze, które oddajemy do dyspozycji naszych koalicjantów - powiedział szef SLD Leszek Miller. Współprzewodniczący TR Janusz Palikot poinformował, że na listach Zjednoczonej Lewicy Twój Ruch będzie miał 10 jedynek i ok. 20 drugich miejsc. Koalicyjny komitet ma zostać zarejestrowany w ciągu kilku dni. - W Zjednoczonej Lewicy nie ma do końca wypracowanego poczucia wspólnoty programowej, a w dalszym ciągu dominują interesy partyjne. Chełpienie się tym, że któraś z partii uzyskała satysfakcjonującą liczbę jedynek i dwójek świadczy o tym, że to interes partyjny jest ważniejszy, a nie interes Zjednoczonej Lewicy – powiedziała politolog Uniwersytetu Warszawskiego dr hab. Ewa Marciniak. Jak podkreśla sukcesem Zjednoczonej Lewicy będzie zawiązanie koalicji, która zintegruje dużą liczbę ugrupowań. - Mam wrażenie, że gdyby ta inicjatywa powstała wcześniej, to byłby czas na wypracowanie ważnych politycznie celów i wyrazistego przekazu dla społeczeństwa. Dzisiaj w tym przekazie dominuje motyw, że lewica ma być po to, aby zatrzymać marsz prawicy. To nie jest wystarczający przekaz. To znów jest przekaz negatywny, a oczekiwałabym pozytywnego – podkreśliła dr Marciniak. Jej zdaniem, lewica ma ""ciekawe postulaty adresowane do socjalnego elektoratu w Polsce i to je trzeba akcentować, a nie liczbę jedynek"". Politolog z Uniwersytetu Łódzkiego dr Jacek Reginia-Zacharski zwrócił uwagę, że poprzeczka dla Zjednoczonej Lewicy jest ustawiona wysoko. - Startuje ona jako koalicja, w związku z tym i próg wyborczy jest wyższy (wynosi 8 proc. -red.). Przypuszczam, że liderzy lewicy wychodzą z założenia, że jakikolwiek wynik poniżej 10 proc. będzie katastrofalny. W związku z tym grają o wszystko. Wejście do koalicji to dla nich gra o być albo nie być, o wejść do parlamentu, albo nie wejść do parlamentu – powiedział dr Reginia-Zacharski. Jak podkreślił, stworzenie koalicji zwiększa zaplecze polityczne poszczególnych partii, ale np. duża część konserwatywnego elektoratu SLD z niechęcią będzie patrzyła na wiele nazwisk, a nawet sam szyld Twojego Ruchu. - W świetle tego, co się działo na lewicy w minionym roku, konflikty są bardzo głębokie. Teraz są troszeczkę przysypane, ale w polityce nie da się ich tak łatwo wystudzić i zupełnie zniwelować. Efekty napięć będą wychodzić – przewiduje dr Reginia-Zacharski. Jego zdaniem na ""najciekawszą osobowość lewicy"" wyrasta Barbara Nowacka, która wystartuje z pierwszego miejsca w Warszawie. - Jedynka dla niej w Warszawie zupełnie mnie nie zaskakuje. To jedyne rozsądne posunięcie. Jest akceptowana przez wszystkie ugrupowania lewicowe i stąd jej bardzo duży potencjał polityczny – mówi Reginia-Zacharski.",Liderzy SLD,
https://wiadomosci.onet.pl/kraj/hofman-kaczynski-na-prezydenta-glinski-na-premiera/wn93e,"Hofman: Kaczyński na prezydenta, Gliński na premiera","Jarosław Kaczyński jest kandydatem PiS na prezydenta, Piotr Gliński - na premiera pozaparlamentarnego rządu, a być może dłużej - powiedział w Radiu Zet Adam Hofman. - Opozycja nie ma wyjścia, musi poprzeć Glińskiego - dodał.","To zmiana stanowiska, ponieważ dotychczas PiS twierdziło, że Gliński ma być premierem rządu technicznego, a po wygraniu przez PiS kolejnych wyborów miał ustąpić na rzecz Jarosława Kaczyńskiego. - Każda partia ma swojego lidera i myśląc o zdobyciu władzy chce swojego lidera zrobić premierem. Naszym kandydatem jest lider, ale ta sytuacja jest dynamiczna i może się zmienić - podkreślał Gość Radia Zet. Pytany, czy, jeśli prof. Gliński się sprawdzi, to zostanie premierem w następnej kadencji, odpowiedział, że to możliwe. Zastrzegł jednak, że w polskiej polityce trudno coś przewidzieć na kilka lat w przód. ""Opozycja nie ma wyjścia, musi poprzeć Glińskiego"" Zdaniem Hofmana głosowanie konstruktywnego wotum nieufności będzie dla ""opozycji"" testem. - Opozycja nie ma wyjścia, bo podtrzymywanie Donalda Tuska oznacza dekonstrukcję państwa na naszych oczach - mówił Hofman. - Jeśli Janusz Palikot i Leszek Miller chcą to podtrzymywać, to gratuluję szczęścia. Dzisiejsze deklaracje są polityczne. Jesteśmy jeszcze przed spotkaniami prof. Glińskiego z klubami RP i SLD, a po tych spotkaniach panowie będą szukać sposobności, żeby zmienić zdanie. Jeśli zagłosują za Tuskiem, to się już nie wytłumaczą z tego, że są opozycją. To głosowanie jest imienne i można pokazać listę - powiedział Hofman. Zwrócił również uwagę na wczorajszą deklarację Waldemara Pawlaka, który zapowiedział, że zamierza spotkać się ze wszystkimi klubami parlamentarnymi. - To jest sytuacja, która w demokracji nie zdarza się często. Nie wiadomo jednak, czy to jest sytuacja poważna, czy tylko licytacja polityczna premiera Pawlaka z Rostowskim. To się wyjaśni w ciągu kilku dni - mówił Hofman. ""Za jakiś czas Gliński przedstawi swój gabinet"" Hofman powiedział, że przed głosowaniem wotum opinii publicznej zostanie przedstawiony skład gabinetu, który miałby przejąć władzę. Jak zaznaczył, PiS nie będzie brać udziału w jego układaniu. - To prof. Gliński wymyśli ministrów i niebawem przedstawi - poinformował rzecznik prasowy Prawa i Sprawiedliwości.","Adam Hofman, fot. Sławomir Kamiński / Agencja Gazeta",
https://wiadomosci.onet.pl/kraj/kluby-przeciwne-inicjatywie-palikota-w-sprawie-wotum-nieufnosci/2gjyt,Kluby przeciwne inicjatywie Palikota w sprawie wotum nieufności,Klub Ruchu Palikota chce złożyć wniosek o konstruktywne wotum nieufności wobec rządu Donalda Tuska w związku z tzw. aferą taśmową. Nie ma jednak wymaganej liczby posłów niezbędnej do złożenia wniosku. Pozostałe kluby parlamentarne są przeciwne tej inicjatywie.,"Aby złożyć taki wniosek, potrzebne jest poparcie minimum 46 posłów, a klub RP liczy 43. - Rząd, który by w wyniku tego konstruktywnego wotum nieufności powstał, byłby rządem fachowców. Nie składałby się ani z Janusza Palikota, ani z Jarosława Kaczyńskiego, ani ze Zbigniewa Ziobro, ani z Leszka Millera, ani z innych polityków. Byłby to rząd fachowców - taki, jaki jest we Włoszech i innych krajach dzisiaj w Europie, gdzie jest bardzo trudna sytuacja - powiedział w środę lider RP Janusz Palikot dziennikarzom w Sejmie. Jak podkreślił, taki rząd mógłby dokonać wielu niezbędnych zmian zapowiedzianych przez Platformę w expose Tuska oraz zapowiadanych przez wiele innych partii, a nierealizowanych. Dodał, że jednym z zadań nowego rządu byłoby doprowadzenie w ciągu kilku miesięcy do kolejnych wyborów. Palikot mówił, że ujawnione w mediach nagrania rozmowy osób związanych z PSL to ""nieprawdopodobny przykład korupcji, kolesiostwa i partyjniactwa z udziałem najważniejszych funkcjonariuszy publicznych"". Poniedziałkowy ""Puls Biznesu"" ujawnił rozmowy szefa kółek rolniczych Władysława Serafina z byłym prezesem Agencji Rynku Rolnego Władysławem Łukasikiem na temat możliwych nieprawidłowości w spółkach związanych z resortem rolnictwa. - Dymisja Sawickiego, choć słuszna i uzasadniona, nie załatwia tej sprawy. Jeszcze bardziej bulwersujące dla wielu ludzi w naszym kraju jest to, że o tym wszystkim wiedział zarówno Pawlak, jak i Tusk, i całymi latami tuszował sposób funkcjonowania PSL - oświadczył Palikot. Dodał, że nagrania ""od kilku miesięcy krążyły po Warszawie"". Zgodnie z konstytucją, Sejm wyraża Radzie Ministrów wotum nieufności większością ustawowej liczby posłów na wniosek zgłoszony przez co najmniej 46 posłów i wskazujący imiennie kandydata na prezesa Rady Ministrów. Szef Ruchu pytany, kto mógłby zostać premierem, odparł, że we wniosku pozostało puste miejsce na nazwisko fachowca. Dodał, że może je podać któraś z partii, z którymi Ruch Palikota zamierza w tej sprawie rozmawiać. Na pierwszym miejscu wymienił SLD, później PiS i SP. - Niech Leszek Miller dopisze nazwisko, jakie chce, fachowca związanego z SLD, typu Marek Belka. (...) Niech PiS zaproponuje prof. (Michała) Kleibera, którego wielokrotnie proponował na różne ważne funkcje czy kogokolwiek innego, kto ma pewną pozycję zawodową i pewien autorytet zawodowy - mówił. Szef SLD Leszek Miller przypomniał w rozmowie z PAP, że warunki, jakie spełniać musi inicjatywa w sprawie konstruktywnego wotum nieufności, określa konstytucja. ""Tam określone są trzy warunki: po pierwsze musi być minimum 46 posłów, którzy podpiszą się pod takim wnioskiem, wniosek musi zawierać nazwisko kandydata na premiera, po trzecie trzeba zebrać 231 posłów, którzy ten wniosek przegłosują. Ja rozumiem, że pan Janusz Palikot nie ma żadnego z tych trzech warunków"" - powiedział Miller. Sam pomysł zmiany rządu ocenił jako nierealny. - Chyba, że pan Janusz Palikot przekona PO, żeby głosowała za odwołaniem własnego rządu. Jeżeli przekona, to ok, wchodzimy w to - zaznaczył szef Sojuszu. Pomysł Ruchu Palikota krytycznie ocenia również PiS. - Oceniamy tę inicjatywę jako inicjatywę, która ma pomóc Donaldowi Tuskowi. Palikot nie jest dla nas wiarygodny - powiedział PAP szef klubu PiS Mariusz Błaszczak. Jak zaznaczył, PiS rozważając swoje plany polityczne na jesień zastanawiało się nad konstruktywnym wotum nieufności dla rządu. - Być może jest tak, że informacje o tym przedostały się do Palikota, stąd też i jego nagłe ożywienie, bo przecież dotychczas zupełnie nie reagował w sprawie dotyczącej afery taśmowej - ocenił Błaszczak. Zaznaczył, że PiS zgłosi wniosek o powołanie komisji śledczej w sprawie tzw. afery taśmowej w PSL. Błaszczak powiedział, że powołanie tej komisji ""jest niezbędne, by pokazać mechanizmy rządu koalicji PO-PSL"". Szef klubu PiS ocenił, że ""jednym z ważnych elementów badań komisji śledczej powinno być wyjaśnienie, dlaczego przez tych kilka miesięcy nagranie nie zostało upublicznione"", choć - jak donoszą media - zostało dokonane w styczniu. Według Błaszczaka należy ustalić, ""czy premier wiedział o tym nagraniu, a jeśli wiedział, to dlaczego nie reagował"". Sekretarz klubu PO Paweł Olszewski inicjatywę RP nazwał ""parlamentarnym cyrkiem"". ""Palikot znowu występuje z bezsensowną inicjatywą, próbując zaistnieć w przestrzeni medialnej. Traktuję tę inicjatywę jako parlamentarny cyrk, do którego Palikot zdążył nas już przyzwyczaić"" - powiedział PAP Olszewski. Według Stanisława Żelichowskiego z PSL ""Palikot ma fachowców tylko od konopi"". - Wprawdzie resort rolnictwa jest chwilowo nieobsadzony, ale rolnictwo to coś więcej niż konopie. Polska działa normalnie, rząd ma większość. Nie ma żadnego powodu dla konstruktywnego wotum nieufności - zaznaczył. Także lider Solidarnej Polski Zbigniew Ziobro negatywnie ocenił inicjatywę Ruchu Palikota. - Zdajemy sobie sprawę, że dziś nie jest możliwe składanie wniosku o wotum nieufności wobec premiera i całego rządu, bo byłoby to takie bicie piany i rzecz nieefektywna niestety - powiedział Ziobro.",,
https://wiadomosci.onet.pl/kraj/miller-decyzja-ws-edwarda-m-widowiskowa-kleska-zbigniewa-ziobry/jmtwk,Miller: decyzja ws. Edwarda M. widowiskową klęską Zbigniewa Ziobry,"""Widowiskową klęską"" byłego ministra sprawiedliwości Zbigniewa Ziobry nazwał szef SLD Leszek Miller decyzję prokuratury o umorzeniu śledztwa przeciw polonijnemu biznesmenowi Edwardowi M. ws. zabójstwa b. szefa policji Marka Papały.","Ziobro odpowiada, że Edwardowi M. postawiono zarzuty za czasów rządów SLD. Deklaruje, że on sam jako minister sprawiedliwości i prokurator generalny lojalnie popierał działania prokuratury w tej sprawie. Od stycznia 2005 r. Edward M. był podejrzany o to, że w kwietniu 1998 r. w Gdańsku nakłaniał płatnego zabójcę Artura Zirajewskiego ps. Iwan do zabójstwa Papały, oferując 40 tys. dolarów. W środę Prokuratura Apelacyjna w Łodzi umorzyła postępowanie w części dotyczącej Edwarda M. Miller ocenił na środowym briefingu w Sejmie, że ""umorzenie postępowania jest widowiskową, prawniczą i polityczną klęską"" Ziobry, który M. ""przez długi czas stawiał zarzuty, ścigał w Stanach Zjednoczonych, próbował dokonać aktu ekstradycji"". Według polityka Sojuszu, M. ""może czuć się pokrzywdzony w każdym tego słowa znaczeniu"". - Jeżeli uzyska gratyfikację finansową, to mam nadzieję, że Ziobro zapłaci za nią z własnej kieszeni - dodał. Miller zaznaczył, że z ""prawdziwą goryczą"" przyjmuje fakt, że polski wymiar sprawiedliwości nie może ""skutecznie znaleźć i oskarżyć"" mordercy gen. Papały. - To świadczy jak najgorzej o skuteczności polskiego wymiaru sprawiedliwości - ocenił. Do słów Millera odniósł się Ziobro, minister sprawiedliwości i prokurator generalny w latach 2005-2007. W rozmowie z dziennikarzami podkreślił, że prokuratura postawiła zarzuty M. za czasów rządów SLD. - W styczniu 2005 roku Edward M. stał się podejrzanym - zaznaczył Ziobro. Zwrócił też uwagę, że ta sama prokuratura skierowała do USA wniosek o ekstradycję M. - W późniejszym czasie lojalnie popierałem działania prokuratury. Uważam, że lojalność wobec państwa wymaga wspierania prokuratury, niezależnie, kiedy decyzje zostały podjęte. Kolejni prokuratorzy generalni, podobnie jak ja, też lojalnie popierali tę decyzję, m.in. minister Zbigniew Ćwiąkalski - zauważył Ziobro. - Skoro tak wielu prokuratorów, na przestrzeni tak długiego czasu uznawało, że jest wysokie prawdopodobieństwo, że ta wersja była prawdziwa, to znaczy, że coś musiało być na rzeczy - ocenił. Ziobro zaznaczył też, że podstawą decyzji prokuratury o umorzeniu postępowania nie był ""brak znamion czynu zabronionego, ale brak dostatecznych dowodów"" przeciwko M. Edward M. w 2002 r. był w Polsce zatrzymany i przesłuchany, ale zwolniono go i wyjechał z kraju. W 2007 r. amerykański sąd nie zgodził się na jego ekstradycję do Polski. Amerykański sędzia argumentował, że zeznania ""pospolitego przestępcy"" to za mało, by wydać Polsce amerykańskiego obywatela. W grudniu ub.r. łódzka prokuratura zdecydowała o uchyleniu postanowienia o aresztowaniu Edwarda M., odwołała jego poszukiwania listem gończym, międzynarodowym listem gończym oraz Europejskim Nakazem Aresztowania. W środę na spotkaniu z mediami rzecznik Prokuratury Apelacyjnej przyznał, że wpływ na taką decyzję miała m.in. analiza dokumentów zawierających wykaz logowań telefonu komórkowego M. w okresie zabójstwa generała. Gen. Marek Papała, były już wówczas komendant główny policji, został zastrzelony w Warszawie 25 czerwca 1998 r. w samochodzie przed blokiem, w którym mieszkał.",,
https://wiadomosci.onet.pl/kraj/grupa-politykow-sld-chce-odwolania-leszka-millera/5tjp4b5,Grupa polityków SLD chce odwołania Leszka Millera,Grupa polityków SLD chce odwołania szefa SLD Leszka Millera - dowiedziało się Radio Merkury. Jutro zbiera się zarząd partii - ma dyskutować między innymi o porażce Magdaleny Ogórek w wyborach prezydenckich i strategii na jesienne wybory parlamentarne.,"- Wniosek o odejście Millera z funkcji przewodniczącego partii ma złożyć kilku członków partii - deklaruje Grzegorz Napieralski, od marca zawieszony w prawach członka SLD. Mimo to chce złożyć wniosek. - Nawet gdyby mi się to nie udało, to zrobi to, jeśli nie kilku, to kilkunastu moich kolegów - mówi, jednak nie podaje żadnych nazwisk. Zdaniem Napieralskiego SLD musi dotrzeć do młodych, a z Leszkiem Millerem to się nie uda. Wiceszef partii Leszek Aleksandrzak w rozmowie z Radiem Merkury mówi, że to nie czas na partyjne rozliczenia. Podobnie uważa lider Sojuszu Leszek Miller, który apeluje, by poczekać na wynik wyborów parlamentarnych. W sobotę zarząd SLD przeanalizuje kampanię prezydencką i zacznie opracowywać strategię na wybory parlamentarne - zapowiadają politycy Sojuszu. Część spodziewa się dymisji Leszka Aleksandrzaka - wiceszefa partii i szefa sztabu Magdaleny Ogórek. - To są pytania, na które nie zamierzam odpowiadać. Nie interesuje mnie kolor butów i krój sukienek Magdaleny Ogórek. Interesuje mnie to, co ma do powiedzenia w kwestii programowej - mówi przewodniczący SLD Leszek Miller. Dodaje też, że nie żałuje wyboru kandydatki SLD na prezydenta i przewiduje, że ma ona szansę na dwucyfrowy wynik. Krytykuje też swoich poprzedników w SLD - Grzegorza Napieralskiego i Wojciecha Olejniczaka. - Ten eksperyment skończył się fatalnie. Tragedia - mówi. - Zarząd będzie analizować wynik wyborczy Magdaleny Ogórek i dokona oceny tej kampanii - powiedział rzecznik Sojuszu Dariusz Joński. Kandydatka SLD otrzymała w niedzielnych wyborach prezydenckich 2,38 proc. głosów. SLD odnotował tym samym najniższy wynik w wyborach prezydenckich w swojej historii. Źródła PAP zbliżone do kierownictwa partii spodziewają się, że odpowiedzialność za niski wynik Ogórek spadnie na szefa jej sztabu i wiceprzewodniczącego zarządu partii Leszka Aleksandrzaka; spodziewają się, że może się on w sobotę podać do dymisji. O dalszych zmianach w kierownictwie partii - jak podkreślają - nie będzie mowy, bo doprowadziłyby one do niepotrzebnych sporów przed wyborami parlamentarnymi. - Teraz trzeba narysować plan, w którym Sojusz otwiera się na inne siły lewicowe, buduje szerokie poparcie społeczne wokół ludzi lewicy pod jednym wspólnym hasłem: Nie ma wroga na lewicy - podkreślił sekretarz generalny SLD Krzysztof Gawkowski. Nie chciał jednak mówić, z jakimi środowiskami partia będzie chciała rozmawiać. Dodał, że ""dzisiaj nie można żadnych środowisk wykluczać. Wszystkie środowiska powinny tworzyć jedną wspólną siłę na lewicy"". - Decyzje, co do tego, jak to będzie wyglądać, zostaną podjęte na zarządzie krajowym - zaznaczył. = Po wyborach prezydenckich widać, że rozdrobniona lewica osiąga kiepskie wyniki wyborcze, więc tylko zbudowanie jednej silnej wspólnej listy, na której nie będziemy doszukiwali się tego, co nas dzieli, lecz szukali tego, co nas łączy, może dać lepszy wynik, który przeciwstawi się rosnącemu w siłę PiS-owi - zaznaczył Gawkowski. Sztab Magdaleny Ogórek tłumaczył słaby wynik oddaleniem się kandydatki od lewicowego programu i jej dużą niezależność. Aleksandrzak na poniedziałkowej konferencji prasowej mówił, że kandydatce nie udało się przekazać pełnego programu, z którym szła do wyborów; ""program bardzo często był przejmowany przez innych kandydatów i im to jakoś lepiej wyszło"" - dodawał. Rzecznik sztabu Tomasz Kalita podkreślał, że słabego wyniku Ogórek nie należy utożsamiać z poparciem dla SLD. Budowę ruchu Wolność i Równość zapowiedzieli Magdalena Środa, Jan Hartman, Kazimierz Kik i Genowefa Grabowska. Na piątkowej konferencji mają zainaugurować współpracę z innymi działaczami lewicy, m.in. b. politykiem SLD i prezesem stowarzyszenia Dom Wszystkich Polska Ryszardem Kaliszem oraz wicemarszałkinią Sejmu Wandą Nowicką, którzy zapowiedzieli swoją obecność w rozmowie z PAP. Wśród nazwisk związanych z nową formacją wymieniany jest także b. rzecznik Twojego Ruchu Andrzej Rozenek. Kalisz pytany o możliwą współpracę z SLD podkreślił, że nowa inicjatywa będzie ""inicjatywą ludzi, nie partii"" i do współpracy zapraszane będą osoby, nie partie. Mówił, że na bazie nowego ruchu może wyłonić się partia i wspólna lista w wyborach parlamentarnych, jednak na tę chwilę chodzi przede wszystkim o wspólne działanie ludzi lewicy. Nowicka, pytana o Sojusz, odpowiedziała: ""Nie ma wroga na lewicy"". W jej ocenie ludzie lewicy muszą zrobić wszystko, by w parlamencie kolejne kadencji nie zabrakło ludzi realizujących program lewicy.",Magdalena Ogórek i Leszek Miller,
https://wiadomosci.onet.pl/kraj/miller-krytykuje-kaczynskiego-za-wypowiedz-ws-kontrolowania-wyborow/3v13s,Miller krytykuje Kaczyńskiego za wypowiedź ws. kontrolowania wyborów,"- Jarosław Kaczyński swoimi oświadczeniami buduje zły wizerunek Polski - tak szef SLD Leszek Miller odniósł się do słów lidera PiS dotyczących planów tego ugrupowania, by kontrolować głosowanie w nadchodzących wyborach. - Okazuje się, że polski premier z Władimirem Putinem zamordowali polskiego prezydenta, a teraz, że wybory odbywają się w sposób niewłaściwy, a Państwowa Komisja Wyborcza fałszuje wyniki tych wyborów - zaznaczył.","Planowany przez PiS system ochrony wyborów będzie się opierał o mężów zaufania. - Chodzi o to, żeby działali wewnątrz systemu, który pozwoli na alternatywne liczenie głosów. To jest po prostu potrzebne. Nasza demokracja niekiedy kuleje i to bardzo. System będzie służył, żeby głosy były policzone, żeby każdy wiedział, że nie wszystko można - mówił wczoraj Kaczyński. - Jarosław Kaczyński swoim oświadczeniami buduje jak najgorszy wizerunek Polski, gdzie Polska w żadnym wypadku nie może być wzorem dla żadnego demokratycznego państwa - powiedział Miller na środowym briefingu w Sejmie. - Okazuje się, że polski premier z Władimirem Putinem zamordowali polskiego prezydenta, a teraz, że wybory odbywają się w sposób niewłaściwy, a Państwowa Komisja Wyborcza fałszuje wyniki tych wyborów. To jest działalność, która wymaga potępienia, bo ona buduje zły obraz Polski na arenie międzynarodowej - podkreślił szef Sojuszu. Kaczyński mówił też dzisiaj o ""niepokojących zjawiskach"", m.in. dużej liczbie głosów nieważnych w niektórych gminach. - Naprawdę do końca nie wiemy, gdzie są liczone polskie głosy. Były wieści o serwerach poza polskimi granicami. Wolałbym, żeby serwery były własnością Państwowej Komisji Wyborczej, by były w pomieszczeniach PKW. Tak nie jest - dodał. Sekretarz PKW Kazimierz Czaplicki pytany o wypowiedź Kaczyńskiego stwierdził: ""Od początku serwery są używane pomocniczo. Przy wyborach serwery były w Polsce, są w Polsce i będą w Polsce. Są własnością Krajowego Biura Wyborczego. Mamy pełną kontrolę nad ich pracą"". Premier Donald Tusk ocenił tego dnia, że jeśli ktoś podważa wiarygodność, uczciwość, rzetelność wyborów, godzi w reputację państwa polskiego.",Przewodniczący SLD Leszek Miller,
https://wiadomosci.onet.pl/kraj/leszek-miller-i-monika-miller-zatancza-razem-w-tancu-z-gwiazdami/b7mv8tf,"Leszek Miller wystąpi w ""Tańcu z Gwiazdami"". Zatańczy z wnuczką","Leszek Miller wystąpi w programie ""Dancing With The Stars. Taniec z Gwiazdami"". Polityk swoje umiejętności taneczne zaprezentuje wspólnie ze swoją wnuczką Moniką Miller. W jakim tańcu będziemy mogli ich zobaczyć?","W najbliższym odcinku, który premierę będzie miał 25 października, uczestnicy zatańczą po dwa tańce. Jeden z nich będzie z bliską osobą. Niektórzy wybrali przyjaciół, inni matki. Monika Miller zdecydowała się na zatańczenie ze swoim dziadkiem, czyli Leszkiem Millerem. ""Wnuczce się nie odmawia. Zatem w piątek w „Tańcu z gwiazdami” wystąpimy w walcu. Nigdy nie tańczyłem walca więc trema mnie zżera. Może jakieś porady od bardziej doświadczonych?"" - napisał przejęty Miller. Monika Miller razem z byłym premierem, a obecnie europosłem zatańczą walca do jednego z najsłynniejszych utworów The Beatles pod tytułem ""Yesterday"". Wnuczka Leszka Millera często w wywiadach powtarzała, że dziadek jest dla niej wielkim wsparciem. - Dziadkowie to moja najbliższa rodzina. Bardzo dużo się od nich nauczyłam. Nie wyobrażam sobie jakby to było bez nich - mówiła.",Monika Miller i Leszek Miller,
https://wiadomosci.onet.pl/kraj/pawlak-ma-zaprosic-do-rozmow-kaczynskiego-palikota-millera-i-ziobre/z38ec,"Pawlak ma zaprosić do rozmów Kaczyńskiego, Palikota, Millera i Ziobrę","Szef PSL Waldemar Pawlak ma wystosować listy do szefów partii opozycyjnych Jarosława Kaczyńskiego, Janusza Palikota, Leszka Millera i Zbigniewa Ziobry z zaproszeniem do rozmów na temat możliwości współpracy - dowiedziała się PAP nieoficjalnie ze źródeł w Stronnictwie.","- W trudnych czasach trzeba rozmawiać również z opozycją - przekonuje rozmówca PAP. Wicepremier zapowiadał w sobotę podczas mazowieckiego zjazdu PSL, że wystąpi do liderów parlamentarnych, by porozumieć się w sprawach dotyczących gospodarki, spraw społecznych i rolnictwa. Jak przekonywał, można znaleźć 12 punktów, których rozwiązanie pomogłoby polskiej gospodarce. Jako przykład podawał propozycje kasowego rozliczania podatku VAT (firmy miałyby płacić go dopiero po otrzymaniu zapłaty, a nie po wystawieniu faktury). Według źródeł PAP, PSL chce zaproponować opozycji ewentualne poparcie dla pakietu ułatwień dla przedsiębiorców. Wiceminister gospodarki Mieczysław Kasprzak (PSL) zwraca uwagę, że w resorcie gospodarki przygotowane zostały propozycje deregulacyjne, które mają właśnie pomagać przedsiębiorcom. - To nie jest coś nowego, ludzie ze sobą powinni rozmawiać. Propozycje dotyczące przedsiębiorców pojawiają się z różnych stron. Myśmy to już dość dokładnie dopracowali. Mamy wyliczenia, mamy oprzyrządowanie do tego, więc chcieliśmy skonfrontować to z innymi, jak się na to zapatrują - powiedział Kasprzak. Zapewnił, że nie chodzi o to, by szukać innego niż pozarządowe wsparcie, a o przedyskutowanie propozycji. Propozycje deregulacyjne przygotowane w kierowanym przez Pawlaka resorcie gospodarki nie spotkały się z ciepłym przyjęciem ze strony ministra finansów Jacka Rostowskiego. Resort finansów przekonywał, że pomysły szefa PSL mogłyby kosztować budżet państwa miliardy złotych. - Nie chcemy podchodzić do tego emocjonalnie, a realnie spojrzeć na problemy, które trzeba dziś rozwiązać - odpowiada na te zastrzeżenia poseł Stronnictwa. Kasprzak przyznał też, że prace w rządzie nad propozycjami Pawlaka nie idą tak szybko, jak można by sobie życzyć. - Posuwamy się może wolno, ale do przodu, natomiast te problemy nierozwiązane pozostają, więc potrzeba tutaj szerszego spojrzenia - zaznaczył. Ludowcy chcą też rozmawiać z PiS, SLD, RP i SP na temat propozycji tych partii, co do których ugrupowania mogłyby się porozumieć. - A może inni mają też dobre propozycje, które można by wykorzystać. Nie chcemy nikomu zabierać pomysłów, a zastanowić się, co można zrobić wspólnie dla gospodarki - podkreślił wiceminister. Wtorkowa ""Rzeczpospolita"" napisała, że PSL będzie szukało wspólnych punktów w programach ugrupowań opozycyjnych oraz własnym i będzie proponowało współpracę w tym zakresie. Pierwszym takim punktem może być kasowe rozliczanie podatku VAT. Propozycja ta znajduje się w przygotowanych przez resort gospodarki założeniach do ustawy o redukcji niektórych obciążeń administracyjnych. Ludowcy przekonują, że dziś mamy tylko ""pozornie kasowy"" VAT, bo jeśli płatnik nie otrzyma zapłaty za fakturę po 90 dniach, to i tak musi zapłacić podatek. Rozszerzenia metody kasowej VAT chce też Ruch Palikota.","Waldemar Pawlak, fot. PAP/Radek Pietruszka",
https://wiadomosci.onet.pl/tylko-w-onecie/leszek-miller-koalicje-biora-sie-ze-wspolnoty-interesow-a-nie-ze-wspolnoty/r8jf7ps,"Leszek Miller: koalicje biorą się ze wspólnoty interesów, a nie ze wspólnoty programowej","Leszek Miller był gościem Jarosława Kuźniara w programie ""Onet Rano."". Skomentował on m.in. zawieranie koalicji przez władze samorządowe. - W samorządach szczebla gminnego, czy powiatowego jest tak, że kwestie ideowe i wartości nie odgrywają istotnej roli. Tam najważniejsze są interesy grupowe i indywidualne, a koalicje biorą się ze wspólnoty interesów, a nie ze wspólnoty programowej – powiedział. - Czarzasty pryncypialnie zapowiedział, że nie będzie koalicji [z PiS-em - przy. red]. Radni z SLD w powiecie powiedzieli, że w takim razie oni odchodzą z partii, ale nie składają mandatów. Ta koalicja i tak będzie, tylko nie pod szyldem SLD – dodał.",,,
https://wiadomosci.onet.pl/kraj/kolejne-osoby-odejda-z-ruchu-palikota/88t5z,Kolejne osoby odejdą z Ruchu Palikota?,"W okręgach gdańskim i gdyńskim rezygnację z członkowstwa w Ruchu Palikota złożyło pięć osób - poinformowało dzisiaj Biuro Prasowe RP. W sobotę b. działacze partii podali, że w Pomorskiem z partii odeszło ok. 100 osób, z których ok. 40 przechodzi do SLD. Leszek miller zapowiada dalsze transfery do jego partii.","""Do 24 marca w okręgach gdańskim i gdyńskim rezygnację z członkostwa w RP złożyło pięć osób, w tym Agnieszka Gądek - była pełnomocnik okręgu nr 25, która nie jest członkiem RP od ponad miesiąca"" - głosi przesłany komunikat dyrektor Biura Prasowego Ruchu Palikota Małgorzaty Prokop-Paczkowskiej. W sobotę podczas konferencji prasowej w Gdyni Agnieszka Gądek poinformowała, że w Pomorskiem ""na pewno do SLD przechodzi ok. 40 osób, a z partii odeszło ok. 100 osób"". Powiedziała, że ""do SLD przechodzą m.in. Jerzy Tarasiewicz, Leszek Korzeniowski (były wiceprzewodniczący okręgu gdańskiego RP), Mieczysław Nowak (szef sztabu wyborczego), Artur Grodziski (przewodniczący klubu RP w Chojnicach i Zbigniew Golonko (b. szef klubu w Chojnicach)"". - Przechodzimy do SLD, bo jesteśmy ideowcami i nie mogliśmy dalej realizować swoich lewicowych postulatów oraz budować nowoczesnej Polski w ramach struktur Ruchu Palikota - wyjaśniła. Sześcioro czołowych działaczy RP w Pomorskiem opuściło w lutym partię w proteście przeciw nieuznaniu przez Zarząd Krajowy partii wyników wyborów zarządu okręgu RP w Gdańsku. Styczniowe wybory zostały unieważnione po tym, jak grupa członków partii zgłosiła skargi dotyczące niepoinformowania ich o jego terminie. Biuro Prasowe RP w komunikacie także ""stanowczo dementuje informację o odejściu 40 działaczy RP z okręgu kaliskiego"". - Od czasu konferencji SLD w Kaliszu (9.03. - red.), na której poinformowano opinię publiczną o przejściu 40 działaczy RP do SLD, z Ruchu Palikota wystąpiły 4 osoby, w tym Łukasz Waniak, co do którego Zarząd partii podjął decyzję o wykreśleniu z rejestru członków - podała Prokop-Paczkowska. Biuro prasowe RP poinformowało, że ""Ruch Palikota w okręgu gdańskim liczy 188 członków zrzeszonych w 9 klubach, w okręgu gdyńskim 160 osób zrzeszonych w 13 klubach, w okręgu kaliskim 210 członków zrzeszonych w 11 klubach"". ""Od początku tego roku do Ruchu Palikota w całym kraju przystąpiło 3 tysiące nowych członków"" - czytamy w komunikacie.",,
https://wiadomosci.onet.pl/kraj/tajne-spotkanie-oto-przyszly-szef-sld/wklep,Tajne spotkanie. Oto przyszły szef SLD?,"Były premier Józef Oleksy, który w jednym z warszawskich hoteli spotkał się z nowym szefem klubu SLD Leszkiem Millerem, chce być nowym przewodniczącym Sojuszu - podaje ""Super Express"".","- Wiem, że Józef Oleksy rozważa start w wyborach na stanowisko przewodniczącego SLD - mówi Leszek Miller w rozmowie z ""Super Expressem"". Były premier dodaje, że jest kilku kandydatów na to stanowisko, ale sam będzie namawiał Oleksego do startu w wyborach. Pytany o to czy sam będzie ubiegał się o to stanowisko stwierdza zdecydowanie: ""Wystarczy mi szefowanie klubem"". - Ten fotel jest zajęty - dodaje. Przeczytaj pierwszą i drugą część wywiadu z Józefem Oleksym w Onecie Sam Oleksy nie chce wypowiadać się na temat jego ewentualnego startu, jednak przyznaje, że nowy lider powinien być wybrany w partyjnych prawyborach. - Wszystko jest na wstępnym etapie. Zobaczymy, co się wydarzy po ocenie kampanii wyborczej - tłumaczy. Według byłego premiera partia najpierw musi ocenić wybory i zdiagnozować przyczyny słabego wyniku SLD, a dopiero później rozpocząć odbudowę. - Nigdzie indziej się nie wybieram. Z SLD byłem związany, jestem i będę - potwierdza. Więcej w ""Super Expressie"".","Józef Oleksy, fot. Bartłomiej Barczyk / Agencja Gazeta",
https://wiadomosci.onet.pl/kraj/tajemnica-nie-pozwala-na-debate-nad-granicami-walki-z-terrorem/kqq64,Tajemnica nie pozwala na debatę nad granicami walki z terrorem,"""Gazeta Wyborcza"": czy prezydent Kwaśniewski i premier Miller zostaną zwolnieni z tajemnicy, by zeznawać w sprawie tajnych więzień CIA? Decyzja ta umożliwiłaby poważną debatę nad granicami walki z terroryzmem. I odpowiedzialnością władzy.","Prezydencki minister Tomasz Nałęcz i rzecznik rządu Paweł Graś mówili w niedzielę w Radiu ZET, że sprawę tych więzień prokuratura powinna wyjaśnić. Wyglądało to jak zaproszenie prokuratury do wystąpienia z wnioskiem - zauważa gazeta.",,
https://wiadomosci.onet.pl/kraj/miller-mamy-problem-w-ue-problem-nieobecnosci/xe3ln,"Miller: mamy problem w UE, problem nieobecności","Były premier Leszek Miller uważa, że Polska traci na opóźnianiu akcesji do strefy euro. - Mamy problem w Unii Europejskiej, problem polskie nieobecności - mówił Miller w ""Sygnałach dnia"" Polskiego Radia.","Według byłego premiera krąg decyzyjny w UE coraz bardziej przesuwa się w stronę strefy euro, do której Polska miała już dawno przystąpić. - Teraz nie podaje się już nawet żadnych dat. Polska traci pozostając poza tą strefę. Bo wszystkie ważniejsze decyzje, zwłaszcza makroekonomiczne, podejmowane będą pośród 17 krajów, a nie 27 - mówił Miller. Były premier uważa, że obecnie pierwsze skrzypce w UE grają Niemcy i Francja. - Ale kiedy ja prowadziłem negocjacje akcesyjne do UE, to wtedy główny ton należał do Niemców, Brytyjczyków i Szwedów. Wielka Brytania i Szwecja to nasi potencjalni sojusznicy w obecnej sytuacji - mówił Miller.","Leszek Miller, fot. PAP/Tomasz Gzell",
https://wiadomosci.onet.pl/kraj/osoby-nielamiace-prawa-nie-powinny-miec-zamykanych-ust/mdqdz,"""Osoby niełamiące prawa, nie powinny mieć zamykanych ust""","- Jestem za tym, by w Polsce osoby, które nie łamią prawa, nie miały zamykanych ust, ""nie podzielam twoich poglądów, ale umrę, byś mógł je głosić"" - tak sprawę Adama Darskiego w publicznej telewizji skomentował Tomasz Nałęcz, w programie ""Gość Radia Zet"".","- Nieprawdziwe są tezy, że PO to lotne piaski, a PiS to głębokie zakorzenienie. Także w twardych elektoratach PO ma większe poparcie od partii Kaczyńskiego - tak Tomasz Nałęcz skomentował wyniki najnowszego sondażu TNS OBOP dla ""Gazety Wyborczej"". - Nie wszystko w tych wyborach jest przesądzone. Wyborcy muszą być zmobilizowani do głosowania na Platformę. Wynik wyborczy zależy w dużej mierze od frekwencji - dodał. Doradca prezydenta skomentował również plany PO i PiS w sprawie ewentualnego składu rządów. - Wierzę w to, że premier Tusk zmieni ekipę, jeśli dostanie od Polaków szansę rządzenia. Historia pokazuje, że rząd tworzony przez polityka w nowej kadencji różni się od tego z poprzedniej - stwierdził. - Ekipa Jarosława Kaczyńskiego (Antoni Macierewicz, Anna Fotyga, Zbigniew Ziobro, przyp. red.) straszy wyborców, nie zachęca do głosowania - skomentował plany prezesa PiS odnośnie składu ministrów w jego przyszłym rządzie. Tomasz Nałęcz stwierdził również, że Kaczyński zapala świeczkę nowej wizji Prawa i Sprawiedliwości. Jednocześnie zostawiając ogarek dla stałych wyborców. Dodał, że dla twardego elektoratu PiS, ikoną jest Antoni Macierewicz. Nałęcz zapytany o udział Aleksandra Kwaśniewskiego w kampanijnych poczynaniach SLD stwierdził, że bardzo ceni sobie rozwagę i takt byłego prezydenta. - Byłem zaskoczony początkowymi deklaracjami SLD na temat udziału Kwaśniewskiego w ich kampanii. Nie powinien on redukować swojego wizerunku do bycia autorytetem jednej partii. To, że wspiera ludzi, którym ufa to dobrze, ale to nie jego kampania - dodał. Zapytany o kandydowanie Leszka Millera odpowiedział: ""uważam, że 60-latkowie, do których sam się zaliczam, powinni funkcjonować w roli doradców, opiekunów młodego pokolenia, wolałbym zagłosować na osoby młodsze"". Nałęcz stwierdził również, że Miller zdobył ""koronę Himalajów na scenie politycznej"" i wg niego lepiej byłoby gdyby został doradcą, a nie ""ścigał się na bieżni politycznej"". - Jeśli jednak Leszek Miller ma dynamizm człowieka młodego i chce startować - niech startuje - dodał.",,
https://wiadomosci.onet.pl/tylko-w-onecie/leszek-miller-jestem-przeciwny-adopcji-dzieci-przez-pary-jednoplciowe/12clzd8,Leszek Miller: jestem przeciwny adopcji dzieci przez pary jednopłciowe,"- Uważam, że te dzieci mają potem problemy. Zwłaszcza w szkole, w kręgach towarzyskich. Z tego co wiem te dzieci są po prostu szykanowane przez inne dzieci - mówił w programie ""Onet Opinie"" były premier i obecny europoseł SLD Leszek Miller.","Jednocześnie Miller w rozmowie z Andrzejem Gajcym przyznał, że popiera małżeństwa par tej samej płci i jego zdaniem jest to ""trend nie do zatrzymania"".",,
https://wiadomosci.onet.pl/kraj/trotyl-w-tu-154m-l-miller-kto-mialby-chciec-zamachu/4kkgpq3,Trotyl w Tu-154M. L. Miller: kto miałby chcieć zamachu?,"Polscy eksperci, którzy badali wrak samolotu Tu-154M, odkryli na nim ślady materiałów wybuchowych - ustaliła ""Rzeczpospolita"". Te doniesienia od razu skomentowali politycy. - Bardzo bym chciał, żeby zwolennicy spiskowych teorii powiedzieli, co oznacza końcowy wniosek z teorii zamachu - powiedział w Radiu ZET Sławomir Nowak. Z kolei Leszek Miller w RMF FM pytał, ""po co ktoś miałby chcieć dokonywać zamachu?"". - Prezydent Kaczyński nie stanowił żadnego zagrożenia. Wszyscy wiedzieli, że przegra - powiedział.","- To sensacyjne doniesienie. Proponuję, żeby poczekać na stanowisko prokuratury wobec tych rewelacji. Nie wiem nic na ten temat, więc trudno jest mi się do tego odnosić - powiedział w Radiu ZET Nowak. Minister transportu, budownictwa i gospodarki wodnej dodał, że najlepiej poczekać na komunikat prokuratury. Podkreślił, że najpewniej po takim komunikacie premier odniesie się to tych rewelacji. Poruszenie tą informacją wyraził także Leszek Miller, który był gościem ""Kontrwywiadu"" w RMF FM. - Ta informacja brzmi poważnie. Ale to łatwo wyświetlić, czy są to nowe ślady, czy też jeszcze z II Wojny Światowej. Nie po raz pierwszy pojawiają się sensacyjne wieści - dodał. - Prokuratora Generalna milczy, rząd milczy. Zwolenników spisku przybywa, głównie ze względu na nieudolną politykę informacyjną. Ja na podstawie tych materiałów, jako polityk i działacz opozycyjny będę trwał w twierdzeniu, że to nie był zamach - podkreślił były premier. - Mimo dzisiejszych doniesień o znalezieniu śladów trotylu na szczątkach Tu-154 dalej uważam, że hipoteza o zamachu w Smoleńsku nie jest hipotezą prawdopodobną. Po co ktoś miałby chcieć dokonywać zamachu? Prezydent Kaczyński nie stanowił żadnego zagrożenia. Wszyscy wiedzieli, że przegra wybory - mówi Miller. - Ustalenia prokuratury i ich interpretacja będą przesłanką do dalszych decyzji rządu - powiedział z kolei rzecznik rządu Paweł Graś. - Przede wszystkim musimy poznać ustalenia prokuratury i ich interpretację; jakie jest źródło ewentualnego pochodzenia tych substancji, które według doniesień gazety zostały znalezione - od tego pewnie uzależnione będą wszystkie dalsze kroki. Przypomnę, że jeżeli chodzi o komisję ministra Millera, to zgodnie z procedurami jest możliwość wznowienia prac tej komisji, jeśli pojawią się nowe istotne wątki, nowe istotne szczegóły - powiedział gość programu ""Polityka przy kawie"" w TVP1. Rzecznik podkreślił też, że informacje zawarte w publikacji ""Rzeczpospolitej"" są dowodem na to, że w sprawie katastrofy smoleńskiej toczy się intensywne śledztwo. - To nieprawda, że Polska oddała śledztwo Rosjanom, bo chociażby to jest dowodem, że polska prokuratura prowadzi intensywne działania - podkreślił. Według Grasia fakt, że istotne wątki w śledztwie pojawiają się dwa i pół roku od katastrofy to wynik tego, że ""sytuacja jest bez precedensu, a wypadek wydarzył się na terenie obcego państwa, z którym te relacje i prokuratury, i różnych ekspertów, układały się przez ten czas różnie"". Temat ten poruszył także Janusz Palikot, który gościł w TVN24, a potem w TVP Info. - To były tereny walk II WŚ, to mogły być resztki broni, być może nawet wybuchły po uderzeniu samolotu w ziemię. Zamach to ostatnia rzecz, którą brałbym pod uwagę. Ale z pewnością trzeba zrewidować ustalenia komisji Millera. To, co się znalazło w tamtym raporcie jest po prostu niemożliwe. To druga z rzędu informacja która podważa ustalenia - powiedział polityk. - Być może Miller był poddany presji Tuska. Wierzy Pan w to, że taki specjalista jak Miller decyduje się na przedstawienie raportu bez zbadania próbek? Mam zbyt duże zaufanie do kompetencji Millera, żeby uznać, że on to zrobił z braku profesjonalizmu. Nam się wtedy wszystkim wydawało, że PiS wykorzystuje tę tragedię do zbicia kapitału politycznego. Dziś też tak myślę. Dlatego dziś tak bardzo jest bolesne, że państwo nie zdało egzaminu, że nie potrafiło bronić prawdy. Ja nie wierzę, że Rosja tego dokonała. Mam dziś wątpliwości, czy nie trzeba powołać komisji międzynarodowej. Bo w tym upolitycznieniu i ze strony PO i PiS musimy to wyjaśnić. Ukrywanie tego typu informacji musi się skończyć dymisją premiera.  Prawda musi być podstawą działania - powiedział Palikot. Lider Ruchu Palikota wysunął dwa wnioski z całej sprawy: ""Tusk musi się podać do dymisji i trzeba powołać komisję międzynarodową, w której będą reprezentowane różne punkty widzenia"". Stwierdził także, że nie można wykluczyć prowokacji rosyjskiej. - Ktoś też mógł dla zwykłej hecy rozrzucić tam trotyl. Jest pytanie, kto wiarygodny przekona opinię publiczną co jest prawdziwe - podsumował. O tym, że na wraku tupolewa znaleziono ślady trotylu, ""Rzeczpospolita"" poinformowała we wtorek. Według informacji gazety, grupa polskich śledczych, która przez miesiąc ponownie badała wrak na terytorium Rosji, znalazła na szczątkach samolotu liczne ślady materiałów wybuchowych. Badania, przeprowadzone przez prokuratorów we współpracy z ekspertami z Centralnego Laboratorium Kryminalistycznego oraz CBŚ, wykazały ślady trotylu i nitrogliceryny m.in. na 30 fotelach samolotu i jego sródpłaciu. Specjaliści nie są jak dotąd w stanie wyjaśnić pochodzenia tych substancji, jednak wśród hipotez pojawia się i taka, że znalazły się one na wraku z powodu miejsca, w którym rozbił się samolot - rejon katastrofy był podczas II wojny światowej miejscem intensywnych walk.",Fot. Filip Klimaszewski / Agencja Gazeta,
https://wiadomosci.onet.pl/kraj/apel-ziobry-do-kaczynskiego-i-millera-ws-reformy-emerytalnej/rww2p,Apel Ziobry do Kaczyńskiego i Millera ws. reformy emerytalnej,"Prezes Solidarnej Polski Zbigniew Ziobro zaapelował do szefów PiS i SLD: Jarosława Kaczyńskiego i Leszka Millera, aby - w przypadku nowego rozdania politycznego - zadeklarowali, że ich partie będą głosować za uchyleniem decyzji o wydłużeniu wieku emerytalnego.","Ziobro wysłał w tej sprawie list otwarty do liderów PiS i SLD. - Powinniśmy w tej sprawie (reformy emerytalnej - red.) działać solidarnie na rzecz naszych rodaków, powinno być jasne, że pseudoreforma emerytalna potrwa bardzo krótko - powiedział Ziobro na konferencji prasowej w Sejmie. Jak dodał, trzy partie powinny też koordynować prace w zakresie przygotowania argumentów prawnych, które pozwoliłyby przygotować skuteczną skargę do Trybunału Konstytucyjnego w sprawie ustawy o wydłużeniu wieku emerytalnego. - Taka koordynacja prac w tym konkretnym celu powinna zostać podjęta na poziomie nadzwyczajnej komisji, która została powołana do prac nad tym projektem - podkreślił Ziobro. Według lidera Solidarnej Polski, kwestia reformy emerytalnej jest fundamentalna dla przyszłości milionów ludzi w Polsce, dlatego wymaga współpracy wszystkich ugrupowań, które sprzeciwiają się tej reformie. - Współpraca powinna mieć miejsce, bo ta sprawa dla milionów ludzi w Polsce ma charakter ponadpartyjny, ma charakter kluczowy, powinniśmy dać wyraz powadze sprawy, szacunkowi dla ludzi, ludzie powinni wiedzieć, że to co szykuje Platforma z koalicjantami, przejdzie do zamierzchłej przeszłości - mówił Ziobro. Jak przekonywał, różnice partyjne w tej sprawie są mniej ważne niż interes i przyszłość kraju.","Zbigniew Ziobro, fot. PAP/Radek Pietruszka",
http://wiadomosci.onet.pl/tylko-w-onecie/leszek-miller-trump-bedzie-musial-reagowac-na-wiele-problemow/clmfz6p,Leszek Miller: Trump będzie musiał reagować na wiele problemów,"USA dokonały ataku na bazę lotniczą wojsk Asada w Syrii. - Zasadnicze pytanie brzmi, czy atak gazowy nastąpił na polecenie Asada. Jeśli nie, to Trump ma bardzo poważny problem - mówił w programie ""Onet Opinie"" Leszek Miller. Dodał jednak, że ""atakowanie tego rodzaju bronią jest niedopuszczalne i powinno się spotykać z reakcją"".",,,
https://wiadomosci.onet.pl/kraj/miller-spotkanie-z-glinskim-po-wniosku-o-wotum-nieufnosci/rf3nn,Miller: spotkanie z Glińskim po wniosku o wotum nieufności,"Szef SLD Leszek Miller zapowiedział we wtorek, że może ewentualnie dojść do spotkana przedstawicieli Sojuszu z kandydatem PiS na premiera prof. Piotrem Glińskim, ale dopiero po złożeniu w Sejmie wniosku o konstruktywne wotum nieufności.","- Prof. Piotr Gliński nie jest kandydatem na premiera w rozumieniu art. 158 konstytucji. SLD nie będzie prowadził żadnych rozmów ani z panem profesorem, ani z jego mocodawcami, uznając wysunięcie kandydatury za całkowicie prywatne, niemające żadnych podstaw prawnych - mówił Miller na konferencji prasowej w Sejmie. Jak zauważył, ""do dzisiaj nie wpłynął wniosek o konstruktywne wotum nieufności"". - I wygląda na to, że długo jeszcze nie wpłynie, a tego rodzaju wniosek otworzyłby procedurę - podkreślił szef Sojuszu. Miller zastrzegł, że ""jeśli taki wniosek się pojawi i spełni wszystkie wymogi formalne"", to SLD nie wyklucza spotkania z kandydatem. - Nie wykluczamy pytań, także takich, czym naraził się pan profesor Jarosławowi Kaczyńskiemu, że ten wystawił go na pośmiewisko - dodał polityk SLD. Socjolog, prof. Piotr Gliński jest kandydatem PiS na szefa nowego rządu. W poniedziałek zaprezentował priorytety programowe i zapowiedział, że o poparcie zwróci się do wszystkich partii sejmowych. Prezes PiS Jarosława Kaczyńskiego zapowiedział, że za kilka tygodni jego ugrupowanie złoży wniosek o konstruktywne wotum nieufności dla rządu Donalda Tuska. Zgodnie z konstytucją Sejm wyraża Radzie Ministrów wotum nieufności większością ustawowej liczby posłów na wniosek zgłoszony przez co najmniej 46 posłów i wskazujący imiennie kandydata na premiera. Zatem, by przy pomocy konstruktywnego wotum nieufności doprowadzić do zmiany rządu, trzeba zgromadzić w Sejmie większość co najmniej 231 głosów.","Leszek Miller, fot. PAP/Jacek Turczyk",
https://wiadomosci.onet.pl/kraj/mamy-200-tys-podpisow-ws-referendum-emerytalnego/hxgm7,"""Mamy 200 tys. podpisów ws. referendum emerytalnego""","SLD ma już 200 tysięcy podpisów pod wnioskiem w sprawie referendum emerytalnego - poinformował rzecznik SLD Dariusz Joński. Sojusz nie zgadza się na rządową propozycję wydłużenia wieku emerytalnego do 67. roku życia; chce, by w tej sprawie wypowiedzieli się Polacy.","Sojusz chce w połowie marca złożyć w Sejmie wniosek o przeprowadzenie referendum w sprawie wieku emerytalnego. Joński przypomniał na wtorkowej konferencji prasowej, że SLD od prawie dwóch tygodni zbiera w całej Polsce podpisy pod wnioskiem po to, by wywrzeć presję na premiera Donalda Tuska. - Mamy blisko 200 tysięcy, podwoiliśmy liczbę sprzed tygodnia. Zbieramy dalej, chcemy zebrać grubo ponad pół miliona - powiedział Joński. Podkreślił, że problemem w Polsce jest brak ofert pracy dla osób powyżej 50. roku życia. - Ani w urzędach pracy, ani też w gazetach nie znajdziemy takiego ogłoszenia: ""zatrudnię osobę w wyższym wykształceniem, która ma dzisiaj 57 lat"". Nie ma takich ogłoszeń pracy. Na samo wydłużenie wieku emerytalnego się więc nie zgadzamy - podkreślił rzecznik SLD. Joński zapowiedział też, że Sojusz w najbliższych dniach zaproponuje kilka rozwiązań, które będą miały na celu pobudzenie gospodarki. - Uważamy, że wydłużenie wieku emerytalnego nic nie da. Potrzeba przynajmniej kilkaset tysięcy nowych miejsc pracy, żeby pobudzić gospodarkę. Uważamy, że tylko i wyłącznie zachęcenie ludzi do pracy i znalezienie miejsc pracy spowodują, że możemy uratować Fundusz Ubezpieczeń Społecznych - przekonywał. Joński ocenił też, że FUS może mieć w najbliższym czasie ogromny deficyt. - Na 2013 rok szykuje się deficyt prawie 60 miliardów złotych, w 2017 mówi się już o prawie 95 miliardach złotych. To, co będzie za 30 lat jest mniej istotne od tego, co będzie dzisiaj i jutro. I dlatego jest tak ważne, aby rząd zaproponował rozwiązania, które wpłyną na rynek pracy - podkreślił. We miniony wtorek Donald Tusk ogłosił przekazanie do konsultacji społecznych projektu reform w systemie emerytalnym. Główną zmianą jest podniesienie wieku emerytalnego do 67. roku życia dla kobiet i mężczyzn. Projekt zakłada, że od 2013 r. wiek przechodzenia na emeryturę kobiet i mężczyzn co cztery miesiące podwyższany byłby o kolejny miesiąc, co oznaczałoby, że z każdym rokiem będziemy pracować dłużej o trzy miesiące. W ten sposób docelowy poziom 67 lat w przypadku mężczyzn osiągnięty miałby zostać w roku 2020, a kobiet - w 2040. Proponowane zmiany nie podobają się politykom SLD; chcą, by to Polacy w referendum zdecydowali, czy chcą podniesienia i zrównania wieku emerytalnego. Mieliby odpowiedzieć na dwa pytania: czy są za podwyższeniem wieku emerytalnego do 67. roku życia oraz czy są za propozycją przejścia na emeryturę kobiet po 35 latach pracy, a mężczyzn po 40 latach. Sojusz proponuje, by to staż pracy, a nie wiek decydował o przejściu na emeryturę.","Leszek Miller, fot. PAP/Piotr Polak",
https://wiadomosci.onet.pl/kraj/rusza-marsz-sld-miller-dzis-nadzieja-jest-kolor-czerwony/g1w3v,Rusza marsz SLD. Miller: dziś nadzieją jest kolor czerwony,"- Dawno sytuacja nie była tak zła i dawno lewica nie była tak silna. Dziś jest nas 15 tysięcy. Za rok będzie 50, a za trzy lata - miliony głosów w urnach. Zaczniemy zmieniać Polskę, aby praca nie była przywilejem. Aby leki ratujące życie nie były luksusem, a wzrost gospodarczy był w portfelach obywateli, a nie tylko na korytarzach ministerstwa finansów. Dziś kolor zielony nie jest nadzieją. Dziś nadzieją jest kolor czerwony - powiedział Leszek Miller na rozpoczęcie pochodu z okazji 1 maja w Warszawie. Równolegle rozpoczął się kongres głównego rywala, czyli Ruchu Palikota. - Witam piękne panie, witam dostojnych panów i witam was - naćpana hołoto - powiedział na jego początku Andrzej Rozenek","Lider Sojuszu Lewicy Demokratycznej podkreślił, że dziś Polacy nie pytają już tylko ""jak żyć?"", ale pytają ""jak dożyć do emerytury?"". Były premier dodał, że nasze społeczeństwo nie jest ""syte i zadowolone"". - Jest wiele obaw i lęków i tylko lewica może te lęki rozproszyć - mówił dalej w swoim wystąpieniu przewodniczący SLD. Z kolei przewodniczący OPZZ Jan Guz przekonywał, że ""nasz rząd, wspierany przez finansjerę i spekulantów zadbał o to, by życie było pasmem udręk"" i zaapelował, by ""spojrzeć prawdzie w oczy"". - Nasza ojczyzna, Polska, wali się w gruzy. Trwa totalna wyprzedaż majątku narodowego, odbierane są prawa pracownicze. Nasz śmieciowy kapitalizm, nasi śmieciowi politycy zafundowali nam w prezencie śmieciową pracę, śmieciowe emerytury i wzrastające bezrobocie - mówił. Guz podkreślił, że w Polsce jest ponad 2 mln bezrobotnych, a kolejne 2 mln wyjechały za pracą za granicę. Nawiązując do tego powiedział, że choć 1 maja jest świętem ludzi pracy, to ""myślami i sercem jesteśmy z tymi, którzy są bez pracy, z ich rodzinami, z wykluczonymi i pozbawionymi wszelkich praw"". Podczas pochodu odczytano list, skierowany do związkowców przez Bronisława Komorowskiego. Prezydent napisał, że wysoko ocenia podejmowane przez związkowców OPZZ wysiłki, zmierzające do respektowania w Polsce praw pracowniczych i wpisanych do Konstytucji RP zasad sprawiedliwości społecznej. Pierwszomajowy pochód wyruszył sprzed siedziby OPZZ przy ul. Kopernika w Warszawie. Jego trasa wiedzie przez Krakowskie Przedmieście, Nowy Świat i ul. Książęcą. Pochód ma się zakończyć w parku przy ul. Rozbrat, gdzie planowany jest europejski piknik rodzinny z występem m.in. Majki Jeżowskiej. Organizatorzy spodziewają się udziału ok. 15 tys. osób. Hasłem pochodu Sojuszu Lewicy Demokratycznej i Ogólnopolskiego Porozumienia Związków Zawodowych jest: ""Godna praca, godna płaca, godna emerytura"". Ma być m.in. wyrazem sprzeciwu przeciwko reformie emerytalnej. Kolejne starcie na lewicy: SLD na ulicach, Palikot w Sali Kongresowej Także dziś, główny rywal SLD, czyli Ruch Palikota organizuje w warszawskiej Sali Kongresowej pod hasłem ""Pełne zatrudnienie, zero bezrobocia, teraz!"" pierwszomajowy kongres. Partia przedstawi tam pakiet propozycji społeczno-gospodarczych pod nazwą ""Korekta kapitalizmu"". Wśród gości kongresu jest m.in. senator Kazimierz Kutz. Kwadrans po godz. 11 na scenie Sali Kongresowej PKiN pojawił się rzecznik klubu parlamentarnego partii Andrzej Rozenek. Publiczność wypełniająca szczelnie salę powitała go oklaskami i uniosła plansze z logo partii. - Witam piękne panie, witam dostojnych panów i witam was - naćpana hołoto - powiedział Rozenek, nawiązując do jednej z wypowiedzi szefa SLD Leszka Millera pod adresem posłów RP. - Po 20 latach kapitalizmu wiem, że jest takim samym oszustwem jak socjalizm. Wiem, że trzeba czegoś innego - mówi lider Ruchu Janusz Palikot w filmie zapowiadającym kongres, zamieszczonym na stronie internetowej ugrupowania. Według szefa Ruchu kapitalizm nie dał Polakom ""ani takiej odpowiedzialności, ani zaufania, ani miejsc pracy, ani odpowiednio wysokiej płacy"". - Jesteśmy bardziej niż kiedykolwiek skonfliktowani i niepewni siebie. Trzeba to zmienić. 1 maja w Sali Kongresowej - Ruch Palikota. Teraz, zaczynamy! - wzywa Palikot. Jedno z haseł kongresu brzmi: ""Pełne zatrudnienie, zero bezrobocia, teraz!"". Odpowiedzią m.in. na problem bezrobocia w Polsce ma być ""Korekta kapitalizmu"", czyli pakiet ustaw społeczno-gospodarczych, które formacja przedstawi na kongresie. Karol Jene z Ruchu Palikota powiedział, że na kongresie spodziewanych jest około 4 tys. osób. Według niego pierwszomajowy kongres ""całkowicie złamie konwencję typowego kongresu partyjnego"". Jak zapewniał, ""nie będzie sztampy, którą znamy na co dzień z telewizji, czyli gadające głowy i atmosfera panelu dyskusyjnego"". Pod koniec marca udział w kongresie RP zapowiedział szef europejskiej frakcji Zielonych Daniel Cohn-Bendit. Politycy RP, z którymi rozmawiała PAP, nie chcieli potwierdzić, czy polityk przybędzie. Zapewniali jednak, że kongres także ze względu na gości będzie dużym wydarzeniem i będzie miał też charakter międzynarodowy. Początkowo politycy Ruchu zapowiadali, że kongresowi będzie towarzyszył marsz. Ostatecznie jednak, po tym gdy SLD odrzucił propozycję wspólnej organizacji obchodów Święta Pracy i zdecydował, że zorganizuje marsz pierwszomajowy, politycy Ruchu Palikota z własnego marszu zrezygnowali. W sobotę, gdy kongres SLD potwierdził przywództwo Leszka Millera w partii, Palikot wysłał Millerowi depeszę gratulacyjną, w której wyraził nadzieję, że współpraca obu partii będzie się układała znacznie lepiej niż dotychczas oraz ocenił, że głównym celem obu ugrupowań powinno ""być definitywne odsunięcie od władzy PO-PiS-u i stworzenie silnego lewicowego bloku"". Miller ocenił, że Ruch Palikota wraz z PO i PSL tworzy trójczłonową, centroprawicową koalicję, a SLD może rozmawiać z Ruchem tylko wtedy, jeśli z tej koalicji wystąpi. - W Sali Kongresowej spotykają się kapitaliści. Oni chcą korekty kapitalizmu. My wiemy, że tego rodzaju zmiany zawsze prowadzą do pogorszenia sytuacji ludzi pracy. Mamy dla nich propozycję - trzecią stawka podatkowa, 50 procent dla najbogatszych! - zapowiedział dziś Miller. Dodał, że ""prawicowa koalicja PO, PSL i Ruch Palikota przepchnęła przez Sejm"" ustawę o podniesieniu wieku emerytalnego. Zapowiedział, że w związku z tym SLD nadal będzie zbierać podpisy pod wnioskiem o referendum ws. wieku emerytalnego.","Leszek Miller, fot. PAP/Rafał Guz",
https://wiadomosci.onet.pl/kraj/brudzinski-nigdzie-nie-pada-ze-to-nie-cialo-prezydenta/sr4xe,"Brudziński: nigdzie nie pada, że to nie ciało prezydenta","Ciąg dalszy pytań, komentarzy i wątpliwości wokół słów Jarosława Kaczyńskiego, który zastanawia się czy na Wawelu został pochowany jego brat. Wczoraj szef MSZ mówił, że to przekraczanie granic, których nie można już tolerować. Zięć zmarłego prezydenta, Marcin Dubieniecki, przekonywał, że na Wawelu na pewno leży Lech Kaczyński. A dzisiaj Joachim Brudziński w ""Gazecie Wyborczej"" wyjaśnia słowa prezesa PiS mówiąc, że chodziło o wątpliwości, czy z ciałem prezydenta nie pochowano innych osób.","Radosław Sikorski mówił wczoraj w ""Kropce nad i"" w TVN 24, że słowa byłego premiera sugerują, ""że ktoś podmienił ciało"". - Ja sobie nie potrafię tego wyobrazić - powiedział Sikorski. Dodał, że ""rozumie ból"" Kaczyńskiego, jednak - zaznaczył - ""ilość bulwersujących rzeczy, które mówi prezes PiS od tamtego czasu, przekroczyła już granice, które można tolerować"". Wątpliwości co do pochówku nie miał Marcin Dubieniecki, zięć Lecha Kaczyńskiego i mąż jego córki Marty. - Bez wątpienia (...) w trumnie znajdowało się ciało Lecha Kaczyńskiego i spoczywa na Wawelu - powiedział dla ""Polski i Świat"" w TVN 24. - Ciało po upływie określonego czasu od jego identyfikacji zostało w sposób naturalny i biologiczny na tyle przeobrażone, że faktycznie było nie do poznania. Jednak bez wątpienia, to jest fakt nie podlegający żadnemu zaprzeczeniu, w trumnie znajdowało się ciało Lecha Kaczyńskiego i spoczywa na Wawelu - powiedział Marcin Dubieniecki. Słowa prezesa w dzisiejszej ""Wyborczej"" tłumaczy Joachim Brudziński. - Pan premier takie wątpliwości (co do obecności ciała Lecha Kaczyńskiego w trumnie na Wawelu - red.) wyrażał kilkakrotnie, ale nie słyszałem, żeby podawał w wątpliwość fakt pochowania brata na Wawelu. (...) Wątpliwości dotyczyły tego, czy wraz z ciałem pana prezydenta nie zostały pochowane szczątki innych osób - mówi Brudziński. Poseł PiS wyjaśnia także, że Jarosław Kaczyński miał problemy z rozpoznaniem ciała brata, ale ""nigdzie nie pada stwierdzenie, że to nie było ciało prezydenta"". Na uwagę, że prezes powiedział: ""to był człowiek, który w ogóle nie przypominał mojego brata"", Brudziński odparł, że jest różnica w tym, że zwłoki kogoś bardzo bliskiego nie przypominają prezydenta. ""Zaraz usłyszymy, że brata nie ma w trumnie, bo zmartwychwstał"" Słowa Jarosława Kaczyńskiego o tym, że nie rozpoznał ciała swojego brata Lecha Kaczyńskiego, po przewiezieniu go do Polski, wywołały już jednak burzę. - Jarosław Kaczyński chce, żeby Polską rządziła trzecia trumna, trumna Lecha Kaczyńskiego. (...). Nie zdziwię się, jak za chwilę usłyszymy, że brata nie ma w trumnie, bo zmartwychwstał w ramach zasług dla Polski i cywilizacji europejskiej - tak o tej sprawie mówił wczoraj były premier Leszek Miller w programie ""Tak jest"" w TVN 24. Polityk SLD dość ostro wypowiadał się o wczorajszych słowach Jarosława Kaczyńskiego. Miller nie zawahał się powiedzieć, że takie postępowanie wymaga leczenia psychiatry, bo ""normalny człowiek w taki sposób się nie zachowuje"". Kaczyński: nie rozpoznałem ciała brata po przewiezieniu do Polski Jarosław Kaczyński, pytany w poniedziałek, czy będzie się domagał ekshumacji ciał swoich bliskich, którzy zginęli w katastrofie smoleńskiej, powiedział: ""O ile rozpoznałem ciało brata na lotnisku, o tyle kiedy już widziałem ciało przywiezione do Polski w trumnie, to go nie rozpoznałem. Był to człowiek, który w ogóle nie przypominał mojego brata. Mówiono mi, że to on"". - Mam podstawy - ale takie są w Polsce przepisy, że nie mogę głośno o tym mówić - żeby uznać, że w trakcie sekcji przeprowadzonej w Smoleńsku nie wszystkie części ciała, które tam były, należały do prezydenta Rzeczypospolitej - powiedział prezes PiS. Jak dodał, ""z całą pewnością prezydent nie był generałem i nie nosił generalskich mundurów; to jest poza jakąkolwiek wątpliwością"".","Joachim Brudziński, fot. Newspix.pl/Paweł Ulatowski",
http://wiadomosci.onet.pl/tylko-w-onecie/napieralski-leszek-miller-powinien-powiedziec-ja-juz-jestem-dziadkiem/cbhye8,"Napieralski: Leszek Miller powinien powiedzieć ""ja już jestem dziadkiem""","– Leszek Miller powinien powiedzieć ""dziś jest wasza kolej, ja już mam prawie 70 lat, już jestem dziadkiem, chciałbym was wspierać, ale to wy dziś walczcie"" – ocenia poseł Grzegorz Napieralski w ""Ustalmy Jedno"" Onetu.","– Nie wiem, co się stało z Leszkiem Millerem. Nie wiem, dlaczego on nie chce być patronem budowy nowej jakości na scenie politycznej; dlaczego nie chce się wycofać do drugiego szeregu. To jest człowiek spełniony w polityce, był premierem – docieka Napieralski.",,
https://wiadomosci.onet.pl/kiosk/marcinkiewicz-zarazil-sie-straszna-choroba/x89j2,"""Marcinkiewicz zaraził się straszną chorobą""","""Dziennik"": Marcinkiewicz zaraził sie straszną chorobą znaną pod nazwą: parcie na szkło. Jej objawem jest dążenie za wszelką ceną do tego, by być na czołówkach gazet i serwisów informacyjnych - mówi Leszek Miller.","Zdaniem byłego szefa SLD jednym z powodów tej choroby był szybki awans Kazimierza Marcinkiewicza na stanowisko premiera. - W czasie pełnienia urzędu zajmował się się głównie promocją własnej osoby, a nie rządzeniem. Robił to świetnie i kiedy zmuszono go do odejścia, zdziwił się, że programy informacyjne nie zaczynają się od wiadomości, co robi i co ma zamiar robić - mówi Miller ""Dziennikowi. Nie oznacza to jednak, że Marcinkiewicz jest politykiem skończonym. Według łódzkiego polityka zmiany na polskiej scenie politycznej są dużo i nie jest pewne, co będą myśleć Polacy za pół roku. Leszek Miller mówiąc o Marcinkiewiczu zdecydował się na zmianę swojego słynnego powiedzenia. - Prawdziwego mężczyznę poznaje się po tym, że nigdy nie kończy. Proszę zwrócić uwagę, że jakiś czas temu wydawało się, że Lech Wałęsa nie jest w stanie wydźwignąć się z bardzo niskich notowań. Dziś jest na czele rankingów - zauważa były premier.",,
https://wiadomosci.onet.pl/kraj/zmarnowano-te-szanse-zal-serce-sciska/2c4fm,"""Zmarnowano tę szansę. Żal serce ściska""","Były lider SLD Marek Borowski przyznał, że nie wyszło mu kilka prób utworzenia partii. Wspomniał w tym kontekście projekt Lewicy i Demokratów. - To była bardzo dobra i obiecująca próba. Niestety liderzy SLD zmarnowali tę szansę. Żal serce ściska - mówił Borowski w wywiadzie dla dziennika ""Fakt"".","- Gdyby LiD istniał nadal wszystkie duże nazwiska lewicy byłyby dziś w nim. To byłaby zupełnie inna formacja. O dużej wiarygodności i sile oddziaływania - zaznaczył były marszałek Sejmu. Wielu wybitnych polityków lewicy - zdaniem Borowskiego - szuka obecnie ""innego pola do działania"" poza Sojuszem, ponieważ partia ta nie jest w stanie ich w odpowiedni sposób użyć. Jak zauważa były marszałek głównym problemem Grzegorza Napieralskiego jest właśnie brak umiejętności ""zagospodarowywania indywidualności"", o czym świadczą ostatnie transfery polityków lewicy do PO.","Marek Borowski, fot. Adam Kozak / Agencja Gazeta",
https://wiadomosci.onet.pl/kraj/miller-jestem-pod-wrazeniem-stylu-tuska-zazdroszcze-mu/mves9,Miller: jestem pod wrażeniem stylu Tuska. Zazdroszczę mu,"Nowy szef klubu SLD przyznał w rozmowie z ""Polityką"", że ""trochę"" rozmawiał z premierem o koalicji. Dodaje jednak, że było to jedynie ""kurtuazyjne spotkanie"". - Premier mi pogratulował. Jestem pod wrażeniem jego stylu - stwierdził. Zaznaczył również, że Donald Tusk ""to historycznie pierwszy polski premier, który drugi raz wygrał, bez oszustwa"". - Zazdroszczę mu - zdradził.","W rozmowie z Jackiem Żakowskim były premier, który niedawno wrócił do polityki i został wybrany nowym szefem klubu parlamentarnego SLD, zdradził m.in szczegóły spotkania z premierem Tuskiem. - To było kurtuazyjne spotkanie. Premier zaproponował spotkania od czasu do czasu i zapytał, czy widzę możliwość poparcia projektów rządu - stwierdził. Miller wyjawił również, że rozmawiał z premierem o ewentualnym przyłączeniu się do koalicji. - Trochę o tym rozmawialiśmy. Ale to nie oznacza formalnej koalicji - zaznaczył. Miller dodał również, że ""jest pod wrażeniem stylu premiera"". - To historycznie pierwszy polski premier, który drugi raz wygrał, bez oszustwa. Zazdroszczę mu - wyjaśnił. Dodał też, że ""dziś premier nic nie musi, ale wiele może"". - Jak czegoś naprawdę chce, może to zrobić. Ale nie musi robić tego, czego domagają się inni. Jest niewrażliwy na naciski. I dobrze - stwierdził. Odnośnie do zmian konstytucji Miller przyznał, że chętnie poprze ideę wzmocnienia pozycji premiera ""łącznie z rezygnacją z wyborów powszechnych (prezydenta - przyp. red.) i wyborem dokonywanym przez Zgromadzenie Narodowe"". Pytany o przeszłość stwierdził, że razem ze swoim rządem ""odniósł sukces"". - Kiedy objęliśmy władzę, Marek Belka powiedział 1-3-5. Czyli jeden proc. wzrostu PKB w pierwszym roku rządzenia, trzy w drugim i pięć w trzecim. I tak się stało. To się nie wzięło z powietrza - stwierdził. Wyjaśnił również jak zmienił się przez siedem lat od momentu kiedy był premierem. - Już nim nie jestem. Jestem szefem najmniejszego klubu parlamentarnego. To deprymujące - powiedział. ""To Kościół stworzył sobie Palikota"" - Nasze kłopoty nie mają nic wspólnego z Ruchem Palikota. Palikota stworzył sobie Kościół, wytwarzając złą energię społeczną - stwierdził w rozmowie z ""Polityką"". Dodał też, że Palikot udaje, że wszystko mu można, ale wie, że ""w Sejmie nie wystarczy mieć rację, trzeba mieć większość"". - Palikot nie zdejmie krzyża. Napisał list do marszałka. Sejm odrzuci uchwałę w tej sprawie - wyjaśnił. Miller stwierdził też, że Ruch Palikota nie jest problemem SLD, bo do tej partii odeszło tylko 10 proc. elektoratu SLD. W mocnych słowach skomentował również istnienie tej partii. - Ruch Palikota to jest takie samo zjawisko jak Tymiński czy Polska Partia Przyjaciół Piwa. To były efemerydy - stwierdził. Dodał również, że Palikot liczy, że ludzie z innych ugrupowań będą do niego przechodzili. Według byłego premiera będzie odwrotnie, a po tym jak Donald Tusk wyciągnie rękę do polityków Ruchu, oni przejdą do PO. - To są ludzie, którzy zawsze mają coś do załatwienia. A załatwiać można tam, gdzie jest władza - wyjaśnił. Kongres lewicy? ""Najlepszy jest Kwaśniewski"" Leszek Miller przyznał również, że podobnie jak jego wielu kolegów partyjnych, jest za kongresem SLD i kongresem całej lewicy. Nie wyklucza w nim również obecności Janusza Palikota. - Najpierw warto zrobić okrągły stół lewicy, żeby przedyskutować ideę kongresu. Potem zwołać ten kongres z udziałem wszystkich chętnych - powiedział. Dodał również, że zdecydowanie ""najlepszym facetem"" do tego by być liderem tego projektu jest Aleksander Kwaśniewski. - Rozmawialiśmy o tym. Jest za - przyznał. Były premier wyjaśnił, że taki ruch mógłby być gotowy już na wybory w 2015 roku. - Tak jak nam się udało w 2001 roku. Wtedy nie było żadnej innej lewicowej listy. Kto miał lewicowe poglądy mógł głosować tylko na nas. Teraz powstałaby ważna polityczna siła - wyjaśnił.","Leszek Miller, fot. PAP/Leszek Szymański",
https://wiadomosci.onet.pl/kraj/leszek-miller-i-janusz-palikot-maja-przeprosic-ryszarda-petru/7z5hwl,Sąd: Miller i Palikot mają przeprosić Petru,"Sąd Okręgowy zdecydował, że Janusz Palikot oraz Leszek Miller mają zaprzestać rozpowszechniania nieprawdziwych informacji o Ryszardzie Petru nazywając go ""człowiekiem wynajętym przez banki"". Lider TR oraz szef SLD muszą także przeprosić lidera Nowoczesnej.","Miller i Palikot w sobotę podczas wspólnej konferencji prasowej nazwali Petru ""człowiekiem wynajętym przez banki"". Wczoraj KW Nowoczesna złożył w sądzie w trybie wyborczym pozew stwierdzając, że wypowiedzi liderów TR i SLD naruszają dobre imię Petru, i domagając się sprostowania nieprawdziwych informacji oraz przeprosin. Sam Petru mówił, że słowa liderów TR i SLD to oszczerstwo. Sąd zajął się sprawą dzisiaj. Zakazał liderom SLD i TR rozpowszechniania nieprawdziwych informacji, a także zdecydował, że Miller i Palikot mają wyemitować przeprosiny w głównych programach informacyjnych stacji telewizyjnych. Pełnomocnik Millera zapowiedział złożenie zażalenia na część orzeczenia sądu. Z kolei Janusz Palikot wcześniej na konferencji prasowej w Lublinie powiedział, że nie został poinformowany o terminie rozprawy, chciał jej przełożenia na jutro.",Ryszard Petru,
https://wiadomosci.onet.pl/tylko-w-onecie/leszek-miller-jest-konserwatysta-bunt-mlodych-w-sld/1210k,"""Leszek Miller jest konserwatystą"". Bunt młodych w SLD?","Młodzieżówka SLD chce legalizacji marihuany. Leszek Miller - nie. Młodzi chcą więc zorganizować debatę. Po co? - Moim celem jest przekonanie Millera do pewnej modernizacji - mówi Onetowi Grzegorz Gruchalski, szef Federacji Młodych Socjaldemokratów.","Organizacją debaty, która ma się odbyć w połowie maja, zajmuje się szef Federacji Młodych Socjaldemokratów - Grzegorz Gruchalski. Obok FMS przedsięwzięciem zająć ma się także Warszawskie Forum Lewicy. W dyskusji wziąć mają z kolei udział eksperci, lekarze i politycy. Jara się pan książkami czy marihuaną? - pytamy. - Przede wszystkim książkami, ale przeciwko paleniu marihuany nie mam nic przeciwko - odpowiada Gruchalski. Polityka ws. narkotyków dzieli SLD i Ruch Palikota. Sojusz, jak mówił Leszek Miller, nie poprze legalizacji marihuany. Z kolei RP głośno się tego domaga. W ostatnich dniach politycy SLD rozdawali książki w czasie akcji ""Książka zamiast marihuany"", w kontrze RP zaczął rozdawać ""Czy marihuana jest z konopi?"" autorstwa Kamila Sipowicza (zwolennika legalizacji), ""by koledzy i koleżanki z SLD dokształcili się, bo najwyraźniej nie wiedzą o czym mówią"". - Niestety nie miałem okazji sięgnąć po książkę Kamila Sipowicza, ale w miarę możliwości będę chciał ją nabyć i przeczytać - mówi Grzegorz Gruchalski. Leszek Miller zapewniał, że SLD nie da się przekonać do legalizacji marihuany w Polsce. - Niech ktoś zapyta się jakiejkolwiek matki czy woli dać dziecku książkę czy narkotyk - radził z kolei Włodzimierz Czarzasty (SLD). Czy celem konferencji jednak jest przekonanie do zalegalizowania marihuany? - Taka jest moja intencja. Chcę pokazać, jak faktycznie wygląda polityka narkotykowa, bo nie wszędzie postępuje się zgodnie z założeniem, że wszystkie narkotyki są złe i muszą być nielegalne - mówi szef FMS. Jak podkreśla Gruchalski, posiadanie marihuany na własny użytek powinno być zdepenalizowane; powinna ona też być dostępna w celach leczniczych. - Teraz młodzi ludzie za posiadanie marihuany dostają wyroki i mają przez to zniszczone życie - twierdzi. Na debatę zaproszenie ma otrzymać też przewodniczący SLD, były premier Leszek Miller. Uda się go przekonać do legalizacji miękkiego narkotyku? - Byłby to sukces obywateli, bo prawo powinno zostać zliberalizowane. Być może Leszek Miller zmieni zdanie - zauważa rozmówca Onetu. Grzegorz Gruchalski stwierdza jednocześnie, że ws. narkotyków Miller jest ""konserwatystą"". Dlaczego? - Może u niego pokutować przyzwyczajenie, że wszystkie narkotyki są nielegalne i szkodliwe. Moim celem jest przekonanie go do pewnej modernizacji - podkreśla.","Leszek Miller i Martin Schulz, fot.PAP/Bartłomiej Zborowski",
https://wiadomosci.onet.pl/kraj/miller-w-czapce-mikolaja-spotkal-sie-z-sierotami/sfvzn,Miller w czapce Mikołaja spotkał się z sierotami,"Dzieci z łódzkiego domu dziecka przyjechały we wtorek do Sejmu, gdzie spotkały się z szefem Sojuszu Leszkiem Millerem. Po południu lider Sojuszu odwiedził wychowanków jednego z warszawskich Domów Dziecka.","- Jestem emocjonalnie związany z dziećmi z Łodzi, sam przez wiele lat opiekowałem się jednym z domów dziecka właśnie w Łodzi - powiedział dziennikarzom Miller. Jak dodał, dzieci z domów dziecka wymagają szczególnej czułości i opieki oraz takich inicjatyw, które powodują, że choćby przez chwilę czują większą życzliwość. Szef SLD przyjmował w Sejmie dzieci nosząc czapkę św. Mikołaja. Rzecznik SLD Dariusz Joński zapowiedział, że parlamentarzyści SLD przez najbliższe cztery lata będą chcieli odwiedzić wszystkie domy dziecka, by zobaczyć jak można pomóc wychowankom. Po spotkaniu z dziećmi z Łodzi Miller odwiedził warszawski Dom Dziecka nr 16. Przebywają w nim najmłodsze dzieci w wieku od kilku miesięcy do 5 lat. Szef SLD rozdał najmłodszym drobne upominki.","Leszek Miller z dziećmi z domu dziecka, fot. PAP/Paweł Supernak",
https://wiadomosci.onet.pl/kraj/miller-o-wojnie-mowia-specjalisci-od-straszenia-polakow/yb6vq,Miller: o wojnie mówią specjaliści od straszenia Polaków,"Wszyscy, którzy mówią o III wojnie światowej albo jakimś konflikcie regionalnym, to są specjaliści od straszenia Polaków - ocenił lider SLD Leszek Miller. Według niego na wywoływaniu i zarządzaniu strachem osadzona będzie kampania PO w wyborach do PE.","- Nie grozi nam wojna i wszyscy, którzy mówią o III wojnie światowej, albo jakimś konflikcie regionalnym, to są specjaliści od straszenia Polaków. Pan premier posunął się nawet tak daleko, że być może 1 września polskie dzieci nie pójdą do szkoły. Żaden polski polityk przed nim tego nie powiedział, żaden europejski polityk nie posunął się tak daleko – powiedział Miller podczas konferencji prasowej w Rzeszowie. Podczas niedawnego posiedzenia Rady Krajowej PO premier Donald Tusk mówił m.in. że zbliżające się wybory do europarlamentu ""być może są o tym, czy w Polsce dzieci 1 września w ogóle pójdą do szkoły"". - Te wybory są o tym, czy Europa – zintegrowana i zjednoczona, NATO świadome powagi sytuacji będą zdolne do realizacji tej fundamentalnej idei, jaka legła u podstaw i NATO, i UE, czyli solidarności w chwilach najcięższych – mówił wtedy Tusk. Później nawiązując do głosów krytycznych wobec tej swojej wypowiedzi, Tusk podkreślił, że bezpieczeństwo nie jest dane raz na zawsze. Zaznaczył, że gdyby Polska znalazła się na marginesie rozpadającej się UE, a Rosja prowadziłaby agresywną politykę, zmniejszyłoby się ono radykalnie. Zdaniem Millera strategia Platformy Obywatelskiej w wyborach do Parlamentu Europejskiego ""będzie osadzona na wywoływaniu strachu i zarządzaniu strachem"". Lider SLD ma nadzieję, że ""to nie wywoła takiego oddźwięku jakiego PO się spodziewa"". W ocenie Millera, w związku z kryzysem ukraińskim polski rząd powinien ""być bardziej aktywny we wspieraniu polskich przedsiębiorców"". - Niestety nie widzę takiego zainteresowania. Nasi przedsiębiorcy są pozostawieni samym sobie. Nie wystarczy solidaryzować się z Ukraina werbalnie, jeśli nie wspiera się kontaktów gospodarczych, kontaktów handlowych – stwierdził. Pytany powiedział, że Polska nie powinna rezygnować z organizacji Roku Polskiego w Rosji i Roku Rosji w Polsce w 2015 r. - My mamy szalone kłopoty w dotarciu z polską ofertą kulturalną do Rosji, a to jest bardzo dobra okazja, żeby mieszkańcy Rosji zapoznali się z bogatą kulturą i bogatą ofertą Polski - mówił. Przewodniczący SLD podkreślił, że jego partia w wyborach do PE będzie chciała ""skoncentrować się na kampanii pozytywnej"". Obawia się jednak, że ""jeśli przykłady PO, PiS czy Ruchu Palikota się upowszechnią, a to są przykłady kampanii agresywnej, to będzie to działać zniechęcająco na wyborców i frekwencja, która zawsze jest niska przy wyborach do PE, może być jeszcze niższa"". SLD ma wskazywać na ""pozytywy 10 lat obecności Polski w UE"", a także ""na zagrożenia, które są obecne na naszym kontynencie"". Miller mówił, że 27 milionów Europejczyków jest bez pracy, a kilkadziesiąt milionów Europejczyków żyje poniżej minimum socjalnego. - Narasta niechęć do integracji europejskiej, pojawiają się ugrupowania nacjonalistyczne, eurosceptyczne, które rzeczywiście mogą zagrozić przyszłości Europy. Zatem kwestie gospodarcze socjalne sposoby na ożywienie europejskiej gospodarki, na stworzenie łatwiejszego dostępu do podstawowych usług publicznych, jak ochrona zdrowia, czy edukacja będą stawać w centrum naszej uwagi – mówił. W Rzeszowie Miller poinformował, że struktury SLD zebrały już niezbędną liczbę podpisów pod listami popierającymi ich kandydatów, ale będą je zbierać dalej. Liderem listy SLD z okręgu podkarpackiego do PE jest poseł Tomasz Kamiński.",,
https://wiadomosci.onet.pl/kraj/tusk-spotkal-sie-z-klubem-sld-ws-reformy-emerytalnej/0g1r5,Tusk spotkał się z klubem SLD ws. reformy emerytalnej,Około dwie godziny trwało czwartkowe spotkanie premiera Donalda Tuska z klubem SLD ws. reformy emerytalnej. Sojusz jest przeciwny proponowanym przez rząd zmianom; od tygodnia zbiera podpisy pod wnioskiem o referendum dotyczącym wydłużenia wieku emerytalnego.,"Spotkanie z Sojuszem rozpoczęło konsultacje premiera z klubami parlamentarnymi w sprawie zmian w systemie emerytalnym. W czwartek po godz. 15 rozpoczęło się kolejne spotkanie premiera, tym razem z klubem Ruchu Palikota. W przyszłą środę Tusk spotka się z Solidarną Polską. PiS zaprosił premiera na wtorek na godz. 8.30. Tusk na początku spotkania z klubem Sojuszu podziękował za szybką reakcję na propozycję spotkania. Przypomniał, że najpierw rozmawiał w sprawie wydłużenia wieku emerytalnego z klubem PSL. ""Zrozumiała kolejność, trzeba zawsze zaczynać od koalicjanta. Sami państwo wiecie, jak mogą kończyć się rozmowy koalicyjne, jeśli komunikacja w obrębie koalicji nawala"" - powiedział Tusk. Miller zaznaczył z kolei, że niezależnie od różnic poglądów, ""sama wartość dialogu jest nie do przecenienia"". Szef Sojuszu dodał, że SLD ma w sprawie wydłużenia wieku emerytalnego ""skrystalizowany pogląd"". Przypomniał, że partia zbiera podpisy pod wnioskiem o referendum, uznając, że ""wszelkie zmiany w systemie emerytalnym są tak istotne i tak brzemienne w skutki, że to jest dobra okazja, by spytać społeczeństwo o poglądy w tej sprawie"" Po zakończeniu spotkania ani Miller, ani Tusk nie rozmawiali z dziennikarzami. Premier udał się bezpośrednio na rozmowę z Ruchem Palikota. Z kolei Miller spotkał się z przewodniczącym NSZZ ""Solidarność"" Piotrem Dudą. SLD liczy, iż uda się przekonać ""S"" do poparcia referendum emerytalnego w kształcie, który proponuje partia. We wtorek Tusk ogłosił przekazanie do konsultacji społecznych projektu reform w systemie emerytalnym. Główną zmianą jest podniesienie wieku emerytalnego do 67. roku życia dla kobiet i mężczyzn. Projekt zakłada przede wszystkim, że od 2013 r. wiek przechodzenia na emeryturę kobiet i mężczyzn co cztery miesiące podwyższany byłby o kolejny miesiąc, co oznaczałoby, że z każdym rokiem będziemy pracować dłużej o trzy miesiące. W ten sposób docelowy poziom 67 lat w przypadku mężczyzn osiągnięty miałby zostać w roku 2020, a kobiet - w 2040.","Donald Tusk i Leszek Miller, fot. PAP/Radek Pietruszka",
https://wiadomosci.onet.pl/kraj/malgorzata-zwiercan-glosowala-na-dwie-rece-jak-sie-konczyly-takie-przypadki-w/84j7wg,"Małgorzata Zwiercan głosowała ""na dwie ręce"". Jak się kończyły takie przypadki w przeszłości?","Małgorzata Zwiercan została wykluczona z klubu Kukiz'15 w wyniku głosowania ""na dwie ręce"". Z członkostwa w klubie zrezygnował natomiast Kornel Morawiecki, który prosił posłankę o oddanie za niego głosu. To jednak nie pierwszy przypadek głosowania na sali sejmowej za nieobecnych kolegów. Do podobnych zdarzeń doszło w 1992 i 2003 r. Jak wtedy potraktowano czyny posłów?","O decyzji władz Kukiz'15 poinformował w czasie wystąpienia dla mediów rzecznik klubu Jakub Kulesza. Małgorzata Zwiercan została wykluczona z klubu Kukiz'15, a Kornel Morawiecki sam z niego wystąpił. Decyzje te mają związek z dzisiejszym głosowaniem ws. sędziego TK, w którym Zwiercan zagłosowała za Morawieckiego. Złożenie zawiadomienia do prokuratury ws. głosowania zapowiedzieli posłowie PO. Jak przypomniał przy okazji dzisiejszego zamieszania w Sejmie Leszek Miller, w 2003 roku do podobnego czynu doszło w szeregach Sojuszu Lewicy Demokratycznej. Przekroczenie uprawnień miało miejsce w marcu 2003 roku, kiedy ważyły się losy ministra infrastruktury i wicepremiera w rządzie SLD-UP Marka Pola. Jak ustaliła prokuratura, Jan Chaładaj miał głosować sześć razy za swojego kolegę partyjnego Mieczysława Czerniawskiego, a Stanisław Jarmoliński oddał 41 głosów za Alfreda Owoca. Proceder wykrył ówczesny poseł koła Ruch Katolicko-Narodowy Robert Luśnia. Doniesienie do prokuratury skierował ówczesny marszałek Sejmu Marek Borowski, a obaj posłowie zostali wykluczeni z klubu SLD. Za głosowanie w imieniu kolegów prokuratorzy żądali dla posłów roku więzienia w zawieszeniu oraz 5 tys. zł grzywny. Obrona zabiegała o uznanie sprawy za czyn mniejszej wagi i warunkowe umorzenie procesu. Takim werdyktem zakończył się też proces. W 2010 roku postępowanie wobec dwóch posłów zostało warunkowo umorzone na okres dwóch lat. Wcześniej sądowym umorzeniem skończył się podobny incydent z 1992 r. Wówczas czterej parlamentarzyści głosowali za nieobecnych kolegów. Byli wśród nich posłowie Polskiego Stronnictwa Ludowego: Tadeusz Gajda i Henryk Strzelecki oraz Marcin Libicki (Zjednoczenie Chrześcijańsko-Narodowe) i Andrzej Zakrzewski (Polski Program Liberalny). Posłowie głosowania za nieobecnych kolegów dopuścili się w czasie prac nad uchwałą o założeniach polityki społeczno-gospodarczej na 1993 r. Dwa lata po zdarzeniu sprawa została umorzona przez sąd.","Małgorzata Zwiercan głosowała ""na dwie ręce"". Jak się kończyły takie przypadki w przeszłości?",
https://wiadomosci.onet.pl/kraj/miller-premier-stracil-troche-wechu/79lyh,Miller: premier stracił trochę węchu,"- Tusk porównywany jest z samotnym wilkiem. Jeśli są mrozy to zwierzęta tracą węch i premier trochę węchu stracił. Sprawa ACTA i ustawy refundacyjnej pokazuje, że węch nie jest tak ostry jak kiedyś - tak o ostatnich działaniach premiera Donalda Tuska, powiedział w ""Kropce nad i"", Leszek Miller.","Leszek Miller odniósł się również do ostatniej sprawy sześciomiesięcznej Magdy, którą zajmuje się m.in. Krzysztof Rutkowski. Lider SLD powiedział, że ""jest się nad czym zastanowić i policja powinna się zastanowić"". - Rutkowski to Nikifor polskiej kryminalistyki. Działa prostymi metodami, ale dla wielu Polaków jest skuteczny. Jestem rozdarty. Każdy powinien przestrzegać procedur, ale z drugiej strony widać, że rodzina jest po stronie Rutkowskiego - powiedział Miller. Dodał, że ""skoro rodzina jest zainteresowana współpracą z Rutkowskim to znaczy, że ma większe zaufanie i wierzy w jego skuteczność"". - Może policja popełniła pewne błędy, nie dotarła na czas. To plus dla Rutkowskiego i minus dla policji - zaznaczył w dalszej części rozmowy. Leszek Miller odniósł się również do wiadomości, w której minister sportu Joanna Mucha ma stać się odpowiedzialna za bezpieczeństwo na Euro 2012. - Jednoznaczne wskazanie dotyczyło Muchy. Wyraziłem wtedy swój pogląd w tej sprawie, wyrażając zdumienie. Nic osobistego nie mam do pani minister, gdyby ona była ministrem spraw wewnętrznych, nie miałbym słowa komentarza. Postulowałem, żeby cofnąć decyzję, żeby za całość przygotowań odpowiadał minister spraw wewnętrznych - wspominał spotkanie Rady Bezpieczeństwa Narodowego, lider SLD.","Anna Bańkowska i Leszek Miller,fot.PAP/Andrzej Hrechorowicz",
https://wiadomosci.onet.pl/kraj/miller-powrot-do-49-wojewodztw-jest-zasadny/v6mw4,Miller: powrót do 49 województw jest zasadny,Powrót do podziału administracyjnego Polski na 49 województw jest zasadny ze względu na potrzebę równomiernego rozwoju kraju i ograniczenia zbędnych dysproporcji – powiedział przewodniczący SLD Leszek Miller w Koszalinie (Zachodniopomorskie).,"Pomysł powrotu do zniesionych w 1998 r. struktur administracyjnych w ramach projektu ""Polska x 49"" szef Sojuszu Lewicy Demokratycznej przedstawił na konferencji prasowej w Koszalinie, który wskutek tamtej reformy utracił status województwa. Jak mówił, ""Polska od wielu lat rozwija się według koncepcji metropolitalnej, tworzenia kilku wielkich centrów wojewódzkich, czy ponadwojewódzkich, z widoczną szkodą dla mniejszych środowisk. Zwłaszcza tych, które przed reformą były siedzibą władz wojewódzkich"". Według Millera taki sposób rozwoju doprowadził do dwóch niepokojących zjawisk: rosnących dysproporcji w położeniu wielu polskich rodzin (""przybywa majętnych, ale jeszcze szybciej i tych, którzy schodzą poniżej progu gwarantującego godne życie"") i coraz silniejszego zróżnicowania regionalnego. - Uważam, że podtrzymywanie tej tendencji zagraża spoistości kraju i będzie przeciwdziałać harmonijnemu rozwojowi. Stąd pomysł, by wrócić do 49 województw – wyjaśnił Miller. Przewodniczący SLD podał, że w 1997 r., kiedy funkcjonowało 49 województw, koszty administracji wynosiły ok. 470 mln zł. Obecnie, po uwzględnieniu inflacji, jest to - jak mówił - 760–780 mln zł. Miller dodał, że powrót do podziału kraju na 49 województw nie powinien generować dodatkowych kosztów i zostałby przeprowadzony w ramach obecnych wydatków na administrację. Nowe województwa mogłyby być dwustopniowymi regionami samorządowymi – ta kwestia, jak zaznaczył, jest do dyskusji - w których urząd wojewody sprawowałby głównie funkcje kontrolne i odpowiadał za zarządzanie kryzysowe. Nowy podział kraju, według Millera, mógłby zacząć funkcjonować w latach 2017-2018. Lider SLD podkreślił, że nie jest do tego potrzeba zmiana konstytucji. Nie powinno być również problemów z podziałem unijnych pieniędzy z budżetu na lata 2014–2020, gdyż środki te nie są przekazywane jednorazowo, tylko w transzach, więc można przygotować się do ich innego podziału na regiony. Miller pytany o przygotowania SLD do wyborów do Parlamentu Europejskiego, powiedział, że cała grupa dotychczasowych europarlamentarzystów Sojuszu będzie ubiegać się o reelekcję. Decyzja o listach w poszczególnych okręgach ma zapaść 2 lutego na Radzie Krajowej SLD. Miller dodał, że utrzymanie 6 mandatów w PE to minimum, jakie Sojusz chce osiągnąć. W Parlamencie Europejskim SLD reprezentują: Bogusław Liberadzki, Lidia Geringer de Oedenberg, Wojciech Olejniczak, Joanna Senyszyn, Janusz Zemke i Adam Gierek z Unii Pracy.",Leszek Miller,
https://wiadomosci.onet.pl/religia/biedron-jan-pawel-ii-jest-krytykowany-na-calym-swiecie/3c2dsd,Biedroń: Jan Paweł II jest krytykowany na całym świecie,"Poseł Robert Biedroń w komentarzu dla Onetu ocenił, że ""papież Jan Paweł II jest krytykowany na całym świecie za tuszowanie skandali pedofilskich, wspieranie dyskryminacji kobiet i mniejszości, walkę z innymi kościołami i ruchami religijnymi, współpracę z reżimami i oszustwa finansowe"". - Wyobraźmy sobie jakiegokolwiek innego światowego przywódcę, którego półżywego pokazywano by publicznie i nie krytykowano za wspomniane przeze mnie czyny - stwierdził polityk.","Onet: Wczoraj minęła siódma rocznica śmierci papieża Jana Pawła II. Kim dla pana był papież? Jak pan przeżywał śmierć Jana Pawła II? Robert Biedroń: Z zakłopotaniem patrzę na kult, jakim otaczany jest w Polsce Jan Paweł II. Jego postrzeganie jest w naszym kraju kompletnie wypaczone. Papież Jan Paweł II jest bowiem krytykowany na całym świecie za tuszowanie skandali pedofilskich w Kościele katolickim, wspieranie dyskryminacji kobiet i mniejszości, walkę z innymi kościołami i ruchami religijnymi, współpracę z reżimami czy oszustwa finansowe. Dlaczego w polskich mediach czy szkołach nie rozmawiamy o Karolu Wojtyle w sposób krytyczny? Domagamy się kanonizacji papieża, dziennikarka mainstreamowej telewizji z podnieceniem opowiada o jego rzekomych cudach a nie prowadzimy krytycznego dyskursu jego pontyfikatu. Wyobraźmy sobie jakiegokolwiek innego światowego przywódcę, którego półżywego pokazywano by publicznie i nie krytykowano za wspomniane przeze mnie czyny. Dla dobra samego papieża i przyszłości Kościoła katolickiego warto podjąć rzetelną debatę o Janie Pawle II. Jak pan zareagował na odśpiewanie hymnu ""Solidarności"" - ""Murów"" Jacka Kaczmarskiego przez byłego członka Biura Politycznego Komitetu Centralnego PZPR - Leszka Millera? Miller i Kaczyński mają wiele wspólnego - potrafią się farbować politycznie w zależności od tego, jak wiatr zawieje. Kiedyś towarzysz Miller był w Biurze Politycznym KC PZPR, które tłumiło ruch ""Solidarności"", a dzisiaj dla kapitału politycznego śpiewa z nimi ""Mury"". Nie zdziwię się jak Miller oświadczy się Kaczyńskiemu, zawierając sojusz z PiS, żeby tylko utrzymać się w polityce. To budzi zażenowanie. Co pan sądzi o propozycji zmian nauczania historii w szkołach? Czy obowiązujący kanon nauczania historii jest odpowiedni? Czy Ruch Palikota ma jakieś propozycję w tej sprawie? Nie byłoby może problemu z lekcjami historii, gdybyśmy czas i pieniądze przekazywane na lekcje religii przekazali na historię. Każdego roku z budżetu państwa utrzymujemy rzeszę księży i katechetów, którzy za ok. 1 mld 200 mln złotych prowadzą lekcje religii katolickiej. Można te pieniądze przeznaczyć np. dla nauczycieli. Jak łatwo obliczyć, gdybyśmy zlikwidowali finansowanie religii w szkołach, każdy z nauczycieli mógłby otrzymać 200 zł miesięcznie więcej pensji. Stać być może byłoby nas wtedy na nowoczesną lekcję historii - bez gloryfikacji przegranych w większości powstań, a dyskusji jak uczyć się na porażkach i wyciągać z nich wnioski na przyszłość. To bardziej praktyczne umiejętności w dzisiejszym świecie. Polska, po raz kolejny, pobiła europejski rekord w liczbie informacji zbieranych o Polakach na podstawie połączeń telefonicznych. W 2011 roku służby wnioskowały o dane dotyczące naszych połączeń telefonicznych ponad 1 mln 850 tys. razy. Czy powinny zostać stworzone przepisy dotyczące nieuzasadnionej inwigilacji? Co pan sądzi o tej sprawie? Służby mają zbyt dużą wolność w uzyskiwaniu informacji o naszych rozmowach i korespondencji. Bo nie chodzi tutaj tylko o połączenia telefoniczne czy SMS-y. Służby czytają także np. nasze e-maile. W demokratycznym państwie, tego typu działania muszą odbywać się pod ścisłym nadzorem sądów i tylko w niezwykle wyjątkowych sytuacjach. Mam nadzieję, że sejmowa speckomisja wyjaśni społeczeństwu i innym posłom skąd ta ogromna i skandaliczna liczba wniosków. Janusz Palikot w piątkowym programie ""Piaskiem po oczach"" wspomniał, że planowany jest kolejny transfer z SLD do Ruchu Palikota, w którym partia zaskoczy ""na plus, a nie na minus"". Andrzej Rozenek zapowiedział, że będzie to ""poważny transfer na poziomie parlamentarnym"". Czy może Pan powiedzieć coś więcej na temat tego transferu? Kiedy do niego dojdzie? Czy to jakieś ważne nazwisko z SLD?","Robert Biedroń, fot. Iwona Burdzanowska / Agencja Gazeta",
https://wiadomosci.onet.pl/kraj/miller-z-schulzem-nt-budzetu-ue-i-wyborow-do-europarlamentu/nqgls,Miller z Schulzem nt. budżetu UE i wyborów do europarlamentu,"O budżecie UE na lata 2014-2020, przyszłości strefy euro i ewentualnym przystąpieniu do niej Polski, a także przyszłorocznych wyborach do europarlamentu rozmawiali w piątek wieczorem szef SLD Leszek Miller i szef PE Martin Schulz.","Politycy rozmawiali też na temat przyszłorocznych obchodów 10. rocznicy przystąpienia Polski do UE. Szef Sojuszu chciałby, żeby wzięli w nich udział Schulz, a także były niemiecki kanclerz Gerhard Schroeder i b. komisarz UE ds. rozszerzenia Guenter Verheugen. Jak powiedział Miller PAP po spotkaniu, tematem jego rozmowy z Schulzem była przyszłość Unii Europejskiej, pogłębianie integracji europejskiej, sytuacja w strefie euro. ""Martin Schulz podziela nasz pogląd, że jeżeli Polska nie znajdzie się w strefie euro, to niestety będziemy członkiem UE drugiej kategorii, a to - i z powodów merytorycznych i prestiżowych byłoby fatalne"" - ocenił Miller. Szef SLD rozmawiał też z przewodniczącym PE o wieloletnim budżecie UE na lata 2014-2020. ""On wskazuje, że jest ponad 50 mld euro deficytu w tym budżecie i trzeba szukać rozwiązań, które by uelastyczniały możliwości wychodzenia z tego deficytu, ale - jak mówił - jest dobrej myśli, że to się uda osiągnąć w kolejnych negocjacjach"" - powiedział Miller. W marcu europarlament przyjął niewiążącą prawnie rezolucję, w której odrzucił porozumienie ws. budżetu na lata 2014-20 wynegocjowane na szczycie UE w lutym i zażądał poprawek. Obecnie trwają negocjacje na temat porozumienia. Jednym z warunków, jakie PE stawia w sprawie przyjęcia wieloletniego budżetu, jest nowelizacja tegorocznego budżetu UE, w którym - według szacunków - może zabraknąć od 11 do 16 mld euro. Projekt noweli budżetu na 2013 r., który zwiększa go o 11 mld., pod koniec marca przedstawiła Komisja Europejska. Ostateczne głosowanie, podczas którego PE zdecyduje, czy przyjmuje budżet na lata 2014-20, odbędzie się w czerwcu. Uzgodniony przez przywódców na lutowym szczycie Unii kolejny wieloletni budżet po raz pierwszy będzie realnie mniejszy od poprzedniego. Przewiduje wydatki rzędu 960 mld euro w zobowiązaniach oraz ponad 908 mld euro w rzeczywistych płatnościach. Zgodnie z ustaleniami przywódców, Polska na lata 2014-20 ma otrzymać 105,8 mld euro unijnych funduszy, w tym na politykę spójności 72,9 mld euro, a na politykę rolną 28,5 mld euro. To dałoby jej pozycję największego beneficjenta funduszy UE. Szef SLD zadeklarował ponadto poparcie dla ewentualnej kandydatury Schulza na przyszłego szefa Komisji Europejskiej, gdyby ten zdecydował się ubiegać o to stanowisko. ""Uważam, że byłby to bardzo dobry kandydat i jeżeli Schulz będzie prowadził kampanię w tej sprawie przed wyborami parlamentarnymi, to na pewno ze strony SLD będzie miał pełne poparcie"" - zapewnił Miller. Kadencja obecnego szefa KE Jose Manuela Barroso upływa na jesieni 2014 roku. Barroso, który Komisją kieruje od 2004 roku, nie wyklucza ubieganie się o tę funkcje po raz trzeci. Kandydatem europejskich liberałów mógłby być eurodeputowany Guy Verhofstadt. Miller chciałby również, by w przyszłorocznych obchodach, przypadającej na 1 maja 2014 roku, 10. rocznicy przystąpienia Polski do UE, wzięli udział: Schulz, były niemiecki kanclerz Gerhard Schroeder oraz b. komisarz UE ds. rozszerzenia Guenter Verheugen. ""Powiedziałem Schulzowi, że 1 maja przyszłego roku minie 10 lat i że ponieważ nasza droga do Unii wiodła przez Niemcy i ówczesny rząd Gerharda Schroedera nam w tym pomógł, to byśmy z przyjemnością w okolicach tej rocznicy witali w Polsce takich polityków, jak Schulz, Schroeder i Guenter Verheugen"" - podkreślił lider Sojuszu. Według Millera, Schulz odniósł się do tej propozycji z zainteresowaniem. B. premier powiedział też, że podczas spotkania nie było mowy na temat jedności polskiej lewicy. Szef PE mówił w środowym wywiadzie dla PAP, że chciałby zgody na lewicy w Polsce. ""To (...) normalne w Europie, że na lewym czy prawym skrzydle działa kilka partii, ale na końcu musimy znaleźć drogę współpracy"" - podkreślił Schulz.",,
http://wiadomosci.onet.pl/leszek-miller-w-radiu-zet/vvlxf,Leszek Miller w Radiu ZET,"Gościem Moniki Olejnik jest Leszek Miller, przewodniczący klubu parlamentarnego SLD.",,,
https://wiadomosci.onet.pl/kraj/miller-wzywa-rzad-do-ratowania-finansow-publicznych-i-ozywienia-gospodarki/t7y1k,Miller wzywa rząd do ratowania finansów publicznych i ożywienia gospodarki,"Szef SLD Leszek Miller wezwał rząd Donalda Tuska do opracowania programu ratowania finansów publicznych i ożywienia wzrostu gospodarczego. Sojusz oczekuje, że Tusk przedstawi szczegółową informację dot. planów zawieszenia 50-proc. progu oszczędnościowego.","Miller ocenił na konferencji prasowej, że tegoroczny budżet ""od początku był budżetem wirtualnym"". - Wszystkie przestrogi, także SLD, odnoszące się do konstrukcji tego budżetu, były właściwe i na miejscu (...). Minister finansów po raz kolejny pomylił się w swoich obliczeniach. Gdyby główny księgowy w poważnej firmie pomylił się aż tak bardzo, to jego dni byłyby w tej firmie policzone. Pan minister Rostowski myli się po raz kolejny i cieszy się dobrym samopoczuciem - powiedział Miller. Jak dodał, jego główny zarzut do Rady Ministrów dotyczy tego, że przedkłada cięcia budżetowe nad wyłożenie środków, które mogłyby sprzyjać wzrostowi wpływów do budżetu. - Rząd znacznie częściej zastanawia się, jak ograniczać wydatki, a nie jak zarabiać pieniądze do budżetu, jak zmniejszać ich wydawanie, a nie jak zwiększać zarabianie środków budżetowych - zaznaczył b. premier. Zgodnie z wtorkową zapowiedzią Tuska, w sierpniu rząd ma przedstawić projekt nowelizacji budżetu, który zakłada zwiększenie deficytu budżetowego o 16 mld zł i oszczędności w resortach rzędu 8,5-8,6 mld zł. Lider Sojuszu chce w związku z tym, by rząd przedstawił ""kompetentny plan ratowania finansów publicznych i ożywienia gospodarczego"". - Po pierwsze - wzrost gospodarczy na poziomie co najmniej 3 proc. PKB. Taki wzrosty powoduje, że rosną miejsca pracy, spada bezrobocie, następuje większy wpływ środków do budżetu. Po drugie, ten plan powinien zawierać jasną informację o zakresie przewidywanych cięć i plan osłon socjalnych, które będą powodować, że cięcia budżetowe nie dotkną najgorzej sytuowanych i najmniej zarabiających - mówił szef Sojuszu. Konieczny - według niego - jest również audyt finansów publicznych. - W tej sprawie jest wiele niejasności i zarówno Sejm jak i opinia publiczna musi żądać, aby wszystkie wątpliwości w tej sprawie zostały wyjaśnione - zaznaczył Miller. Ekspert SLD ds. ekonomicznych Wojciech Szewko przestrzegał, że zapowiadane cięcia budżetowe mogą skutkować pogłębieniem się kryzysu gospodarczego. - To oznacza m.in. upadek miejsc pracy małych i średnich przedsiębiorstw. To one tak naprawdę dostaną najbardziej po kieszeni (...). Wszystkie te cięcia oznaczają, że ludzie mniej konsumują, mniej wydają, mniej chodzą do restauracji, mniej biorą kredytów, mniej zarabiają, a w sytuacjach skrajnych - po prostu będą lądowali na bruku - mówił Szewko. We wtorek rząd zapowiedział nowelizację tegorocznego budżetu w związku z niższymi dochodami. Premier Donald Tusk i minister finansów Jacek Rostowski zapowiedzieli ponadto, że zawieszony zostanie próg ostrożnościowy 50 proc. relacji długu publicznego do PKB.",,
https://wiadomosci.onet.pl/kraj/miller-jesli-rzad-tak-zrobi-nie-bedziemy-za-odwolaniem-arlukowicza/jnleg,"Miller: jeśli rząd tak zrobi, nie będziemy za odwołaniem Arłukowicza","Leszek Miller zapowiedział, że jeśli rząd szybko rozpocznie tryb legislacyjny nowelizujący ustawę refundacyjną, to wtedy SLD nie zagłosuje za odwołaniem ministra zdrowia Bartosza Arłukowicza.","Szef SLD uznał za sukces, że Arłukowicz uwzględnił postulaty Sojuszu i zapowiedział wprowadzenie zmian w ustawie. Chodzi głównie wykreślenie zapisu o karaniu lekarzy za wypisywanie recept bez sprawdzenia ważnego ubezpieczenia pacjenta. - Arłukowicz przyznał nam racje, powiedział, że ustawę trzeba nowelizować. Teraz czekamy, bo czas nagli, na szybki tryb legislacyjny. Gdyby się okazało, że rząd przedstawi tą nowelizację Sejmowi, który będzie gotów pracować nawet w nocy - bo tak już się przecież zdarzało w przypadku dopalaczy czy hazardu, to wtedy my się zastanowimy nad zasadnością wniosku o wotum zaufania wobec Arłukowicza - mówił Miller w radiowej Trójce. - Podsumowując - bardzo się cieszymy, że rząd uwzględnił nasze propozycje. Oczekujemy na szybką inicjatywę w Sejmie. Jeśli się dowiemy, ze rząd tak postąpi, nie będziemy głosować za odwołaniem Arłukowicza - dodał szef SLD. Lider Sojuszu był także pytany o sytuację w prokuraturze po samobójczej próbie prokuratora wojskowego Mikołaja Przybyła i o to czy do dymisji powinien sie podać szef wojskowej prokuratury Krzysztof Parulski. - To nie kwestia odpowiedzialności Sejmu. Prokuratura nie podlega też prezesowi Rady Ministrów. To dobre pytanie (o dymisję), ale proszę je zadać Andrzejowi Seremetowi (Prokurator Generalny). Parulski jest jego zastępcą. A jeśli szef prokuratury wojskowej nie może pracować z Prokuratorem Generalnym, to niech wystąpi o dymisję - powiedział.","Leszek Miller, fot. Anna Jarecka/Agencja Gazeta",
https://wiadomosci.onet.pl/kraj/sld-chce-by-komisja-etyki-zajela-sie-wpisem-palikota-na-blogu-dot-millera/v4z3x,"SLD chce, by komisja etyki zajęła się wpisem Palikota na blogu dot. Millera","SLD chce, by sejmowa komisja etyki poselskiej zajęła się wpisem na blogu lidera Twojego Ruchu Janusza Palikota dotyczącym szefa SLD Leszka Millera. W ocenie Sojuszu Palikot we wpisie wykorzystał Holokaust do walki politycznej.","Chodzi o wpis na blogu z 24 stycznia, w którym Palikot zwraca się do Millera: ""Co Pan zrobił premierze z tymi 15 mln dolarów od CIA za torturowanie ludzi w Polsce? Gdzie one trafiły? Do kogo? (...) Gdyby Amerykanie zaproponowali Panu 30 mln, to na co by się Pan zgodził? Na użycie Auschwitz?"". Rzecznik Sojuszu Dariusz Joński powiedział na konferencji prasowej w Sejmie, że wniosek do komisji etyki zostanie złożony jeszcze dzisiaj. Krzysztof Gawkowski (SLD) zaapelował do - jak mówił - ""politycznego patrona"" Palikota, byłego prezydenta Aleksandra Kwaśniewskiego, by ten publicznie odciął się od słów lidera TR. Gawkowski poinformował, że w tej sprawie złożył list w biurze b. prezydenta. ""Mając na uwadze Pańskie zaangażowanie w stosunki polsko-żydowskie, apeluję do Pana o reakcję na wypowiedź posła Palikota. Jestem przekonany, że podziela Pan mój pogląd, iż wplątywanie Holocaustu do bieżącej walki politycznej jest zachowaniem niegodnym i niedopuszczalnym"" - napisał Gawkowski do Kwaśniewskiego. Rzecznik Twojego Ruchu Andrzej Rozenek zaznaczył, że wpis na blogu Palikota nie dotyczy Żydów. Skomentował, że interpretacja wpisu przez posłów SLD ""to kabaret"". Sejmowa komisja etyki poselskiej może ukarać posła zwróceniem uwagi, upomnieniem lub naganą.",Leszek Miller,
http://wiadomosci.onet.pl/kraj/miller-zgadzam-sie-z-panem-kaczynskim/m3tqv,Miller: zgadzam się z panem Kaczyńskim,"Leszek Miller, podobnie jak Jarosław Kaczyński, uważa, że OFE to ""największy przekręt w ciągu ćwierćwiecza"". - Zgadzam się z panem Kaczyńskim. Sam to zresztą mówiłem jeszcze przed nim. Nawet czuję się lekko speszony, że prezes Kaczyński nie powołał się na prawa autorskie - mówi ""Super Expressowi"" lider SLD.","Sejm przegłosował wczoraj rządowe propozycje zmian w systemie emerytalnym, zakładające m.in. przejęcie i umorzenie papierów skarbowych w posiadaniu OFE oraz wprowadzające wybór między OFE a ZUS. Opozycja zapowiada zaskarżenie ustawy do TK. Nie wiadomo, czy ustawę podpiszę prezydent Bronisław Komorowski, który zapowiedział, że zamierza przeprowadzić głęboką analizę skutków ustawy i zgodności z konstytucją. Lider SLD Leszek Miller mówi w rozmowie z ""Super Expressem"", że OFE nie powinny powstać, a ograniczenie ich wszechwładzy jest słuszne. - Jeżeli zadamy sobie pytanie, jak ocenić OFE po 12 latach, to jest to 300 miliardów zł długu publicznego, 17 miliardów zł kosztów własnych, 30 miliardów bezpowrotnie straconych na giełdzie. I średnia emerytura, jak dobrze pójdzie, po 80 zł. Ten system powinien być natychmiast zlikwidowany - ocenia. Sojusz Lewicy Demokratycznej zagłosował jednak przeciwko zmianom proponowanym przez koalicję PO-PSL. Dlaczego? - Po pierwsze, skandaliczny tryb pracy nad tą ustawą, który nie może być akceptowany. (...) I po drugie głosowaliśmy przeciwko, gdyż nasze postulaty spotkały się z kompletną obojętnością rządu - tłumaczy Miller. Więcej w ""Super Expressie"".",fot. Maciej Stankiewicz/Onet,
https://wiadomosci.onet.pl/tylko-w-onecie/gruba-kreska-dostojni-goscie-pogryzli-sie-przed-impreza/tnfpq,"""Gruba kreska"": dostojni goście pogryźli się przed imprezą","""Gruba kreska"": Goście i organizatorzy Kongresu Lewicy pokłócili się rzucając przy tym epitetami jak np. ""stary komuch"" - są więc pod ""grubą kreską"". Docenić warto z kolei polskich młodych naukowców, którzy wyjeżdżają na stypendia na Stanford czy Berkeley.","W każdym tygodniu nad ""grubą kreską"" znajduje się osoba bądź osoby z życia publicznego, które odniosły sukces bądź pozytywnie się wyróżniły. Pod ""grubą kreską"" lądują z kolei ci, którzy wyróżnili się negatywnie. Pod ""grubą kreską"": goście Kongresu Lewicy za zamieszanie z zaproszeniami Kongres Lewicy ma się odbyć w czerwcu na Stadionie Narodowym. Na to wydarzenie trzeba jeszcze zaczekać, ale zamieszanie z zaproszeniami już jest. Organizatorzy, a więc działacze SLD, zafundowali serial - kto przyjdzie, a kto nie? Leszek Miller (szef SLD) pojechał do Lecha Wałęsy. Ten zaproszenie przyjął: - Na dziś jestem za. Natomiast nie wiem, jak to się wszystko jeszcze ułoży. Na to Józef Oleksy (organizator): - W momencie, kiedy Miller klęka przed Wałęsą i prosi go jako idola, żeby zechciał być na Kongresie Lewicy Polskiej, mnie tam nie może być. Wałęsa: - Oleksy to niski, stary komuch. Oleksy: - Jestem wyższy od Wałęsy. Miller SMS-em do Oleksego: zrób sobie zimne okłady na głowę. Oleksy do Millera też SMS-em: też sobie zrób zimne okłady. Ale Miller i Oleksy się pogodzili. Oleksy ustąpił i nie widzi już przeszkód. Oleksy na kongresie, którego jest głównym organizatorem, ma być. A Miller? Niby to oczywiste, ale powiedział tak: - Nie zamierzam wziąć udziału w żadnym spotkaniu, w którym będzie uczestniczył Janusz Palikot. Palikot zaproszenia nie dostał, więc gdzie problem? Otóż tutaj, Kwaśniewski: - Na czerwcowym kongresie lewicy musi być miejsce dla Ruchu Palikota i Janusza Palikota. Palikot: - Ja się nie pcham. Kwaśniewski miał postawić warunek Millerowi, że będzie, jak będzie też Palikot. Postawił ten warunek? Miller: - Nie. Oleksy: - Nie uzależniał swojej obecności od udziału w nim Palikota. Palikot: - Kwaśniewski zadzwonił do mnie zaraz po rozmowie z Millerem i Oleksym, (…) powiedział mi, że postawił jeden podstawowy warunek, że będzie to szeroka formuła centrolewicy z udziałem Palikota i Ruchu Palikota. Na razie nie ustalono wersji obowiązującej. Zaproszenie szybko przyjął za to Robert Biedroń. Ale czy przyjdzie? - Nie słyszałem, żeby był mur na Stadionie Narodowym, a jak wiemy prezydent Wałęsa chce, żebym siedział za murem. Jeżeli będzie Lech Wałęsa, to chyba nie będzie innego miejsca dla mnie. Idźmy dalej. Miller zaprosił też gen. Jaruzelskiego. Zgodził się. Miller: - Wiadomo, że przecież jest chory i tyle przeszedł, ale (jest) w dobrej formie. Oleksy: - Na moje oko w bardzo dobrej. Żona generała: - Mój mąż jest ciężko chory, jedną nogą jest na tamtym świecie, a politycy odbijają go jak piłeczkę. Chcę, żeby mąż trzymał się jak najdalej od polityki i nie brał udziału w żadnych kongresach. Gen. Jaruzelski: - Jeśli przeżyję do czerwca, to pojawię się na kongresie. Piotr Duda (szefa ""Solidarności""), też zaproszony, jednak nie przyjdzie. Dlaczego? Bo ""miejsce Jaruzelskiego jest na ławie oskarżonych"". Kto więc przyjdzie? Miller (jak nie będzie Palikota), Kwaśniewski (jak przyjdzie Palikot), Duda (jak nie przyjdzie Jaruzelski), Biedroń (siądzie za murem?), Jaruzelski (jak dożyje), Oleksy (mimo, że przyjdzie Wałęsa), Wałęsa (jak się nic nie zmieni). Ironizować starał się Palikot: - Zalecam Millerowi dwa tygodnie w Egipcie, kąpiele, rafa koralowa, piwo egipskie, plaża, słońce, ani jednej myśli o Kongresie Lewicy. Trudno nie odnieść wrażenia, że egipska plaża przydałaby się wszystkim wymienionym. Tylko co wygrzewanie się w słońcu i popijanie piwa ma wspólnego z wartościami lewicowymi? Nad ""grubą kreską"": polscy młodzi innowatorzy Kto nad ""grubą kreską""? W tym tygodniu młodzi-zdolni. Na dniach pierwszych 40 młodych polskich naukowców, zwycięzców III edycji Top 500 Innovators, wyjedzie na dwumiesięczny staż na amerykańskim Uniwersytecie Stanforda - jednej z najlepszych uczelni na świecie. Wiceminister nauki i szkolnictwa wyższego, prof. Jacek Guliński, wręczając im promesy przypomniał, że program wyposaża uczestników w unikalne kompetencje, które mogą zdobywać w najlepszych ośrodkach naukowych świata. Ale dodał też trafnie: - Miarą waszego sukcesu będzie to, co uda się zrobić po powrocie. Jesteście forpocztą innowacji, sukcesu i świeżego podejścia. Na tym nie koniec. Kolejna grupa zwycięzców tegorocznej edycji uda się bowiem na California Univeristy w Berkeley. Top 500 Innovators to największy rządowy program wspierania innowacyjności w nauce, jego budżet sięga 30 mln zł. Do końca 2015 roku planowany jest wyjazd aż 500 polskich naukowców i pracowników centrów transferu technologii na staże i szkolenia zagraniczne do ośrodków naukowych i badawczych z czołówki rankingu szanghajskiego (Academic Ranking of World Universities). 160 uczestników dwóch dotychczasowych edycji programu odbyło go w Uniwersytecie Stanforda i University of California w Berkeley w USA w Dolinie Krzemowej.","Józef Oleksy, fot. Michał Grocholski / Agencja Gazeta",
https://wiadomosci.onet.pl/kraj/zarzuty-wobec-siemiatkowskiego-ws-tajnych-wiezien-cia-w-polsce/tpllk,Zarzuty wobec Siemiątkowskiego ws. tajnych więzień CIA w Polsce,"Zarzuty o udział w zorganizowaniu w Polsce ośrodka, w którym CIA w latach 2002-03 przetrzymywała jeńców podejrzewanych o terroryzm postawiono b. szefowi Agencji Wywiadu Zbigniewowi Siemiątkowskiemu. Według informacji śledczych Polacy udostępnili Amerykanom willę w Starych Kiejkutach, do której przywozili więźniów z lotniska w Szymanach. Jednak nikt z Polski nie miał prawa wstępu na teren posiadłości. Wspólne śledztwo w tej sprawie przeprowadzili dziennikarze ""Gazety Wyborczej"" i ""Panoramy"".","Śledczy zarzucają Siemiątkowskiemu przekroczenie uprawnień oraz naruszenie prawa międzynarodowego poprzez ""bezprawne pozbawienie wolności"" i ""stosowanie kar cielesnych"" wobec jeńców wojennych. Siemiątkowski odmówił składania wyjaśnień w prokuraturze. Potwierdził natomiast fakt postawienia mu zarzutów. Prokuratura zdecydowała się na ten krok już na początku stycznia. Informacje pojawiają się teraz, bo sprawa jest ściśle tajna. Czy walka z terroryzmem usprawiedliwia stosowanie przemocy wobec więźniów? Wypowiedz się na forum! Według informacji ""Gazety Wyborczej"" śledczy zebrali dowody pozwalające na postawienie b. premiera Leszka Millera przed trybunałem Stanu. Jak dotąd wniosek nie wpłynął do marszałka Sejmu. Postawienie zarzutów było możliwe dzięki temu, że prokuratura otrzymała od Agencji Wywiadu pełną dokumentację współpracy z CIA w pierwszym okresie wojny z terroryzmem. - Podopieczni Amerykanów nie są w nich nazywani ""więźniami"". Nazwa jest bardziej neutralna, powiedzmy, że ""pasażer"" - powiedział jeden z informatorów. Jego zdaniem rola Polaków ograniczyła się do udostępnienia lotniska w Szymanach i willi w Starych Kiejkutach. Nasi ludzie przywozili do niej więźniów i ich odwozili. Za próg willi Polacy nie mieli wstępu. Jak na razie nie wiadomo, kiedy może zakończyć się śledztwo. Więcej w dzisiejszym wydaniu ""Gazety Wyborczej"". Tajne więzienia CIA w Polsce W lutym 2007 r. Polska znalazła się w raporcie komisji PE jako kraj, w którym ""przypuszczalnie w latach 2002-05"" działało ""co najmniej jedno tajne więzienie"", właśnie w Szymanach. Miano w nim przetrzymywać 10 członków al Kaidy. PE postawił w tamtym raporcie zarzuty 17 krajom Europy o tolerowanie niezgodnej z prawem działalności CIA na ich terenie, jak porywanie lub przewożenie osób podejrzanych o działalność terrorystyczną. PE nie udało się znaleźć dowodów na istnienie w Europie tajnych więzień, ale w części dotyczącej Polski i Rumunii eurodeputowani ""nie wykluczyli"" istnienia takich ośrodków. Postępowanie w sprawie domniemanych więzień CIA jest prowadzone przez Prokuraturę Apelacyjną w Krakowie. Prokuratura bada, czy była zgoda polskich władz na stworzenie w Polsce tajnych więzień CIA w latach 2002-2003 i czy ktoś z polskich władz nie przekroczył uprawnień, godząc się na tortury, jakim w punkcie zatrzymań CIA w Polsce mieli być poddawani podejrzewani o terroryzm. Postępowanie jest niejawne. Dwie osoby przetrzymywane w amerykańskiej bazie Guantanamo: Abd al-Rahim al-Nashiri oraz Abu Zubaydah twierdzą, iż mogli być torturowani przez CIA w Polsce. W polskim śledztwie mają status pokrzywdzonych.","Zbigniew Siemiątkowski, fot. Robert Kowalewski / Agencja Gazeta",
https://wiadomosci.onet.pl/kraj/miller-blizny-tworza-mezczyzne-a-przezycia-trudne-i-gorzkie-hartuja/rhmfl,"Miller: blizny tworzą mężczyznę, a przeżycia trudne i gorzkie hartują","Leszek Miller, który został dziś wybrany na szefa Sojuszu Lewicy Demokratycznej, zapowiedział, że jego partia ""po wielkich zwycięstwach i wielkich porażkach będzie konsekwentnie służyć ludziom pracy"". Podziękował też byłemu przewodniczącemu. - Grzegorz Napieralski jest młodym człowiekiem, jeszcze wielka przyszłość przed nim, a po ostatnich wyborach zdobył pierwsze blizny. Blizny tworzą mężczyznę, a przeżycia trudne i gorzkie hartują - powiedział. Zwrócił się też bezpośrednio do Napieralskiego: ""Grzegorz, wszystko co nie zabija - wzmacnia"".","Były premier, którego w wyborach poparło 320 (z 415) uczestników konwencji, wyjaśnił, że jego partia będzie służyć ludziom, którym jest najtrudniej, żyją w poczuciu nierównych szans i wymagają więcej sprawiedliwości i równości. - Jesteśmy ludźmi lewicy, a wiec ludźmi społecznego optymizmu. Wierzymy ze Polska może być lepszym krajem, lepiej rządzonym i lepiej zorganizowanym - stwierdził. Dodał też, że liczy, że za cztery lata politycy SLD spotkają się ponownie, ""żeby cieszyć się wielkim wyborczym sukcesem"". Podczas konferencji Miller podziękował też byłemu przewodniczącemu Grzegorzowi Napieralskiemu i jego kontrkandydatom - Joannie Senyszyn, Markowi Baltowi i Arturowi Hebdzie. Przyznał, że cieszy się, że zaprezentowali oni swoje pomysły, które wzbogacą partię. - Najważniejsze, że jesteśmy razem. Najważniejsze, że SLD po okresie pewnej smuty idzie do ciężkiej pracy - stwierdził. Zaznaczył też, że cieszy go to, że od lat na jednej sali spotkali się skłóceni w przeszłości Grzegorz Napieralski z Wojciechem Olejniczakiem, Józef Oleksy z Krzysztofem Janikiem i inni. - To jest rzecz bardzo budują i ona ośmiela mnie w myśleniu, ze pokonaliśmy największe trudności, że okres szoku powyborczego mamy za sobą - stwierdził. Dodał, że sam jest przykładem ""jak można zwyciężać i jak można ponieść porażkę"". - To jest dla mnie wielkie zobowiązanie i wielka odpowiedzialność - wyjaśnił. Zwrócił się też do polityków, którzy w ostatnich latach z różnych powodów odeszli z SLD. - Jeśli nie dokonali wykroczeń w stosunku do prawa to apeluje o powrót. Wracajcie, bo zawołanie ""wszystkie ręce na pokład"" jest dzisiaj wyjątkowo trafne. W SLD jest miejsce dla każdego kto myśli zgodnie z lewicowymi wartościami i kto chce być dziś z nami. Taka lewica jaką my budujemy jest szansą dla naszego kraju - stwierdził. Miller nowym szefem SLD Leszek Miller został wybrany na konwencji krajowej nowym szefem SLD. Poparło go 320 uczestników konwencji. Jego konkurenci uzyskali odpowiednio: poseł Marek Balt - 50 głosów, europosłanka Joanna Senyszyn - 28, a b. wiceszef Sojuszu Artur Hebda - 17. W sobotę w południe rozpoczęła się konwencja krajowa SLD, podczas której wybrany ma zostać nowy szef partii i - prawdopodobnie - nowy sekretarz generalny ugrupowania. O funkcję przewodniczącego Sojuszu ubiega się czterech kandydatów. Na konwencji rezygnację złożył dotychczasowy szef Sojuszu Grzegorz Napieralski. O funkcję nowego przewodniczącego ubiegało się czterech kandydatów: szef klubu Sojuszu, b. premier Leszek Miller, europosłanka Joanna Senyszyn, b. wiceszef partii Artur Hebda oraz poseł Marek Balt. Na start nie zdecydowała się ostatecznie Katarzyna Piekarska - wynika z informacji uzyskanych przez PAP od współpracowników b. wiceszefowej SLD. W sobotę wybrany zostanie też prawdopodobnie nowy sekretarz generalny Sojuszu. Marek Nawrot, który obecnie pełni tę funkcję, ma złożyć rezygnację wraz z Napieralskim. Miller, któremu działacze SLD dają najwięcej szans na wyborcze zwycięstwo, ma na funkcję sekretarza generalnego zgłosić kandydaturę Marka Dyducha. Dyduch pełnił już tę funkcję w latach 2002-2005. Decyzję o zwołaniu konwencji, która zmieni przewodniczącego, podjęła w październiku Rada Krajowa SLD. Osoba, która zostanie 10 grudnia nowym przewodniczącym, ma kierować ugrupowaniem tylko do wiosny przyszłego roku, kiedy to odbędą się prawybory szefa Sojuszu i kongres, który zatwierdzi ich wynik.","Leszek Miller i Dariusz Joński, fot.PAP/Tomasz Gzell",
https://wiadomosci.onet.pl/kraj/gowin-schetyna-byl-lobuzersko-uchachany-miller-prezydent-nie-moze-tak-dzialac/fc1ny7,Gowin: Schetyna był łobuzersko uchachany. Miller: prezydent nie może tak działać,"Prezydent nie może prowadzić własnej polityki zagranicznej - powiedział w programie TVN24 ""Fakty po faktach"" przewodniczący SLD Leszek Miller. - Nie robi się tak, że najpierw się coś publicznie ogłasza, a później dostaje się klapsa - dodał były premier RP. - Schetyna był łobuzersko ""uchachany"" od ucha do ucha - powiedział za to Jarosław Gowin, komentując tym samym dzisiejsze wystąpienie ministra.","Pytany o wypowiedź prezydenta Andrzeja Dudy dotyczącą polskiej polityki wobec Ukrainy Leszek Miller powiedział, że była to przynajmniej ""niezręczność"". - Ustawa zasadnicza stanowi, że politykę wewnetrzną i zagraniczną prowadzi Rada Ministrów. Prezydent współdziała z tymi organami, co znaczy tyle, że nie może prowadzić własnej polityki zagranicznej - tłumaczył przewodniczący SLD. Krzysztof Szczerski przedstawił plan wizyt zagranicznych prezydenta na najbliższe 100 dni. W ""pakiecie wizyt"" zdominowanym przez kwestie bezpieczeństwa nie brakuje niespodzianek. Celem pierwszej wizyty Andrzeja Dudy będzie stolica Estonii, Tallin, zaplanowano także podróż do Chin. - Prezydent powinien konsultować swoje działania z rządem. To nie wygląda poważnie, jeśli ministrowie dowiadują się o działaniach prezydenta z mediów - powiedział Leszek Miller. - To jest infantylizacja polskiej polityki zagranicznej - dodał. Słowa prezydenta Ukrainy Petro Poroszenko, w których ten jednoznacznie zaznaczył, że nie chce zmiany obecnego formatu rozmów w sprawie konfliktu z Rosją, Leszek Miller nazwał ""policzkiem"" wobec Andrzeja Dudy. -Inaczej świat wygląda z mównicy wiecowej, a inaczej z okien gabinetów - dodał były premier RP. - Najważniejsza jest dyplomacja w zaciszu gabinetów. Nie robi się tak, że najpierw się coś publicznie ogłasza, a później dostaje się klapsa. Pan prezydent Duda zrobił inaczej. Nawiązał tym samym do polityki swojego poprzednika, czyli Lecha Kaczyńskiego - tłumaczył Miller. Mówienie o ""polityce jagiellońskiej"" nazwał przewodniczący SLD ""anachronizmem"". Leszek Miller skomentował także ostatnie sondaże przedwyborcze. - Nam zostało jeszcze sporo czasu i warto dojść do porozumienia w sprawie utworzenia jednej listy lewicy. Były premier przypomniał również, że nie weźmie udziału we wrześniowym referendum. - Szkoda tych 100 mln złotych - powiedział. Jego zdaniem referendum październikowe nie dojdzie do skutku, jeśli jednak się odbędzie, to weźmie w nich udział. - Przykre jest to, że przedstawiciele rządu dezawuują prezydenta RP, a tym samym polskie państwo - powiedział w ""Faktach po faktach"" Jarosław Gowin. Dodał, że jego zdaniem spowodowane jest to trwającą obecnie kampanią wyborczą. - Widać uzależnienie polityki Ukrainy od polityki Niemiec. Petro Poroszenko nie może powiedzieć, że potrzebny jest nowy format rozmów -powiedział poseł. Dodał, że zaogniłoby to sytuację z Rosją. Komentując dzisiejsze wystąpienie ministra spraw zagranicznych Grzegorza Schetyny Gowin podkreślił, że jego zdaniem minister był świadom, że uczestniczy w grze wyborczej. - Był łobuzersko ""uchachany"" od ucha do ucha - podsumował. Prezydent Andrzej Duda zapowiedział w niedzielę, że podczas piątkowej wizyty w Berlinie będzie chciał poruszyć temat zmiany formatu rozmów dot. Ukrainy. Mogłyby brać w nich udział także USA i sąsiedzi Ukrainy – mówił prezydent. Obecnie rozmowy odbywają się „formacie normandzkim"", czyli przywódców Rosji, Ukrainy, Niemiec i Francji. Słowa prezydenta dotyczące polityki wobec Ukrainy skomentował minister spraw zagranicznych Grzegorz Schetyna. – Jeśli chodzi o tę wypowiedź, dotyczącą formatu normandzkiego, to jest nieszczęśliwa, niezręczna wypowiedź. Najważniejsze jest w tej sytuacji być bardzo precyzyjnym. Format normandzki i realizacja protokołów mińskich, ustaleń, do których doszło w Mińsku, jest czymś bardzo ważnym, kruchym, kluczowym, istotnym dla porozumienia i pokoju w Europie. Więc warto wzmacniać, wspierać format normandzki i te rozmowy, tak jak robią to wszystkie kraje UE, Polska także – powiedział Schetyna we wtorek na briefingu prasowym. Szef polskiej dyplomacji zapewnił, że Polska jest informowana o przebiegu tych rozmów po każdym spotkaniu. – Mamy pełną wiedzę o tym, co jest przy stole, też angażując się i wspierając ten proces, bo uważamy, że dla niego dziś nie ma alternatywy – zaznaczył Schetyna.",Jarosław Gowin,
https://wiadomosci.onet.pl/kraj/prokurator-marek-welna-kaczynski-kazal-zbierac-haki/y680b,Prokurator Marek Wełna: Kaczyński kazał zbierać haki,"""Gazeta Wyborcza"": W tajnych zeznaniach krakowski prokurator Marek Wełna ujawnia po latach, jak urzędnicy rządu PiS kazali mu szukać haków na przeciwników politycznych. - Mówili wprost, że takie są oczekiwania pana Jarosława Kaczyńskiego - podkreśla prokurator.","Marek Wełna występował 3 listopada w warszawskim sądzie jako świadek w procesie jaki prezes PiS Jarosław Kaczyński wytoczył Romanowi Giertychowi za to, że ten publicznie zarzucił mu ""zbieranie haków"" na przeciwników politycznych w czasach rządów PiS. Z zeznań prokuratora, które przytacza gazeta, Zbigniewowi Ziobrze, Bogdanowi Święczkowskiemu i Januszowi Kaczmarkowi zależało nie na ""rzetelnym prowadzeniu śledztwa"", ale na ""pokazaniu spektakularnych akcji ukierunkowanych przeciwko ich przeciwnikom politycznym"". - Mówili wprost, że takie są oczekiwania pana Jarosława Kaczyńskiego - podkreśla prokurator. W kręgu zainteresowań polityków PiS znaleźli się głownie działacze Sojuszu Lewicy Demokratycznej. Wełna wymienia wśród nich Leszka Millera, Jacka Piechotę, Józefa i Marię Oleksych, Aleksandra i Jolantę Kwaśniewskich. - Takie sytuacje miały miejsce kilka razy w okresie od grudnia 2005 do marca 2006 roku - mówił Wełna w zeznaniach. Prokurator opisuje także sytuację przekazywania mediom zbliżonym do PiS informacji ze śledztw. Kopie akt miały rzekomo trafić m.in. do obecnej żony Zbigniewa Ziobry Patrycji Koteckiej, w czasach PiS pełniącej stanowisko w dyrektorskie w TVP. Kiedy Wełna nie chciał dać jej akt jednej ze spraw zainterweniował Bogdan Święczkowski i ""kazał przynieść tę opinię w zębach"". Wełna prowadził postępowania w związku z tzw. aferą paliwową. - W tym śledztwie występowało całe spektrum osób ze świata polityki od lewej do prawej strony - mówił prokurator w zeznaniach. Jego zdaniem ""podzielenie sprawy na kilkaset wątków"" było spowodowane chęcią ""przejęcia kontroli nad postępowaniem"".","Jarosław Kaczyński w sztabie PiS, fot. Iza Procyk-Lewandowska/Onet",
https://wiadomosci.onet.pl/kiosk/akuszer-i-grabarz/cx0y6,Akuszer i grabarz,Leszek Miller - ojciec Sojuszu Lewicy Demokratycznej - składa swoje dziecko do grobu,"Reakcja mediów na klęskę lewicy 9 października była znacznie silniejsza niż struktur SLD. Nawet Grzegorz Napieralski nie oczekiwał, że jego partia jest w tak opłakanym stanie, skoro - w obawie przed gniewem kolegów - zapowiedział ustąpienie. Mógł tego nie robić i spokojnie trwałby na czele Sojuszu. W tandemie z Leszkiem Millerem, który przed wyborami przekazał mu symboliczną pałeczkę (pióro użyte do podpisania traktatu o przystąpieniu Polski do Unii Europejskiej). Agonia Sojuszu dzięki budżetowej kroplówce państwa potrwa jeszcze parę lat (własnych pieniędzy, mimo sprzedania w tym roku za 35 mln zł warszawskiej siedziby partii przy Rozbrat, Sojusz pewnie ma już niewiele). Tylko w martwej strukturze możliwy jest wybór na szefa klubu poselskiego polityka w największym stopniu odpowiedzialnego za katastrofę własnej formacji (""Miller - lewicy killer!"" - tak brzmiało dyżurne hasło skandowane na manifestacjach środowisk lewicowych). Leszek Miller, tworząc SLD, wszczepił w tę partię gen śmierci. Sojusz Lewicy Demokratycznej jako partia powstał w 1999 r. Wcześniej SLD oznaczał koalicję lewicowych partii, ruchów, stowarzyszeń, związków zawodowych, organizacji kobiet, młodzieży, bezrobotnych i kombatantów. Jej rdzeniem była wyłoniona z Polskiej Zjednoczonej Partii Robotniczej w styczniu 1990 r. Socjaldemokracja Rzeczypospolitej Polskiej. SdRP ani razu nie wzięła udziału w wyborach parlamentarnych pod swoim szyldem. Była otwarta na współpracę z innymi środowiskami odwołującymi się do wartości bliskich lewicy. W lipcu 1991 r. w czasie spotkania Aleksandra Kwaśniewskiego i Włodzimierza Cimoszewicza z młodzieżą pojawiła się myśl utworzenia koalicji. Porozumienie w tej sprawie podpisano kilka dni później. Sojusz Lewicy Demokratycznej w wyborach w 1991 r. wystąpił jako ruch protestu wobec brutalnych form restytucji kapitalizmu w Polsce, co podkreślało jego wyborcze hasło: ""Tak dalej być nie może"". Koalicja zdobyła niemal 12% głosów i 60 mandatów (zaledwie o dwa mniej niż zwycięska Unia Demokratyczna). Dwa lata później koalicja przekonała wyborców hasłem wskazującym na alternatywę programową dla niesprawiedliwej polityki społecznej: ""Tak dalej być nie musi"". Wygrała wybory, wprowadziła do Sejmu 171 posłów. Choć cztery lata później SLD stracił władzę, poprawił wynik wyborczy niemal o 7%, wprowadził do Sejmu 164 posłów. Po wyborach w 1997 r. przewodniczącym klubu parlamentarnego (poza posłami SLD miał 28 senatorów) po raz pierwszy został Leszek Miller. Zachęcił do siebie nie tyle ofertą programową, ile obietnicą powrotu do władzy. Dwa miesiące po wyborach Miller został przewodniczącym Socjaldemokracji Rzeczypospolitej Polskiej. Skupiając w swoich rękach władzę w partii i w koalicyjnym klubie, zdecydował się na zasadniczą zmianę organizacyjną - samorozwiązanie SdRP i przekształcenie SLD z koalicji w jednolitą partię. W odróżnieniu od SdRP - szczególnie z pierwszego okresu działania - nie była to partia idei i wartości, lecz partia władzy. Władza była głównym cementem spajającym Sojusz. W 1999 r., gdy SLD zastąpił SdRP, sondaże wskazywały na rosnącą popularność lewicy. Do Sojuszu zaczęli masowo napływać nowi członkowie, dla których ważniejszy był podział powyborczego tortu niż realizacja lewicowych postulatów. Do nich Leszek Miller miał stosunek dość luźny. ""Jeśli kiedyś obiecywalibyśmy gruszki na wierzbie, to one tam wyrosną"", mówił przed wyborami w 2001 r. Scentralizowana partia władzy rozgromiła zanarchizowany i rozpadający się prawicowy obóz Akcji Wyborczej ""Solidarność"". W wyborach przed dziesięciu laty, które były pierwszą wyborczą próbą SLD w nowej postaci, Sojusz uzyskał ponad 41% głosów, wprowadził do Sejmu 216 posłów, zdobył trzy czwarte miejsc w Senacie. Uzyskał tysiące stanowisk do obsadzenia. Najważniejsze - fotel premiera - zajął przewodniczący zwycięskiej partii. Siedziba SdRP przy Rozbrat w latach 90. tętniła życiem politycznym, kulturalnym i towarzyskim (słynne potańcówki), była świadkiem wielu spontanicznie organizowanych spotkań. W okresie władzy siedziba SLD przypominała ważny urząd, do którego się idzie, by załatwić sprawę. Coraz mniej było tu miejsca na spory i dyskusje. Po rozstaniu z rządzeniem wielki gmach wyludniał się, coraz bardziej przerażał pustką, aż wreszcie życie w nim umarło. Wielkie imprezy partyjne w okresie rządu Millera organizowano w dobrych warszawskich hotelach - towarzyszył im przepych niespotykany wcześniej na imprezach lewicowej partii, w szatniach można było podziwiać drogie futra, a na parkingach limuzyny uczestników. Do dobrego tonu należało organizowanie przez prominentnych działaczy SLD wystawnych imprez imieninowych i urodzinowych. Symbolem przynależności do klasy wyższej elity partyjnej były kontakty towarzyskie ze światem wielkiego biznesu. Do dziś wspomina się głośnego sylwestra 2002 r., spędzonego przez premiera Leszka Millera w zakopiańskim majątku miliardera Jerzego Staraka. Działaczy SLD otaczali lobbyści. Partia kierowała i rządziła - w Warszawie i w terenie. Rola szefów wojewódzkich struktur partii wzrosła tak bardzo, że nazwano ich baronami. Pierwszym baronem SLD w bliskim Millerowi województwie łódzkim był Andrzej Pęczak. Jego kariera - działacza ZSMP i PZPR, potem SdRP, wreszcie SLD, wiceministra skarbu, przewodniczącego sejmowej Komisji do spraw Kontroli Państwowej, deputowanego Parlamentu Europejskiego, aferzysty skazanego za płatną protekcję - jest może przejaskrawioną, lecz dobitną ilustracją kierunku ewolucji Sojuszu pod rządami Millera. Zjazd w dół SLD był bardzo szybki. W 2002 r. w wyborach do sejmików wojewódzkich, przypominających wybory parlamentarne, SLD zdobył niespełna 25% głosów, w 2003 r. zaś stracił pierwsze miejsce w sondażach. W marcu 2004 r. Miller został zmuszony do ustąpienia z funkcji przewodniczącego SLD, ale nie zapobiegło to rozłamowi ugrupowania (partię opuściło kilkudziesięciu posłów z Markiem Borowskim). Wkrótce potem Miller opuścił urząd premiera. W wywiadach zadawano mu pytania, co będzie robił, za jaką sumę przyjąłby propozycję pracy w biznesie. Niedawny premier cenił się wysoko, jednak najwyraźniej żadnej ciekawej oferty biznesowej nie otrzymał. Dostał za to stypendium do USA oraz stały felieton w tygodniku ""Wprost"", kierowanym wówczas przez Marka Króla, nazywanym organem Prawa i Sprawiedliwości. Po oddaniu władzy Miller kroczył od klęski do klęski. Został szefem rady programowej ""Trybuny"", jednak czytelnicy gazety nie uwierzyli w jego program. W latach 2005 i 2007 władze SLD zablokowały mu udział w wyborach do Sejmu - odszedł z SLD i w 2007 r. pojawił się na łódzkiej liście Samoobrony. Został znokautowany przez Wojciecha Olejniczaka, który przewodził liście Sojuszu. Podniósł się jeszcze raz i założył partię o nazwie Polska Lewica. Nie miał w sobie jednak werwy, ducha ani pomysłów Janusza Palikota. Znowu upadł. Już nie był zdolny do samodzielnej walki politycznej. Potrzebował pomocy. Udzielił mu jej Grzegorz Napieralski, który budował karykaturę SLD Millera - partię władzy na miarę możliwości młodych działaczy Sojuszu, zamkniętą dla innych środowisk lewicy. Wśród 27 wybranych z list SLD posłów nie ma nikogo ze środowisk ""nowej lewicy"", Partii Kobiet ani Zielonych 2004. Nie ma wybitnych ekspertów, autorytetów naukowych, przedstawicieli środowisk opiniotwórczych. Choć Leszek Miller 9 października uzyskał mandat poselski, znowu przegrał - lista SLD w jego okręgu miała gorszy wynik niż lista Ruchu Palikota. Miało być wielkie wypłynięcie okrętu podwodnego Millera w Gdyni, a był mały bulgocik. Ambicją Millera było wynurzenie w stylu Jerzego Buzka, znienawidzonego premiera, który niespełna trzy lata po złożeniu urzędu, w wyborach do Parlamentu Europejskiego uzyskał najlepszy wynik w skali całego kraju - ponad 22% wszystkich ważnych głosów oddanych w okręgu. Miller w Gdyni zdobył niecałe 4%, miał siódmy wynik - nie w skali kraju, lecz jednego z 41 okręgów. Czas nie służy Millerowi jak Buzkowi. Leszek Miller naraził się bardzo wielu grupom wyborców lewicy. Osoby starsze, przywiązane do PRL, sądziły, że znajdą w nim obrońcę tamtej rzeczywistości. Ale Miller, tworząc SLD, postanowił odciąć PRL-owski ogon. W dokumentach programowych przyjętych na I Kongresie Sojuszu w 1999 r. nie było ani jednego odwołania do PZPR - wcześniej SdRP powoływała się na tradycje reformatorskiego nurtu w PZPR. Leszek Miller przekonywał na kongresie: ""Sojusz Lewicy Demokratycznej - najmłodsza partia polskiej lewicy"". Przywódca ""najmłodszej partii"" tak mówił o PRL: ""Nasza ocena przeszłości jest surowa, ale sprawiedliwa. Odnosimy się z uznaniem i wdzięcznością do tych, którzy potrafili przeciwstawić się złu i niegodziwościom pojałtańskiego systemu. (…) Z najwyższym szacunkiem odnosimy się do ludzi, którzy po tragicznej wojnie Polskę budowali, uznając, że przede wszystkim była to Polska, a dopiero potem Polska Ludowa"". Miller w 1998 r. spotkał się w USA z Ryszardem Kuklińskim. Dziesięć lat później w swoim blogu wyjaśniał, że Amerykanie poddali lidera opozycyjnej partii testowi na sojuszniczą wiarygodność. Spotykając się z Kuklińskim, nie tylko zdał test, lecz także zagwarantował Polsce wejście do Sojuszu Północnoatlantyckiego, łamiąc opór ""wpływowych kół w Waszyngtonie"", niechętnych rozszerzeniu NATO: ""Strategiczne bezpieczeństwo Polski było ważniejsze niż wątpliwości i moralne oceny"". Oceny Kuklińskiego też nie są dla Millera jednoznaczne. W TVN 24 mówił, że dawny amerykański agent nie jest ani bohaterem, ani zdrajcą. Żaden polski premier nie zasłużył się tak bardzo Amerykanom jak Leszek Miller. I to w czasie prezydentury waszyngtońskiego jastrzębia George’a W. Busha. Polski kontyngent wyprawił się do Iraku - lewicowy rząd sugerował, że w zamian Polska uzyska dostęp do złóż ropy. Leszek Miller ponownie celująco zdał sojuszniczy egzamin, decydując się na zakup amerykańskich samolotów wojskowych F-16. Reklamował te ponoć już nie najnowocześniejsze maszyny w locie. Wielki offset - amerykańskie inwestycje w Polsce w zamian za kupno F-16 - okazał się offsecikiem. W dokumentach programowych SdRP deklarowano, że partia reprezentuje interesy ludzi pracy. W deklaracji i manifeście programowym nowej partii z 1999 r. już tego nie powtórzono. Program SLD miał być programem narodu: ""Chcemy przezwyciężać historyczne i ograniczać nowe podziały, a interesy społeczeństwa i państwa polskiego stawiać ponad polityczne różnice"". Leszek Miller w przemówieniu na zakończenie I Kongresu zaakceptował programowy zwrot: ""Wyrażamy poparcie dla ludzi ciężkiej pracy, dla ludzi sukcesu, którzy tworzą miejsca pracy. Dla polskich przedsiębiorców, którzy z powodzeniem konkurują z kapitałem zagranicznym. Dla takich ludzi, których symbolizuje obecny na naszym Kongresie Aleksander Gudzowaty"". Już jako premier Miller ogłosił, że rynek ma zawsze rację, a nadrzędną sprawą jest wzrost PKB, bo on się przekłada na wzrost poziomu życia wszystkich obywateli. W 2003 r. na kongresie partii, mimo powszechnej krytyki polityki gospodarczej jego rządu, mówił: ""Mamy trzy główne cele. Po pierwsze, wzrost gospodarczy, bowiem dzielić dochód narodowy jest tym łatwiej, im więcej jest do podziału. Po drugie, wzrost gospodarczy, bo im większy i trwalszy wzrost, tym mniejsze bezrobocie. (…) Po trzecie, wzrost gospodarczy, bo im jest on większy, tym lepiej ma się społeczeństwo i tym zasobniejsze jest państwo, które lepiej może wypełniać swe powinności wobec własnych obywateli"". Leszek Miller szybko minął przystanki: socjaldemokracja, Trzecia Droga Blaira i Schrödera. Wysiadł na przystanku podatek liniowy. To zapewne za jego namową Grzegorz Napieralski podpisał w czasie kampanii wyborczej samobójcze porozumienie o współpracy z neoliberalną organizacją pracodawców prywatnych BCC. W dokumentach programowych tworzonego przez Millera SLD zrezygnowano z obecnego wcześniej zapisu o rozdzieleniu państwa i Kościołów. Sojusz wydawał się wyraźnie pogodzony z konkordatem, religią w szkołach, systemem przywilejów i dofinansowaniem Kościoła z budżetu. Rząd Leszka Millera nie chciał się narazić Kościołowi (znów była wyższa racja - starania Polski o wejście do Unii Europejskiej), więc mógł on bez przeszkód - jak to ujął ówczesny sekretarz generalny SLD Marek Dyduch - ""doić lewicowy rząd"". Do historii przeszła zażyłość Millera z ks. Henrykiem Jankowskim. Tak wizytę premiera na gdańskiej plebanii w 2002 r. opisywał tygodnik ""NIE"": ""Miller zwiedzał, podziwiał, prawił komplementy, pił szampana. Jankowski oprowadzał, tłumaczył, prawił komplementy, pił szampana. (…) Rezultatem spotkania i wzajemnych duserów była prośba premiera do podległego mu wojewody pomorskiego Ryszarda Kurylczyka, aby już się nie ociągał i dał prałatowi koncesję na wydobycie zastygłej przed wiekami żywicy, aby sobie ksiądz w końcu ten wymarzony bursztynowy ołtarz wybudował i na nowo świat zadziwił"". W Gdańsku lewicowa władza i miejscowy Kościół były tak blisko, że szef SLD na Pomorzu, a przy okazji biznesmen Jerzy Jędykiewicz został posądzony o udział w przekrętach archidiecezjalnego wydawnictwa Stella Maris. Janina Paradowska tak pisała w ""Polityce"" o baronie Millera: ""Kocha szybkie samochody, cygara i demonstrowanie bogactwa, którego przejawem jest między innymi zegarek wysadzany brylantami. Jeżeli do kogoś pasuje tytuł barona SLD, to z pewnością do Jędykiewicza"". Nazajutrz po wyborze na przewodniczącego klubu poselskiego SLD Leszek Miller zwołał konferencję prasową, na której przedstawił projekt ustaw Sojuszu kierowanych do laski marszałkowskiej: o zwiększeniu progu dochodowego decydującego o przyznaniu zasiłku rodzinnego, zwiększeniu płacy minimalnej do 50% przeciętnego wynagrodzenia, likwidacji Funduszu Kościelnego, usunięciu oceny z religii na świadectwie szkolnym. Kilka godzin wcześniej w wywiadzie z Janiną Paradowską w Radiu TOK FM przekonywał, że SLD byłby lepszym partnerem koalicyjnym Platformy Obywatelskiej niż Polskie Stronnictwo Ludowe.",Fot. Sławomir Kamiński / Agencja Gazeta,
https://wiadomosci.onet.pl/kraj/guz-opzz-rozwazy-udzial-w-kongresie-lewicy/3q63y,Guz: OPZZ rozważy udział w Kongresie Lewicy,"OPZZ rozważy udział w Kongresie Lewicy - zapowiedział przewodniczący Jan Guz, który w piątek spotkał się z szefem SLD Leszkiem Millerem. Przewodniczący SLD dodał, że jeśli ma wybierać, kto weźmie udział w Kongresie Lewicy - Guz czy Janusz Palikot - wybiera lidera OPZZ.","Guz nie przesądził, czy Porozumienie weźmie udział w Kongresie Programowym Lewicy. Powiedział na konferencji prasowej po spotkaniu z szefem SLD, że OPZZ rozważa możliwość wzięcia udziału w tym spotkaniu, ale chce odpowiedzi, czy będą w nim uczestniczyć liberałowie i konserwatyści, ""którzy nie tak dawno głosowali za podniesieniem wieku emerytalnego i płacy minimalnej"". ""Jeśli oni tam będą, to zastanawiamy się, czy dla nas jest tam miejsce i czy powinniśmy tam być"" - powiedział Guz. Miller w odpowiedzi na te słowa zadeklarował, że wybiera Guza. ""Jeżeli szef OPZZ stawia przede mną dylemat, czy na Kongresie Lewicy ma być Janusz Palikot, albo czy ma być Jan Guz, odpowiadam: jestem po stronie Jana Guza, jego związków zawodowych, jego reprezentacji pracowniczej"" - powiedział Miller. ""Jednym słowem jestem po stronie ludzi pracy, a nie Janusza Palikota"" - dodał. Były premier dopytywany przez PAP po konferencji, nie odpowiedział wprost na pytanie, czy jeśli Aleksander Kwaśniewski uzależni swój udział w kongresie od uczestnictwa w nim Janusza Palikota, to Palikot będzie uczestnikiem kongresu. ""Niech pan to ładnie napisze, bo to jest jednoznaczne - czy Palikot, czy Guz - oczywiście Guz, a nie Palikot"" - odparł. Miller zapewnił ponadto, że 1 maja SLD i OPZZ będą wspólnie świętować. ""1 maja będziemy oczywiście uczestniczyć w obchodach Święta Pracy. Rozpoczniemy tradycyjnie pod siedzibą OPZZ, a potem przejdziemy doroczną trasą pochodu - Nowym Światem do Książęcej i do parku przy Rozbrat"" - mówił. ""Będziemy manifestować pod hasłami +Pracy i końca wyzysku+"" - dodał. Guz podkreślił, że w tej chwili dla OPZZ najważniejsze jest przygotowanie się do manifestacji 1 maja. ""To jest święto pracownicze, w tym dniu chcemy jeszcze raz przedstawić swoje oczekiwania. Chcemy postawić temu rządowi pewne ultimatum"" - powiedział. ""1 maja powinien być dniem protestu, proponujemy SLD zorganizować go wspólnie i pokazać aktualne problemy"" - dodał. ""Jeśli dzisiaj w zakładach pracy trwają kolejne referenda strajkowe, jeśli dzisiaj społeczeństwo jest niezadowolone, to centrala związkowa nie może prezentować innego stanowiska. Musi mówić głosem ludzi"" - podkreślił lider OPZZ. ""Oczekujemy większej aktywności SLD w tych obszarach, które dokuczają społeczeństwu: bezrobocie, tworzenie nowych miejsc pracy, umowy śmieciowe. Chcemy też rozmawiać o proponowanych zmianach w kodeksie pracy, uelastycznieniu czasu pracy, co według OPZZ nie powinno być zapisane w kodeksie obowiązującym wszystkich, a układach zbiorowych pracy - branżowych, czy zakładowych"" - powiedział Guz. ""Chcemy zaproponować SLD, byśmy wspólnie pojechali w teren, zweryfikowali, czy w Polsce jest zielona wyspa, czy nie. A jeśli jest, to czym jest obrośnięta, czy tylko szczawiem"" - dodał. Miller podkreślił, że OPZZ jest dla SLD partnerem strategicznym. ""Uzgodniliśmy, że w tygodniu przed 1 maja będziemy w 16 województwach prezentować raporty ukazujące, jaki jest stan zatrudnienia, jakie jest zagrożenie bezrobociem (...). 28 kwietnia dokonamy podsumowania tego raportu i przedstawimy nasze propozycje zmierzające do ożywienia gospodarki"" - powiedział szef Sojuszu. Zaznaczył, że zobowiązał się, że klub poselski SLD przedstawi w Sejmie kilka kolejnych propozycji m.in. dotyczących kwestii socjalnych, systemu emerytalnego, płacy minimalnej i systemu podatkowego. ""Wszystkie będą szły w stronę prosocjalną, prospołeczną, bo SLD jest partią, która chce świat pracy od strony politycznej reprezentować"" - podkreślił Miller.",,
https://wiadomosci.onet.pl/kraj/on-jest-znakomitym-kandydatem-na-szefa-rzadu/2pk5r,"""On jest znakomitym kandydatem na szefa rządu""","- Kwaśniewski jest znakomitym kandydatem na szefa rządu - twierdzi w rozmowie z dziennikarzami ""Faktu"" były premier Leszek Miller. Według niego były prezydent ma ""wszystkie predyspozycje, umiejętności i kompetencje, żeby być szefem rządu"", ale misję jego tworzenia powinien otrzymać lider zwycięskiej partii, a więc Donald Tusk lub Jarosław Kaczyński. - Jeśli w pierwszym kroku to się nie powiedzie na scenę powinien wkroczyć Kwaśniewski - dodaje.","Informacje o ewentualnym powołaniu rządu przez Aleksandra Kwaśniewskiego dziennik podał już kilka dni temu. Najnowsze plany polityków lewicy miałyby obejmować powrót Aleksandra Kwaśniewskiego na scenę polityczną i postawienie go na czele rządu PO, SLD i ewentualnie PSL. Według Leszka Millera Kwaśniewski ""jest oczywiście świetnie przygotowanym i znakomitym kandydatem na premiera"". - Jeśli w pierwszym kroku powołanie rządu się nie powiedzie, to Kwaśniewski na pewno miałby wszystkie predyspozycje, umiejętności i kompetencje, żeby być szefem rządu. To oczywiste - twierdzi Miller w rozmowie z ""Faktem"". Takim informacjom w weekend w weekend zaprzeczył lider SLD - Grzegorz Napieralski. Pytany o kandydaturę Kwaśniewskiego stwierdził, że SLD jej ""nie rozważa"", a także dodał, że ""nie żadnego kandydata na premiera po naszej stronie"". Wicepremier i prezes PSL Waldemar Pawlak, pytany w Katowicach przez dziennikarzy, czy po wyborach wyobraża sobie wielką koalicję PO, SLD i PSL, z Aleksandrem Kwaśniewskim jako premierem, odpowiedział, że liczy na wspólne rządy PO i PSL. - Wyobrażam sobie, że PSL będzie miał mocniejszą pozycję i że razem z Platformą wystarczy, aby utworzyć koalicję. To będzie bardzo dobre rozwiązanie - powiedział Pawlak.","Leszek Miller i Aleksander Kwaśniewski, fot. Damian Kramski / Agencja Gazeta",
https://wiadomosci.onet.pl/kraj/kwasniewski-raport-amerykanskiego-senatu-to-doskonaly-prezent-dla-moskwy/tpc43,Kwaśniewski: raport amerykańskiego Senatu to doskonały prezent dla Moskwy,"- Jak mamy ufać państwu, w którym agencja wywiadowcza oszukiwała własnego prezydenta? To doskonały prezent dla Moskwy, która od wielu lat uważa, że należy Zachód przetestować, bo Ameryka jest słaba - pytał na specjalnej konferencji prasowej Aleksander Kwaśniewski. Odniósł się tym samym do raportu amerykańskiego senatu ws. tajnych więzień CIA.","- Wniosek, który płynie z tego raportu jest taki, że do każdego sojusznika powinniśmy stosować zasadę ograniczonego zaufania - mówił podczas konferencji prasowej Aleksander Kwaśniewski, komentując publikację raportu amerykańskiego Senatu dotyczącego tajnych więzień i tortur stosowanych przez CIA. - My wierzyliśmy, że współpracujemy z państwem, które przestrzega najwyższych demokratycznych standardów. Wspólna konferencja Aleksandra Kwaśniewskiego i Leszka Millera, stojących na czele władz Polski w czasie funkcjonowania tajnego więzienia CIA w Kiejkutach. Politycy podkreślili, że strona amerykańska zwróciła się do Polski z prośbą o udostępnienia im miejsca do pracy wywiadowczej. Były prezydent podkreślił, że w treści memorandum, które Amerykanie zaakceptowali, ale go nie podpisali, zaznaczono, że osoby przebywające pod kontrolą CIA na terenie Polski mają być traktowane jako jeńcy wojenni, zgodnie z zachowaniem wszystkich procedur. Aleksander Kwaśniewski podkreślił, że działalność więzienia zakończyła się, gdy polską stronę zaniepokoiło funkcjonowanie placówki na zasadzie wyłączności oraz obawa o to, że w Polsce nie da zbyt długo utrzymać się tej sprawy w dyskrecji. Politycy zaznaczyli, że raport znacząco obniża wiarygodność Stanów Zjednoczonych i stawia w wątpliwym świetle jego zdolność sojuszniczą. Kwaśniewski wspominał, że w pierwszych dniach po ataku na Nowy Jork i Waszyngton z 11 września 2001 r. zbierały się sztaby kryzysowe z udziałem jego i innych przedstawicieli ówczesnych polskich władz. Jak mówił, wnioski z tych posiedzeń były dwa: polityczny, że ""świat musi zachować swoją solidarność"" a drugi, praktyczny, że ""trzeba wzmocnić współpracę wywiadowczą na wszystkich szczeblach"". Rezultatem tego podejścia, które - zaznaczył - było podejściem NATO i Polski, było wzmocnienie współpracy wywiadowczej od września 2001 r. W tym kontekście - mówił - rozpoczęły się dyskusje wywiadu USA, prowadzone także z wywiadem polskim o pogłębieniu współpracy. Kwaśniewski powiedział, że ówczesne polskie władze: on, premier Leszek Miller i szef Agencji Wywiadu Zbigniew Siemiątkowski podjęli decyzje ""wyrażające zgodę na poszukiwanie form tej pogłębionej współpracy zgodnie z polskim prawem, zgodnie z polską konstytucją, a także zgodnie z ustawą o Agencji Wywiadu"". - Strona amerykańska zwróciła się do strony polskiej o znalezienie spokojnego miejsca, w którym mogłaby prowadzić działania, które umożliwiłyby skuteczne zyskanie informacji ze strony osób, które deklarowały gotowość współpracy ze stroną amerykańską - powiedział b. prezydent. Polskie władze wyraziły zgodę - dodał - proponując stronie amerykańskiej przyjęcie wspólnego memorandum, składającego się z kilkunastu punktów, w którym było ""z całą mocą podkreślone, że osoby które byłyby w Polsce, mają być traktowane jako jeńcy wojenny, mają być traktowane zgodnie ze wszystkimi prawami, które przysługują im, humanitarnie i co do tego nie może być żadnych wątpliwości"" - powiedział Kwaśniewski. Podkreślił, że memorandum to nie zostało przez stronę amerykańską podpisane. ""(Amerykanie) tłumaczyli się tym, że wymagałoby to długotrwałych procedur, a czas naglił. Natomiast przyjęli dokument w formule pro memoria, co oznacza, że jakby rozumieją i akceptują treść naszych oczekiwań"" - powiedział b. prezydent.",Aleksander Kwaśniewski,
https://wiadomosci.onet.pl/kraj/polska-nie-ma-wyboru-moze-sie-tylko-przylaczyc/nt9hv,"""Polska nie ma wyboru - może się tylko przyłączyć""","- Aleksander Kwaśniewski niepotrzebnie się zawahał, popierając sprawę Gazociągu Północnego - sprawa jego powstania jest przecież przesądzona, niezależnie od stanowiska Polski - powiedział w TVN 24 Leszek Miller. Były premier skomentował w ten sposób wypowiedź byłego prezydenta, który skonstatował, że Gazociąg Północny byłby korzystny dla Polski.","- Cała UE popiera ten projekt. Polska może tylko do tej oferty się przyłączyć, by móc odnieść jakikolwiek korzyści z tytułu jednego istnienia - podkreślił szef Polskiej Lewicy.",MILLER LESZEK,
https://wiadomosci.onet.pl/kiosk/ryszard-kuklinski-wallenrod-w-roli-bonda/hjhm2,Ryszard Kukliński: Wallenrod w roli Bonda,"Nie uważał się za bohatera. Ale my nie mamy żadnego powodu, by mówić o nim: zdrajca.","Dla agentów CIA był ""Mewą"". Sam podpisywał meldunki pseudonimem ""Jack Strong"". Taki też będzie tytuł filmu Władysława Pasikowskiego opowiadającego o życiu płk. Ryszarda Kuklińskiego. Premiera planowana jest na początek przyszłego roku - na 10. rocznicę śmierci bohatera. - Scenariusz pokazuje tę postać z sympatią i wiarą w jego ideowość oraz odwagę. Jakieś dramatyczne dylematy tam są, ale całość opowiedziana jest w konwencji sensacyjnej - mówi Agnieszka Holland, która opiniowała scenariusz dla Polskiego Instytutu Sztuki Filmowej. Ta historia mogłaby się zacząć następująco: Scena 1 Ambasada amerykańska w Bonn, z widokiem na Ren. Wyposażenie z początku lat 70. Człowiek za biurkiem rozcina kopertę i czyta list: ""Drogi Ser, przepraszam za mój angielski. Jestem z Communistische Kantry. Chcę się spotkać (potajemnie) z oficerem armii USA 17, 18 albo 19.08 w Amsterdamie lub 21, 22 w Ostendzie. Ma niedużo czasu. Będę dzwonić do ambasady. Osoba, która odbierze telefon, musi znać rosyjski albo polski"". Ulica przed dworcem kolejowym w Hadze. Czterdziestoletni blondyn w jasnobrązowym garniturze się rozgląda. Zatrzymuje wzrok na mężczyźnie czytającym ""Time’a"". Po chwili zmierzają do zaparkowanego samochodu. Jadą w milczeniu przez miasto. Zbliżenie na twarz blondyna. Zmiana scenerii. Widzimy przerażonego chłopca, który z okna obserwuje esesmanów rozstrzeliwujących ludzi w cywilnych ubraniach. Potem młodzieńca w mundurze Ludowego Wojska Polskiego składającego przysięgę. Następnie polskich oficerów w hotelu w Sajgonie. Jeden z nich przygląda się stojącym żołnierzom amerykańskim. Archiwalny przerywnik z kolumną polskich czołgów przejeżdżających przez czeskie miasteczko w sierpniu 1968 r. Potem blondyn w oficerskim mundurze pochylony nad mapą sztabową z kierunkami natarcia ze wschodu na zachód. Znów samochód na ulicach Hagi. Auto zatrzymuje się przed hotelem. W pokoju blondyn wyciąga rękę: ""Nazywam się Ryszard Kukliński"". Zdrajca czy bohater? Rok 1992. ""Washington Post"" publikuje artykuł Benjamina Weisera o bohaterze zimnej wojny płk. Kuklińskim. W Polsce doszedł do stanowiska zastępcy szefa Zarządu Operacyjnego Sztabu Generalnego. ""Żaden z naszych informatorów nie dostarczył nam nawet w przybliżeniu tak cennych informacji o Układzie Warszawskim. Przez lata pozwalał nam zaglądać przez okno, z którego widać było cały obóz przeciwnika"" - twierdzili informatorzy Weisera. Ponad 35 tysięcy dokumentów: plany operacyjne, lokalizacje centrów dowodzenia, plany podziemnych bunkrów dla sowieckiej generalicji, dokumentacja techniczna broni. Wreszcie - plany wprowadzenia w Polsce stanu wojennego. ""Dziś ma 62 lata i żyje pod zmienionym nazwiskiem gdzieś w Stanach"" - pisał Weiser. ""Nie uważa się za amerykańskiego szpiega, jego działalność była wymierzona przeciwko ZSRR, który był bezprawnym okupantem Polski"". Sam zgłosił się z ofertą współpracy. I nie wziął za nią nawet dolara. Z perspektywy amerykańskiej sprawa jest prosta: kto w imię wolności walczył z sowieckim imperium zła, jest bohaterem. Jednak w Polsce borykającej się z komunistycznym dziedzictwem nic nie było proste. PRL nie była suwerenna, ale miliony obywateli widziały w niej państwo polskie. Zaś polski żołnierz ślubował bronić granic Polski. Kto więc służy wrogom, ten zdrajca. A że całe pokolenia marzyły, aby ci wrogowie wyzwolili nas od przyjaciół? W warunkach świeżo odzyskanej wolności te sprzeczności wydawały się nie do rozstrzygnięcia. Na pułkowniku ciążył wydany zaocznie jeszcze w 1984 r. wyrok śmierci, zamieniony później na 25 lat więzienia. Rehabilitować? Żądać wydania zdrajcy? Odznaczać? Prawica wzywająca do radykalnego zerwania z PRL wzięła Kuklińskiego na sztandary. Dla dawnych generałów był symbolem zdrady. Prezydent Lech Wałęsa nie miał wątpliwości: ""Kukliński, który sprzeniewierzył się wojskowej przysiędze, nie może być dobrym wzorem"". Na chaos opinii nakładał się deficyt wiedzy. Spekulowano, że Kukliński został zwerbowany w Wietnamie, gdzie pod koniec lat 60. nadzorował przestrzeganie międzynarodowych konwencji. Pewnie więc uległ szantażowi bądź dolarowej pokusie. Emerytowani generałowie - z Jaruzelskim i Kiszczakiem na czele - podsycali dywagacje, pytając, jak Kukliński dorobił się willi i jachtu. (Po latach okaże się, że sam wyremontował zrujnowaną łajbę, a dom wybudowała wojskowa spółdzielnia wspomagana pożyczkami z MON). Pytano: jak to możliwe, że oficer robiący karierę w tak indoktrynowanej instytucji jak LWP nagle doznaje ideologicznego olśnienia? Sam Kukliński utrzymywał, że do desperackiego kroku popchnęła go analiza informacji. Opracowując plany manewrów sojuszniczych, zwrócił uwagę na ćwiczone scenariusze ataku sowieckich sił konwencjonalnych na Europę Zachodnią. Doszedł do wniosku, że im większa dominacja sił Wschodu, tym wyższe prawdopodobieństwo, że na agresję Zachód odpowie atakiem jądrowym. Zaś idealnym celem tych ataków będzie nie ZSRR, bo to wywołałoby odwet, tylko Polska. Kilkadziesiąt ładunków jądrowych stworzy zaporę odgradzającą Zachód od sowieckich czołgów. ""Może i wygramy wojnę. Ale co Polska będzie z tego miała?"" - pytał. Śmiertelnym zagrożeniem dla naszego bytu narodowego - dedukował pułkownik - jest imperialistyczna polityka Kremla. Dziś wiadomo, że jego analiza była trafna. Ale na początku lat 90. mało kto wierzył w tak przerażający scenariusz. Sondaż z jesieni 1992 r.: 46 proc. Polaków widzi w Kuklińskim zdrajcę, a jedynie 16 proc. - patriotę. Odwrotnie niż w wypadku gen. Jaruzelskiego: dla 59 proc. wprowadzenie stanu wojennego jest czynem patriotycznym, dla 15 proc. - zdradą. Scena II Obszerny gabinet, na ścianie orzeł bez korony i sztabowa mapa. Blondyn w oficerskim mundurze mikroskopijnym aparatem fotografuje papiery na biurku. Nagle otwierają się drzwi i wchodzi drugi oficer. Blondyn zaciska w pięść dłoń z aparatem, wkłada do kieszeni munduru, drugą ręką spokojnie wyjmuje papierosa. Gość bez słowa wychodzi. Zbliżenie na kropelki potu na skroni blondyna, jego dłoń błądzi po kaburze z pistoletem. Noc. Blondyn na warszawskiej ulicy, w cywilu. Rozglądając się, podchodzi do zaparkowanego forda mustanga. Przez uchylone okno wrzuca zawiniątko. Mustang rusza. Stojącego na chodniku blondyna nagle oślepia blask reflektorów z fiata 125p. Rzuca się w boczną uliczkę. Biegnie, skręca. Znów oślepiające reflektory. Kluczy po mieście, starając się zgubić ogon. Kuklińskiego przejmuje SLD Rok 1993, dawni komuniści wracają do władzy. ""Człowiek, który współpracował z NATO, nie może być uważany za zdrajcę, gdy staramy się o członkostwo w Pakcie"" - mówi szef MSW Leszek Miller. Amerykanom zależy na rehabilitacji Kuklińskiego, to jeden z cichych warunków dopuszczenia Polski do NATO. Z kolei SLD, na którym ciąży postkomunistyczne piętno, szuka uwiarygodnienia się w prozachodniej orientacji. ""Sprawa Kuklińskiego wymagała zakończenia, bo szkodziła polskiej racji stanu"" - wyjaśni po latach Miller. Angażuje się w sprawę osobiście, uzgadniając warunki z polskim ambasadorem w USA Jerzym Koźmińskim oraz wpływowym waszyngtońskim doradcą Zbigniewem Brzezińskim. W 1996 r. sąd wojskowy uchyla wyrok ciążący na pułkowniku, a prokuratura wznawia śledztwo. Rok później do Waszyngtonu przybywają polscy prokuratorzy, aby na neutralnym gruncie - w instytucie Brzezińskiego - przesłuchać Kuklińskiego. Na prośbę gospodarza zwracają się do niego: panie pułkowniku. Jesienią 1997 r. prokuratura uznaje, że Kukliński działał ""w stanie wyższej konieczności"" i umarza postępowanie. Pół roku później pułkownik odbywa triumfalny objazd po Polsce, nieco zakłopotany fetą. Przed tą wizytą pod Waszyngtonem dojdzie do spotkania Kuklińskiego z Millerem. ""Wydał mi się skromny i rzeczowy. Trochę nawet nieśmiały"" - wspomni Miller. Nieskory do uniesień polityk SLD miał wyjść zauroczony. Podobnie Kukliński. - Obaj spędzili kawał życia w PZPR. Połączył ich pewien typ wrażliwości - tłumaczy jeden z organizatorów spotkania. Scena III Na kalendarzu 4 grudnia 1980 r. Zbliżenie na miarowo stukające czcionki maszyny do pisania: ""Zatwierdzili w Sztabie Generalnym ZSRR plan wprowadzenia oddziałów Armii Czerwonej, armii NRD i czechosłowackiej na terytorium Polski, (...) generał Siwicki starał się wpłynąć na Jaruzelskiego, by sprzeciwił się zamiarom sojuszników, jednak ten roztrzęsiony sługus Moskwy nawet nie dopuścił dyskusji (...)g"". Noc. Blondyn jedzie pustą Wisłostradą. Zatrzymuje auto przy latarni ulicznej, wkłada owiniętą w celofan paczuszkę do opakowania po jogurcie i rzuca w śnieg. I znów Wisłostrada. Za kierownicą trzydziestoparolatek odliczający po angielsku mijane latarnie. Zatrzymuje się i spogląda na ogromną pryzmę śniegu, usypaną przez pług drogowy. Wygarnia garściami śnieg, mamrocząc: ""Where is it"""". Znajduje. Późna noc, ambasada USA w Warszawie. Zbliżenie na tekst spływający z maszyny deszyfrującej: ""To raport o kapitalnym znaczeniu. Jego treść zostanie jeszcze dziś rano przekazana prezydentowi"". Kuklińskim w Jaruzelskiego? 7 grudnia 1980 r. prezydent USA Jimmy Carter grozi Kremlowi ""bardzo negatywnymi konsekwencjami dla stosunków amerykańsko-sowieckich"". Dywizje zgrupowane wokół polskich granic wracają do koszar. Interwencji nie będzie. - Kukliński nie czuł się wielkim bohaterem, był na to zbyt prostolinijny. Wystarczyło mu, że został oczyszczony z piętna zdrady - opowiada znajomy pułkownika. Jerzy Bukowski, działacz organizacji kombatanckiej z Krakowa, wnioskował o odznaczenie Kuklińskiego Orderem Orła Białego u kolejnych prezydentów - Kwaśniewskiego, Kaczyńskiego i Komorowskiego. Bez efektów. Tylko Lech Kaczyński miał się zobowiązać, że odznaczy pułkownika po wyborach - tych jednak nie dożył. Stanowisko Bukowskiego jest pryncypialne: warunkiem zaprowadzenia etycznego ładu w Polsce jest oficjalne uznanie bohaterstwa Kuklińskiego i jednoczesne pociągnięcie do odpowiedzialności Jaruzelskiego. Taki maksymalizm był obcy samemu Kuklińskiemu, który - jeśli wierzyć Millerowi - po latach ""wysoko oceniał moralną i etyczną postawę generała"" i ""miał świadomość, że gdyby Jaruzelski nie ogłosił stanu wojennego, zrobiliby to Rosjanie"". Czy są więc szanse na Order Orła Białego? - Kapituła przyjęła zasadę nieodznaczania pośmiertnie. Za poprzednich rządów czynione były pewne odstępstwa, ale uważam to stanowisko za nadal wiążące - twierdzi Władysław Bartoszewski, kanclerz Kapituły Orderu. Dodaje: - Prywatnie uważam, że płk Kukliński zasłużył na Order Orła Białego, ale powinien był otrzymać go w pierwszych latach wznowienia nadawania orderu, w połowie lat 90., jeszcze za prezydentury Lecha Wałęsy. Ale jak można było odznaczyć człowieka, na którym ciążył wtedy prawomocny wyrok za zdradę? Scena IV Ambasada ZSRR, okolicznościowe hasła na rocznicę Wielkiej Socjalistycznej Rewolucji Październikowej. Odświętnie ubrany tłum. Do blondyna podchodzi mężczyzna z generalskimi pagonami. - Jak się bawicie, pułkowniku? - zagaja. - Dziękuję. Wśród przyjaciół nie wypada się źle bawić. - A wiecie, że wpłynęło zażalenie? Nie zabieracie głosu na zebraniach partyjnych. - Jak to? Ostatnio nawet podniosłem rękę i spytałem, kiedy będzie przerwa - śmieje się blondyn. - Nie żartujcie. Sytuacja jest napięta, kontrwywiad patrzy nam na ręce. Blondyn zbiera się do wyjścia. - Służba nie drużba - rzuca szatniarzowi i wsiada do taksówki. Wysiada przed starą kamienicą. W mieszkaniu na piętrze zamienia mundur na elegancki garnitur. Fryzjer nakłada mu farbę na włosy, kosmetyczka modeluje brwi, stylistka dobiera okulary. Na Okęciu stoi w kolejce do odprawy za grupą alpinistów. - Glasses out! - syczy wopista. Blondyn zdejmuje okulary. Żołnierz przystawia do paszportu pieczątkę. Zbliżenie na okładkę z godłem Zjednoczonego Królestwa. Z megafonu informacja dla podróżnych odlatujących do Londynu. Na archiwalnym materiale wojskowe transportery przejeżdżają przez zaśnieżoną warszawską ulicę, czołgi forsują bramę, przy koksownikach grzeją się żołnierze. Blondyn, tym razem z brodą, przed waszyngtońskim Kapitolem. Towarzyszy mu żona i dwóch dorosłych synów. W zadumie ogląda łopoczącą flagę amerykańską. Los niedopełniony W noc sylwestrową 1993/1994 syn pułkownika Bogdan wypłynął z kolegą jachtem. Straż nabrzeżna zatrzymała potem dryfującą łódkę z ich rzeczami. Ciał do dziś nie odnaleziono. Osiem miesięcy później na uczelnianym parkingu rozpędzona półciężarówka uderzyła w przechodzącego Waldemara, drugiego syna. Po bezwładnym ciele samochód przejechał jeszcze dwa razy. Auto zostało porzucone, odciski palców starannie wytarto. Sprawca nieznany. Pod koniec życia Kukliński dość już miał rozgłosu. Chciał w spokoju wrócić do kraju. Urządzał wypady, anonsując się tylko przyjaciołom. Wyposażał mieszkanie na Żoliborzu. Z przeprowadzką nie zdążył. W wydanej pośmiertnie beletryzowanej biografii ""Mój przyjaciel zdrajca"" Maria Nurowska przytacza słowa Kuklińskiego: ""Czasem sobie myślę, że moje życie jest fabułą, do której ktoś wymyśla puenty. Nie wiem tylko kto, może sam Pan Bóg"". Korzystałem również m.in. z książek: ""Ryszard Kukliński. Życie ściśle tajne"" Benjamina Weisera i ""Anatomia siły"" Leszka Millera.","Piotr Janowski, fot. Agencja Gazeta",
https://wiadomosci.onet.pl/kraj/sld-sklada-wniosek-ws-zwiazkow-partnerskich/5z7xh,SLD składa wniosek ws. związków partnerskich,"Klub SLD chce ponownie złożyć w Sejmie projekt ustawy o związkach partnerskich. Jak powiedział szef klubu Leszek Miller, liczy na współpracę z Ruchem Palikota i PO. Miller rozmawiał w sobotę w tej sprawie z przedstawicielami Grupy Inicjatywnej ds. związków partnerskich.","- Chcielibyśmy zebrać podpisy z różnych klubów. Jesteśmy otwarci na współdziałanie z klubem Ruchu Palikota i z PO. Będziemy przypominać panu marszałkowi lub pani marszałek, by zechciała jak najszybciej poddać projekt procedurze sejmowej - powiedział szef klubu Sojuszu. Wyraził nadzieję, że w nowej kadencji Sejmu ten projekt zostanie uchwalony. Yga Kostrzewa z Grupy Inicjatywnej podkreślała, że projekt nie dotyczy tylko par tej samej płci, ale również par różnopłciowych. - Nasze spotkanie jest kontynuacją kilkuletniej pracy SLD, strony społecznej i Zielonych 2004. Sojusz był do tej pory jedynym naszym partnerem w parlamencie, a teraz sytuacja się zmieniła - zwrócił uwagę Krystian Legierski z Zielonych 2004. Również Legierski wyraził nadzieję, że w nowej kadencji Sejmu uda się załatwić pilną - jak ocenił - sprawę dla par, które żyją w związkach pozamałżeńskich. Tomasz Szypuła z Grupy Inicjatywnej zapowiedział, że w sprawie projektu spotkają się wkrótce przedstawiciele SLD i Ruchu Palikota - Ryszard Kalisz i Robert Biedroń. ""Decydujący będzie głos PO"" - dodał. Projekt daje możliwość zawierania związków partnerskich przez osoby tej samej lub różnej płci, prawo do wspólnoty majątkowej, wspólnego opodatkowania i dziedziczenia po zmarłym partnerze. Projekt Sojuszu powstał we współpracy m.in. z działaczami Kampanii przeciw Homofobii. Oparty jest na rozwiązaniach francuskich. Tam osoby zarówno tej samej, jak i różnej płci mają prawo zawierania specjalnych umów cywilnych, tzw. PACS (""Pacte civil de solidarite"" - ""Paktu Solidarności""). Związek partnerski zawierany byłby w formie pisemnej w obecności notariusza, a następne zgłaszany kierownikowi urzędu stanu cywilnego. O jego wygaśnięciu miałaby decydować śmierć któregoś z partnerów lub złożenie wspólnego oświadczenia o rozwiązaniu umowy o zawarciu związku. Gdyby na zakończenie związku zdecydowała się tylko jedna ze stron, wówczas umowa w sprawie jego zawarcia traciłaby ważność po upływie 6 miesięcy od daty złożenia przez nią takiego oświadczenia.","Leszek Miller, fot. PAP/Leszek Szymański",
https://wiadomosci.onet.pl/kraj/byly-premier-czuje-sie-w-obowiazku-przeprosic/ntp27,Były premier: czuję się w obowiązku przeprosić,"""My tracimy jednego posła, ale Kopyciński zawiódł zaufanie swoich wyborców. Ludzie na niego głosowali, bo był na liście SLD. Czuję się w obowiązku przeprosić jego wyborców, a także innych kandydatów Sojuszu z listy świętokrzyskiej. Oni też zapracowali na mandat Kopycińskiego i mogą czuć się oszukani"" - powiedział w wywiadzie dla ""Rzeczpospolitej"" były premier, nowy szef klubu SLD Leszek Miller. Sławomir Kopyciński przeszedł wczoraj z SLD to Ruchu Palikota, swój transfer podsumował słowami, że to ""wybór między dżumą a cholerą"".","Miller wspomniał też, że Palikot mógł zatriumfować nad SLD przejmując Kopycińskiego, jednak dodał, że ""z politykami, którzy się rozchodzą, jest tak jak z małżeństwem po rozwodzie. Żadna ze stron na tym nie zyskuje"". Były premier mówił też o walce między nim, a Ryszardem Kaliszem o fotel szefa klubu Sojuszu Lewicy Demokratycznej. Powiedział, że nie była ona łatwa, bo wygrał zaledwie różnicą trzech głosów. ""Chciałem, żeby moje koleżanki i moi koledzy mieli realny wybór. Poza tym zamierzam uczynić nasz klub liczącą się siłą w Sejmie. No i wreszcie chcę, byśmy naszą działalnością pomogli formacji, z której się wywodzimy"" - powiedział Miller. Nowy szef klubu SLD przyznał jednocześnie, że kwestia wyboru nowego szefa partii jest dość odległa, dodał też, że Ryszard Kalisz miałby duże szanse na to, aby zostać szefem Sojuszu. Mówiąć o przyszłości swojej partii Miller stwierdził: ""trzeba przedyskutować, czy trwamy przy sztandarze, czy go wyprowadzamy. Osobiście uważam, że trzeba trwać. Przygotować się na długi marsz i otwierać na różne środowiska. Tylko najpierw musimy poradzić sobie z wewnętrzną sytuacją, a dopiero potem prowadzić debatę na temat bliższej współpracy, żeby dyskusje były partnerskie"".","Leszek Miller i Ryszard Kalisz, fot. PAP/Radek Pietruszka",
https://wiadomosci.onet.pl/kraj/burza-po-slowach-dziwisza-miller-dokonal-cynicznej-manipulacji/9jkw7,"Burza po słowach Dziwisza. Miller ""dokonał cynicznej manipulacji""","Czy Kościół ma prawo mieszać się do polityki? To pytanie pada coraz częściej w burzliwej dyskusji, jaka wybuchła po kazaniu kardynała Stanisława Dziwisza. Jak pisze w komentarzu dla Katolickiej Agencji Informacyjnej filozof prawa ks. Ireneusz Wołoszczuk, ""groźną aferę"" w związku ze słowami krakowskiego metropolity ""wykrył Leszek Miller"". Sprawę zdążył skomentować już kard. Kazimierz Nycz.","Ks. Wołoszczyk cytuje fragment kazania, który ""szczególnie"" nie spodobał się Millerowi. Chodzi o słowa: ""w społeczeństwie demokratycznym rządzi większość. Pluralizm poglądów i postaw ludzi tworzących nasze społeczeństwo jest faktem. Przyjmujemy ten fakt do wiadomości. Tym niemniej trzeba jasno stwierdzić, że wierność prawdzie obowiązuje wszystkich, również prawodawców. Prawdy nie ustala się przez głosowanie, dlatego nawet parlament nie jest powołany do tworzenia odrębnego porządku moralnego niż ten, który jest wpisany głęboko w serce człowieka, w jego sumienie"". Jak komentuje ks. Wołoszczyk, kard. Dziwisz w tej wypowiedzi ""wcale nie mówił o prawie Bożym, a o prawdzie obiektywnej, która jest podstawa istnienia prawa naturalnego i dlatego powinna być również podstawą tworzenia dla służącego dobru wspólnemu prawa stanowionego"". ""Czy Leszek Miller tego nie zrozumiał, czy może raczej dokonał cynicznej manipulacji tej zupełnie jasnej wypowiedzi kardynała Dziwisza? Już kiedyś na kongresie SLD Miller powiedział ""chcemy budować kraj, gdzie konstytucja ważniejsza jest od Ewangelii"", teraz powtarza te samą tezę by wręcz domagać się sądu nad kardynałem za łamanie prawa "" - zaznacza duchowny. ""Czyżby chodziło o to, by w Polsce konstytucja czy wręcz ustawy miały stać się ważniejsze od prawdy? Czy może o to, aby kłamstwo zapisane w prawie stawało się automatycznie bezdyskusyjnym dogmatem? W podobnym duchu wypowiadał się także Adam Szejnfeld z PO, domagając się od Kościoła; aby ten porzucił wreszcie archaiczne zasady i przestał mieszał się do spraw Państwa"" - pyta. Ks. Wołoszczuk przypomina następnie, że Kościół, jak każda organizacja, ma ""pełne prawo wypowiadać się na każdy temat, a w szczególności w sprawach dotyczących społeczeństwa, państwa, prawa czy sprawiedliwości społecznej. Dodatkowo, Kościół ma przyrodzony obowiązek wypowiadania się w sprawach dotyczących wiary i moralności, także w życiu społecznym"". ""Natomiast kiedy to politycy wchodzą na grunt wiary lub moralności, a tak jest np. w sprawie in vitro, związków partnerskich, aborcji czy eutanazji, to właśnie są na nie swoim miejscu"" - podkreśla. Według duchownego, oburzenie polityków na wypowiedzi hierarchów w sprawach, które należą do misji Kościoła, jest ""złamaniem rozdziału Kościoła i Państwa, albo wreszcie uzurpowaniem sobie przez nich roli jedynych i niepodlegających żadnej kontroli arbitrów w dziedzinie moralności, niezadowolonych z faktu, że Kościół ciągle jeszcze ośmiela się im w tym przeszkadzać"". ""Już nawet w nadal totalitarnej dekadzie Edwarda Gierka, było nie do pomyślenia, aby komunistyczne władze pozwalały sobie na takie napastliwe publiczne ataki na Episkopat i na Kościół "" - podsumowuje. Sprawę skomentował również metropolita warszawski kard. Kazimierz Nycz. - Biskup Kościoła nie tylko przy okazji Bożego Ciała ma prawo, a nawet obowiązek przypominać niezmienne prawa boże, głosić je i odwoływać się do wszystkich, zwłaszcza do katolików i katolickich polityków - mówił na antenie radiowej Jedynki. Kardynał Kazimierz Nycz wyraził nadzieję, że spór jaki wywiązał się po słowach Leszka Millera szybko ucichnie. Libicki: Dziwisz nie wzywał do wybijania zębów Kardynała Dziwisza broni także senator PO Jan Libicki. Chodzi o porównanie go przez Leszka Millera do irańskiego przywódcy Ruhollaha Chomeiniego. Jak podkreśla na swoim blogu Libicki, Dziwisz ""nie wzywał do wybijania zębów"", a SLD najwyraźniej nie pamięta, że czasy podobnych wypowiedzi dawno minęły. Kardynał - zdaniem senatora - nie powiedział niczego odkrywczego. Jak podkreśla polityk, kardynał wbrew temu, ""co twierdzi Leszek Miller, nie wzywał  ani do wybijania zębów za brak respektowania piątkowego postu, ani choćby do prób pozbawienia ludzi  pracy za brak udziału w niedzielnej Mszy świętej. Te czasy - warto to może byłemu premierowi przypomnieć - mamy już dawno za sobą"". Libicki podsumowuje, że SLD chyba jednak tego nie pamięta. ""Ostatnio bowiem, grono lewicowych emerytów lubi przecież bardzo wracać do przeszłości"" - pisze. Miller: zapytamy prezydenta, czy zgadza się ze słowami kard. Dziwisza Szef SLD Leszek Miller zapowiedział wystosowanie listu do prezydenta z pytaniem, czy Bronisław Komorowski zgadza się ze słowami kard. Stanisława Dziwisza poświęconymi - według przewodniczącego Sojuszu - ""prymatowi prawa bożego nad prawem stanowionym"". Polska nie jest państwem wyznaniowym, a ewangelie nie mogą mieć prymatu nad konstytucją - powiedział Miller na konferencji prasowej komentując słowa kard. Dziwisza. W ocenie szefa SLD, nie wolno bagatelizować słów metropolity krakowskiego o - jak mówił Miller - prymacie prawa bożego nad prawem stanowionym. - To jest norma istniejąca w państwie wyznaniowym, gdzie prawo stanowione przez parlament wynika z doktryny religijnej. To jest Iran Chomeiniego, a nie nowoczesne państwo polskie. Polscy żołnierze walczą z talibami, którzy właśnie taki model państwa wprowadzają u siebie - mówił szef SLD. Zapowiedział też, że w tej sprawie Sojusz prześle w piątek list do prezydenta Komorowskiego. - Skierujemy list do prezydenta, który jest strażnikiem konstytucji, aby prezydent zechciał się ustosunkować do tych wypowiedzi - zapowiedział.","Leszek Miller, fot. Adam Stępień / Agencja Gazeta",
https://wiadomosci.onet.pl/tylko-w-onecie/miller-na-blogu-strach-o-jutro-coraz-czesciej-zaglada-ludziom-w-oczy/r08m2,Miller na blogu: strach o jutro coraz częściej zagląda ludziom w oczy,"""Jeśli pyta mnie ktoś, jaki jest dziś sens pochodów pierwszomajowych, to odpowiadam, że trzeba walczyć o swoje, pokazać, że nie ma zgody na to, co jest. Strach o jutro, o pracę i o utrzymanie poziomu życia coraz częściej zagląda ludziom w oczy. Sami nie damy rady skutecznie przeciwstawić się biedzie, ale wspólnie, tak. Dziś »wspólnie« to znaczy wszystkie siły lewicowe w Polsce i w Europie"" - pisze na swoim blogu w Onecie Leszek Miller.","Szef Sojuszu Lewicy Demokratycznej przekonuje, że w całej Unii Europejskiej polityka dla banków może zmienić się w politykę dla ludzi tylko wtedy, gdy lewica wygra wybory do Parlamentu Europejskiego. ""Tylko wtedy będziemy mieli gwarancję końca polityki zysku za cenę wyzysku"" - argumentuje. ""Dziewięcioletni bilans rządów prawicy w Polsce jest zły. Przybywa milionerów, ale w o wiele większym tempie przybywa biedy. Prawie 2,5 mln Polaków zalega ze spłatą swoich zobowiązań. Najbardziej zadłużeni są mieszkańcy województwa śląskiego"" - ocenia były szef rządu. Miller podkreśla, że obecnie nie tylko dawna elita klasy robotniczej drży o swój los. Niepewni swego są pracownicy przemysłowi, przedsiębiorcy, urzędnicy, nauczyciele, rolnicy – zwłaszcza ci, którzy zbudowali swoje bezpieczeństwo finansowe na handlu z Rosją. ""Rząd zabiega pośród państw Unii Europejskiej o zbudowanie zdecydowanego frontu niezgody na rosyjską politykę wobec Ukrainy, ale nie zabiega jednocześnie o unijne fundusze, które rekompensowałyby straty gospodarcze poniesione na skutek unijnych decyzji politycznych"" - pisze. ""Rządowa propaganda podsuwa nam przed oczy wyłącznie nowe autostrady i biurowce. Tymczasem w dwudziestce najbiedniejszych regionów Unii Europejskiej jest aż pięć polskich. Gdyby nie kilka regionów Bułgarii, Rumunii i Węgier bylibyśmy czerwoną latarnią tego rankingu"" - czytamy dalej. Ugrupowania lewicowe w Polsce obchodziły Święto Pracy - 1 maja. Zorganizowano pochody i wiece, podczas których nawiązywano m.in. do zbliżających się wyborów do Parlamentu Europejskiego. Szef PE Martin Schulz wziął udział w pochodzie w Warszawie. Trasa stołecznego przemarszu członków i sympatyków SLD oraz Ogólnopolskiego Porozumienia Związków Zawodowych wiodła sprzed siedziby OPZZ przy ul. Kopernika przez Nowy Świat, Książęcą na Rozbrat, gdzie zorganizowano piknik europejski. Według szacunków służb w manifestacji uczestniczyło ok. 3 tys., organizatorzy mówili o 7 tysiącach.",Martin Schulz i Leszek Miller,
https://wiadomosci.onet.pl/kraj/miller-21-mld-euro-na-program-dla-mlodych-europejczykow/hqp8g,Miller: 21 mld euro na program dla młodych Europejczyków,"Młodzi ludzie nie powinni płacić za kryzys gospodarczy, którego nie wywołali – powiedział w sobotę w Poznaniu podczas ""Kongresu Europy"" SLD i UP Leszek Miller. Lider SLD chce, aby na program dla młodych Europejczyków przeznaczono 21 mld euro.","- Młodzi ludzie nie powinni płacić za kryzys gospodarczy, którego nie wywołali i za który nie ponoszą odpowiedzialności - mówił Miller. Nawoływał też do ponownego uprzemysłowienia Europy, bo tylko ono może przynieść miejsca pracy. Sojusz chce, aby stawka minimalna za godzinę pracy wynosiła w Polsce 10 zł. - Najwyższy czas skończyć z wykorzystywaniem pracowników. Umowy śmieciowe należy wysłać na śmietnik historii. (...) Obecnie 27 mln Europejczyków jest bez pracy, a 1/4 z nich to młodzi ludzie. 120 mln Europejczyków żyje w ubóstwie lub na jego granicy. Rządząca w Europie prawica lekką ręką wyrzuca pieniądze na pomoc dla sektora finansowego. My uważamy inaczej: zamiast bankrutujące banki trzeba wspomagać bankrutujących obywateli - powiedział w Poznaniu Leszek Miller. Według Millera, przejęcie władzy przez socjalistów i socjaldemokratów może zakończyć rządy ""wstecznej prawicy i stworzyć drogę do oczekiwanej modernizacji Europy"". Jak dodał, każdy głos oddany na koalicję SLD-UP wzmacnia szanse, aby nowym szefem Komisji Europejskiej został Martin Schulz. Podkreślał, że Unia potrzebuje jasnych priorytetów. Jednym z nich miałyby być systematyczne inwestycje w sektorze publicznym, przemyśle i pomoc dla małych i średnich przedsiębiorstw. Według lidera SLD Unia powinna ""uodpornić banki na kryzysy i zwalczać oszustwa sektora bankowego"". Jak zaznaczył politycy prawicy prowadzą ""kampanię strachu"" i koncentrują się na problemach militarnych, zamiast zwrócić uwagę na zagadnienia społeczne, które bezpośrednio dotyczą obywateli. - Wbrew temu, co mówi premier Tusk, stawką (wyborów - red.) nie jest bezpieczeństwo militarne, a socjalne. Nie jest to, czy polskie dzieci pierwszego września pójdą do szkoły, ale czy pójdą głodne i czy wrócą głodne - dodał Miller. Zwracał również uwagę na to, że najbliższe wybory będą miały znaczenie psychologiczne przed jesiennymi wyborami samorządowymi oraz przyszłorocznymi wyborami prezydenckim i parlamentarnymi. - Wszystkie ugrupowania, które odniosą sukces z powodzeniem i większą energią wejdą do kolejnych prób wyborczych. W najbliższych dwóch latach czekają nas wszystkie wybory, dlatego nie zlekceważmy tych najbliższych - powiedział Miller. Jak dodał, zagrożeniem dla Unii Europejskiej są partie skrajnie prawicowe, które mogą być znaczącą siłą w Parlamencie Europejskim. - Musimy walczyć i bronić Europy, a jest przed kim. Nie pozwólmy, aby w Brukseli reprezentowali nas ci, dla których flaga UE to szmata, a Unia Europejska to wielki obóz koncentracyjny. Trzeba postawić tamę temu wariactwu, w którym kobiety uważa się za podludzi, a niepełnosprawni zasługują na pogardę. Polska nie może być krajem, którego specjalnością jest eksportowanie oszołomów do Brukseli - powiedział. W swoim przemówieniu lider SLD nawiązał do niedawnego sukcesu wyborczego partii. Tydzień temu, w Starachowicach w przedterminowych wyborach prezydenckich zwyciężył kandydat SLD. Sylwester Kwiecień pokonał popieranego przez PiS Andrzeja Prusia. - Wiele osób mówi, że głosuje na PO, aby uniemożliwić PiS-owi powrót do władzy. Zupełnie niepotrzebnie. Jak widać SLD może z powodzeniem zatrzymać partię Kaczyńskiego i Macierewicza - powiedział Leszek Miller. Miller przypomniał, że Starachowice były symbolem kryzysu SLD. - Dziś są symbolem nowej nadziei, są lewicową jaskółką zapowiadającą przyjście wiosny. (…) Po kwietniu przychodzi maj, maj lewicy. 25 maja będzie dniem polskiej lewicy. Dziś Starachowice, a jutro Europy stolice - dodał Miller. W trakcie swojego wystąpienia Miller podsumował też dotychczasowy przebieg kampanii wyborczej. Jak zaznaczył politycy koalicji SLD-UP odbyli ""tysiące spotkań, rozmów i debat"" oraz wykonali ""ogromny wysiłek"". Kampania - jak podkreślał - wkracza w decydujący moment i ""trzeba wykorzystać ostatni tydzień, aby jak najwięcej wyborców zagłosowało na listę komitetu SLD"". W sobotę w Poznaniu odbywa się Kongres Europy Sojuszu Lewicy Demokratycznej i Unii Pracy. Ok. 3 tys. działaczy z całej Polski rozmawia o lewicowej wizji Unii Europejskiej. Podczas kongresu liderzy SLD podsumowują dotychczasowy przebieg kampanii wyborczej do Parlamentu Europejskiego.",,
https://wiadomosci.onet.pl/tylko-w-onecie/libicki-kocham-leszka-millera-za-sprowadzanie-feministycznych-postulatow-do-poziomu/jz7bk,Libicki: Kocham Leszka Millera. Za sprowadzanie feministycznych postulatów do poziomu groteski,"""Kocham Leszka Millera"" - deklaruje na swoim blogu w Onecie Jan Filip Libicki. ""Skąd jednak taka jednoznaczna, intymna deklaracja? Nie w wcale nie za cięty język! Kocham go za to, że świadomie bądź nie, używa swego Bożego daru ironii do sprowadzania feministycznych postulatów do poziomu groteski"" - wyjaśnia.","Senator PO nie szczędzi pochwał obecnemu liderowi SLD nie tylko za to, że jest politykiem twardym, że z niełatwych warunków społecznych wspiął się na sam szczyt czy, że to on był premierem, który wprowadził Polskę do Unii Europejskiej. Prawdziwym powodem tego wyznania jest to, że Miller prowadzi słowną wojnę z Magdaleną Środą. ""Przyznam szczerze, że ja - podzielając całkowicie diagnozę Millera - zastanawiałbym się czy w ten sposób to formułować. Skoro jednak, ktoś inny wrzuca to za mnie to do publicznego obiegu - wypada się tylko cieszyć. Patrzeć z boku, zaśmiewać się i zacierać ręce"" - pisze na swoim blogu. Libicki podkreśla, że dla każdego ruchu dużo groźniejsza od największej nawet wrogości jest śmieszność. ""Śmieszność, która sprawia, że postulaty przez taki ruch formułowane nie są postrzegane przez opinię publiczną jako ważne bądź groźne, ale właśnie jako śmieszne. Śmieszność ta jest zaś tym bardziej zabójcza, gdy posługuje się nią przedstawiciel tego samego politycznego obozu"" - wyjaśnia. ""Oczywiście rodzi się pytanie, czy to dobrze dla Lewicy? I czy tak naprawdę Leszek Miller jest tejże Lewicy człowiekiem? Nie ja jednak muszę udzielać tej odpowiedzi. Tym - i to dosyć skutecznie - zajmuje się już Janusz Palikot. Mnie wystarczy już tylko za to wszystko coraz mocniej kochać Leszka Millera"" - kończy swój wpis Libicki.","Jan Filip Libicki, fot. Marek Klimek/Newspix.pl",
http://wiadomosci.onet.pl/tylko-w-onecie/leszek-miller-w-ustalmy-jedno-jesli-pis-wygra-to-jaroslaw-kaczynski-bedzie-premierem/wdccpm,"Leszek Miller w ""Ustalmy Jedno"": jeśli PiS wygra, to Jarosław Kaczyński będzie premierem","- Gdy PiS wygra wybory, to Jarosław Kaczyński będzie premierem - mówi w ""Ustalmy Jedno"" Onetu Leszek Miller, były premier. Szef SLD dodaje, że Zjednoczona Lewica nie zastanawiała się, kto będzie kandydatem tej formacji na premiera, ale nazwisko ma zostać wkrótce wskazane.","Oceniając kampanię prowadzoną przez premier Ewę Kopacz i kandydatkę PiS na premiera Beatę Szydło podkreśla, że polityka ""banalizuje się i trywializuje"". - Nie wyobrażam sobie kanclerz Angeli Merkel, która biega po pociągach i zagląda, co ludzie jedzą. Zdaniem Millera po jesiennych wyborach do Sejmu możliwe jest stworzenie koalicji antyPiS. - To jest możliwe, choć wolałbym, aby każda koalicja kształtowała się wokół celów programowych.",,
https://wiadomosci.onet.pl/flesz-korupcja-w-pzpn-pis-chce-kary-smierci/6bpj0,Flesz: korupcja w PZPN?; PiS chce kary śmierci,"Jarosław Kaczyński zapowiedział podczas dzisiejszej konferencji prasowej, że Prawo i Sprawiedliwość złoży do Sejmu projekt nowelizacji kodeksu karnego, w którym będzie domagać się m.in. przywrócenia kary śmierci. Już kilka godzin po jego wystąpieniu w tej sprawie wypowiedzieli się politycy Solidarnej Polski, którzy wyjaśnili, że prezes PiS wprowadza błąd wyborców, bo takie rozwiązanie, w świetle unijnego prawa, jest niewykonalne. Arkadiusz Mularczyk, który przedstawił stanowisko SP dodał również, że jako pierwszy w tej sprawie już kilka lat temu wypowiedział się Zbigniew Ziobro. Jednym z ważniejszych tematów dzisiejszego dnia nadal jest zatrzymanie byłego szefa UOP Gromosława Cz., a także podejrzenie o korupcji w Polskim Związku Piłki Nożnej. Sprawdź najważniejsze wydarzenia dzisiejszego dnia!","PiS chce powrotu kary śmierci. SP: Kaczyński oszukuje wyborców PiS chce przywrócenia kary śmierci za szczególnie drastyczne zabójstwa - zapowiedział dziś prezes partii Jarosław Kaczyński. Dodał, że projekt zmiany w Kodeksie karnym w najbliższym czasie trafi do Sejmu. Klub Solidarnej Polski był i będzie za karą śmierci, lecz w świetle prawa unijnego nie jest możliwe jej wprowadzenie w Polsce. Według nich, Jarosław Kaczyński zachowuje się nieuczciwie względem wyborców. Prezes PiS zapowiedział podczas konferencji, że jego partia zaproponuje też zakaz przedterminowego zwalniania za zabójstwa, zmianę definicji pobicia ze skutkiem śmiertelnym oraz zaostrzenie przepisów dotyczących gwałtów. W odpowiedzi, usłyszał od Arkadiusza Mularczyka z Solidarnej Polski, że jego klub również popiera takie zmiany, jednak w świetle unijnego prawa ich wprowadzenie jest niemożliwe. - To jest nieuczciwe, ponieważ mówienie wyborcom, że chcemy wprowadzenia w Polsce kary śmierci w sytuacji, gdy wcześniej nakłaniało się do podpisania Traktatu Lizbońskiego, po prostu jest sprzeczne. Traktat Lizboński i przepisy europejskie wykluczają możliwość wprowadzenia w Polsce kary śmierci - powiedział Mularczyk na konferencji prasowej w Sejmie. Miller: wtedy Polska przestanie być członkiem UE Pomysł Jarosława Kaczyńskiego w ostrych słowach skomentował też przewodniczący klubu SLD, Leszek Miller. Były premier podczas konferencji stwierdził, że ""Wprowadzenie pomysłu pana Kaczyńskiego oznaczałoby, że Polska przestaje być członkiem UE i Rady Europy"". - Myślę, że większość Polaków nie chciałoby tego - dodał. Według Millera kara dożywotniego więzienia jest karą dotkliwą, ale rozważyłby możliwość kary śmierci w przypadku szczególnie bestialskich morderstw. Odniósł się również do walki między ""siostrzanymi partiami"", jak nazwał PiS i Solidarną Polskę. Korupcja w PZPN? Mucha składa wniosek do CBA Kilku członków PZPN przedstawiło dzisiaj nagrania rozmów, które kompromitują prezesa PZPN Grzegorza Lato i sekretarza związku Zdzisława Kręcinę. Według nich mają być one dowodem na korupcję do jakiej doszło w PZPN. Kilka godzin po ujawnieniu nagrań Minister sportu i turystyki Joanna Mucha poinformowała, że złożyła do prokuratora generalnego Andrzeja Seremeta zawiadomienie o podejrzeniu popełnienia przestępstwa w związku z opublikowanymi taśmami mającymi świadczyć o korupcji w PZPN. Zawiadomieniem zajmuje się już CBA. ""Nie uzbierałbym miliona tak szybko"" Nie milkną echa po głośnym zatrzymaniu byłego szefa UOP Gromosława C., który wpłacił wczoraj kaucję w wysokości miliona złotych i został zwolniony z aresztu. W tej sprawie głos zabrał dzisiaj były premier Józef Oleksy, który w rozmowie z Konradem Piaseckim w RMF FM przyznał, że sam by ""tak szybko miliona nie uzbierał"". Stwierdził również, że mimo oskarżeń z przeszłości (Gromosław C. miał być jednym z inicjatorów tzw. Afery Olina - przyp. red.), po tym zatrzymaniu ""nie poczuł żadnej radości"". - To żadna satysfakcja, kiedy zasłużony generał w najnowszej historii ulega postępowaniu sądowemu - wyjaśnił. Co jeszcze powiedział? (czytaj więcej) W sprawie Gromosława C. swój głos zabrali również politycy Prawa i Sprawiedliwości, którzy zdecydowali się wyemitować film wiążący zatrzymanie byłego szefa UOP z Platformą Obywatelską. Tematyka klipu dotyczy wypowiedzi generała z 2009 roku, kiedy w jednym z wywiadów stwierdził, że miał duży wpływ na tworzenie Platformy Obywatelskiej. Jak tę sprawę odbiera PiS? Zobacz poniżej: Kurski: PiS był jak kolonia karna Jednym z bohaterów dzisiejszego dnia jest również Jacek Kurski, który w wywiadzie dla ""Rzeczpospolitej"" porównał swoją byłą partię do ""kolonii karnej"". Przyznał też jednak, że ""kochał PiS, oddał jej najlepsze lata i pomysły"". Choć były polityk PiS, od niedawna tworzący nową formację, negatywnie ocenił swoją poprzednią partię, w wywiadzie komplementował Jarosława Kaczyńskiego. - Jak taki mózg jak prezes nazywa mnie ""mózgiem"" to czuję się zaszczycony. On mnie uformował jako polityka, mam do niego, nawet jeśli formułuje nieprawdziwe tezy, dożywotni szacunek - wyjaśnił. Co jeszcze powiedział Kurski? Egipt: demonstracja ""ostatniej szansy"" Demonstranci, którzy od kilku dni protestują przeciwko władzy wojskowych na kairskim placu Tahrir podkreślają, że dzisiejsze wystąpienie jest demonstracją ""ostatniej szansy"". Ma to zmusić wojskowych do oddania władzy i przeprowadzenia przedterminowych wyborów. Co ciekawe wśród protestujących pojawił się były szef Międzynarodowej Agencji Energii Atomowej i laureat Pokojowej Nagrody Nobla w 2005 r. Mohamed ElBaradei. Co jeszcze wydarzyło się dzisiaj w Egipcie? ""Tymoszenko nikt nie leczy"" Niepokojące wiadomości napłynęły dzisiaj również z Ukrainy, gdzie adwokat Julii Tymoszenko poinformował, że jej stan stale się pogarsza i wbrew zapewnieniom nie otrzymuje ona niezbędnej opieki medycznej.","Joanna Mucha, fot. PAP/Paweł Supernak",
https://wiadomosci.onet.pl/tylko-w-onecie/latwiej-zobaczyc-ufo-niz-program-po/er6sw,"""Łatwiej zobaczyć UFO, niż program PO""","- Łatwiej zobaczyć UFO, czy yeti, niż program wyborczy PO - stwierdził w komentarzu dla Onetu Jerzy Wenderlich (SLD). - Poważny prezes poważnego instytutu studiów podatkowych stwierdził, że to nie żaden program, tylko jakieś zapowiedzi, które nie mają nic wspólnego z faktycznymi działaniami - przekonywał polityk. Poseł zdradził też na kogo oddałby drugi głos w wyborach parlamentarnych oraz mówił o tym, jaki powinien być program PO.","Onet.pl: ""Jarosław Kaczyński jest odpowiedzialny za katastrofę smoleńską"" - powiedział po raz kolejny Janusz Palikot. Jak Pan skomentuje te słowa? Czy takie wypowiedzi przysporzą Palikotowi zwolenników? - Jak się Panu podoba program wyborczy Platformy Obywatelskiej? Jaki jest według Pana jego najsłabszy i najmocniejszy punkt? - Że co? Program Platformy Obywatelskiej? Ja myślę, że łatwiej zobaczyć UFO czy yeti, niż coś, co można by nazwać rzeczywiście poważnym programem Platformy. Poważny prezes poważnego instytutu studiów podatkowych stwierdził, że to nie żaden program, tylko jakieś zapowiedzi, które nie mają nic wspólnego z faktycznymi działaniami. I w tym, co niby miało być programem, są takie zaklęcia: ""zintensyfikujemy"", ""zwrócimy baczną uwagę"", być może jest tam jeszcze ""postaramy się"", ale na miłość boską, to już było. Więc program wyborczy Platformy Obywatelskiej powinien być taki: ""Przepraszamy za to co obiecaliśmy i nie zrealizowaliśmy"". Uczciwe by to było. Tylko że Platforma takiej uczciwości z całą pewnością nie wykaże. - Załóżmy, że SLD wygrał wybory z ogromną przewagą pozwalającą samodzielnie rządzić. Kto objąłby funkcje poszczególnych ministrów? Konkretnie chciałem zapytać o teki ministra finansów, zdrowia, gospodarki i infrastruktury? - Gdyby Sojusz Lewicy chciał odpowiedzieć na takie pytanie to znaczyłoby, że popełnia grzech pychy. My nie myślimy o tym, co by było gdyby, jesteśmy nie w świecie wyobraźni, a w realnym świecie ""dziś"". A ""dziś"" to spotkania z ludźmi, cierpliwe rozmowy z nimi, prezentowanie programu. Zrozumienie dla ludzkich bolączek, zawodów, tego zawiedzenia po obietnicach PO i PSL. To nas zaprząta, a nie funkcje. Trzeba najpierw pracować, a dopiero później, po wyborach, oceniać sytuację i poziom zaufania. - Gdyby miał Pan dwa głosy w wyborach, to przy której partii postawiłby Pan swój drugi krzyżyk? Zaznaczam, że nie mogłoby to być SLD. - Skoro nie mógłby to być SLD, to nie postawiłbym drugiego krzyżyka i wcale nie chciałbym z takiej możliwości skorzystać. To nasi premierzy spośród tych, którzy rządzili Polską, są w pierwszej czołowej czwórce. Oni wiedzieli, jak Polskę modernizować. To Leszek Miller, Józef Oleksy, Marek Belka, Włodzimierz Cimoszewicz. Gdyby rządy innych premierów chociaż w małej części chciały mieć takie dokonania, jak nasze rządy pod kierunkiem wymienionych osób, to Polska rzeczywiści byłaby zieloną wyspą, a nie tylko kolorowaną na zielono. - Jaka jest najważniejsza sprawa, którą chciałby pan się zająć w przyszłej kadencji Sejmu? - Nie można wybierać sobie jednej sprawy, a pomijać innych. Wobec wszystkich spraw trzeba pracować równym rytmem, wszystko dostrzegać, wszystko widzieć. To, co dla mnie mogłoby być czymś mało ważnym, dla kogoś innego może być rzeczą najważniejszą w życiu. Trzeba dostrzegać cały przekrój problemów. - Janusz Palikot zapowiedział sensacyjny transfer z SLD? To nie pan?","Jerzy Wenderlich, fot. Onet.pl",
https://wiadomosci.onet.pl/tylko-w-onecie/leszek-miller-w-onet-opinie-stan-wojenny-jest-potrzebny-obecnemu-prezydentowi-ukrainy/wc3cvee,"Leszek Miller w Onet Opinie: stan wojenny jest potrzebny obecnemu prezydentowi Ukrainy, by zwiększyć swoje szanse na wygranie wyborów","- W Polsce obowiązuje jedna narracja: ukraińska. Dobrze by było znać drugą - mówił w Onet Opinie Leszek Miller, komentując wydarzenia w Cieśninie Kerczeńskiej. Zdaniem byłego premiera trudno usprawiedliwić to, że Rosjanie strzelali do ludzi. Komentując wydarzenia w Polsce, Miller odniósł się m.in. do afery KNF. Przyznał również, że nadzieje polityczne pokłada w Donaldzie Tusku.","- Zadaje sobie pytanie, dlaczego Poroszenko zdecydował się na stan wojenny, choć w minionych latach było więcej okazji, by to uczynić? Staram się wykorzystywać swoją inteligencję i zastanawiam się nad decyzją prezydenta Poroszenki. Część społeczeństwa i wybitni politycy ukraińscy poddają w wątpliwość konieczność wprowadzenia stanu wojennego - wskazał Miller. W trakcie wywiadu były premier RP zwrócił uwagę na wpływ, jaki przedłużenie stanu wojennego będzie miał na kalendarz wydarzeń politycznych na Ukrainie. 31 marca nowego roku mają odbyć się wybory prezydenckie. - Natomiast stan wojenny może opóźnić wybory i daje też szereg instrumentów władzy, których prezydent nie mógłby użyć w normalnej sytuacji - zaznaczył Miller. - Poroszenko ma słabe sondaż, on nie jest faworytem zbliżających się wyborów. Jeśli trend się utrzyma, może nawet nie wejść do II tury wyborów. I w takiej sytuacji wprowadza się stan wojenny, wyłączając sporą część obywateli z możliwości oddania głosu - podkreślił gość Onet Opinie. Zobacz również: Dr Adam Eberhardt: stan wojenny to polityczna gra prezydenta Poroszenki - Czas pokaże. Fakty dziś kierują mnie do wniosku, ze stan wojenny jest potrzebny obecnemu prezydentowi Ukrainy, by zwiększyć swoje szanse na wygranie wyborów - podkreślił Miller w trakcie rozmowy z Andrzejem Stankiewiczem. Zdaniem Millera: ""świat reaguje dość miękko na sytuację między Ukrainą a Rosją"". - Jest przekonanie, że ostrzeżenia płynące z Ukrainy, że zaraz będzie wojna, a Putin marzy o zajęciu jej całej... że to wszystko to jest po prostu propaganda - ocenił. Leszek Miller wspomniał w trakcie wywiadu rozmowę z Władimirem Putinem, która miała w 2001 roku. - Powiedział mi wtedy: Panie premierze Polska stara się o przyjęcie do UE. Z punktu widzenia Rosji to jest dobry ruch, bo oczekujemy partnera gospodarczego oferującego nam rynki europejskie - powiedział Miller, przytaczając słowa obecnego prezydenta Rosji. - Jest w Rosji inne podejście do NATO, inne do UE - zaznaczył. Leszek Miller pełnił funkcję premiera w latach 2001-2004. Tematem rozmowy była również afera KNF. Czy przypomina słynną aferę Rywina z 2002 r.? - Rywin, kiedy przyszedł do Michnika był producentem filmowy, a nie wysokim urzędnikiem państwowym - zwrócił uwagę Miller. - Mówimy o człowieku, który kontroluje wielki sektor finansowy. Sprawa jest rozwojowa, nie znamy zakończenia. (...) Może zaszkodzić Prawu i Sprawiedliwości, gdyby okazało się, że Marek Chrzanowski prezentował większą grupę albo że chodziło o przejęcie banku. To by była rzecz dla PiS-u bardzo niebezpieczna - zaznaczył. Co dalej z SLD i jej liderem po fatalnych wynikach wyborów samorządowych? - Jest fatalnie - przyznał Miller. - Jest klimat niezadowolenia, co osłabia kierownictwo SLD. A co dalej? Partia Razem jest opcją, czyli współpraca tych dwóch środowisk. Trzeba szerzej łączyć siły, choć sojusz z Razem to za mało - ocenił. Zdaniem Millera Robert Biedroń nie będzie chciał się ""jednoczyć z kimkolwiek"". - Zostaje również Koalicja Obywatelski. Szeroka lista mogłaby uzyskać patronat Donalda Tuska - zaznaczył. Pytany o niedawne spotkanie z Tuskiem, Miller powiedział, że ""nie było żadnej sensacji"". - Tusk przeprowadza rozmaite konsultacje, bo waha się, co ma robić. Czy ma być obserwatorem, czy uczestnikiem polityki w Polsce? Jest jedynym politykiem w Polsce, który ma szanse pokonać Andrzeja Dudę - ocenił Leszek Miller. Nawiązując do listu ambasador USA do rządu, Miller pytany był, jak ocenia takie zachowanie. - Kopia Donalda Trumpa. Mamy w Warszawie małą panią Trump - mówił. - Sam otrzymałem list od Cartera. Powiedzmy, że ""przestrzegał mnie"", że jeżeli nie zmienię polityki, Polska może stracić gospodarczo - mówił Miller w ostatniej części dzisiejszego wywiadu.",Leszek Miller był dzisiaj gościem Onet Opinie,
https://wiadomosci.onet.pl/kraj/eksperci-krytykuja-dzialania-ministra-rostowskiego-ws-nowelizacji-budzetu/2xxtx,Eksperci krytykują działania ministra Rostowskiego ws. nowelizacji budżetu,"- Minister Rostowski wybrał ścieżkę katastrofy finansów publicznych, woląc przejeść wszystkie zaskórniaki, które mamy w OFE. To karygodne, bo nie rozwiązuje żadnych problemów. To Himalaje nieodpowiedzialności - mówi na łamach ""Super Expressu"" prof. Krzysztof Rybiński. Znany ekonomista komentuje decyzję rządu, który chce zwiększyć deficyt budżetowy.","We wtorek gabinet Donalda Tuska poinformował, że chce powiększyć deficyt budżetowy do 51 mld złotych przy blisko 300 mld złotych wszystkich dochodów. Obecnie nie jest możliwe podwyższanie uchwalonego już deficytu jeśli wysokość długu publicznego przekracza 50 procent w relacji do PKB. Ten przepis ma być zawieszony na potrzeby nowelizacji przyszłorocznego budżetu. Działania ministra finansów Jacka Rostowskiego na łamach ""Super Expressu"" krytykują eksperci. - Mamy budżet, który miał być odpowiedzialny, prowzrostowy, oparty na realistycznych założeniach. Minęło kilka miesięcy i okazało się, że ten budżet budżet całkowicie się rozsypał. Więcej, zamiast dać dotację do ZUS na wypłatę emerytur, udzielił mu pod stołem kredytu i przez to tych pieniędzy w deficycie nie widać - tłumaczy Rybiński. ""To taktyka udawania"" Sposób działania rządu krytykuje także prof. Ryszard Bugaj z Polskiej Akademii Nauk. Jak przekonuje, nowelizacja budżetu była już niemal pewna w momencie, gdy go stworzono. - Rząd zastosował taktykę udawania, że będzie lepiej niż w rzeczywistości. Minister ogłosił budżet, wiedząc, że jest nierealny, a po jakimś czasie sprytnie udaje, że się pomylił - mówi na łamach ""SE"" Bugaj. Według ekonomisty z PAN, ""taka gra jest naganna, a z punktu widzenia polityki gospodarczej chyba nierozsądna"". Miller: pomyłki Rostowskiego to tradycja Dziś do sprawy na antenie radiowej Jedynki odniósł się także Leszek Miller. - Pomyłki Rostowskiego to tradycja - stwierdził szef SLD. Dodał, że ministrowi finansów grunt pali się pod nogami i dlatego stosuje kreatywną księgowość. Jak wskazał, w kasie państwa, de facto zabraknie 29 miliardów złotych, a nie jak mówi Rostowski - 24, bowiem rząd nie doliczył 5 miliardów złotych zysku NBP. W opinii Millera, to nie pierwsza pomyłka ministra Rostowskiego. - Każda kolejna ustawa budżetowa była korygowana. Po takiej pomyłce każdy główny księgowy zostałby zwolniony z firmy - stwierdził Miller.","Donald Tusk z Jackiem Rostowskim, for. PAP/Radek Pietruszka",
https://wiadomosci.onet.pl/kraj/czarne-chmury-nad-partia-millera-palikot-sld-jest-martwe/s2rwq,Czarne chmury nad partią Millera? Palikot: SLD jest martwe,"- SLD jest martwe. Nie niesie żadnego komunikatu. Sojusz Lewicy Demokratycznej dzisiaj nie wywołuje emocji - powiedział Janusz Palikot w ""Faktach po faktach"" w TVN24.","Podczas sobotniej konwencji Leszek Miller został wybrany nowym przewodniczącym Sojuszu Lewicy Demokratycznej. Na Millera głosowało 320 delegatów Sojuszu; 50 głosów uzyskał poseł z Częstochowy Marek Balt, 28 - europosłanka Joanna Senyszyn, a 17 - działacz SLD z Zielonej Góry Artur Hebda. Tuż po ogłoszeniu wyników wyborów nowy przewodniczący Sojuszu mówił, że każdy, kto źle życzy SLD ""po dzisiejszym spotkaniu, atmosferze i manifestacji jedności, powinien wiedzieć, że jego życzenia pozostaną na papierze"". - Leszek Miller to koniec SLD. Ta tendencja spadkowa, Miller nie zatrzyma tej tendencji spadkowej, która trwa od października. To nie człowiek, który jest ciepły, gorący. Jeśli dziś coś przypomina, to nie to, że za jego czasów Polska weszła do Unii Europejskiej, czy NATO. Przypomina najgorszą wersję polskiej polityki. Chciałbym, żeby okazało się, że nie mam racji, że Leszek Miller odświeży zużyte gacie SLD - dodał Janusz Palikot. Lider Ruchu Palikota stwierdził, że wybór Millera na szefa Sojuszu Lewicy Demokratycznej ""to duży sukces Millera, jako człowieka, który był w Samoobronie, był poza polityką"". - Teraz po raz kolejny wrócił. Cieszy mnie to i martwi. Cieszy z punktu widzenia szefa partii - Leszek Miller to koniec SLD - podkreślił. Janusz Palikot zaproponował Leszkowi Millerowi, aby doszło do ich wspólnego spotkania. - 1 maja sala konferencyjna w Pałacu Kultury jest wynajęta. Kwaśniewski jest gotów tam wystąpić. Mam wrażenie, że jeśli Miller proponuje własną drogę jednoczenia wszystkiego, to raczej gra na niedoprowadzenie do powstania tego typu kongresu - powiedział. Dodał, że ""1 maja powinien się odbyć kongres na wysokim poziomie"". - Po tym mógłby się odbyć pochód przez Warszawę, przy którym jutrzejszy marsz Kaczyńskiego będzie niczym - zaznaczył. - Nie ustalam żadnych reguł. Jestem gotowy i otwarty do wszelkich dyskusji. Jestem gotów do daleko idących ustępstw na rzecz poturbowanego SLD, aby do czegoś dojść - dodał. W dalszej części rozmowy, Janusz Palikot stwierdził, że ""SLD jest martwe"". - Nie niesie żadnego komunikatu. SLD dzisiaj nie wywołuje emocji - podkreślił.","Janusz Palikot,fot.Wojciech Olkuśnik / Agencja Gazeta",
https://wiadomosci.onet.pl/kraj/leszek-miller-wskazal-oszustow-powinni-oddac-partii-pieniadze/9fsqb,"Leszek Miller wskazał ""oszustów"". ""Powinni oddać partii pieniądze""","- Posłowie, którzy po wyborach zmieniają barwy polityczne powinni oddać partii, z list której startowali, pieniądze wydane na ich kampanię wyborczą - uważa szef SLD Leszek Miller. Zmieniających po wyborach barwy partyjne posłów Miller nazwał ""oszustami politycznymi"". - To jest szersza sprawa, która musi być uregulowana - dodał.","- Wyborcy wybierają posła z konkretnej listy i nie sądzą, że on za chwilę stanie się posłem z innej listy. To jest szersza sprawa, która musi być uregulowana - myślę, że na poziomie prawodawstwa - powiedział Miller w Olsztynie. Dodał, że zdaje sobie sprawę z tego, że przekucie tego pomysłu w konkretne zapisy ustawowe będzie kłopotliwe ponieważ - wedle obecnych zapisów konstytucji - poseł reprezentuje naród, a nie konkretną partię. Miller powiedział, że jego pomysł na zwalczanie ""oszustwa politycznego"" wynika z tego, że na mandat poselski nie pracuje wyłącznie osoba, która zostaje posłem. - Na ten mandat pracuje cała lista, a więc wiele osób - powiedział Miller. Szef Sojuszu przyznał, że rozmawiał już o swoim pomyśle z przedstawicielami innych klubów, i że wzbudził on zainteresowanie. Leszek Miller odmówił podania nazwisk osób, z którymi konsultował swój pomysł. - Jeżeli nie da się uregulować tego na poziomie ustawowym czy konstytucyjnym, to myślę, że da się przynajmniej uregulować na poziomie finansowym. To znaczy, jeżeli ta osoba przechodzi (po wyborach do innego klubu - red.) niech zwraca koszty, które komitet wyborczy zaangażował w jej mandat - powiedział szef Sojuszu. Jak oceniasz polityków, którzy zmienili barwy polityczne? Podyskutuj na forum! Miller powiedział o swoim pomyśle karania posłów zmieniających przynależność partyjną w kontekście transferów działaczy Ruchu Palikota do SLD. W piątek na taki krok zdecydowało się dziewięciu członków Ruchu, w tym były wiceszef struktur Ruchu Palikota w Olsztynie Marek Bucichowski. Bucichowski w sobotę uczestniczył w spotkaniu Millera z szefami kół SLD z Warmii i Mazur. Po konferencji Millera Bucichowski poinformował, że Ruch Palikota ""wedle jego wiedzy"" mają opuścić kolejni działacze, ale nie podał szczegółów. W spotkaniu Millera z działaczami kół z Warmii i Mazur uczestniczyli m.in. b. wojewoda warmińsko-mazurski Leszek Szatkowski, b. marszałek Andrzej Ryński i b. poseł ""Samoobrony"" Mieczysław Aszkiełowicz. - Uzgodniliśmy, że trzeba od najniższych szczebli wzmacniać partię - powiedział po spotkaniu z Millerem Aszkiełowicz.","Leszek Miller, fot. PAP/Piotr Polak",
https://wiadomosci.onet.pl/kraj/miller-o-havlu-bedzie-go-na-pewno-brakowalo-europie-i-swiatu/ln5hd,Miller o Havlu: będzie go na pewno brakowało Europie i światu,"Śmierć Vaclava Havla to ogromna strata dla Europejczyków; będzie go na pewno brakowało Europie i światu - podkreślił w oświadczeniu szef SLD Leszek Miller. Tacy ludzie jak Havel rozumieli, czym jest Europa, czym jest jedność - dodał.","""Śmierć Vaclava Havla to ogromna strata dla Europejczyków. I to nie tylko dla tych, mieszkających w części Środkowo-Wschodniej. Vaclav Havel to symbol Europy, zjednoczonej Europy"" - czytamy w przesłanym komunikacie. Jak podkreślił Miller, Havel był wielkim artystą, intelektualistą i wielkim człowiekiem.","Leszek Miller, fot. PAP/Tomasz Gzell",
https://wiadomosci.onet.pl/kraj/leszek-miller-trzeba-odebrac-polskiej-prawicy-mozliwosc-rzadzenia-w-polsce/vqecd,Leszek Miller: trzeba odebrać polskiej prawicy możliwość rządzenia w Polsce,"Szef Parlamentu Europejskiego Martin Schulz, lider SLD Leszek Miller i szef Ogólnopolskiego Porozumienia Związków Zawodowych Jan Guz poprowadzili pierwszomajowy pochód w stolicy. Liderzy apelowali o udział w wyborach do PE i głosowanie na lewicę. - Trzeba odebrać prawicowej Europie możliwość rządzenia i trzeba odebrać polskiej prawicy możliwość rządzenia w Polsce - mówił Leszek Miller.","Schulz - kandydat socjalistów na szefa Komisji Europejskiej apelował: ""Zmieńmy Polskę, zmieńmy Europę"". - Nie chcę żyć w Europie, w której spekulanci zarabiają miliardy i nie płacą podatków. Chciałbym zmienić Europę, aby szła ona w innym kierunku - zwrócił się do uczestników manifestacji. Jak mówił, chce, by była Europa bardziej solidarna, demokratyczna, skuteczna i mniej biurokratyczna. Schulz przypomniał o rocznicy wejścia Polski do UE; mówił, że dzięki temu Polacy i Niemcy mogą być razem w zjednoczonej Europie, a dzieci 1 września pójdą znowu do szkoły. Nawiązał do tego szef SLD Leszek Miller. - Zostawmy tych polityków, którzy mówią, że 1 września polskie dzieci mogą nie pójść do szkoły. Zostawmy tych polityków, którzy nie mogą się wyrwać z egzorcyzmów i smoleńskiego szaleństwa. Dzisiaj Polska ma inne problemy - podkreślał. - Rośnie mur między ludźmi poszkodowanymi przez transformację a tymi, którzy na transformacji się bogacą. jest coraz więcej obaw i coraz mniej nadziei. Z tymi problemami trzeba się zmierzyć. SLD i Unia Pracy są do tego gotowe - przekonywał. - Zróbmy wszystko, by lewica w Europie wygrała; trzeba odebrać prawicowej Europie możliwość rządzenia i trzeba odebrać polskiej prawicy możliwość rządzenia w Polsce - mówił Miller. Podkreślił, że skoro przez 9 lat Polski w UE rządziła prawica, to lewica, która wprowadziła nasz kraj do UE, ma prawo żądać bilansu i pytać, czy wszystkie pieniądze służą ludziom. 2 maja lewica zacznie zbierać podpisy pod obywatelskimi projektami ustaw podnoszących najniższe emerytury, wprowadzających godzinową płacę minimalną i ograniczających ""umowy śmieciowe"" - zapowiedział Miller. OPZZ podczas święta ludzi pracy przypominało o swoich postulatach: płacy minimalnej w wysokości połowy średniej krajowej, likwidacji umów śmieciowych, wynagrodzeniu godzinowym na poziomie nie niższym niż 11 zł za godzinę, obniżeniu podatków dla osób o najniższych dochodach i podwyżce dla najlepiej zarabiających. Manifestowano również solidarność z ofiarami kryzysu gospodarczego, domagano się nowych, lepszych miejsc pracy i godziwych wynagrodzeń. Przewodniczący OPZZ Jan Guz podkreślał z trybuny, że w ubiegłym roku w wypadkach przy pracy zginęło ponad 300 osób, a w ostatniej dekadzie 5 tys. Zebrani chwilą ciszy uczcili ich pamięć. Guz nawoływał lewicę i pracowników do wspólnego działania. - Coraz częściej będziemy wychodzić na ulice. Wyjdziemy, by walczyć o swoje prawa, o postęp, o cywilizację. Nie pozwolimy rzucić się na kolana - apelował. Domagał się od rządzących dialogu. - Bez dialogu nie ma postępu, bez dialogu nie ma Unii Europejskiej - mówił. Wiec rozpoczął się polskim i europejskim hymnem, a zakończył odśpiewaniem ""Międzynarodówki"". Na czele pochodu oprócz liderów szli też m.in. europoseł Wojciech Olejniczak i wicemarszałek Sejmu Jerzy Wenderlich. Byli też liderzy związków zawodowych należących do OPZZ, m.in. szef Związku Nauczycielstwa Polskiego Sławomir Broniarz, wiceprzewodniczący Związku Zawodowego Górników Wacław Czerkawski. Trasa pochodu wiodła sprzed siedziby OPZZ przy ul. Kopernika przez Nowy Świat, Książęcą na Rozbrat, gdzie zorganizowano piknik europejski, m.in. z koncertem Izabeli Trojanowskiej. W parku do manifestantów zwrócił się przewodniczący koalicyjnej Unii Pracy Waldemar Witkowski. Zaapelował do Martina Schulza, by dążył do przekształcenia UE w ""zjednoczone stany europejskie"", jeśli zostanie komisarzem UE. ""To daje gwarancję, że będziemy się czuli bezpiecznie, pewniej i będziemy mogli korzystać ze wszelkich dobrodziejstw UE"". UP też chce likwidacji ""śmieciówek"" przez wprowadzenie zasady, że gdy opłacany jest ZUS, to podatek dochodowy od osób zatrudnionych na umowę o pracę jest niższy o połowę. ""To spowoduje w jakiejś perspektywie czasu wzrost zatrudnienia w oparciu o umowę o pracę. Przejdźmy w ten sposób do konkretów"" - mówił Witkowski. Według szacunków służb porządkowych uczestników manifestacji było ok. 3 tys., organizatorzy mówią o 7 tysiącach.",Lider SLD Leszek Miller oraz przewodniczący PE Martin Schulz podczas manifestacja pierwszomajowej,
https://wiadomosci.onet.pl/kraj/miller-o-wyborach-samorzadowych-potrzebna-nowa-strategia-sld/1hpy1,Miller o wyborach samorządowych: potrzebna nowa strategia SLD,"Szef SLD Leszek Miller ocenił podczas obrad Mazowieckiej i Warszawskiej Rad Sojuszu, że kampania poprzedzająca wybory samorządowe może być trudna, co wymaga od partii nowej strategii i nowych zachowań. Apelował też o tworzenie pozytywnych programów wyborczych.","- Wchodzimy w okres kampanii wyborczej do samorządów. Tak kampania może być trudna z różnych powodów, także z powodu okręgów jednomandatowych. To wymaga od nas nowej strategii i nowych zachowań - podkreślił Miller. Jak dodał, w tym kontekście wypowiedzi polityków Sojuszu muszą skupiać ""nie na krytyce przeciwników, ale pokazywać konstruktywne działania partii na rzecz obywateli"". - Mamy swoją tradycję, jesteśmy zakorzenieni w środowiskach lokalnych, to daje nam siłę i znaczenie. Niewątpliwie w samorządach jesteśmy realną siłą polityczną. I warto to zauważyć, że SLD nie kończy się na reprezentacji w parlamencie - uważa lider Sojuszu. - Nie uczestniczymy w rządzie, ale uczestniczymy w rządzeniu poprzez naszych radnych, burmistrzów, wójtów, którzy uczestniczą w wykonywaniu władzy. Jest to wielka odpowiedzialność, ale także szansa na pozytywny przykład działaczy SLD w samorządzie - podkreślił Miller. Jak dodał, warto też mówić o tym, że SLD uważa, iż samorząd ""nie musi być terenem walki z rządem, ani też afirmacją rządu"". - A jeżeli to jest dobry samorząd, to on w pewnym stopniu może chronić obywateli przed rządem, osłabiać negatywne skutki rządu - zaznaczył polityk. - Jeżeli zatem dobrze się przygotujemy do wyborów samorządowych, jeżeli będziemy mieli dobre wyniki do sejmików i rad, to musimy także odnieść sukces w wyborach bezpośrednich - w wyborach wójtów, burmistrzów, prezydentów - apelował lider SLD. Zauważył, że dla większości obserwatorów ten właśnie wynik jest ilustracją powodzenia lub niepowodzenia danej partii w wyborach. Miller zachęcał uczestników spotkania, aby w kampanii wyborczej przypominali podczas spotkań z wyborcami o wielkim udziale SLD w reformie samorządowej. Dodał, że bez SLD nie byłoby samorządowych województw, powiatów oraz nie byłoby specjalnych rozwiązań finansowych, a także nie byłoby bezpośrednich wyborów na wójtów, burmistrzów i prezydentów miast. Wybory samorządowe odbędą się jesienią 2014 r.","Leszek Miller, fot. PAP/Tomasz Gzell",
http://wiadomosci.onet.pl/leszek-miller-w-radiu-zet/22xhd,Leszek Miller w Radiu ZET,"Gościem Moniki Olejnik jest Leszek Miller, były premier (SLD). (js)",,,
https://wiadomosci.onet.pl/kraj/leszek-miller-gender-to-nauka-nie-ideologia/663g9,"Leszek Miller: gender to nauka, nie ideologia","- Gender to nie ideologia, to nauka, która powinna się rozwijać bez żadnych kagańców i bez żadnych prób ograniczenia – przekonywał szef SLD Leszek Miller podczas debaty ""Gender dla wszystkich - w 95 rocznicę uzyskania przez Polki praw wyborczych"". Zapowiedział realizację postulatów gender, jeśli SLD dojdzie do władzy.","Lider Sojuszu wyraził pogląd, że teorię naukową gender stosuje się w Polsce od lat, tymczasem obecnie dla Kościoła i środowisk prawicowych stała się ""ideologią groźną, którą trzeba zwalczać"". - Widzimy, że dla Kościoła gender jest substytutem diabła, szatana - zauważył Miller. - Kościół z reguły nie może żyć bez wroga i zawsze kogoś sobie znajdzie. Teraz w Polsce znalazł sobie gender – podkreślił polityk. Według niego w innych krajach podejście Episkopatu do teorii gender jest ""bardziej rozsądne"". - Wydaje się, iż można postawić tezę, że mniej więcej od śmierci Jana Pawła II poziom polskiego Episkopatu wyraźnie obniża się systematycznie. To szkoda rzecz jasna, ponieważ życie społeczne traci możliwość kooperacji w niektórych sprawach tam, gdzie instytucja państwa i Kościoła mogą współpracować – ocenił Miller. Lider SLD przypomniał, że Polki otrzymały prawa wyborcze pod koniec 1918 roku, a postulat ten znalazł się w programie pierwszego rządu po odzyskaniu niepodległości, którym kierował socjalista Ignacy Daszyński. Później kwestie równości wpisano do uchwalonej w 1921 roku Konstytucji Marcowej, a następnie w prawie PRL. W III RP z kolei zagadnienia związane z gender szczególnie bliskie były Izabeli Jarudze-Nowackiej - najpierw pełnomocniczce rządu ds. równego statusu kobiet i mężczyzn, a następnie wicepremier i minister pracy i polityki społecznej - która zginęła w katastrofie smoleńskiej. Miller zwrócił uwagę, że to właśnie Jaruga-Nowacka była autorką pierwszej w historii Polski ustawy o przeciwdziałaniu przemocy w rodzinie. Miller skrytykował przy tym rządzącą PO, że mimo iż ""próbuje iść śladem"" Sojuszu, to jej przekonania nie pozwalają wdrożyć rozwiązań jego ugrupowaniu ""tak naprawdę"". Szef SLD przypominał, że premier Donald Tusk powołał najpierw Elżbietę Radziszewską na pełnomocnika rządu ds. równego traktowania, ""która – jak się okazało – była skrajną przeciwniczką praw kobiet"". Później, dodał, powołał Jarosława Gowina na ministra sprawiedliwości. - Nie muszę go bliżej charakteryzować - zaznaczył. Podkreślił, że premier ""utrzymuje dalej na stanowisku"" wiceministra sprawiedliwości Michała Królikowskiego – ""świeckiego zakonnika, eksperta Konferencji Episkopatu"". Zdaniem Millera obecnie bardzo potrzebna jest walka z bardzo konserwatywnym podejściem do zagadnień związanym z gender. Zapowiedział, że jeśli po wyborach parlamentarnych w 2015 roku jego formacja będzie miała możliwość współrządzenia, hasła zwolenników gender, związane z równością staną się elementem programowym ewentualnej koalicji rządzącej. Lider SLD zapewnił, że będzie dążył też, żeby więcej równości było też w samym SLD. Chodzi m.in. o wprowadzenie 50-proc. parytetu, który miałby obowiązywać w gremiach decyzyjnych partii. W sobotniej debacie, która z inicjatywy SLD odbyła się w Sejmie, wzięli też udział: prof. filozofii Renata Zimińska, wiceszefowa SLD Paulina Piechna-Więckiewicz oraz b. posłanka SLD Katarzyna Piekarska.",Leszek Miller,
https://wiadomosci.onet.pl/tylko-w-onecie/czy-najwazniejsze-osoby-w-panstwie-sa-bezpieczne/5724lf,Czy najważniejsze osoby w państwie są bezpieczne?,"Niedawny wypadek prezydenta Andrzeja Dudy to kolejny z czarnej serii niebezpiecznych wydarzeń z udziałem najważniejszych osób w państwie. Po katastrofie w Smoleńsku czy rozbiciu się wojskowej CASY to kolejny dowód na to, że w naszym kraju istnieje problem z bezpieczeństwem VIP-ów. – W Polsce nigdy nie będzie kompleksowego systemu ochrony najważniejszych osób w państwie – mówi Onetowi Jerzy Dziewulski. Natomiast dr Jarosław Kaczyński uważa, że największym problemem w ochronie najważniejszych osób w państwie jest to, że politycy chcą mieć zbyt duży wpływ na kształt formacji.","– Najczęstszym kłopotem jest problem wynikający z rutyny. Jak się nie zdarzyło sto razy, to się nie zdarzy i sto pierwszy. Rutyna praktycznie zabija to, co jest najistotniejsze w ochronie, czyli rodzaj przewidywania niebezpieczeństwa – uważa Jerzy Dziewulski. W rozmowie z Onetem dodaje, że nie można wyszczególnić wspólnego czynnika dla wszystkich wypadków z udziałem najważniejszych osób w państwie. Jedynym, co może je łączyć, to rutyna w negatywnym znaczeniu. – Rutyna neutralizuje ludzi, którzy zajmują się ochroną. Im mniej jest sytuacji, które postawiły ich na baczność, trudnych, kłopotliwych, tym bardziej neutralizuje to ochronę. Im więcej jest kłopotów, informacji, w których zawarta jest treść niekorzystna dla osoby ochranianej, tym bardziej mobilizuje to osoby odpowiedzialne za ich bezpieczeństwo – uważa były antyterrorysta. Natomiast dr Jarosław Kaczyński widzi spory problem w decyzjach, które podejmują politycy. – Problemem polskiej ochrony jest zbyt duży wpływ osób chronionych. Począwszy od doboru kadry kierowniczej, a kończąc na kształcie całej formacji. Politycy chcą mieć za duży wpływ na formację, która ich chroni. Może to wynikać z potrzeby posiadania ludzi zaufanych. Jest to bardzo złudne, bo tylko dobrze, merytorycznie dobrana kadra kierownicza jest w stanie wybrać odpowiednich ludzi do ochrony najważniejszych osób w państwie – zauważa w rozmowie z Onetem ekspert w dziedzinie bezpieczeństwa wewnętrznego państwa. – Politykom wydaje się, że jeśli będą mieli wybranych ludzi według własnego klucza, czyli ""tego znamy, tego lubimy, ten jest nam wierny"", to również oni będą dobierać ludzi wiernych i zaufanych. Jest to podejście bardzo złudne. Kadra kierownicza musi być wybrana merytorycznie. Tylko takie osoby będą w stanie dobrać, wyszkolić i przygotować do służby w BOR ludzi pod kątem ochrony i dyskrecji – dodaje dr Jarosław Kaczyński. Jarosław Kaczyński zwraca również uwagę na problem ze stabilnością BOR w Polsce. Razem ze zmianami politycznymi za każdym razem dochodzi bowiem do wymiany kierownictwa. – Zrozumiałe byłoby to, gdyby kadra dobrana była merytorycznie. Jeśli szefem BOR zostaje człowiek, który nie pełnił żadnego stanowiska kierowniczego, nie był szefem wydziału, oddziału, nie był także zastępcą w żadnym wydziale, to czego my oczekujemy? Skąd on ma wziąć doświadczenie? – pyta ekspert. W ostatnich kilkunastu latach niestety mieliśmy wiele wypadków z udziałem ważnych osób w państwie. Niektóre z nich, jak awaria helikoptera z Leszkiem Millerem na pokładzie, kończyły się szczęśliwie i nie przyniosły ofiar. Niestety, katastrofy takie jak w Smoleńsku czy rozbicie się wojskowego samolotu CASA spowodowały śmierć wielu osób. Prześledźmy największe wypadki z udziałem najważniejszych osób w państwie. 4 grudnia 2003 roku doszło do bardzo groźnego wypadku z udziałem Leszka Millera. Wraz z Aleksandrą Jakubowską i 10 innymi pasażerami oraz czterema członkami załogi wracał on z Wrocławia z obchodów Barbórki do Warszawy. Helikopter Mi-8, którym lecieli, w wyniku oblodzenia spadł na drzewa w okolicach Piaseczna. W 2004 roku prokuratura postawiła zarzut umyślnego spowodowania bezpośredniego niebezpieczeństwa katastrofy powietrznej pilotowi majorowi Markowi Miłoszowi. Według śledczych, miał on nie włączyć instalacji przeciwoblodzeniowej, co w efekcie doprowadziło do wyłączenia jednego z silników. Komisja, która została powołana do wyjaśnienia wypadku, broniła jednak pilota. Stwierdziła, że nie mógł on przewidzieć możliwości oblodzenia. Jak jednak wynika z raportu, do którego po kilku latach udało się dotrzeć tygodnikowi ""Polityka"", liczba błędów popełnionych w tej sytuacji była znacznie dłuższa, a lot z 4 grudnia nie powinien się w ogóle odbyć. Co dokładnie wynika z raportu? Piloci z 36. specpułku byli przepracowani – zamiast 10 godzin przed lotem pracowali oni aż 30. Okazało się także, że załoga Mi-8 nie dokonała prawidłowej oceny warunków pogodowych, jakie i wówczas panowały. Nie odsłuchała także automatycznie nadawanej prognozy z lotniska w Okęciu. Z raportu wynikało także, że śmigłowiec nie powinien nawet wystartować z Wrocławia z powodu słabej widoczności, która była niedopuszczalna dla załogi. Wojsko powinno wówczas zrezygnować z transportu śmigłowcem na rzecz samolotu. Dodatkowo rządowy Mi-8 nie miał wyposażenia, które pozwalałoby latać w warunkach słabej widoczności, o czym zresztą wojsko wiedziało, a mimo to dokonywało takich lotów nieraz. Mimo tych informacji, Marek Miłosz został ostatecznie dwukrotnie uniewinniony. Sąd za każdym razem uznawał, że pilot nie mógł wiedzieć o ryzyku oblodzenia. Sprawa ostatecznie została zamknięta w 2011 roku. Nie pociągnięto jednak do odpowiedzialności żadnej innej osoby, która odpowiadała za wysłanie helikoptera w takich warunkach ani też za ogół niedopatrzeń w 36. pułku, na które wskazywał raport. W wypadku z udziałem Leszka Millera nikt nie zginął. Tyle szczęścia nie mieli natomiast pasażerowie wojskowego samolotu transportowego CASA w 2008 roku. Maszyna rozbiła się podczas podejścia do lądowania 23 stycznia w Mirosławcu. Na pokładzie znajdowało się czterech członków załogi oraz 16 wysokiej rangi oficerów Sił Powietrznych. Nikt nie przeżył. Była to wówczas największa katastrofa lotnicza w historii polskiego lotnictwa wojskowego, a prezydent Lech Kaczyński ogłosił trzydniową żałobę narodową. Komisja badająca tragiczny lot oceniła, że do rozbicia się samolotu doszło z powodu splotu wielu czynników. Były to m.in. niekorzystne warunki pogodowe oraz nadmierne przechylenie samolotu, które nieświadomie wywołała załoga. Konsekwencje poniosło pięciu wojskowych, którzy decyzją Bogdana Klicha stracili swoje stanowiska. Oficjalną przyczyną wypadku samolotu CASA był błąd człowieka. Jednak w 2009 roku dziennikarze TVN oraz RMF FM dotarli do tajnych informacji, które nie zostały wcześniej upublicznione. Wskazywały one, że samolot mógł być wcześniej uszkodzony. Natomiast w 2011 roku reporterzy ""Superwizjera"" dotarli do dokumentów, które zdradziły, że 14 sekund przed rozbiciem załoga przeszła na sterowanie ręczne i wyłączyła autopilota. Żaden z pilotów w tym czasie nie nawiązał kontaktu z wieżą kontrolną. Eksperci sugerują, że w kabinie mogło dojść do nagłej awarii, której załoga nie miała już czasu zgłosić. Te same akta wskazują ponownie na usterki techniczne w samolocie jak niesprawna instalacja przeciwoblodzeniowa oraz rozłączające się elementy instalacji elektrycznej. Moi rozmówcy przekonują, że zarówno wypadku helikoptera, jak i rozbiciu się CASY można było uniknąć, jeśli sprzęt, którym dysponują polskie służby, byłby lepszej jakości. – W parze z ludźmi idzie jakość sprzętu. Jeśli są osoby wykwalifikowane, to będą one w stanie wybrać właściwy sprzęt. Będą się one kierować dobrem ochranianej osoby, ale mając ku temu umiejętności i wiedzę oraz doświadczenie. Każda instytucja narzeka na brak pieniędzy. BOR ma stosunkowo sporo pieniędzy. Kwestią jest odpowiednie rozłożenie budżetu. Jednak mogą to zrobić tylko właściwi ludzie – ocenia dr Jarosław Kaczyński. Zdaniem Jerzego Dziewulskiego odpowiedzialności za jakość sprzętu nie można jednak zrzucać na służby. – Politycy są sami za to odpowiedzialni. To oni przyznają na to pieniądze. Jednak oni też popadają w rutynę. Jak się nic nie dzieje, to nie przyznają pieniędzy. Dopiero jak są problemy, to szybko dają środki – uważa. – Wydawanie pieniędzy na bezpieczeństwo nie przynosi zysków. W gruncie rzeczy przynosi to straty, wydaje się pieniądze i nie można ich odzyskać. Ludzie się temu przyglądają i mówią: ""a na co im te samoloty, na co im te dobre samochody, kogo oni się boją"". To niestety jest problem polityków. Jak coś się zdarzy, to pytają jako pierwsi, dlaczego się to wydarzyło. Nie pytają jednak siebie nawzajem, dlaczego nie przeznaczono na to wcześniej pieniędzy. Może wtedy nie doszłoby do tragedii – uważa były poseł. Do największej katastrofy z udziałem najważniejszych osób w państwie doszło 10 kwietnia 2010 roku. O tragicznym locie do Smoleńska napisano już wiele. W wypadku zginęło 96 osób, w tym prezydent Lech Kaczyński wraz z małżonką, a także ministrowie, parlamentarzyści, dowódcy wszystkich rodzajów sił zbrojnych oraz oficerowie BOR. Według Międzypaństwowego Komitetu Lotniczego oraz Komisji Badania Wypadków Lotniczych Lotnictwa Państwowego przyczyną katastrofy był błąd ludzki. Dokładnie zejście samolotu poniżej minimalnej wysokości zniżania i nadmierna prędkość opadania. Kluczowe były także warunki atmosferyczne, które ograniczały widoczność. Konsekwencją było uderzenie w grubą brzozę i oderwanie się skrzydła i w konsekwencji zderzenie się z ziemią. Inną wersję wydarzeń przedstawia zespół skupiony wokół Antoniego Macierewicza. Sugeruje on, że na pokładzie rządowego Tu-154M doszło do wybuchu. Katastrofa smoleńska wywołała największe konsekwencje w transportowaniu najważniejszych osób w państwie. Rozwiązany został 36. Specjalny Pułk Lotnictwa Transportowego, a także wycofano drugi samolot Tu-154M. Od tego czasu polscy prezydenci, premierzy i politycy latają embraerami czarterowanymi od LOT-u. W 2012 roku NIK opublikowała raport na temat transportu najważniejszych osób w państwie w latach 2005–2010. Obraz, jaki się z niego wyłaniał, był zatrważający. Braki kadrowe, brak szkoleń, lekceważenie procedur oraz brak ich spójnego systemu to tylko niektóre z błędów, które wyliczyła NIK. Winą za taki stan rzeczy obarczone były kolejne rządy. Żadna z partii, która rządziła w historii III RP, nie wypracowała i nie ustaliła konkretnych zasad, jakie mają obowiązywać przy transportowaniu najważniejszych osób w państwie. Przypominano sobie o nich jedynie po groźnych tragediach, jednak nie podejmowano kompleksowych działań, które zapewniłyby odpowiedni zakres bezpieczeństwa. Warto wspomnieć, że dopiero po katastrofie smoleńskiej w lotnictwie wojskowym postanowiono wprowadzić system zapewnienia jakości, który obowiązuje w lotnictwie cywilnym. Polega on na tym, że samolot, który miał jakąkolwiek usterkę jest wycofywany z planowanych lotów do momentu jej całkowitej naprawy. Mówiąc obrazowo: samolot jest albo w pełni sprawny, albo nie wykonuje żadnych lotów. Innym problemem w Polsce jest brak odpowiednich inwestycji w sprzęt, którym transportuje się najważniejsze osoby w państwie. Dwa Tu-154M, którymi latali prezydenci i premierzy, zostały oddane do użytku na początku lat 90. ubiegłego wieku. Już wtedy nie należały do najnowocześniejszych samolotów na świecie, a ich konstrukcja była przestarzała. W swojej historii miały poważne awarie. W 2004 roku premier Marek Belka musiał lądować awaryjnie w Chinach, ponieważ usterce uległ turborozrusznik. W 2007 roku o ponad 10 godzin opóźniła się wizyta Lecha Kaczyńskiego w Japonii. Tym razem z powodu kłopotów z samolotem. Zapewne, gdyby nie katastrofa smoleńska, głowa polskiego państwa nadal latałaby Tu-154M, bo rząd dysponował dwoma takimi maszynami. Po katastrofie początkowo nie planowano rezygnować z drugiego modelu tupolewa. Jednak politycy zaczęli odczuwać strach przed lataniem przestarzałym samolotem. Postanowiono, że drugi tupolew trafi na sprzedaż. Po kontrowersjach z tym związanych wycofano się z tego pomysłu, a maszyna stoi obecnie w 23. Bazie Lotnictwa Taktycznego w Mińsku Mazowieckim. Wypadek prezydenta Andrzeja Dudy również mógł wynikać z zaniedbań i nadmiernego oszczędzania. Producent opon do rządowych limuzyn zalecał, aby okres ich użytkowania wynosił dwa lata. Natomiast pęknięta opona w samochodzie, którym jechał prezydent, miała ponad pięć lat. Dopiero po wypadku BOR postanowił we wszystkich pancernych samochodach wymienić opony. Na takie, których wiek nie przekracza dwóch lat. Zwolniono także dyrektora, który odpowiadał za transport najważniejszych osób w państwie. Dr Jarosław Kaczyński uważa, że dużym mankamentem w naszym kraju jest zasada ""jakoś to będzie"". – W przypadku organizacji wizyt najważniejszych osób w państwie robią to właściwe instytucje. Kancelaria Premiera, Kancelaria Prezydenta, MSZ – tam pracują ludzie, którzy robią to w sposób właściwy. Jednak dochodzi do tego ""polski bałagan"". Polska miałkość. Ta prowizorka mogła też wystąpić w przypadku pękniętej opony w limuzynie Andrzeja Dudy – ocenia Kaczyński. Czy ten problem kiedyś zostanie rozwiązany? Moi rozmówcy dochodzą do smutnych wniosków. – W Polsce nigdy nie będzie kompleksowego systemu ochrony najważniejszych osób w państwie – stwierdza Jerzy Dziewulski. Z prostej przyczyny. Jak się nic nie dzieje, to nie wydajemy na to pieniędzy i nie robimy nic. Jak się zaczyna coś dziać, podnosimy wrzask i zadajemy publiczne pytania. Jednak każda władza od lat 90. jest praktycznie taka sama w zachowaniach – podkreśla. Dziewulski przypomina też, że przed katastrofą smoleńską nie wyrażono zgody na zakup nowych samolotów dla władzy, bo obawiano się opinii publicznej. Jednak po katastrofie ten temat znów powrócił, ale samolotów, jak nie było, tak nadal nie ma. – W Polskim systemie nie ma czegoś takiego, co nazywa się przewidywaniem. Przewidujemy skutki i staramy się im zapobiec. Politycy jednak interesują się zyskami nie tylko finansowymi, ale też politycznymi. Natomiast z systemu bezpieczeństwa nie ma korzyści politycznej – stwierdza były poseł. Uważa, że polityka i finanse źle wpływają na poprawę bezpieczeństwa najważniejszych osób w państwie. – Jak jest spotkanie NATO, to szykujemy samochody. Dlatego, że wtedy nikt publicznie nie będzie tego kwestionował. Ostatni raz wymieniliśmy samochody, kiedy do Polski przyjeżdżał Jan Paweł II. Wtedy nie było problemu. Jednak nikt nie mówi, że trzeba wymienić sprzęt, kiedy jest ""cicho"". To jest właśnie brak myślenia nad właściwym systemem bezpieczeństwa – powiedział Jerzy Dziewulski.",,
https://wiadomosci.onet.pl/kraj/cbos-prezydent-nadal-na-czele-rankingu-zaufania/ptkgz,CBOS: prezydent nadal na czele rankingu zaufania,"Prezydent Bronisław Komorowski cieszył się w czerwcu zaufaniem dwóch trzecich Polaków - wynika z sondażu CBOS. Na drugim miejscu znalazł się Radosław Sikorski, któremu ufa 45 proc. badanych. 35 proc. deklaruje zaufanie do Leszka Millera, co dało mu trzecią pozycję.","Takim samym zaufaniem Polacy obdarzają premiera Donalda Tuska i prezesa PiS Jarosława Kaczyńskiego (po 32 proc. wskazań). Zaufanie do prezydenta w czerwcu zadeklarowało 71 proc. badanych. Na kolejnych miejscach znaleźli się: minister spraw zagranicznych Radosław Sikorski(45 proc.), przewodniczący SLD Leszek Miller (35 proc.), Grzegorz Schetyna (34 proc.), premier Donald Tusk (32 proc.), prezes PiS Jarosław Kaczyński (32 proc.), lider SP Zbigniew Ziobro (31 proc.), marszałek Sejmu Ewa Kopacz (30 proc.) oraz Jarosław Gowin (29 proc.). Następni w rankingu CBOS są: wicepremier i minister gospodarki Janusz Piechociński (25 proc.), marszałek Senatu Bogdan Borusewicz (24 proc.), przewodniczący parlamentarnego zespołu ds. zbadania przyczyn katastrofy smoleńskiej Antoni Macierewicz (22 proc.), lider NSZZ ""Solidarność"" Piotr Duda (21 proc.), wicepremier, minister finansów Jacek Rostowski (20 proc.), minister zdrowia Bartosz Arłukowicz (18 proc.) oraz szef RP Janusz Palikot (18 proc.), rzecznik PiS Adam Hofman (15 proc.), minister transportu Sławomir Nowak (15 proc.) oraz minister sprawiedliwości Marek Biernacki (14 proc.). Ranking zaufania zamykają: minister pracy i polityki społecznej Władysław Kosiniak-Kamysz (10 proc.), spraw wewnętrznych Bartłomiej Sienkiewicz (6 proc.) oraz środowiska Marcin Korolec (2 proc.). Podobnie jak w poprzednich miesiącach politykiem, który budzi największą nieufność badanych, jest Janusz Palikot - nie ufa mu ponad połowa Polaków (58 proc.). 48 proc. respondentów wyraża brak zaufania do premiera Donalda Tuska. Prezesowi PiS nie ufa 45 proc., a Antoniemu Macierewiczowi - 44 proc. Po 36 proc. Polaków nie ufa marszałek Sejmu Ewie Kopacz i liderowi SP Zbigniewowi Ziobrze. Leszkowi Millerowi nie ufa 31 proc. respondentów, a ministrowi zdrowia Bartoszowi Arłukowiczowi - 30 proc. CBOS podkreśla, że w ciągu ostatniego miesiąca nie odnotowano większych zmian w społecznych ocenach polityków. Nieznacznie, o 3 pkt proc. wzrósł odsetek deklarujących zaufanie do szefa SLD Leszka Millera. Zmalała natomiast - też o 3 pkt proc. - liczba ankietowanych ufających byłemu ministrowi sprawiedliwości Jarosławowi Gowinowi. W kwestii poziomu nieufności - odnotował CBOS - pewne zmiany nastąpiły w ocenie ministra transportu Sławomira Nowaka, któremu nie ufa mniej osób niż przed miesiącem - spadek o 5 pkt proc. i rzecznika PiS Adama Hofmana – wzrost nieufności o 4 pkt proc. Badanie przeprowadzono w dniach 4–11 lipca 2013 roku na liczącej 1005 osób reprezentatywnej próbie losowej dorosłych mieszkańców Polski.",Bronisław Komorowski,
https://wiadomosci.onet.pl/kraj/ryszard-petru-pozywam-leszka-millera-i-janusza-palikota-w-trybie-wyborczym/5zs4k4,Ryszard Petru: pozywam Leszka Millera i Janusza Palikota w trybie wyborczym,"- Składam pozew w trybie wyborczym przeciwko Januszowi Palikotowi oraz Leszkowi Millerowi - poinformował dziś Ryszard Petru w programie ""Kawa na ławę"" TVN24. Przypomnijmy, że politycy Zjednoczonej Lewicy powiedzieli wczoraj, że lider .Nowoczesnej jest człowiekiem wynajętym przez banki i to one finansują jego kampanię wyborczą.","W programie ""Kawa na ławę"" gościli dziś Ryszard Petru, Paweł Kukiz, Marcin Mastalerek, Cezary Tomczyk, Włodzimierz Czarzasty oraz Eugeniusz Kłopotek. Politycy komentowali bieżące wydarzenia, m.in. konflikt pomiędzy .Nowoczesną i Zjednoczoną Lewicą, kontrowersje wokół wypowiedzi ambasadora Rosji oraz nocną wizytę Andrzeja Dudy u Jarosława Kaczyńskiego. Ryszard Petru poinformował, że składa pozew w trybie wyborczym przeciwko Januszowi Palikotowi oraz Leszkowi Millerowi. Przypomnijmy, że politycy Zjednoczonej Lewicy powiedzieli wczoraj, że lider .Nowoczesnej jest człowiekiem wynajętym przez banki i to one finansują jego kampanię wyborczą. - Nie da sie ukryć, że Ryszard Petru ma wizerunek człowieka, który współpracował z bankami - stwierdził Włodzimierz Czarzasty, który dodał, że ""nie ma się o co kłócić"". - W sprawie franków się pomyliłem i również na tym straciłem, ponieważ ja także wziąłem kredyt w tej walucie - stwierdził lider .Nowoczesnej. Dodał również, że Leszek Miller i Janusz Palikot skłamali w sprawie finansowania jego kampanii. Ryszard Petru zamieścił również specjalne oświadczenie na Facebooku. - Cała sytuacja to wynik prowadzonej przez lata polskiej polityki względem Rosji. Buta zawsze była ich cechą charakterystyczną, natomiast nasza buta przebiła ich. Prowadzimy względem Rosji bardzo złą politykę. Polityka polska jest prowadzona fatalnie - powiedział Paweł Kukiz komentując zamieszanie wokół słów ambasadora Rosji Aleksieja Andriejewa, który obarczył Polskę współwiną za wybuch II wojny światowej. - Nie możemy sobie pozwolić na tego typu wypowiedzi - powiedział natomiast Ryszard Petru. Decyzję o wezwaniu Andriejewa do MSZ nazwał działaniem ""nieadekwatnym"". - Nasza reakcja powinna być dużo mocniejsza. Jesteśmy za mało stanowczy. Ryszard Petru stwierdził również, że w polityce historycznej powinniśmy brać przykład z Izraela, który w tej sferze działa błyskawicznie - dodał polityk. - Ambasador bardzo dobrze wie, że powiedział bzdurę - stwierdził Włodzimierz Czarzasty. Polityk SLD stwierdził, że Rosja jest obecnie potrzebna Zachodowi m.in. w Syrii i skrzętnie to wykorzystuje. Działania Rosjan wobec Polski nazwał próbą podporządkowania naszego państwa wschodniemu sąsiadowi. - Cała sytuacja ośmiesza polskie władze - powiedział Włodzimierz Czarzasty, który nocne spotkanie prezydenta i prezesa PiS odniósł do konfliktu Andrzeja Dudy i Ewy Kopacz. - Polacy mają już dość tego konfliktu, śmieją się z tego - powiedział polityk SLD. Czarzasty oskarżył również PO, że wykorzystuje całą sytuację w kampanii wyborczej. - Nie znam prezydentów i premierów, którzy nie spotykają się później ze swoim zapleczem politycznym - podsumował. - Mają prawo spotykania się, nie rozumiem jednak, dlaczego dzieje się to pod osłoną nocy. W Polsce potrzebna jest transparentność - ripostował lider Nowoczesnej Ryszard Petru.",Lider .Nowoczesnej Ryszard Petru,
https://wiadomosci.onet.pl/kraj/trzeszczy-w-koalicji-po-psl-to-sytuacja-dziwaczna-i-niepokojaca/rlmnp,"Trzeszczy w koalicji PO-PSL? ""To sytuacja dziwaczna i niepokojąca""","Zdaniem szefa klubu parlamentarnego SLD Leszka Millera sytuacja w koalicji rządowej ""jest dość dziwaczna i niepokojąca"". Polityk skomentował w ten sposób kontrpropozycję PSL ws. kobiecych emerytur. Ludowcy przedstawili odmienny projekt od tego, który zaprezentował w swoim exposé Donald Tusk - informuje Polsat News.","- Jeżeli koalicjant rządowy przedkłada kontrpropozycję do exposé premiera, to jest sytuacja dość dziwaczna i niepokojąca - mówił Miller. - Natomiast sama propozycja Waldemara Pawlaka, żeby kobiety szybciej odchodziły na emeryturę w zależności od liczby posiadanych dzieci, a dlaczego tylko kobiety? A ojcowie, to co? Przecież, zgodzi się pan ze mną, że jest pewien wkład mężczyzn w urodzenie dzieci. Dlaczego tylko kobiety? - mówił szef klubu parlamentarnego SLD. Miller przyznał, że powątpiewa, aby udało się Tuskowi wprowadzić swój plan wydłużenia wieku emerytalnego w życie. Jego zdaniem SLD ma skuteczną receptę na problem premiera. Ma nią być ""zasada fakultatywności"". - To znaczy, że jeżeli kobieta chce pracować, i mężczyzna, do 67. roku, to mogą to czynić. Natomiast jeżeli nie, to mogą oczywiście przejść na emeryturę i równolegle do tego bardziej premiować nie wiek, a staż ubezpieczeniowy, czyli staż pracy, bo inna jest sytuacja człowieka, który pracuje od 18. roku życia, a inna jeśli pracuje np. od 25. - tłumaczył Miller w Polsat News. Zdaniem Millera jeśli PSL nie wycofa się ze swojego pomysłu ws. emerytur, ""to będzie znak, że w koalicji trzeszczy, iskrzy i że trudno dojść do wspólnego mianownika w sprawach ważnych dla polskich reform"". Miller nie wykluczył jednak, że SLD poprze pomysły premiera dot. wieku emerytalnego. Zapowiedź stopniowego zrównywania podwyższanie wieku emerytalnego kobiet i mężczyzn, docelowo do 67. roku życia znalazła się w exposé premiera. Ze strony PSL od razu pojawiały się głosy niezadowolenia. Eugeniusz Kłopotek zapowiedział, że nie podniesie ręki za wydłużeniem czasu pracy kobiet o 7 lat. Ludowcy chcą wprowadzić możliwość wyboru. Każda kobieta sama decydowałaby, czy chce pracować dłużej, czy woli przejść na emeryturę. Kolejnym pomysłem PSL jest, by wraz z wydłużeniem wieku emerytalnego kobiet umożliwić matkom przechodzenie na wcześniejszą emeryturę. W przypadku każdego dziecka czas pracy byłby skracany o trzy lata. PO uważa, że pomysł jest nierealny. Zobacz najciekawsze materiały wideo: Metropolita krakowski kard. Stanisław Dziwisz poinformował w liście do muzyków kościelnych, że ""kościół to nie jest miejsce na muzykę świecką"". Mimo że wierni pozytywnie odbierają odejście od sztywnych zasad liturgii to zdaniem kard. Dziwisza koncerty muzyczne w świątyniach sprawiają, że ""nieuszanowana jest sakralność miejsca"". Dla wiernych takie rozwiązanie oznacza nie tylko odejście od ""rockowych mszy świętych"", ale wycofanie koncertów muzyki klasycznej w świątyniach. O to jak przyjmują to sami księża pytają dziennikarze programu ""Polska i Świat"".","Leszek Miller, fot. PAP/Leszek Szymański",
https://wiadomosci.onet.pl/top5-oburzenie-w-watykanie-i-kolejne-klopoty-z-prawem-jazdy/j4dhl,TOP5: oburzenie w Watykanie i kolejne kłopoty z prawem jazdy,"Zbliżające się konklawe, komentarze po powrocie Aleksandra Kwaśniewskiego do polityki i kolejne kłopoty z nowym egzaminem na prawo jazdy. Zobacz, czym w sobotę żyła Polska - przeczytaj TOP5 Onetu!","Watykański sekretariat oburzony rozpowszechnianiem w mediach niepotwierdzonych czy wręcz fałszywych informacji na temat tego, co rzekomo dzieje się za Spiżową Bramą. Uznano, że to próby wpłynięcia kardynałów-elektorów przed konklawe. ""To godne ubolewania"" - napisano w specjalnym komunikacie. Czytaj więcej! Leszek Miller jest ""zażenowany tym, co robi Aleksander Kwaśniewski.  - Postanowił się zapisać do nowego PiS - Palikot i Siwiec skomentował szef  SLD. Jak mówił, jego partia nie może się zniżyć ""do poziomu uprawianej przez Palikota polityki"". - Nie możemy akceptować słów, że pani Nowicka chciała być zgwałcona, a premier Tusk zlizuje śmietanę z kolan kardynała Nycza - podkreślił Miller. Przeczytaj więcej! Wyciek radioaktywny na terenie kompleksu nuklearnego Hanford w USA. Problem dotyczy co najmniej sześciu podziemnych zbiorników, w których przechowywane są wysoko radioaktywne i toksyczne. Władze zapewniają jednak, że nie stwarza to zagrożenia dla zdrowia ludzi. Poznaj szczegóły! Kolejne problemy z egzaminami na prawo jazdy? Ministerstwo transportu podejrzewa, że jedna z firm, która przygotowała system egzaminowania kursantów podała nieprawdę w dokumentacji przetargowej. Na zamieszaniu najbardziej cierpią przyszli kierowcy. Sprawa trafiła do prokuratury. Obejrzyj film!","Bazylika św. Piotra, fot. AFP",
https://wiadomosci.onet.pl/kraj/miller-to-premier-ktory-pierwszy-raz-nie-zaczyna-ani-nie-konczy/mv2gj,"Miller: to premier, który pierwszy raz nie zaczyna, ani nie kończy","Leszek Miller, szef klubu SLD, zapowiada, że w Sejmie będą opozycją rozumną, która czasami powie ""tak"" propozycjom rządowym. Oceniając postepowanie premiera Donalda Tuska stwierdził, że to premier, który ""po raz pierwszy nie zaczyna, ani nie kończy"". - On kontynuuje - mówił w TVN 24.","Zobacz relację na żywo z pierwszego posiedzenia Sejmu Miller nie wyraził większego entuzjazmu z racji tego, że SLD nie jest już najmniejszym klubem w Sejmie - nowopowstały klub Solidarna Polska ma tylko 16 posłów, a SLD 26. - Znaczenie klubu jest w jego merytorycznej zdolności do rozmów z rządzącą koalicją. A my będziemy opozycją wymagająca i twardą, ale rozumną, która czasami mówi ""tak"" dla propozycji rządu, a nie zawsze mówi ""nie"". Jeśli będą nowe propozycje rządu, to będziemy pytać, czy jest tam zawarty aspekt społeczny, czyli kto np. zapłaci za koszty społeczne nadchodzącego kryzysu - mówił Miller. - Czasy są takie, że wymagają odpowiedzialności. Jeśli premier zarysuje drogę do euro - ekskluzywnego klubu 17 państw decydujących o przyszłości UE - to my byśmy taką drogę poparli. Trzeba tu spełnić wszystkie kryteria wejścia do strefy euro, zwłaszcza poziom deficytu budżetowego. Bylibyśmy tutaj odpowiedzialnym partnerem, ale musimy poznać ten plan. Trzeba też zwiększać tempo wzrostu PKB, bo wtedy deficyt maleje - dodał były premier. Miller pytany o expose premiera odparł, że ""to jest premier, który po raz pierwszy nie zaczyna, ani nie kończy"". - On kontynuuje. Nie musi więc powtarzać tego, co cztery lata temu. Powinien przedstawić projekty kontynuacyjne i poprosić opozycję do ustosunkowania się do tego - powiedział.","Leszek Miller, fot. PAP/Bartłomiej Zborowski",
https://wiadomosci.onet.pl/kraj/kaczynski-powinien-leczyc-skolatane-nerwy/1wpqp,"""Kaczyński powinien leczyć skołatane nerwy""","""Osobnicy, którzy sprowadzili śmierć na Barbarę Blidę byli chorzy z urojenia o »układzie«. Choroba się rozwija - teraz roją o »zbrodni smoleńskiej« i »mordzie łódzkim«, co na niektórych działa jeszcze bardziej pobudzająco. W przeciwieństwie do nich Ryszard C. zostanie zbadany psychiatrycznie. Niestety, prezes będzie dalej przemierzał Himalaje absurdu. Nie spocznie dopóki nie zdobędzie kolejnych szczytów zamiast dać sobie spokój i leczyć skołatane nerwy"" - napisał na blogu w Onet.pl Leszek Miller.","Zdaniem byłego szefa rządu słowa, jakie padły z ust polityków ""najwierniejszych i najpełniej oddanych prezesowi PiS"" urągają pamięci Barbary Blidy. Komentując tragedię, do której doszło w Łodzi, Zbigniew Ziobro mówi, że to zbrodnia przeciwko ludzkości, zaś Witold Waszczykowski oznajmił, że w Polsce zaczęto zabijać opozycję. ""Jak na razie wszystko wskazuje na to, że niewinna niczemu posłanka ze Śląska sama pociągnęła za spust, niemniej ktoś ją do tego doprowadził. Tak, jak ktoś doprowadził do tego, że Krzysztof C. postanowił zabić jakiegoś znaczącego polityka, a gdy to mu się nie udało, to kogokolwiek"" - pisze na swoim blogu. Były lider SLD podkreśla, że każdego dnia Jarosław Kaczyński wspina się na nowe szczyty absurdu i domaga się już aktów pokuty od wszystkich, którzy kiedykolwiek mówili źle o jego bracie i o jego partii. ""Nie bardzo wyobrażam sobie, co powinien zrobić Janusz Palikot, żeby naprawić »krzywdy«, które wyrządził rodzinie i partii Kaczyńskiego, ale domyślam się, że najmarniej powinien strzelić sobie w łeb, albo powiesić się na najbliższej gałęzi. A i to prezes żądałby powołania komisji śledczej w celu wyjaśnienia skąd miał pistolet albo sznur"" - przekonuje polityk Sojuszu. W swoim wpisie Miller ostro krytykuje prezesa PiS także za to, że informację o tym, iż to właśnie Leszek Miller był jednym z pierwszych celów Ryszarda C. nazwał ""rozwodnieniem sprawy"". ""Nie pasuje mu to do tezy, że psychopata był tylko wynajętym »cynglem« zaprogramowanym przez Tuska i PO"" - dodaje.","Leszek Miller, fot. PAP/Jacek Turczyk",
https://wiadomosci.onet.pl/kraj/palikot-nie-stworzy-koalicji-z-po-chodzi-o-to-zeby-tusk-sie-meczyl/3jjgf,"Palikot nie stworzy koalicji z PO. ""Chodzi o to, żeby Tusk się męczył""","Janusz Palikot, który we wspólnym wywiadzie z Józefem Oleksym z SLD dla ""Gazety Wyborczej"" mówił m.in. o ewentualnym porozumieniu między SLD i Ruchem Palikota, oświadczył, że do końca 2015 roku jego partia nie stworzy koalicji z PO. - Chodzi o to, by Tusk się dalej męczył z PSL, ale żeby państwo kosztowało to jak najmniej. To nasza taktyka - wyjaśnił.","Palikot przyznał, że zaproponował współpracę Leszkowi Millerowi i Aleksandrowi Kwaśniewskiemu, ale ""animozje między nimi są tak duże, że panowie są niezdolni do współpracy"". - Szkoda, tracimy fenomenalny moment kryzysu obozu władzy. Bo teraz, kiedy Platforma się wali, wspólne działanie Palikot - Miller - Kwaśniewski mogłoby nam dać 30 proc., a my pozwalamy jej złapać powietrze i odbić się od dna - zaznaczył. Lider Ruchu Palikota zaznaczył też, że ""postawił na szali swój autorytet"", żeby namówić Ruch do współpracy z SLD, bo obawia się, że za kilka lat może zabraknąć kilka procent, ""by odsunąć Tuska od władzy na kilka lat"". - Miałem poczucie, że Miller będzie myślał o czymś więcej niż tylko o własnej karierze. Jestem Millerem rozczarowany - powiedział. Na zarzut Józefa Oleksego, że Ruch Palikota bezwarunkowo poprze pomysł PO ws. emerytur Palikot zdecydowanie zaprzeczył. - Osłona jest potrzeba nie tylko z punktu widzenia rynku pracy, ale odbioru społecznego. Ludzie opuszczeni przez władzę mają poczucie, że jest znacznie gorzej, niż naprawdę jest - tłumaczył dodając, że właśnie ""o to nie potrafi zadbać Tusk"". Palikot oświadczył też, że Ruch Palikota do końca 2015, czyli do końca kadencji Sejmu, nie stworzy koalicji z PO. - Chodzi o to, by Tusk się dalej męczył z PSL, ale żeby państwo kosztowało jak najmniej. To nasza taktyka - stwierdził. Cały wywiad w ""Gazecie Wyborczej"".","Janusz Palikot, fot. PAP/Bartłomiej Zborowski",
https://wiadomosci.onet.pl/kraj/letnie-wojaze-szefa-sld/jnc9g,Letnie wojaże szefa SLD,"Szef SLD Leszek Miller planuje poświęcić całe wakacje na spotkania z ludźmi. Na ich podstawie jesienią powstanie pakiet inicjatyw ustawodawczych - informuje ""Rzeczpospolita"".","Jak zdradza rzecznik Sojuszu Dariusz Joński, Miller będzie wszędzie tam, gdzie wypoczywają Polacy - ma rozmawiać z wyborcami o tym, co należałoby zmienić w prawie. Czasami można odnieść wrażenie, że w Sejmie zajmujemy się sprawami nieprzystającymi do prawdziwych problemów Polaków - podkreśla. Szefowi SLD mają towarzyszyć inni działacze partii, a każdy z nich będzie miał na sobie coś czerwonego. - Bo chcemy też wypromować w społeczeństwie modę na czerwone - ujawnia ideę tego pomysłu Joński. Rezultatem spotkań ma być pakiet propozycji ustawowych, które stałyby się przedmiotem uzgodnień programowych na lewicy.",,
https://wiadomosci.onet.pl/kraj/miller-prokuratorzy-od-czasu-do-czasu-zachowuja-sie-w-sposob-polityczny/r68men,Miller: prokuratorzy od czasu do czasu zachowują się w sposób polityczny,"Jestem zaskoczony. Krzysztof Janik twierdzi, że to nieprawda - powiedział lider Zjednoczonej Lewicy Leszek Miller w programie ""Jeden na jeden"" TVN24, komentując w ten sposób wczorajszą informację o postawieniu zarzutów korupcyjnych byłemu szefowi MSWiA Krzysztofowi Janikowi. Były premier stwierdził także, że ""prokuratorzy od czasu do czasu zachowują się w sposób polityczny"".","Lider ZL powiedział, że wierzy Krzysztofowi Janikowi, który w prywatnej rozmowie miał zaprzeczyć podejrzeniom o przyjęciu łapówki. Miller przyznał również, że jest zaskoczony całą sytuacją. - Prokuratorzy od czasu do czasu zachowują się w sposób polityczny - dodał, sugerując, jakoby działanie prokuratury w trakcie trwającej właśnie kampanii wyborczej nie było dziełem przypadku. Polityk nie chciał komentować wyroku sądu, który nakazał jemu oraz Januszowi Palikotowi, przeproszenie lidera Nowoczesnej Ryszarda Petru. Politycy Lewicy oskarżyli Petru o to, że został on wynajęty przez banki i w przypadku wejścia jego partii do parlamentu będzie pracował na ich korzyść. - Odwołaliśmy się do sądu II instancji - przyznał. Były minister spraw wewnętrznych i administracji Krzysztof Janik z SLD jest podejrzany o korupcję. Według katowickiej prokuratury od jednej z katowickich firm miał przyjąć 140 tys. zł w zamian za pośredniczenie w kontakcie z przedstawicielami organów skarbowych. Sam Janik zarzuty określa jako ""nieprawdziwe"". Zdaniem śledczych Janik przyjmował korzyści majątkowe w latach 2004-2005, kiedy był posłem SLD. Informację o przedstawieniu b. ministrowi zarzutów korupcyjnych, podaną przez Radio Zet, potwierdził rzecznik Prokuratury Apelacyjnej w Katowicach Leszek Goławski. Jak powiedział zarzuty dotyczą lat 2004-2005. - Jest on podejrzany o to, że pełniąc funkcję publiczną jako poseł na Sejm przyjmował korzyść majątkową od jednej z katowickich firm w zamian za pośrednictwo w skontaktowaniu jej przedstawicieli z osobami pełniącymi funkcje publiczne w organach skarbowych - powiedział prok. Goławski. - Chodziło o to, by mieć wpływ na kontrole skarbowe i uzyskać umorzenia zobowiązań podatkowych - dodał rzecznik. Według prokuratury Janik miał przyjąć łącznie 140 tys. zł łapówek w 13 ratach. Poza politykiem zarzuty w tej sprawie usłyszały dwie inne osoby - kobieta pełniąca wówczas funkcję wiceszefowej Izby Skarbowej w Katowicach (podejrzana o przyjęcie korzyści majątkowej w postaci obrazu) oraz przedstawiciel katowickiej firmy, który miał wręczać łapówki. Prokuratura nie ujawnia, czy podejrzani przyznają się do winy. Mogłoby to zakłócić dalszy bieg postępowania – mówi jeden z katowickich śledczych. Śledczy nie chcą też ujawnić, czy dzięki wręczanym łapówkom katowicka firma uzyskała umorzenia podatkowe. Podejrzanym może grozić kara do ośmiu lat pozbawienia wolności. Janik nie odebrał telefonu od dziennikarza PAP. Wysłał tylko SMS o treści: ""Zarzuty prokuratury uważam za nieprawdziwe. Nie mam nic więcej do dodania"". W kolejnym SMS-ie zgodził się na podawanie pełnego nazwiska. Krzysztof Janik w PRL należał do PZPR, później był jednym z założycieli SdRP. Od 1997 do rozwiązania tej partii był sekretarzem generalnym SdRP. Od założenia SLD w 1999 był sekretarzem generalnym również tego ugrupowania. Później był jednym z wiceszefów SLD. Posłem był od 1993 roku, w wyborach startował zawsze z Tarnowa. W latach 1996-97 jako podsekretarz stanu w Kancelarii Prezydenta zajmował się sprawami samorządowymi. Po uchwaleniu w 1997 roku konstytucji zabraniającej łączenia wysokich funkcji państwowych z mandatem poselskim - wybrał Sejm. Resortem spraw wewnętrznych kierował w latach 2001-2004 w rządzie Leszka Millera. W późniejszych wyborach parlamentarnych kandydował bez powodzenia.",Leszek Miller,
https://wiadomosci.onet.pl/kraj/leszek-miller-polskie-wladze-nie-walcza-z-miedzynarodowym-terroryzmem/xv82z7,Leszek Miller: polskie władze nie walczą z międzynarodowym terroryzmem,"Szef SLD Leszek Miller zarzucił dziś polskim władzom, że nie walczą z międzynarodowym terroryzmem. Jak mówił, są gotowe wypłacić odszkodowania terrorystom ""rzekomo przetrzymywanym w Polsce w tzw. więzieniu CIA"".","W ocenie szefa sejmowej komisji spraw zagranicznych Roberta Tyszkiewicza (PO) polityczne ataki na polski rząd po tragedii w Tunezji są niegodne. Miller rozpoczął konferencję prasową w Sejmie od przekazania - w imieniu własnym oraz całego SLD - wyrazów współczucia rodzinom wszystkich ofiar zamordowanych w środę w zamachu terrorystycznym w Tunisie. - Islamski terroryzm nie po raz pierwszy pokazuje swą okrutną twarz, to największe zagrożenie naszej europejskiej cywilizacji, to wróg numer jeden, z którym zachodnia społeczność powinna walczyć wszystkimi możliwymi sposobami - oświadczył. Przypomniał, że nie po raz pierwszy Polacy zginęli w zamachach zorganizowanych przez - jak mówił - islamskich fanatyków. - Sześć osób zabitych w czasie ataku Al-Kaidy na Nowy Jork, jedna dziennikarka zabita w zamachu na wyspie Bali, cztery osoby zamordowane w zamachu w Madrycie, trzy osoby zabite w czasie zamachu w Londynie, Polski geolog okrutnie zamordowany przez talibów w Pakistanie, wreszcie, jak wskazują ostatnie dane, dwoje Polaków zabitych wczoraj w Tunisie i dwoje zaginionych - powiedział. W środę doszło w Tunisie do zamachu terrorystycznego na słynne Muzeum Narodowe Bardo. W ataku zginęły 23 osoby, w tym 20 zagranicznych turystów. Szef MSZ Grzegorz Schetyna poinformował w czwartek rano, że według najnowszych informacji w zamachu w Tunisie zginęło dwóch Polaków, dwie osoby są zaginione, a dziewięcioro Polaków zostało rannych. Miller mówił w czwartek, że ""każde normalne państwo"", także Polska, powinno czynić wszystko, by zapewnić bezpieczeństwo swym obywatelom, a każdy atak na nich ""powinien spotykać się z ostrą reakcją władz oraz wysiłkami, by schwytać morderców i przykładnie ich ukarać"". - Tymczasem w państwie polskim dzieją się następujące rzeczy: polska prokuratura daje status pokrzywdzonych podejrzewanym o zamachy terrorystyczne w Ameryce, minister spraw zagranicznych oświadcza, że jest gotów zgodzić się na wypłacenie odszkodowań powyżej 200 tys. euro dla terrorystów rzekomo przetrzymywanych w Polsce w tzw. więzieniu CIA, Ministerstwo Spraw Zagranicznych interweniuje u władz Stanów Zjednoczonych, aby podejrzany o terroryzm został chroniony specjalnymi względami, aby przypadkiem nie został skazany na karę śmierci. Jednym słowem - polski MSZ wnioskuje o łagodny wymiar kary - oświadczył szef SLD. Jak dodał, ""to są fakty świadczące o tym, że polskie władze nie walczą z międzynarodowym terroryzmem, polskie władze realizują roszczenia terrorystów oraz organizacji, które uważają, że prawa morderców są ważniejsze niż prawa ofiar"". - Zwracam się do polskich władz, by pod wpływem tych ostatnich tragicznych doświadczeń zmieniły swe stanowisko, by przyjęły projekty ustaw, które dostosowują polskie prawo do wymogów skutecznej walki z terroryzmem - mówił Miller. W lutym Europejski Trybunał Praw Człowieka w Strasburgu odrzucił odwołanie Polski od wyroku z lipca ub.r., w którym uznał, że Polska naruszyła Europejską Konwencję Praw Człowieka w sprawie więzień CIA. Sędziowie uwzględnili skargi na Polskę złożone przez Palestyńczyka Abu Zubajdę i Saudyjczyka Abd al-Rahim al-Nashiriego. Obaj twierdzą, że w latach 2002-2003 zostali - za przyzwoleniem polskich władz - osadzeni przez CIA w tajnym więzieniu w Polsce, gdzie CIA ich torturowała przed transferem do USA. W wyroku ETPC wskazał, że al-Nashiri został narażony na ryzyko skazania na karę śmierci przez komisję wojskową USA - wobec czego zobowiązania wynikające z Konwencji wymagają od Polski poszukiwania sposobów, aby to ryzyko ""usunąć jak najszybciej"" - przez zabiegi u władz USA, aby nie był on narażony na karę śmierci. Polski rząd - zgodnie z wyrokiem - wystąpił więc o gwarancje dla al-Nashiriego. MSZ poinformowało o tym na początku marca w liście do HFPC. ""Rząd, mając na uwadze treść wyroku w sprawie al-Nashiri przeciwko Polsce, zdecydował o zwróceniu się do Stanów Zjednoczonych o udzielenie gwarancji dyplomatycznych dla skarżącego. Rząd podejmuje także inne działania, mające na celu zrealizowanie zobowiązań nałożonych na władze polskie w obu wyrokach"" - głosi pismo dyr. Departamentu Prawno-Traktatowego MSZ Janusza Stańczyka z 2 marca. Upubliczniła je w ostatni wtorek HFPC, która od początku monitoruje sprawę tajnego więzienia CIA w Polsce. Tyszkiewicz ocenił dzisiaj, że ""polityczne ataki na polski rząd po tragedii w Tunezji są niegodne"". - W sytuacji tego, co wczoraj wydarzyło się w Tunezji, pan Miller nie powinien wypowiadać się w tej sprawie - tak na zarzuty lidera SLD zareagowała z kolei rzecznik rządu Małgorzata Kidawa-Błońska. Odnosząc się do ubiegłorocznego orzeczenia ETPC, Kidawa-Błońska podkreśliła, że ""są wyroki, które Polska musi respektować"". Miller zaapelował też na konferencji prasowej, by ""poważnie zwiększyć"" budżet Agencji Wywiadu, który obecnie wynosi - jak mówił - nieco wyżej niż 100 mln zł. ""Dla porównania budżet IPN wynosi 280 mln zł"" - dodał. Powiedział też, że Polska powinna się włączyć w walkę z Państwem Islamskim. Pytany o wypowiedź marszałka Sejmu Radosława Sikorskiego, który w środę w ""Faktach po faktach"" mówił m.in., że ma niepotwierdzoną informację, iż w Tunisie prawdopodobnie zginęło siedmiu polskich obywateli, Miller odparł: ""Jest taka znana maksyma - od wzniosłości do śmieszności jest tylko jeden krok"".",Leszek Miller: polskie władze nie walczą z międzynarodowym terroryzmem,
https://wiadomosci.onet.pl/kraj/migalski-wybory-wygra-pis-a-premierem-zostanie-miller/8xbnh,"Migalski: wybory wygra PiS, a premierem zostanie Miller","Tusk wkrótce będzie nikim. Wybory wygra PiS, a premierem zostanie Miller - przekonuje eurodeputowany PJN Marek Migalski w rozmowie z tygodnikiem ""Wprost"".","Migalski, komentując ostatnie sondaże, podkreśla, że partia Donalda Tuska ""ma gwałtowny spadek"" i ""nie była tak słaba od ośmiu lat"". - PiS może wygrać wybory do europarlamentu, ale jestem przekonany, że wygra wybory parlamentarne - przekonuje polityk PJN. Migalski kreśli polityczny scenariusz na przyszłość. Jego zdaniem choć PiS wygra wybory, to nie będzie rządzić. - W 2010 r. Palikot był napompowany na megabalon i zrobił 10 proc., a dzisiaj podobnie pompuje się Leszek Miller. Z tego samego powodu - żeby być użytecznym dla PO - przekonuje Migalski. - Chodzi o to, by Kaczyński nie mógł rządzić, bo coraz więcej osób wie, że wygra wybory. Miller jest pompowany, by stworzyć użyteczne narzędzie dla odparcia Kaczyńskiego - kontynuuje. Zdaniem europosła, po wyborach premierem zostanie Leszek Miller. A kim będzie Donald Tusk? - Zapewne nikim. Może wystartuje w wyborach prezydenckich, ale wtedy problemem jest Komorowski. Przecież buduje się jego obóz. Mam przekonanie, że rozmawiamy w przededniu rewolucji politycznej - kończy. Cały wywiad w tygodniku ""Wprost""","Marek Migalski, fot. Stefan Romanik/Agencja Gazeta",
https://wiadomosci.onet.pl/kraj/miller-o-fiasku-szczytu-w-brukseli-nie-tragizujmy/xbgy6,Miller o fiasku szczytu w Brukseli: nie tragizujmy,"- Nie tragizujmy. Szczyt umarł, niech żyje następny szczyt, który odbędzie się w styczniu - powiedział Leszek Miller na konferencji prasowej w sobotę w Lublinie.","Szef Sojuszu pytany o ocenę zakończonego w piątek szczytu w Brukseli, który nie przyniósł porozumienia w sprawie budżetu Unii Europejskiej na lata 2014 -2020, podkreślił, że dyskusje wokół budżetu są zawsze emocjonujące, ale stanowią one naturalny proces dochodzenia do kompromisu i ""nie ma co wysuwać zbyt daleko idących wniosków, że jak liderzy nie doszli do porozumienia, to być może Unia się rozsypie"". - Nic takiego dramatycznego się nie stało. Piłka jest dalej w grze, miliardy euro są dalej w grze, a teraz najważniejsze, żeby te kolejne tygodnie do następnego szczytu zostały właściwie wykorzystane na rozmaite konsultacje tak, aby tym razem w styczniu osiągnąć już porozumienie - powiedział Miller. Jego zdaniem z zakończonego szczytu dla Polski płynie wniosek, aby lepiej współpracować w tej sprawie z Francją. - Nasza dyplomacja powinna bardziej zacieśniać więzi z Paryżem niż z Berlinem, albowiem to sojusz pani Angeli Merkel (kanclerz Niemiec - red) i premiera Wielkiej Brytanii Davida Camerona, sojusz skąpy, przeciwko tym, którzy łakną tych pieniędzy, doprowadził do fiaska szczytu - powiedział Miller. Jego zdaniem prezydent Francji Francois Hollande ""mówi bardzo podobnym językiem jak premier Tusk"". Szef SLD przypomniał, że osobiście rozmawiał z francuskim prezydentem, a premierowi Tuskowi przedstawił też opinie innych lewicowych przywódców europejskich, które mogą pomóc w negocjacjach. - Warto byłoby lepiej się porozumiewać z Francją, żeby przeciwdziałać temu sojuszowi, który się tej chwili zawiązał, czyli sojuszowi Londyn i Berlin - dodał. Miller krytycznie ocenił postawę PiS, które po negocjacjach z brytyjskimi konserwatystami tłumaczyło ich stanowisko - że Wielka Brytania chce cięć w budżecie, ale nie kosztem nowych członków UE. Prezes PiS Jarosław Kaczyński ocenił, że premier Tusk ""popełnia wielki błąd negocjacyjny stawiając Wielką Brytanię jako przeciwnika"". - Ja uważam to za karygodne. Jeżeli pan prezes Kaczyński stoi po stronie Davida Camerona, który domaga się cięć w wysokości aż 200 mld euro, to pan prezes Kaczyński działa przeciwko polskiej racji stanu - powiedział Miller. - Opowieści o tym, że cięcia, których domaga się Cameron, będą tak skonstruowane, że nie dotkną Polski, są bajką. I dziwię się, że pan prezes Kaczyński może to traktować poważnie - dodał. Szef Sojuszu zauważył, że taki postulat Wielkiej Brytanii nie pojawił się na zakończonym szczycie. Jego zdaniem jest on ""całkowicie nierealny"", dlatego że kraje, które są płatnikami netto, nigdy się nie zgodzą się na cięcia tylko dla najbogatszych krajów. Miller podkreślił, że tam, gdzie chodzi o pieniądze dla Polski, to i opozycja i rząd powinny mówić jednym głosem, ""bo to są pieniądze nie tylko dla opozycji i nie tylko dla rządu, ale dla Polaków po prostu, dla Polski, dla naszych celów rozwojowych"". Jego zdaniem istotne jest, aby utrzymały się propozycje - które padły na szczycie w Brukseli - dotyczące korzystniejszych zasad wydawania pieniędzy unijnych. Polegałyby one na tym, że wymagany byłby mniejszy udział środków własnych na inwestycje finansowane z funduszy unijnych oraz na możliwości płacenia podatku VAT ze środków unijnych. - To usatysfakcjonowałoby nasze samorządy. W sytuacji, gdy borykają się one z brakiem środków własnych, to jest bardzo ważne. Miejmy nadzieję, że te sugestie zostaną utrzymane na kolejnym szczycie - zaznaczył Miller.","Leszek Miller, fot. PAP/Tomasz Gzell",
https://wiadomosci.onet.pl/kraj/miller-zarzad-podsumowal-akcje-zbierania-podpisow-pod-kandydatura-m-ogorek/hqhp97,Miller: zarząd podsumował akcję zbierania podpisów pod kandydaturą M. Ogórek,"Szef SLD Leszek Miller powiedział po posiedzeniu zarządu, że dotyczyło ono przyjęcia sprawozdania finansowego partii oraz podsumowania akcji zbierania podpisów pod kandydaturą Magdaleny Ogórek. Podkreślał, że nie ma powodu nie ufać sztabowi kierującemu kampanią Ogórek.","- Po pierwsze, zarząd przyjął sprawozdanie z wykonania planu finansowego i planu na rok obecny - to jest nasz statutowy obowiązek. Po drugie, oceniliśmy zakończoną akcję zbierania podpisów, ale nie tylko w kontekście liczby zebranych podpisów, ale także i klimatu, jaki temu towarzyszył, różnych ocen, opinii mieszkańców różnych regionów naszego kraju - powiedział dziennikarzom Miller. Magdalena Ogórek poinformowała w środę w Szczecinie, że zebrano już ok. 500 tys. podpisów na listach poparcia pod jej kandydaturą. Miller pytany po zarządzie, czy i jak SLD zamierza ożywić kampanię wyborczą swej kandydatki na prezydenta, odparł: ""Nie zajmowaliśmy się kampanią prezydencką, od tego jest sztab wyborczy"". Dopytywany, czy nadal ufa sztabowi Magdaleny Ogórek odparł, że ""nie ma żadnych powodów, by nie ufać sztabowi"". Szef sztabu M. Ogórek Leszek Aleksandrzak powiedział, że podczas zarządu przedstawił dotychczasowy przebieg kampanii i poinformował, jak będzie wyglądała kolejna część kampanii. Pytany, jakie głosy odnośnie kampanii pojawiły się na zarządzie, jak członkowie zarządu oceniają kampanię, odparł: ""Powiem szczerze, nie było żadnej dyskusji, wszyscy przyjęliśmy, że mamy kandydatkę - panią dr Magdalenę Ogórek (...) i struktury zrobią wszystko, by osiągnąć jak najlepszy wynik"". Nieoficjalnie jeden z uczestników spotkania powiedział PAP, że odbyła się krótka dyskusja o potrzebie zmian w strategii kampanii, a szef sztabu zobowiązał się, że kampania się poprawi. ""Ogórek ma więcej wyjeżdżać w teren"" - powiedział rozmówca PAP. Także inny polityk Sojuszu wskazał w nieoficjalnej rozmowie z PAP, że rozmowa na ten temat była krótka i pojawił się zaledwie jeden krytyczny głos do co przebiegu kampanii. Miller poinformował na briefingu w Sejmie, że zarząd zajmował się też m.in. inicjatywami, które SLD zamierza podjąć w najbliższych tygodniach. - Główną ideą było koncentrowanie się na tych kwestiach, które rzeczywiście poruszają nasze społeczeństwo, są w stanie zatrzymać uwagę społeczną przy różnych inicjatywach SLD - powiedział. Dodał, że będą to projekty ustaw, uchwał lub inne inicjatywy polityczne. Pytany, czy Sojusz zamierza złożyć w Sejmie projekt liberalizujący przepisy dot. aborcji - o czym wspominano na porannej konferencji partii - Miller odparł: ""To jest jeden z pomysłów, który będziemy realizować, by wrócić do tej bardzo palącej kwestii, tym bardziej, że środowiska klerykalno-prawicowe podejmują własne inicjatywy. Ale chcielibyśmy, by to nie była tylko inicjatywa SLD, ale aby była ona stowarzyszona z rozmaitą aktywnością społeczną"" - zaznaczył. We wtorek, w Narodowym Dniu Życia przeciwnicy aborcji - związani m.in. z Fundacją Pro - prawo do życia - poinformowali o złożeniu do marszałka Sejmu dokumentów niezbędnych do rejestracji Obywatelskiego Komitetu Inicjatywy Ustawodawczej ""Stop aborcji"". Zapowiedzieli, że będą zbierali podpisy pod projektem ustawy zaostrzającej przepisy dotyczące przerywania ciąży. Miller pytany był również o fakt, że jednym z tematów kampanii stało się ewentualne wejście Polski do strefy euro. - Stanowisko SLD w tej sprawie jest powszechnie znane, to ja - podpisując traktat akcesyjny - podpisałem jednocześnie zobowiązanie, że Polska wejdzie do strefy euro - oświadczył lider Sojuszu. Według szefa SLD, ""jeśli ktoś dziś mówi, że Polska nie powinna być w (strefie) euro, to znaczy, że nie wie, co mówi, bo to zobowiązanie jest oczywiste i bezdyskusyjne"". - Można zastanawiać się, kiedy powinniśmy się w strefie euro znaleźć, to wynika głównie z czynników ekonomicznych, a także sytuacji politycznej - bo jest konieczna zmiana konstytucji. Ale jeśli ktoś dobrze życzy Polsce, to nie powinien odrzucać perspektywy przynależności do strefy euro - podkreślił. We wtorek lider PiS Jarosław Kaczyński mówił, że kandydat tej partii na prezydenta Andrzej Duda jest przeciwko wprowadzeniu w Polsce euro. Według Kaczyńskiego Duda gwarantuje, że euro w Polsce nie będzie.",Magdalena Ogórek,
https://wiadomosci.onet.pl/kraj/miller-popieramy-wszystkie-dzialania-integrujace-ukraine-z-ue/fk4xd,Miller: popieramy wszystkie działania integrujące Ukrainę z UE,"Życzymy Ukrainie powodzenia w jej drodze na Zachód, popieramy wszystkie działania integrujące Ukrainę z UE - zadeklarował podczas debaty w Sejmie szef SLD Leszek Miller. Lider Sojuszu podkreślał jednak konieczność wparcia finansowego dla Kijowa.","- Życzymy Ukrainie powodzenia w jej drodze na Zachód, popieramy wszystkie działania integrujące Ukrainę z UE, jak też kroki polskich władz, które idą w kierunku podtrzymania dialogu zarówno z Ukraińską władzą, jak i opozycją - powiedział b. premier podczas debaty nad informacją szefa MSZ o rezultatach listopadowego szczytu Partnerstwa Wschodnie do w Wilnie. Podczas szczytu nie doszło do podpisania umowy stowarzyszeniowej UE-Ukraina. Jak dodał Miller Sojusz opowiada się za politycznym rozwiązaniem konfliktu na Ukrainie i zachęca ""wszystkie strony do rozmów i dialogu"". - Trzeba podkreślać konieczność politycznego rozwiązania, bo - jak się okazało - opozycja nie jest tak silna jak sądzono, a władza nie jest tak słaba, jak się spodziewano - zaznaczył. B. premier wyraził pogląd, że klucz do europejskiej przyszłości Ukrainy leży nie tylko w Kijowie, ale przede wszystkim w Brukseli i głównych stolicach Europy Zachodniej. Przywołał niedawne słowa b. komisarza UE ds. rozszerzenia Guentera Verheugena: ""UE nie potrafiła stworzyć czytelnej i przekonującej strategii wobec Ukrainy"". - To zdanie jest kluczem do sytuacji, do dalszego jej rozwoju - ocenił. Skrytykował kształt projektu umowy stowarzyszeniowej Ukrainy z UE, w którym - przypomniał - ""nie było nawet słowa o dalekiej choćby perspektywie przystąpienia Ukrainy do UE"". - Nie włączono nawet oczywistego, znajdującego się w traktatach - i w Traktacie Rzymskim, i w Traktacie Lizbońskim - rozwiązania mówiącego, że członkiem europejskiej wspólnoty ma prawo zostać każdy kraj europejski, jeśli spełnia stosowne kryteria. To zdanie zostało wykreślone na żądanie Francji - powiedział b. premier. Wytknął UE również fakt, iż nie przygotowała dla Ukrainy żadnej oferty finansowej. ""O pieniądzach w tej sprawie trzeba mówić, a ze zdumieniem słucham różnych pięknoduchów, którzy mówią, że chodzi o wartości, o stowarzyszenia, a o pieniądzach nie warto rozmawiać"" - dodał szef SLD. Zastrzegł, że nie chodzi o żadną pomoc bezzwrotną z budżetu unijnego, ale o udział Unii w inwestycjach i wspólnych projektach korzystnych dla obu stron. ""Można wyobrazić sobie organizowanie specjalnych stref ekonomicznych na pograniczu polsko-ukraińskim, można wyobrazić sobie udział Polski w budowaniu korytarzy energetycznych, kolejowych, drogowych, czy kompleksowy program pomocy i rozwoju dla ukraińskiego rolnictwa"" - przekonywał Miller. Według niego można odnieść wrażenie, że wszyscy troszczą się o Ukrainę, chcą jej pomóc, ""tylko jak dochodzi do rozmów o konkretach, to pozostają czułe słówka"". ""Unia potrafi wpompować miliardy euro w Grecję, potrafi pompować miliardy euro w systemy bankowe i finansowe, które wygenerowały kryzys, potrafi rozrzucać pieniądze na prawo i lewo, a dla Ukrainy ma miliard euro w ramach Partnerstwa Wschodniego, czy 2,5 miliarda"" - zauważył b. premier. Przypomniał, że Sojusz tydzień temu sformułował 5-punktowy plan UE dla Ukrainy. Zakłada on przygotowanie ""mapy drogowej"" dochodzenia do członkostwa w UE, stworzenie europejskiego systemu funduszy pomocowych, udostępnienie kredytów rozwojowych, zniesienie wiz, a także wymianę młodzieży, przedstawicieli samorządów i organizacji pozarządowych oraz współpracę w dziedzinie kultury i nauki pomiędzy Unią Europejską a Ukrainą. - Działania, które muszą być podejmowane, powinny być dwukierunkowe - z jednej strony nakłanianie władz Ukrainy, aby powróciły do rozmów z perspektywą podpisania umowy stowarzyszeniowej, z drugiej strony - wzbogacenie tej umowy o różne propozycje dotyczące finansów i gwarancji politycznych. Jeśli taka oferta nie powstanie, będziemy świadkami wielkiej mistyfikacji: z jednej strony zachęty dla Ukrainy na rzecz integracji europejskiej, a z drugiej - brak realnych chęci w głównych stolicach europejskich, żeby Ukrainę przyjąć nawet za bardzo wiele lat - zaznaczył Miller.",,
https://wiadomosci.onet.pl/kraj/afera-tasmowa-w-psl-minister-rolnictwa-spoza-ludowcow/xnkr1,Afera taśmowa w PSL. Minister rolnictwa spoza Ludowców?,"- Premier bardzo poważnie rozważa możliwość desygnacji na to stanowisko (ministra rolnictwa - przyp. red) kogoś spoza PSL. Jeśli che wydać walkę ludziom z tych taśm, tak powinien zrobić - powiedział w ""Faktach po faktach"" były premier Leszek Miller. - Ja bym tak postąpił - dodał.","Leszek Miller stwierdził, że gdyby premier mianował na ministra rolnictwa kogoś spoza Ludowców, ""PSL by się nie obraziło"". - Nie sądzę, by PSL uciekło się do takich kroków. Sytuacja Ludowców jest niedobra, mają kłopoty finansowe, nie mają dobrej pozycji - stwierdził były premier. Polityk SLD skomentował również nieoficjalne informacje, że nowym ministrem rolnictwa będzie Jarosław Kalinowski. - Nie wątpię w kwalifikacje Kalinowskiego, ale będzie splątany siecią znajomości z ludźmi z taśm - dodał. Miller przyznał, że Waldemar Pawlak ma jednego asa w rękawie. Według polityka Sojuszu, gdyby PSL został wyrzucony z koalicji rządowej, to wiele koalicji w samorządach lokalny i sejmikach wojewódzkich przejmą ludzie spoza PO. - Ludzie z PO by tego nie wybaczyli szefowi - powiedział. Były premier powiedział także, jak widzi przyszłość odwołanego w wyniku afery Marka Sawickiego. - Stanie się tak jak zawsze, zostanie on przesunięty na drugi plan, kierownictwo załatwi mu posadę za pewnie większe pieniądze - powiedział. Na stwierdzenie prowadzącego program, że Tusk nie dopuści, by Sawicki dostał stanowisko publiczne, odpowiedział: ""Tusk nie jest wieczny, a jak mówią ludowcy, PSL jest wieczny"". Miller zauważył, że PO zachowuje się bardzo wstrzemięźliwie w stosunku do partnera koalicyjnego. Według gość TVN24, spłacają oni dług z afery hazardowej, gdy PSL podobnie się zachowywał. PSL: decyzja ws. ministra rolnictwa po czwartkowym posiedzeniu Najprawdopodobniej po czwartkowym porannym posiedzeniu kierownictwa PSL przedstawiony zostanie jeden kandydat partii na ministra rolnictwa - poinformował poseł Eugeniusz Kłopotek. W czwartek ma też dojść do kolejnego spotkania premiera Donalda Tuska i prezesa PSL Waldemara Pawlaka. Lider ludowców spotkał się już z szefem rządu w środę wieczorem, gdy trwały obrady klubu. - Najprawdopodobniej jutro po posiedzeniu Naczelnego Komitetu Wykonawczego będzie przedstawiony jeden kandydat na ministra rolnictwa z ramienia PSL. Zobaczymy jak na taką kandydaturę zareaguje premier - powiedział dziennikarzom Kłopotek po zakończeniu czterogodzinnych obrad klubu. Kłopotek nie chciał zdradzić, kto będzie kandydatem ludowców na nowego ministra rolnictwa. Jak podkreślił, po posiedzeniu kierownictwa partii, pierwszy tę informację otrzyma premier. Ludowcy od kilku dni powtarzają, że chcieliby, aby do nominacji doszło jak najszybciej. Jednak premier po przyjęciu dymisji Sawickiego ogłosił niespodziewanie dla swojego koalicjanta, że nie zamierza się spieszyć. Według źródeł PAP w PSL najpoważniejszym kandydatem na następcę Sawickiego jest wiceszef sejmowej komisji rolnictwa Stanisław Kalemba. - W kręgu zainteresowania jest wiele osób, moja kandydatura jest jedną z wielu rozważanych - odpowiada dyplomatycznie poseł. Dodał jednak, że jest do dyspozycji kierownictwa partii. Według rozmówców PAP z władz PSL na korzyść Kalemby przemawia to, że poza merytorycznym przygotowaniem ma też odpowiednie cechy charakteru, w tym - co ważne w obecnej sytuacji - jest mocno przywiązany do zasad. Kandydatura Kalemby budzi mieszane uczucia w koalicyjnej Platformie. - Kalemba to bardzo specyficzny człowiek. Na posiedzeniach komisji rolnictwa potrafił atakować rząd ostrzej niż opozycja, a PiS-owcy zacierali ręce. Jest uznawany za człowieka Pawlaka, więc może po prostu atakował personalnie Sawickiego. Tylko że z Sawickim można się spierać, ale to człowiek zdecydowany - z nim byłaby przynajmniej szansa na reformę KRUS. Z Kalembą takiej szansy nie będzie - uważają rozmówcy PAP z komisji rolnictwa. Na giełdzie nazwisk, jako poważny kandydat do objęcia teki ministra rolnictwa pojawia się też nazwisko europosła Czesława Siekierskiego. - Każdy z tych kandydatów ma poważne zalety. Ja bym rekomendował Siekierskiego - powiedział szef Rady Naczelnej PSL Jarosław Kalinowski. Siekierski w latach 2001-2003 był wiceszefem resoru rolnictwa, gdy ministrem był Jarosław Kalinowski. Obecnie jest wiceprzewodniczącym Komisji Rolnictwa i Rozwoju Wsi Parlamentu Europejskiego. Ma doktorat z nauk ekonomiczno-rolniczych. Inny z rozmówców PAP uważa, że Pawlak może chcieć postawić na byłego prezesa KRUS, posła Henryka Smolarza. - Ma doświadczenie, jest młody i bardzo bliski Pawlakowi - wymienia jego zalety polityk Stronnictwa. Na jego korzyść przemawia też wykształcenie - jest doktorem inżynierem nauk rolniczych. W mediach pojawiają się też nazwiska młodych działaczy Stronnictwa, którzy mogliby przejąć pałeczkę od Sawickiego. Chodzi o marszałków województwa świętokrzyskiego Adama Jarubasa i lubelskiego Krzysztofa Hetmana. Według źródeł PAP szanse na to, że zmienią oni miejsce pracy są jednak małe. Wymienia się też nazwisko europosła Jarosława Kalinowskiego. Afera taśmowa w PSL. Sawicki odchodzi z rządu Tzw. afera taśmowa została ujawniona przez dziennikarzy ""Pulsu Biznesu"", którzy opublikowali rozmowę szefa kółek rolniczych Władysława Serafina z byłym prezesem Agencji Rynku Rolnego Władysławem Łukasikiem. W efekcie tej publikacji prokuratura wszczęła postępowanie sprawdzające, a CBA skierowało do Prokuratury Generalnej zawiadomienie o podejrzeniu popełnienia przestępstwa. Fotel ministra rolnictwa stracił również Marek Sawicki. Premier Donald Tusk poinformował, że nie zamierza się spieszyć w sprawie powołania nowego szefa resortu. Wyjaśnił, że chce wcześniej otrzymać od koalicjanta scenariusz uzdrowienia sytuacji w agencjach działających w sektorze rolnictwa. Z nagrań wynika też, że Łukasik mówił Serafinowi m.in. o wykorzystywaniu państwowego majątku przez niektórych działaczy Stronnictwa dla własnych korzyści. W stenogramach rozmowy pojawił się też wątek należącej do ARR spółki Elewarr. Do siedziby spółki wkroczyli już agenci CBA. Biuro sprawdzi sposób zarządzania majątkiem i koszty związane z kierowaniem spółką. Szef MSW Jacek Cichocki ujawnił, że CBA jeszcze przed wybuchem tzw. afery taśmowej prowadziło kontrole w sprawie nieprawidłowości w spółkach związanych z ministerstwem rolnictwa i planowało kolejne. -To jest oręż CBA, by - mając pewne poszlaki czy wskazówki - wejść z kontrolą i pozyskać twarde dowody - dokumenty potwierdzające różnego rodzaju nieprawidłowości i wtedy podjąć działania procesowe, np. składając zawiadomienie do prokuratury - dodał. NIK kontrolowała centralę spółki Elewarr i cztery jej oddziały w 2011 r., a kontrola dotyczyła okresu od 1 stycznia 2008 r. do 30 czerwca 2010 r. Wówczas Izba negatywnie oceniła Elewarr za osiągane wyniki finansowe. Ponadto wskazała, że prezes spółki został powołany bez konkursu, zarząd zaś otrzymał nienależne wynagrodzenia. Płace członków zarządu i głównego księgowego były - według NIK - ustalone w kwotach przekraczających maksymalną wysokość miesięcznego wynagrodzenia określonego w tzw. ustawie kominowej. W sumie zarząd - jak twierdzi NIK - otrzymał ponad 600 tys. zł za dużo. Z zarzutami NIK wobec Elewarru nie zgadzał się minister rolnictwa Marek Sawicki. W odpowiedzi skierowanej w ubiegłym roku do NIK podkreślił, że negatywna ocena funkcjonowania spółki Elewarr oraz sprawowania nad nią nadzoru jest błędna. Kwestionował też zarzut o pogorszeniu się sytuacji finansowej Elewarru. Z oceną NIK nie zgodziła się również Agencja Rynku Rolnego. Elewarr to spółka, której 100 procent akcji ma Agencja Rynku Rolnego. Firma zajmuje się obrotem zbożami i ich przechowywaniem, ma elewatory i magazyny o łącznej pojemności 644 tys. ton oraz udziały w trzech innych spółkach o łącznej pojemności magazynowej 130 tys. ton.","Leszek Miller, fot. Krzysztof Białoskórski/sejm.gov.pl",
https://wiadomosci.onet.pl/kraj/litynski-o-apelu-po-slowach-dziwisza-sld-zle-interpretuje-konstytucje/7bckp,Lityński o apelu po słowach Dziwisza: SLD źle interpretuje konstytucję,"Oczekiwanie SLD, by prezydent dyskutował z kardynałem to błędna interpretacja konstytucji - uważa prezydencki doradca Jan Lityński. Chodzi o słowa Stanisława Dziwisza, że parlament nie jest powołany do tworzenia odrębnego porządku moralnego niż ten wpisany w sumienie.","""Mamy rozdział Kościoła od państwa i on polega między innymi na tym, że Kościół nie dyktuje praw, natomiast ma prawo swoje prawo wyrażać"" - powiedział Lityński w sobotę w radiowej Trójce. Jak wskazał, do zadań prezydenta, jako strażnika konstytucji, nie należy dyskutowanie z każdym obywatelem nt. jego stosunku do relacji pomiędzy prawem konstytucyjnym a prawem boskim. Lityński dodał, że osobiście zgadza się ze słowami kardynała, iż prawo boskie jest ponad prawem konstytucyjnym, jednak - mówił - ""każdy interpretuje je we własnym sumieniu, a nie poprzez słowa kardynała czy biskupa, chociaż to mogą być słowa ważne"". Szef SLD Leszek Miller zapowiedział w piątek wystosowanie listu do prezydenta z pytaniem, czy ten zgadza się ze słowami kard. Dziwisza o - jak mówił - prymacie prawa bożego nad prawem stanowionym. ""To jest norma istniejąca w państwie wyznaniowym, gdzie prawo stanowione przez parlament wynika z doktryny religijnej. To jest Iran Chomeiniego, a nie nowoczesne państwo polskie. Polscy żołnierze walczą z talibami, którzy właśnie taki model państwa wprowadzają u siebie"" - mówił szef SLD. ""Skierujemy list do prezydenta, który jest strażnikiem konstytucji, aby prezydent zechciał się ustosunkować do tych wypowiedzi. W liście zawrzemy pytanie, czy pan prezydent Komorowski podziela pogląd kardynała Dziwisza. Gdyby podzielał, to oznacza, że konstytucja nasza powinna być znowelizowana tak, aby uwzględniła Ewangelie, cztery ewangelie dokładnie mówiąc, a posłowie przed podjęciem decyzji w Sejmie powinni konsultować się w swoich diecezjach i realizować instrukcje Episkopatu. Otóż nie sądzę, aby to był model państwa polskiego, który powinien być budowany i utrwalany"" - powiedział Miller. Zapowiedział, że w tej sprawie Sojusz prześle w piątek list do prezydenta Komorowskiego. Jednak w sobotę poinformował, że list jest w przygotowaniu. ""Nie chcemy, żeby to była treść przyczynkarska, tylko bardzo dojrzała, a to wymaga trochę czasu"" - tłumaczył. Piątkowe Fakty TVN zacytowały odpowiedź na apel SLD Joanny Trzaski-Wieczorek z Kancelarii Prezydenta: ""To jest przejaw bezsilności lub cynizmu Leszka Millera. Bezsilności, bo widocznie szef SLD oczekuje, że to prezydent w jego imieniu będzie prowadził polemikę z hierarchami Kościoła, co jest wykluczone. Cynizmu, bo gdy rządziła lewica i uchwalała nową konstytucję, Leszek Miller nie miał podobnych wątpliwości"". W sobotę Miller na konferencji prasowej w siedzibie SLD nawiązał do tych słów Trzaski-Wieczorek: ""Wczoraj nasz zamiar skomentowała rzeczniczka pana prezydenta, w zupełnie niezrozumiały, niekompetentny sposób. Rzeczniczka dała wyraz swojemu przekonaniu, że pan prezydent nie jest strażnikiem konstytucji, a co najwyżej strażnikiem żyrandola. Nie podzielamy tego poglądu i będziemy oczekiwać odpowiedzi na nasz list"".",,
https://wiadomosci.onet.pl/kraj/miller-naklady-na-sluzbe-zdrowia-powinny-wynosic-7-proc-pkb/0mex88,Miller: nakłady na służbę zdrowia powinny wynosić 7 proc. PKB,"Szef Sojuszu Lewicy Demokratycznej Leszek Miller powiedział w Gdańsku, że nakłady w Polsce na służbę zdrowia powinny wynosić tyle, ile średnio w Unii Europejskiej tj. 7 procent PKB, a jednostki medyczne nie powinny być prywatyzowane.","Konferencja prasowa lidera SLD odbyła się przed billboardem Zjednoczonej Lewicy SLD+TR+PPS+UP+Zieloni z hasłem ""Nie chcę umrzeć w kolejce do lekarza"", przedstawiającym małą dziewczynkę patrzącą na leżącego na podłodze na korytarzu ośrodka zdrowia starszego mężczyznę. - Trzeba za wszelką cenę odejść od limitów, które często skazują ludzi na taką sytuację, którą widać na tym plakacie. Uważamy, że można z powodzeniem przyjąć rozwiązanie, że każdy obywatel Rzeczpospolitej jest ubezpieczony - zatem można odejść od całej tej biurokracji, która często powoduje niepotrzebne wydłużenie całego procesu leczenia - mówił Miller. Szef SLD podkreślił, że zgodnie z konstytucją to ""państwo polskie jest odpowiedzialne za stan zdrowia i życia obywateli"". - W związku z tym publiczna służba zdrowia musi być głównym podmiotem służącym obywatelom. I dlatego też jesteśmy przeciwni dalszej prywatyzacji i komercjalizacji (...). To prowadzi do sytuacji, gdzie placówki ochrony zdrowia są nastawione na zysk, na wykonanie rozmaitych wskaźników i limitów, to powoduje, że zdrowie staje się towarem, a pacjent przedmiotem funkcjonowania gry rynkowej - dodał Miller. Przypomniał, że kompleksowy program wyborczy koalicji Zjednoczonej Lewicy przedstawi na niedzielnej konwencji. Podczas konferencji prasowej zaprezentowano także zarejestrowaną listę kandydatów Zjednoczonej Lewicy SLD+TR+PPS+UP+Zieloni w okręgu gdyńsko-słupskim nr 26. Otwiera ją Leszek Miller, na kolejnych miejscach znajdują się: pielęgniarka Dorota Gardias (bezpartyjna), b. poseł SLD Andrzej Różański, nauczycielka Elżbieta Markowska oraz wójt gminy Gniewino Zbigniew Walczak (bezpartyjny). Kandydatem do Senatu w jednym z okręgów jest wójt gminy Kołczygłowy Wacław Kozłowski z ramienia SLD. Ogółem na liście kandydatów Zjednoczonej Lewicy do Sejmu w okręgu gdyńsko-słupskim jest 19 przedstawicieli SLD, pięć osób bezpartyjnych, trzech przedstawicieli Twojego Ruchu oraz jeden reprezentant Zielonych.",,
https://wiadomosci.onet.pl/kraj/rzeczpospolita-poslowie-dostaja-uposazenie-i-emerytury/nx4h5,"""Rzeczpospolita"": posłowie dostają uposażenie i emerytury","Każdego miesiąca 40 parlamentarzystów, którzy pobierają uposażenie poselskie otrzymuje również emerytury. Zaledwie jeden z polityków zasiadających w gmachu przy Wiejskiej zrzekł się tego świadczenia - informuje ""Rzeczpospolita"". W ubiegłym roku emerytury posłów kosztowały ponad 1,6 mln złotych.","Wynagrodzenia zrzekł się poseł PSL Edmund Borawski. Jest on prezesem spółdzielni mleczarskiej i w zeszłym roku zarobił on 686 tysięcy złotych. Otrzymał również blisko 25 tysięcy złotych emerytury. Do 2009 roku parlamentarzyści musieli zawieszać emerytury. Zmianę tych przepisów argumentowano tym, że dyskryminowały one posłów. Wśród emerytów są także jedni z najbardziej znanych posłów zasiadających w Sejmie - Leszek Miller (SLD) oraz Stefan Niesiołowski (PO). Obaj otrzymali w 2011 roku emeryturę w wysokości ponad 42 tysięcy złotych. - Publiczna służba za publiczne pieniądze nie powinna być okazją do dorabiania się, ale niestety tak to wygląda i to złe zjawisko nie dotyczy tylko Polski - komentuje w rozmowie z ""Rzeczpospolitą"" politolog dr Robert Albierski z Uniwersytetu Wrocławskiego.","Leszek Miller, fot. Sławomir Kamiński / Agencja Gazeta",
https://wiadomosci.onet.pl/kraj/zdrojewski-pakt-dla-kultury-jest-realizowany-zgodnie-z-planem/eefwr,Zdrojewski: Pakt dla Kultury jest realizowany zgodnie z planem,"Minister kultury Bogdan Zdrojewski zapewnił, że Pakt dla Kultury jest realizowany zgodnie z planem. W ten sposób skomentował zapowiedź szefa SLD Leszka Millera, że jego klub wystąpi z wnioskiem o informację rządu na temat realizacji Paktu.","- Mam nadzieję, że (Leszek Miller-PAP) dotrzyma słowa i złoży wniosek w Sejmie o informację rządu w tej sprawie. To będzie szansa na to, aby pokazać jak wiele udało nam się w tej sprawie uczynić - uznał minister. Zapewnił, że Pakt dla Kultury jest realizowany zgodnie z planem. - Dążąc do uzyskania 1 procenta nakładów na kulturę w budżecie państwa, doprowadziliśmy m.in. do wzrostu budżetu ministerstwa kultury - tłumaczył Zdrojewski. Zdrojewski zapewnił, że jest w stanie wskazać każdą instytucję, która jest beneficjentem środków finansowych z ministerstwa kultury. - To instytucje tak szacowne jak Zamek Królewski w Warszawie, Muzeum Narodowe w Warszawie, Muzeum Narodowe w Krakowie, instytucje w Wilanowie, czy warszawskie Łazienki - wymieniał. Wspierane jest też - jak mówił - szkolnictwo artystyczne w stopniu podstawowym i wyższym. - Powstaje wiele nowych obiektów i instytucji - nie tylko dzięki absorpcji środków europejskich, ale także dzięki zapewnieniu im wkładów własnych - zauważył Zdrojewski. - Wiele zrobiliśmy dla edukacji artystycznej i kulturalnej, pomoc trafia także do najmłodszej grupy beneficjentów, czyli tych, których staramy się edukować, poprawiać ich kompetencje, ich uczestnictwo w kulturze - mówił minister, dodając, że ministerstwo kultury wdrożyło m.in. program ""Zakupy kompozytorskie""; dzięki niemu można ubiegać się o dofinansowanie zadań obejmujących zamówienie wraz z prawykonaniem jednego nowego dzieła muzycznego. Zdrojewski ocenił, że największym beneficjentem środków przekazywanych za pośrednictwem MKiDN w ostatnich kilku latach jest właśnie świat muzyczny. - Powstało wiele sal koncertowych, w znacznym stopniu poprawiono warunki edukacji muzycznej, także dzięki ważnym inwestycjom - tłumaczył. Minister wyraził też pogląd, że obecna polityka ministerstwa kultury zasadniczo różni się od tej sprzed lat. - Środki były dużo skromniejsze, a możliwości transparentnego działania - bardziej ograniczone - uznał minister. Szef SLD Leszek Miller w poniedziałek zapowiedział, że klub SLD wystąpi z wnioskiem o informację rządu w Sejmie na temat realizacji Paktu dla Kultury. Miller przypomniał, że dwa lata temu premier Donald Tusk podpisał Pakt dla Kultury, który zakłada podwyższenie wydatków na kulturę do co najmniej 1 proc. ze środków budżetu państwa w perspektywie do 2015 r. - Minister Zdrojewski podaje, że w 2013 r. dysponuje kwotą 3 mld zł i do tego jednego procenta brakuje zaledwie 400 mln zł, bo już dzisiaj wydatki na kulturę stanowią 0,8 procenta (budżetu). 3 mld zł to nie jest mała kwota, w takim razie, gdzie są te pieniądze? - pytał szef Sojuszu. Pakt dla Kultury - dokument, zakładający m.in. wzrost nakładów na kulturę do 1 proc. budżetu państwa w perspektywie do 2015 r., podpisano w Warszawie 14 maja 2011 r. Postulat 1 proc. na kulturę po raz pierwszy został wyartykułowany w 2009 roku podczas Kongresu Kultury Polskiej w Krakowie. Zauważono wówczas, że z budżetu państwa na kulturę przeznacza się mniej niż 0,5 proc.",,
https://wiadomosci.onet.pl/kraj/miller-apeluje-do-parlamentarzystow-z-wybrzeza/r9pvx,Miller apeluje do parlamentarzystów z Wybrzeża,"Szef SLD Leszek Miller zaapelował w Gdyni do parlamentarzystów z Wybrzeża, aby podjęli działania, które powstrzymają realizację planów MON w stosunku do Marynarki Wojennej i Akademii Marynarki Wojennej.","Zdaniem Millera przedstawiona tydzień temu w Gdyni przez MON koncepcja rozwoju Marynarki Wojennej jest ""szalenie niepokojąca"". ""Ona sprowadza Marynarkę Wojenną do nic nie znaczącego rodzaju sił zbrojnych, powoduje marginalizację polskiej bandery"" - powiedział w środę polityk SLD na konferencji prasowej w Gdyni. Według niego jeśli taka strategia wejdzie w życie to jednostki pływające Marynarki Wojennej będą obecne jedynie na Zatoce Gdańskiej. ""Bo już raczej nie na całym Bałtyku, nie mówiąc już o innych obszarach morskich na całym świecie"" - ocenił. Miller dodał, że podczas wtorkowego posiedzenia Rady Bezpieczeństwa Narodowego poinformowano, że Akademia Marynarki Wojennej ma być ""zamiejscowym wydziałem Akademii Sztabu Generalnego"". Zdaniem polityka SLD obniży to status i prestiż tej uczelni. ""Można zatem powiedzieć, że Ministerstwo Obrony Narodowej przedstawia kompleksową koncepcję marginalizacji Marynarki Wojennej i szkolnictwa Marynarki Wojennej"" - zaznaczył Miller poinformował, że w przyszłym tygodniu plan zmian w MW resort chce przedstawić sejmowej komisji obrony narodowej. ""I byłoby dobrze, gdyby wszyscy posłowie Wybrzeża tą problematyką się zainteresowali i żeby rozpoczęli bardzo energiczne działania, które nie dopuszczą do wyeliminowania z naszego narodowego krajobrazu tak zasłużonej uczelni jaką jest Akademia Marynarki Wojennej i tak ważnych sił zbrojnych jak Marynarka Wojenna"" - zaapelował Miller. Dodał, że RBN zajmie się zmianami w Marynarce Wojennej na kolejnym posiedzeniu. W ubiegły czwartek w Gdyni - z udziałem szefa MON Tomasza Siemoniaka - zaprezentowano projekt koncepcji rozwoju Marynarki Wojennej, przygotowany przez Sztab Generalny WP we współpracy z dowództwem MW. Do 2030 roku resort obrony chce doposażyć Marynarkę m.in. w trzy okręty podwodne oraz okręt wsparcia operacyjnego. Program rozwoju Marynarki zakłada roczne wydatki w wysokości ok. 900 mln zł. Do końca 2017 r. ma zostać wycofana korweta zwalczania okrętów podwodnych ORP ""Kaszub"". Do końca 2015 r. przestaną służyć dwie fregaty typu Oliver Hazard Perry, a rok wcześniej - dwa okręty rakietowe typu Tarantul (w ubiegłym roku MON zrezygnował z remontu tych czterech jednostek).",,
https://wiadomosci.onet.pl/kraj/leszek-miller-wytyka-rzadowi-zaniedbania-to-jest-nieslychane/sttx5,"Leszek Miller wytyka rządowi zaniedbania. ""To jest niesłychane""","Szef klubu SLD Leszek Miller zwrócił w ""Faktach po faktach"" uwagę, że Polska, obok Wielkiej Brytanii, jest wciąż jedynym krajem w UE, który nie wycofał się z tzw. protokołu brytyjskiego, który ogranicza w Polsce stosowanie Karty Praw Podstawowych. - To jest niesłychane - ocenił były premier w TVN 24, wytykając również rządowi inne zaniedbania w sferze polityki europejskiej.","Miller ocenił, że obecny kryzys w UE wynika ""z niedokończonej integracji"". Przypomniał ""dyskusję sprzed lat nad traktatem konstytucyjnym"". - Widać wyraźnie, że w traktacie z Lizbony liderzy europejscy wycofali się ze wszystkich pomysłów, które zmierzały do głębszej integracji, to jest regres w stosunku do pomysłów z początku XXI wieku. Płacimy teraz cenę za brak wyobraźni, idei i rezygnację z przekonania, że tylko ściśle zintegrowana UE może być rywalem dla innych wielkich mocarstw - mówił szef klubu SLD. Miller wytykał rządowi, że nie wypracował ""wiarygodnej ścieżki wejścia do strefy euro"". Jego zdaniem, nie prowadził żadnej polityki edukacyjnej w tym zakresie. - W zeszłej kadencji istniał nawet specjalny urząd ds. euro, który miał edukować, lecz w czasie jego pracy procent poparcia dla euro wśród obywateli zmalał - tłumaczył Miller, dodając, że do strefy euro nie wchodzi się dla samego euro, ale ""tylko po to, aby mieć lepszą gospodarkę"". Zwrócił również uwagę, że Polska, obok Wielkiej Brytanii, jest wciąż jedynym krajem w UE, który nie wycofał się z tzw. protokołu brytyjskiego, który ogranicza w Polsce stosowanie Karty Praw Podstawowych. - To jest niesłychane - ocenił były premier. Dodał, że Polska ""nawet nie podpisała deklaracji nr 52 o symbolach UE, 17 państw napisało, że niebieska flaga ze złotymi gwiazdami, hymn itd. to są symbole dla nich cenne, a my nie"". - Jeśli mamy takie wspaniałe propozycje, słuszne, to sami coś zróbmy, aby uwiarygodnić nasze stanowisko - przekonywał. Miller prostował również nieporozumienia wokół słowa ""suwerenność"". - Jeżeli na przykład zapada orzeczenie w Trybunale w Strasburgu w stosunku do polskiego obywatela i Polska musi to orzeczenie wykonać, i je wykonuje, to czy Polska jest suwerenna, czy nie - pytał. - To słowo coś innego dzisiaj oznacza. Wchodząc do UE, podzieliliśmy się własną suwerennością z tymi, którzy podzielili się swoją - tłumaczył. - Kluczowe pytanie brzmi: czy się nią podzieliliśmy dobrowolnie, czy nam ktoś kazał. Ponieważ podzieliliśmy się dobrowolnie, to nadal jesteśmy suwerenni - zakończył. Szef klubu SLD chwalił ministra spraw zagranicznych za przemówienie w Berlinie, za które PiS chce go postawić przed Trybunałem Stanu. Ubolewał jednak, że Radosław Sikorski zdecydował się na swoje wystąpienie pod koniec polskiej prezydencji w UE. Gdyby wygłosił je na początku, to - zdaniem Millera - Polska ""nie tylko byłaby inspiratorem, ale także moderatorem ciekawej dyskusji"" na temat przyszłości Unii Europejskiej.","Leszek Miller, fot. PAP/Bartłomiej Zborowski",
https://wiadomosci.onet.pl/kraj/sld-coraz-wiecej-dzieci-zyje-w-ubostwie/mbgvc,SLD: coraz więcej dzieci żyje w ubóstwie,Coraz więcej polskich dzieci żyje w ubóstwie - zwracali uwagę politycy SLD. Szef Sojuszu Leszek Miller odwiedził jedną z warszawskich zawodowych rodzin zastępczych.,"Miller oraz sekretarz generalny SLD Krzysztof Gawkowski z okazji Dnia Dziecka przekazali rodzinie prezenty. - W Polsce bardzo wiele dzieci żyje w ubóstwie. Brakuje rozwiązań systemowych. 1 czerwca powinniśmy pamiętać, że w Polsce coraz częściej bieda ma twarz dziecka. Coraz więcej dzieci jest wykluczonych - powiedział po spotkaniu Gawkowski. - Opieka państwa nie może być wyłącznie doraźna. Opieka nad młodym pokoleniem powinna być usystematyzowana i obejmować okres od kołyski aż po skończenie studiów. Rząd podejmuje niewystarczające działania - dodał. Jak wynika z danych GUS przytaczanych przez media na 8,9 mln dzieci i młodych osób w wieku do 24 lat w niedostatku lub biedzie żyje 1,4 mln. Problem dotyczy przede wszystkim rodzin wielodzietnych. GUS wskazuje, że poniżej tzw. minimum egzystencji żyje prawie 10 proc. rodzin wychowujących troje dzieci i ponad 26 proc. mających ich czworo lub więcej.",,
https://wiadomosci.onet.pl/flesz-burza-w-sejmie-ostrzezenie-z-rosji/7cz3c,Flesz: burza w Sejmie; ostrzeżenie z Rosji,"Sejm, po burzliwej dyskusji przed głosowaniami, odrzucił projekty Ruchu Palikota oraz SLD zakładające likwidację Funduszu Kościelnego bez wprowadzania w zamian innych form finansowania Kościołów z budżetu państwa. Rosyjskie media wciąż komentują zamieszki między kibicami w Warszawie. ""Kommiersant"" ostrzegł, że do Polski jedzie grupa chuliganów z Rosji.","- Nie było i nie będzie intencją mojego rządu oraz PO taka zmiana finansowania Kościoła, której efektem miałoby być jego osłabienie, czy też atak na Kościół - mówił dzisiaj w Sejmie premier Donald Tusk podczas debaty ws. projektów Ruchu Palikota i SLD likwidacji Funduszu Kościelnego. Zakładały one likwidację Funduszu Kościelnego bez wprowadzania odpisu podatkowego. Przepadły jednak w głosowaniu. Dyskusja nad nimi była burzliwa. Poseł Armand Ryfiński (Ruch Palikota), zwracając się do Donalda Tuska, mówił: ""Panie premierze, chciałbym pana zapytać, czy pan ma jaja"". Ryfiński przypomniał, że premier obiecywał w expose likwidację Funduszu Kościelnego Marszałek Ewa Kopacz przerwała mu i zwróciła uwagę, żeby staranniej dobierał słowa, bo inaczej będzie musiała skierować sprawę do komisji etyki. (więcej w Onecie) Rosyjskie media wciąż komentują zamieszki w Warszawie, do jakich doszło przed meczem Polska-Rosja. Rządowy dziennik ""Rossijskaja Gazieta"" napisał, że rosyjscy kibice w Polsce przeżywają piekło. Autor opublikowanego dziś tekstu pisze, że zachowanie polskich chuliganów przypomina mu ""kadry z archiwalnych kronik, gdy naziści niemieccy tak samo bili: w Warszawie czy Pskowie… Polaków, Rosjan, Żydów, którzy wpadli im pod nogi"". Z kolei opiniotwórczy ""Kommiersant"", powołując się na źródło w jednym z moskiewskich ""ugrupowań okołofutbolowych"", ostrzega, że do Polski z myślą o udziale w nowych burdach jedzie grupa rosyjskich chuliganów. (więcej w Onecie) Polscy politycy natomiast apelują o przykładne ukaranie pseudokibiców. Wczoraj za bardziej surowym ich karaniem za chuligaństwo opowiedział się prezydent Bronisław Komorowski. Dzisiaj szef MSZ Radosław Sikorski zaapelował do ""polskiego wymiaru sprawiedliwości, aby potraktować ""banditierkę kibolską odpowiednio i surowo"". - Nie potrzeba zmieniać prawa, proszę prokuratury i sądy o surowe potraktowanie tego typu przestępstw - tłumaczył minister. Premier Donald Tusk, pytany o karanie pseudokibiców, uciął: ""Nie komentuję wyroków sądów"". (więcej w Onecie) Również niektórzy politycy opozycji zwracają uwagę na problem pseudokibiców. - Państwo nie radzi sobie z kibolami od wielu lat, z tego punktu widzenia Bitwa Warszawska jest przegrana - powiedział dzisiaj szef SLD Leszek Miller odnosząc się do burd przed meczem Polska-Rosja. - Wyroki są zbyt łagodne, najwyższa pora to zmienić. To ostatni dzwonek, żeby z tym skończyć - dodał. (więcej w Onecie) Zbigniew Ziobro zaapelował do Jarosława Kaczyńskiego, by ten przestał budować konflikty na prawicy i podjął współpracę z Solidarną Polską. To odpowiedź na uchwałę Komitetu Politycznego PiS. Ziobro powiedział także, że grupa polityków PiS prowadzi rozmowy na temat transferu do Solidarnej Polski. (więcej w Onecie)","Wystąpienie premiera Donalda Tuska w Sejmie, fot. PAP/Tomasz Gzell",
http://wiadomosci.onet.pl/kraj/miller-kaminski-wylewal-kubly-pomyj-na-donalda-tuska/xgkp6,Miller: Kamiński wylewał kubły pomyj na Donalda Tuska,"- Pamiętam Michała Kamińskiego, który wylewał kubły pomyj na PO i Donalda Tuska - ironizował Leszek Miller. Polityk SLD skomentował w ten sposób zapowiedź Michała Kamińskiego, który w eurowyborach wystartuje z list PO.","Miller przypomniał słynne słowa Kamińskiego, który mówił, że ""czego się nie dotknie Tusk, to zamienia to w…"". - Kilka tygodni temu Kamiński mówił, że już nigdy nie wystartuje. Ale widzę, że granice PO bardzo się rozciągnęły i jest to oferta dla wszystkich - mówił Miller. W czwartek media obiegła informacja, że Michał Kamiński, w przeszłości polityk Prawa i Sprawiedliwości i sekretarz stanu w Kancelarii Prezydenta Lecha Kaczyńskiego, wystartuje do europarlamentu z list Platformy Obywatelskiej. Ostatnio, Kamiński był związany z PJN.",,
https://wiadomosci.onet.pl/kraj/miller-niech-podaja-marihuane-swoim-dzieciom/51tcc,Miller: niech podają marihuanę swoim dzieciom,"Leszek Miller nie wyklucza, że SLD poprze rząd ws. finansowania in vitro. Szef klubu SLD zaznaczył, że złożyli już w Sejmie odpowiedni projekt w tej sprawie. Dodał także, że poparcie Ruchu Palikota w takiej sytuacji byłoby dobrym rozwiązaniem. - To jest warte mszy - powiedział w ""Kropce nad i"" w TVN 24. Skrytykował natomiast Ruch Palikota za inicjatywę legalizacji narkotyków, radząc, aby jej zwolennicy podali marihuanę najpierw swoim dzieciom.","Miller zaczął jednak od oceny zatrzymania przez CBA byłego szefa UOP-u gen. Gromosława Cz. z zarzutami dotyczącymi nieprawidłowości przy prywatyzacji LOT-u i STOEN-u. - To autor znanej i błyskotliwej akcji, która uratowała agentów USA (w 1990 roku w Iraku - red.). Odznaczony najwyższymi orderami polskimi i amerykańskimi. To sensacyjne wydarzenie - uznał Miller w TVN 24. Były premier stwierdził jednak, że gdyby zarzuty ws. LOT-u i STOEN-u były poważne, to dzisiaj mówilibyśmy o zatrzymanych. - Nie wyobrażam sobie generała piorącego brudne pieniądze, biorącego łapówki. Trzeba to szybko wyjaśnić, bo na razie są tylko przecieki - dodał. Wracając już do bieżącej polityki, Miller mówił, że SLD w obecnym Sejmie ma ""mały pokoik"", ponieważ to wynika z liczby posłów, o czym mówi arytmetyka sejmowa. Co do sytuacji w samym Sojuszu, to były premier zapowiedział, że kandydaci na szefa SLD wyłonią się tuz przed jego wyborem. - Są chętni na szefowanie SLD, tylko się nie ujawniają. Czekają na ostatni moment, ale zapewniam, że będą chętni - powiedział. Co do przyszłości lewicy w Polsce, to Millerowi coraz bardziej oddala się perspektywa połączenia kiedyś w przyszłości SLD z Ruchem Palikota. - Kilka dni temu Palikot miał spotkanie z szefem europejskich liberałów. Wydali wspólna deklarację, z której wynika, że on jest bardziej ukierunkowany na struktury liberalne niż socjaldemokratyczne - powiedział. - Jeżeli Palikot wysyła sygnał w stronę liberałów europejskich, to chyba nie mamy wiele wspólnego. Niech ujawni swoje poglądy w tym względzie. My jesteśmy we frakcji socjalistycznej - dodał. Przyznał jednak, że można się zastanowić nad wielkim spotkaniem w ramach kongresu lewicy polskiej. Według byłego premiera dobrym patronem takiego ruchu byłby Aleksander Kwaśniewski. - Powinien taką propozycję od nas otrzymać - powiedział. Miller mówił także o planach SLD w Sejmie w odniesieniu do konkretnych projektów i ustaw. Wsparcie projektu finansowania in vitro, zarówno z udziałem strony rządowej jak i Ruchu Palikota Miller uznał ""za warte mszy"". - Złożyliśmy już stosowny projekt. Liczymy, ze marszałek Sejmu spojrzy na niego łaskawym okiem - dodał. Jak zapowiedział Miller, SLD będzie za podniesieniem składki rentowej i zniesieniem becikowego dla bogatszych rodzin. Klub będzie natomiast przeciwko opodatkowaniu kopalin i wydłużeniu wieku emerytalnego. - To przenosi się na rynek pracy, blokuje się miejsca dla nowych pokoleń, a po drugie bylibyśmy zwolennikiem, żeby orientować się na staż pracy i okresy ubezpieczeniowe, bo inna jest sytuacja osoby, która zaczyna pracować w wielu 18 lat, a inna osoby a inna osoby która zaczyna w wieku 25 lat - powiedział","Leszek Miller, fot. PAP/Adam Warżawa",
https://wiadomosci.onet.pl/kraj/miller-bedziemy-proponowali-powiazanie-emerytury-ze-stazem-pracy/9gxd4,Miller: będziemy proponowali powiązanie emerytury ze stażem pracy,"Przewodniczący SLD Leszek Miller zapowiedział, że jego ugrupowanie w przyszłym Sejmie będzie proponowało możliwość przejścia na emeryturę ze względu na staż pracy, a nie ze względu na wiek – jeżeli TK uzna obecne przepisy za zgodne z konstytucją.","Trybunał Konstytucyjny w środę kontynuował rozprawę dotyczącą ustawy podnoszącej wiek emerytalny mężczyzn i kobiet do 67 lat. Zaskarżyły ją: Solidarność, OPZZ i posłowie PiS. Przepisom zarzucono m.in. naruszenie zasady zaufania do państwa i stanowionego przez nie prawa. - Jeżeli Trybunał uzna ustawę za niezgodną z konstytucją, to rzecz rozwiąże się sama. W przeciwnym wypadku - jeżeli w przyszłym Sejmie będziemy mieli do powiedzenia więcej niż w tym, wrócimy do tej kwestii i będziemy występowali z własnymi inicjatywami - zapowiedział Miller podczas konferencji prasowej w Starachowicach (Świętokrzyskie). - Staż pracy jest kryterium bardziej sprawiedliwym dlatego, bo każdy z nas rozpoczyna aktywność zawodową w różnym wieku. My proponujemy, żeby mężczyźni po przepracowaniu 40 lat, a kobiety 35 lat - mówię o okresach składkowych - nabywali prawo przejścia na emeryturę. A czy z tego prawa zechcą skorzystać, to ich sprawa - tłumaczył szef SLD. Miller był też pytany przez dziennikarzy, czy w związku ze zbliżającą się rocznicą zakończenie II wojny światowej powinno się eksponować pomniki żołnierzy radzieckich w Polsce i składać pod nimi kwiaty. Jak podkreślił, kwestie te regulują międzynarodowe umowy, zawarte w latach 90. - Polska zobowiązała się do ochrony symboli radzieckich, a Rosjanie polskich i trzeba przestrzegać podpisanych umów - dodał szef Sojuszu. Jak zapowiedział, sam będzie składał kwiaty przed Grobem Nieznanego Żołnierza. Miller przyjechał do Starachowic, by wesprzeć w kampanii przed drugą turą przedterminowych wyborów prezydenta miasta, Sylwestra Kwietnia. Głosowanie odbędzie się w niedzielę. Kwiecień - były prezydent i wiceprezydent Starachowic – wygrał pierwszą turę, zdobywając 30 proc. głosów. Jego kontrkandydatem będzie sekretarz świętokrzyskiego PiS Andrzej Pruś (komitet Praworządni i Skuteczni), którego poparło 23 proc. wyborców. Dotychczasowy prezydent miasta został prawomocnie skazany za branie łapówek i utracił mandat.",Leszek Miller,
https://wiadomosci.onet.pl/swiat/l-miller-o-katastrofie-smolenskiej-nie-miesci-sie-to-w-glowie/gcemy,L. Miller o katastrofie smoleńskiej: nie mieści się to w głowie,"Były premier Leszek Miller oświadczył w wywiadzie dla rosyjskiego dziennika ""Nowyje Izwiestija"", że ""lwią część winy za katastrofę samolotu Lecha Kaczyńskiego ponosi strona polska"".","- W toku dochodzenia, które prowadzi polska komisja śledcza, wyszło na jaw tyle niedociągnięć, zaniedbań i faktów karygodnego bałaganiarstwa z polskiej strony - począwszy od organizacji lotu, a skończywszy na wyszkoleniu pilotów - że nie mieści się to w głowie - powiedział polityk SLD. Według Millera ""duże znaczenie w tej tragedii, choć przykro to mówić, miały również niekończące się zmagania zmarłego prezydenta (Kaczyńskiego) z obecnym premierem (Donaldem Tuskiem); podejmowane przez zmarłego próby pokazania - jak w dziecięcej piaskownicy - kto jest ważniejszy"". Ekspremier zgodził się z opinią, że w czasie zbliżającej się kampanii wyborczej w Polsce w związku z katastrofą smoleńską znów będą padały oskarżenia pod adresem Rosji. Miller zaznaczył, że ""to, co słychać ze strony oficjalnej Warszawy, tj. rządu Donalda Tuska i prezydenta Bronisława Komorowskiego, nie jest oskarżeniem ani nawet krytyką"". - Są to zwykłe robocze uwagi, dotyczące wyłącznie jednej kwestii - badania przyczyn katastrofy - wyjaśnił przedstawiciel SLD. - Histeryczny lament dochodzi ze strony opozycji wobec obecnego rządu, jednej jedynej partii - Prawa i Sprawiedliwości Jarosława Kaczyńskiego - dodał.","Leszek Miller, fot. Sławomir Kamiński / Agencja Gazeta",
http://wiadomosci.onet.pl/kraj/czy-nowy-minister-odblokuje-10-mld-zl-z-funduszu-pracy/kzqn6,Czy nowy minister odblokuje 10 mld zł z Funduszu Pracy?,- Chcielibyśmy zapytać co stanie się z zablokowaną przez ministra Rostowskiego kwotą 10 mld zł z Funduszu Pracy. Te pieniądze - jak wspominał Leszek Miller - zostały zablokowane przez byłego ministra Jacka Rostowskiego.,"Na środowej konferencji prasowej Miller w imieniu SLD pogratulował nowym ministrom. - Liczymy na to, że oprócz realizacji programu rządowego, nowi ministrowie będą skorzy do nawiązania dialogu z opozycją, z SLD. Niewątpliwie istnieją takie obszary, gdzie można wznieść się ponad partyjne uprzedzenia, zrobić coś wspólnie dla naszego kraju. Ze strony SLD, a zwłaszcza klubu parlamentarnego taką deklarację pragnę złożyć - powiedział Miller. Jak zaznaczył, politycy Sojuszu nie znają jednak ""wszystkich zamiarów"" nowych ministrów, dlatego - mówił szef SLD - mają do nich szereg pytań. - Minister Kluzik-Rostkowska zajmowała się tematyką społeczną, ale nigdy nie zajmowała się sprawami edukacji, nigdy nie pracowała w komisji edukacji i nigdy nie zgłaszała żadnych interpelacji w Sejmie - mówił o nowej minister edukacji narodowej Leszek Miller. Lider Sojuszu pytał o jej opinię na temat likwidacji gimnazjów, czyli powrotu do 8-klasowej szkoły podstawowej i 4 klas liceum (lub technikum). Zapowiedział, że będzie chciał dowiedzieć się od Kluzik-Rostkowskiej, co zamierza robić, aby przygotować polskie szkoły na przyjęcie sześciolatków. Podczas konferencji Miller pytał też nowego ministra finansów Mateusza Szczurka, czy ""zachowuje wstrzemięźliwość w stosunku do proponowanej przez rząd reformy OFE"". - Czy stanowisko ministra ewoluuje, czy też postanowił iść pod prąd? - pytał Miller. - U sąsiadów zza Odry w porozumieniu koalicyjnym ustalono obniżenie wieku emerytalnego dla wszystkich, którzy mogą wykazać się 45-letnim stażem oskładkowanej pracy. To jest idea, którą od dłuższego czasu forsuje SLD. Cieszymy się, że koleżanka (Kanclerz Angela Merkel - red.) Pana Premiera Tuska widzi tą sprawę w ten sposób. Jak mówił, Sojusz jest też zainteresowany odblokowaniem 10 miliardów zł z Funduszu Pracy, które zostały - według SLD - ""zatrzymane przez ministra Rostowskiego"". Do Leny Kolarskiej-Bobińskiej (obejmie resort nauki i szkolnictwa wyższego) i Rafała Trzaskowskiego (będzie nowym szefem MAC) Miller skierował pytanie o ACTA. - Obydwoje dwa lata temu wstrzymali się w Parlamencie Europejskim w głosowaniu nad rezolucją dotyczącą ACTA. Wszyscy posłowie SLD byli przeciwko ograniczaniu wolności w Internecie. Jesteśmy ciekawi stanowiska nowych ministrów w tej sprawie. - zaznaczył szef SLD. Prezydent Bronisław Komorowski powołał w środę: Elżbietę Bieńkowską na funkcje wicepremiera oraz ministra infrastruktury i rozwoju, Mateusza Szczurka na ministra finansów, Macieja Grabowskiego na ministra środowiska, Joannę Kluzik-Rostkowską na ministra edukacji i Andrzeja Biernata na ministra sportu. Dotychczasowi europosłowie: Rafał Trzaskowski oraz Lena Kolarska-Bobińska ze względu na konieczność dopełnienia obowiązków w Parlamencie Europejskim zostaną powołani przez prezydenta w skład Rady Ministrów 3 grudnia.",Leszek Miller,
https://wiadomosci.onet.pl/kraj/borowski-miller-ogral-kalisza-jak-dziecko/sk9d8,Borowski: Miller ograł Kalisza jak dziecko,"Nie widzę możliwości stworzenia na bazie SLD tej silnej lewicy, jaka kiedyś była. Życzę powodzenia, ale nie wierzę - powiedział Marek Borowski w ""Faktach po faktach"" na antenie TVN 24. Były marszałek Sejmu odniósł się także do wyboru Leszka Millera na szefa klubu SLD. - Miller ograł Kalisza jak dziecko - skomentował.","- Patrzę na to (sytuację na lewicy, przyp. red.) z dystansem. Byłem, jestem i będę politykiem lewicy, jednak nie wrócę do SLD. Nie widzę możliwości stworzenia tam silnej lewicy - powiedział Borowski. Polityk, który w nowej kadencji parlamentu będzie senatorem, odniósł się także do wygranej Leszka Millera, który objął stanowisko przewodniczącego klubu Sojuszu Lewicy Demokratycznej. - Został szefem klubu 27 - osobowego, niejednogłośnie, ale chcę mu pogratulować - powiedział. - Miller ograł Kalisza jak dziecko. Najpierw mówił, że nie wystartuje, a potem powiedział, że mu anioł we śnie powiedział, żeby jednak wystartował. On po prostu prowadził rozmowy, ustalał na kogo może liczyć. Gdyby Leszek Miller wystartował w tej batalii i przegrał, to byłaby jego ostateczna porażka - stwierdził Marek Borowski. Były marszałek Sejmu opowiadał również o swoich działaniach na lewicy. - Próbowałem dwukrotnie poprawić to, co moim i nie tylko moim zdaniem było złe (na lewicy, przyp. red.). Za każdym razem jedna i druga inicjatywa była torpedowana przez ludzi SLD. Uważali oni, że lewica może istnieć wyłącznie w SLD. Efektem tego rodzaju polityki jest osiem proc. w wyborach i 27 osób w klubie - mówił dalej Borowski. Odniósł się on również do wyniku Lewicy i Demokratów z wyborów parlamentarnych w 2007 roku. - Te 13 proc. Lewicy i Demokratów dzisiaj byłoby ogłoszone w SLD sukcesem. Gdyby te wszystkie nazwiska, które grupował LiD, wystartowały w wyborach, ten wynik (wynik SLD w tegorocznych wyborach, przyp. red.) byłby dwa razy lepszy. To kwestia koncepcji - stwierdził Borowski. Jego zdaniem, osłabienie wyniku Sojuszu Lewicy Demokratycznej to nie nagły proces. - To wynik procesu, na przykład wypłukiwania z lewicy ludzi o dużym dorobku. Polityka SLD prowadziła do stagnacji. Sam wynik to także efekt błędów z końcówki kampanii - powiedział. Zapytany o żelazny elektorat lewicy, powiedział, że ""słowo żelazny nie oznacza wieczny"". - Żelazo też rdzewieje. Jak prowadzi się złą politykę, to i ten żelazny elektorat odejdzie - dodał.","Marek Borowski, fot. Adam Kozak / Agencja Gazeta",
https://wiadomosci.onet.pl/kraj/miller-doniesienia-ws-wiezien-cia-jak-scenariusz-hollywoodzkiego-filmu/3vc3s,"Miller: doniesienia ws. więzień CIA, jak scenariusz hollywoodzkiego filmu","To ""brzmi jak scenariusz hollywoodzkiego filmu"" - tak były premier Leszek Miller (SLD) odniósł się do informacji ""Washington Post"", że polski wywiad miał otrzymać od CIA 15 mln dol. za udostępnienie ośrodka szkoleniowego w Starych Kiejkutach. MSZ nie komentuje doniesień amerykańskiego dziennika.","Waszyngtoński dziennik w artykule pt. ""Tajna historia więzień CIA w Polsce"" pisze, że więzienie CIA w Polsce było prawdopodobnie najważniejszym takim tajnym ośrodkiem stworzonym po atakach z 11 września 2001 roku, w którym w ukryciu przetrzymywani byli więźniowie podejrzani o współudział w zorganizowaniu zamachów Al-Kaidy. Według gazety na początku 2003 r. oficerowie CIA z ambasady USA w Warszawie przywieźli do siedziby Agencji Wywiadu dwa kartonowe pudła zawierające 15 mln dol. Pieniądze miał odebrać ówczesny zastępca dyrektora Agencji Wywiadu, płk Andrzej Derlatka. Miller (premier w latach 2001-2004) pytany w Superstacji, jak ocenia te doniesienia odparł: ""Dla mnie śmieszne, bo brzmi jak scenariusz hollywoodzkiego filmu"". Na uwagę, że on jako ówczesny premier, który nadzorował działanie służb specjalnych powinien mieć wiedzę w takiej sprawie, Miller odparł: ""proszę nie żartować"". - Żaden premier nie powinien o czymś takim wiedzieć nigdy. Tak jak żaden premier nie powinien wiedzieć o żadnych operacjach, które są dokonywane, bo siłą pracy wywiadu, zwłaszcza wywiadu, jest działanie w warunkach bardzo dyskretnych - podkreślił. - Problem rozumiem byłby dla wywiadu wtedy, kiedy to wywiad by komuś zapłacił, ale jeżeli wywiad otrzymuje pieniądze za jakąś współpracę. Myślę, że nie chodzi o żadne więzienia, tylko jakąś inną operację - powiedział. - Washington Post pisze o tych więzieniach chyba od już, ja wiem, 6 czy 7 lat, więc to nie jest pierwszy przypadek. A problem dla polskich władz byłby wtedy, gdyby były jakieś nie do końca jasne i ujawnione wydatki, ale jeżeli wywiad otrzymał jakieś pieniądze, no super - stwierdził też Miller. Ministerstwo Spraw Zagranicznych nie komentuje publikacji ""Washington Post"". Rzecznik MSZ Marcin Wojciechowski powiedział w czwartek, że ""MSZ nie komentuje doniesień medialnych"". W grudniu ub.r. przed Europejskim Trybunałem Praw Człowieka - który zajął się skargą na Polskę w kwestii domniemanych tajnych więzień CIA w naszym kraju - wiceszef MSZ Artur Nowak-Far powiedział, że Polska nie naruszyła Europejskiej Konwencji Praw Człowieka. Ze skargą wystąpili Palestyńczyk Abu Zubajda i Saudyjczyk Abd al-Rahim al-Nashiri, którzy twierdzą, że w latach 2002-2003 zostali – za przyzwoleniem polskich władz - osadzeni przez CIA w tajnym więzieniu w Polsce, gdzie CIA miała ich torturować w pomieszczeniach ośrodka polskiego wywiadu w Starych Kiejkutach ma Mazurach. Dziś obaj przebywają w więzieniu w bazie USA Guantanamo na Kubie, czekając na proces. Zarzucili oni Polsce naruszenie kilku artykułów konwencji, takich jak: zakaz tortur i nieludzkiego traktowania; prawo do wolności i bezpieczeństwa osobistego; poszanowania prywatności; prawo do uczciwego procesu i ""skutecznego środka odwoławczego"" oraz prawo do życia. Zaskarżyli też przewlekłość i nieefektywność polskiego śledztwa w sprawie. Wiceszef MSZ mówił wówczas, że rząd ani nie potwierdza, ani nie zaprzecza okolicznościom opisanym w skargach, bo powinny być one ocenione przez krajowy wymiar sprawiedliwości. Dodał, że Polska chciała przedstawić ETPC szczegóły niejawnego śledztwa, zgodnie z wymogami polskiego prawa - ale Trybunał z tego nie skorzystał. Nowak-Far stwierdził też wówczas, że nie ma przesłanek do „zastępowania organów państwa przez Trybunał”, bo toczy się śledztwo mające wyjaśnić, czy miały miejsce działania opisane w skargach, a jeśli tak, to kto za nie odpowiada. Na początku grudnia, gdy ETPC rozpoczął badanie skargi, Miller w rozmowie z radiowymi ""Sygnałami dnia"" powtórzył, że na terenie Polski nie było tajnych więzień CIA. Rzecznik krakowskiej prokuratury, która prowadzi śledztwo ws. więzień CIA Piotr Kosmaty powiedział, że publikacja ""Washington Post"" zostanie dołączona do akt śledztwa, gdyż może stanowić informację o dowodach. Jednakże - zaznaczył - ""należy pamiętać, że jest to tylko materiał prasowy, który musi podlegać weryfikacji"".",Leszek Miller,
https://wiadomosci.onet.pl/kraj/miller-polska-powinna-pozostac-aktywna-w-kontaktach-z-ukraina/2wkfp,Miller: Polska powinna pozostać aktywna w kontaktach z Ukrainą,"Polska powinna pozostać aktywna w kontaktach z Ukrainą -powiedział szef SLD Leszek Miller. Jego zdaniem należy przekonywać strony konfliktu, aby spór z ulic przenieść do parlamentu.","Miller wziął dziś udział w posiedzeniu Rady Bezpieczeństwa Narodowego poświęconemu wydarzeniom na Ukrainie. Powiedział, że Polska powinna zachować ""aktywność na kierunku ukraińskim"" wykorzystując działalność instytucji rządowych, parlamentarnych, samorządowych, organizacji społecznych. - (Polska) powinna przekonywać strony konfliktu na Ukrainie, że ten spór z ulic powinien przenieść się do ukraińskiego parlamentu, czy innych miejsc, gdzie może być prowadzony dialog między władzą a protestującymi - powiedział Miller. Podkreślił, że pierwsze ofiary śmiertelne podczas protestów wywołują skrajne reakcje: ""albo ekstremiści stają się bardziej skrajni, albo ludzie zaczynają szukać porozumienia, próbują rozmawiać"". - Dzisiejszy dzień może być przełomowy. Albo Ukraina podąży w kierunku konfliktu na większą skalę, albo podąży w kierunku dialogu, negocjacji, dialogu, porozumień - zaznaczył lider SLD. Według niego, polskie władze nie mogą zapomnieć, niezależnie od oceny władz ukraińskich, że mają do czynienia z legalnie wybranym prezydentem i legalnie działającym rządem. Zaznaczył, że od wyborów parlamentarnych na Ukrainie upłynęło dopiero 15 miesięcy, a za rok odbędą się wybory prezydenckie. Miller ocenił także, że polskie działania powinny być włączone w szerszą strategię UE. - Unia jeszcze raz powinna próbować zaproponować władzom Ukrainy ""mapę drogową"", scenariusz dochodzenia do członkostwa w UE, powinna opracować nową propozycję - pakiet pomocowy, który by dotyczył stabilizacji finansów i spraw gospodarczych oraz ograniczenia skutków ewentualnych sankcji handlowych ze strony Rosji - powiedział Miller. Ocenił, że dobrą inicjatywą Polski mogłaby być propozycja zniesienia reżimu wizowego. - Może nie od razu dla wszystkich Ukraińców, ale np. rozpoczynając od studentów, wymiany młodzieżowej, naukowej kulturalnej i rozbudowywać współpracę samorządów organizacji pozarządowych - powiedział. Ukraińska prokuratura potwierdziła w środę śmierć trzech osób w rejonie dzielnicy rządowej w Kijowie, gdzie od niedzieli trwają starcia między milicją a antyrządowymi demonstrantami. Rząd i opozycja obwiniają się nawzajem o eskalację przemocy. UE potępiła ""eskalację przemocy"".",Leszek Miller,
https://wiadomosci.onet.pl/kraj/sld-proponuje-aby-oglosic-rok-2014-rokiem-europy/h9d52,"SLD proponuje, aby ogłosić rok 2014 rokiem Europy","SLD proponuje, aby rok 2014, w którym Polska będzie obchodzić 10. rocznicę akcesji do UE, ogłosić rokiem Europy; czasem dyskusji o przyszłości Polski w UE - powiedział w sobotę szef Sojuszu Leszek Miller. SLD chce powołać obywatelski komitet obchodów rocznicy.","Szef SLD na konferencji prasowej w Warszawie nawiązał do 10. rocznicy referendum w sprawie przystąpienia Polski do Unii Europejskiej, w którym 77,45 proc. Polaków opowiedziało się za wejściem naszego kraju do UE. Referendum akcesyjne odbyło się 7 i 8 czerwca 2003 roku; było wiążące, gdyż frekwencja przekroczyła wymagany konstytucyjny próg i wyniosła 58,85 proc. ""Wygraliśmy referendum, ale to za mało. Trzeba codziennie wygrywać naszą obecność w UE"" - podkreślił Miller. Lider Sojuszu zwrócił uwagę, że za rok będziemy obchodzić 10. rocznicę przystąpienia do UE. Według Millera będzie to dobra okazja do podsumowania i oceny naszego członkostwa w Unii. ""Proponujemy zatem, aby rok 2014 był rokiem Europy, czasem dyskusji o przyszłości naszego kraju w Unii Europejskiej. Występujemy z inicjatywą powołania obywatelskiego komitetu obchodów rocznicy wstąpienia Polski do UE pod hasłem +Europa 2014+"" - oświadczył Miller. Jak dodał, kulminacją obchodów będzie 1 maja 2014 r. i zorganizowany w Warszawie ""Kongres Europy, spotkanie przyjaciół Polski w Europie"". ""Pragniemy, aby przyszły rok był nasycony spotkaniami, debatami o historii i przyszłości UE, o miejscu naszego kraju w jednoczącej się Europie, o dokonaniach i inicjatywach na rzecz silnej Polski w silnej Europie"" - powiedział Miller. Jak zaznaczył, Polacy przyłączając się do UE wnieśli do niej ""pomysłowość, inicjatywy, gotowość do ciężkiej pracy, wielki intelektualny potencjał, który powinien być jak najlepiej wykorzystany"". ""Siła, pozycja i prestiż Polski rodzi się nad Wisłą a nie w Brukseli"" - przekonywał lider Sojuszu. Według niego ""ta siła wynika z tempa wzrostu gospodarczego, konkurencyjności polskiej gospodarki oraz ze stanu spraw społecznych i obywatelskich"". ""Niestety jest w naszej ojczyźnie wiele krzywd i niesprawiedliwości, a ból transformacji jest dla wielu osób i rodzin wręcz nie do zniesienia"" - ocenił Miller. I wyliczał problemy, z którymi jego zdaniem boryka się nasz kraj: słabnąca gospodarka, szybko rosnące dysproporcje w dochodach i poziomie życia obywateli, narastający lęk przed bezrobociem, a także to, że - jak mówił - szanse życiowe młodych ludzi nie zależą od ich zapału i umiejętności, a od miejsca urodzenia. ""Polacy nie są sytym i zadowolonym społeczeństwem. Patrzą z obawą, jak zdrowie, edukacja, kultura i inne powinności państwa wobec własnych obywateli coraz bardziej poddane są logice zysku"" - powiedział Miller. Jak dodał, dzisiejsza Polska na pewno nie spełnia wszystkich oczekiwań, ale ""odpowiedzią na to są błękit i złote gwiazdy Europy"". ""SLD - partia, która wprowadziła Polskę do UE - potwierdza swoją europejskość rozumianą jako wyraz współczesnego patriotyzmu. Potwierdza swoje przekonanie, że Polska jest naszą ojczyzną, a Europa naszym wspólnym i bezpiecznym domem"" - oświadczył Miller. Na konferencji zaprezentowano też krótki film nawiązujący do 10. rocznicy referendum akcesyjnego. Jego bohaterka, 28-letnia obecnie Patrycja, opowiada w nim o tym, jak zmieniło się jej życie w ciągu 10 lat członkostwa naszego kraju w UE. Na koniec dziękuje Millerowi, który przed dekadą jako premier odpowiadał za przygotowanie referendum oraz podpisał traktat akcesyjny, za to, że przekonał ją do głosowania za przystąpieniem naszego kraju do Unii.",,
https://wiadomosci.onet.pl/tylko-w-onecie/panie-miller-jest-demokracja-wytocz-mi-proces/bvew5,"""Panie Miller, jest demokracja, wytocz mi proces""","Ostre spięcie pomiędzy Józefem Piniorem a Leszkiem Millerem. Pierwszy twierdzi, że były premier podpisał się pod dokumentem ws. istnienia w Polsce tajnego więzienia CIA. Drugi twierdzi, że to kłamstwo łajdaka. - Leszkowi Millerowi pomyliły się epoki historyczne. To nie są już lata 70., ale demokratyczna Polska. Wolałbym, aby były premier nie przemawiał do mnie tonem funkcjonariusza PZPR - komentuje w rozmowie z Onet.pl Józef Pinior epitety pod swoim adresem.","- Jeśli premier Leszek Miller uznał, że kłamię, to niech mi wytoczy proces - dorzuca Józef Pinior. Dodaje przy tym, że ma nadzieję, iż polityk SLD zrozumie, że żyjemy już w kraju liberalnej demokracji. - Panie Miller, w Polsce jest demokracja - zwraca się do swojego oponenta. Leszek Miller nazwał Józefa Piniora kłamcą i łajdakiem. - To żenujące. Wolałbym, aby Leszek Miller wyjaśnił polskiemu społeczeństwu, jak wyglądała sprawa tajnych ośrodków śledczych CIA w Polsce - komentuje były opozycjonista. Pinior sam się zastanawia, czy Miller wiedział, co będzie się działo w ośrodkach CIA na terytorium Polski, czy może Amerykanie nie informowali o tym polskich władz. Z zarzutem, że kłamie, się nie zgadza. Dowodem na to ma być dokument, jak nam mówi Pinior, rodzaj instrukcji pomiędzy rządem a służbami specjalnymi. - Wiem, że istnieje dokument, który regulował działanie takiego ośrodka - powtarza Pinior. Jak dodaje, wie to dzięki pracy komisji Parlamentu Europejskiego ws. domniemanego istnienia tajnych więzień CIA także w Polsce. Jak dodaje, dokument ten jest w posiadaniu polskich władz, a widnieje na nim podpis ówczesnego premiera, czyli Leszka Millera. O jego istnieniu miała się dowiedzieć komisja Parlamentu Europejskiego, badająca tę sprawę. Sam dokument został, mówi nam Pinior, odkryty przez rząd PiS, który objął władzę po rządzie SLD. Miał on następnie zostać przekazany przez ministra ds. służb specjalnych Zbigniewa Wassermanna ministrowi sprawiedliwości Zbigniewowi Ziobrze. - Jest stenogram z tego przekazania - dodaje były poseł do PE. Później jednak, mówi Pinior, oficjalnie rząd PiS zaprzeczył, jakoby był w posiadaniu takiego dokumentu ws. tajnych ośrodków CIA. Były poseł do PE w rozmowie z Onet.pl zauważa, że na miejscu byłoby to, aby prokuratura publicznie przedstawiła, jaką ma wiedzę nt. domniemanych więzień CIA. Zwraca jednak uwagę na upolitycznienie kwestii. - Mamy do czynienia z nieformalnym sojuszem SLD i PiS w tej sprawie - ocenia Pinior. W rozmowie z Onet.pl wątpliwości, czy takie więzienia istniały, wyraża poseł Andrzej Celiński. Nie wierzy on w to. - Jeśli jednak okazałoby się, że one istniały, to w tej sprawie Polska powinna wypracować mechanizm abolicyjny - mówi. Jaki? Andrzej Celiński wskazuje, że mogłaby powstać kilkunastoosobowa komisja złożona z reprezentantów liczących się partii politycznych i autorytetów, osób zaufania publicznego. Polityk lewicy ocenia, że wspólny komunikat takiego ciała ws. więzień CIA, jeśli takie istniały, mógłby zakończyć sprawę. - Nie byłoby elementu taniej zemsty i zwycięstwa - podkreśla poseł i zwraca uwagę, że przecież scena polityczna ws. tajnych więzień się nie dzieli. Śledztwo warszawskiej prokuratury ws. więzień - Nie było więzień CIA w Polsce, a jeżeli ktoś ma na to dowody, to niech je przedstawi - oświadczył były premier. Warszawska Prokuratura Apelacyjna od sierpnia 2008 r. prowadzi śledztwo w celu zbadania, czy była zgoda polskich władz na stworzenie w Polsce tajnych więzień CIA i czy ktoś z polskich władz nie przekroczył uprawnień, rezygnując z suwerenności RP nad częścią terytorium Polski i godząc się w ten sposób na tortury. Postępowanie jest niejawne; nie są ujawniane żadne szczegóły. W 2009 r. prokuratura przyznała tylko, że śledczy potwierdzili ""kilkanaście lotów na lotnisko w Szymanach"". W lutym śledztwo zostało przedłużone do sierpnia tego roku. ""GW"" napisała przedwczoraj, że prokurator Jerzy Mierzewski prowadzący sprawę, który chciał urzędnikom państwowym rządu SLD postawić zarzuty m.in. złamania konstytucji, został odsunięty od sprawy. Mierzewskiego zastąpił Waldemar Tyl, nowy zastępca prokuratora apelacyjnego i równocześnie szef pionu prowadzącego śledztwo w sprawie tajnego więzienia CIA w Polsce. Rzecznik warszawskiej Prokuratury Apelacyjnej Zbigniew Jaskólski powiedział PAP, że zmiana podyktowana była wagą sprawy, a śledztwo nie zostało zahamowane. Domniemanie, że w Polsce - i kilku innych krajach europejskich - mogą być tajne więzienia CIA, wysunęła w 2005 r. organizacja praw człowieka Human Rights Watch. Według HRW takie więzienie w Polsce miało się znajdować na terenie szkoły wywiadu w Kiejkutach lub w pobliżu wojskowego lotniska w Szymanach na Mazurach. Polscy politycy, m.in. ówczesny prezydent Aleksander Kwaśniewski oraz premierzy zaprzeczali, by takie więzienia w Polsce istniały. Według polskich mediów, w śledztwie mieli zostać przesłuchani byli członkowie najwyższych władz, w tym Kwaśniewski, b. premier Leszek Miller i b. szef WSI gen. Marek Dukaczewski. W 2010 r. ujawniono, że oficjalny rejestr lotów do Szyman potwierdza, iż w 2003 r. co najmniej sześć razy lądowały tam samoloty powiązane z CIA. Raport ONZ sformułował zaś przypuszczenie, że w latach 2003-2005 w Kiejkutach przetrzymywano ośmiu podejrzanych o terroryzm więźniów, a polskie władze powołały zespół agentów podporządkowanych Amerykanom i tylko przed nimi odpowiedzialnych.","Józef Pinior, fot. Maciej Świerczyński / Agencja Gazeta",
https://wiadomosci.onet.pl/kraj/miller-j-kaczynski-na-sto-procent-wystartuje/j1bqj,Miller: J. Kaczyński na sto procent wystartuje,"- Jarosław Kaczyński na sto procent wystartuje w kampanii prezydenckiej - mówił w programie ""Fakty po Faktach"" Leszek Miller.","- Jeśli Kaczyński nie wystartuje, to nastąpi jego marginalizacja w partii. W kampanii będzie mówił, że chce kontynuować dzieło Lecha Kaczyńskiego - przewidywał były premier. - Jeśli SLD chce być poważną partią polityczną, musi mieć swojego kandydata. Mnie śmieszą takie opowiadania, że wszystkie partie siądą do jednego stolika i umówią się co do wyboru jednego kandydata - kontynuował. Jak zaznaczył polityk: ""musi być konkurencja i obywatele muszą mieć kilku kandydatów do wyboru"". Według Millera, w takich ""nadzwyczajnych czasach"" najlepszym kandydatem na start w wyborach prezydenckich jest szef partii, Grzegorz Napieralski. Były premier odniósł się także do pomysłów, by Sojusz Lewicy Demokratycznej poparł kandydaturę Andrzeja Olechowskiego.","Leszek Miller, fot. Radek Pietruszka",
https://wiadomosci.onet.pl/kraj/sld-podjal-decyzje-ws-odwolania-nowickiej/y33mh,SLD podjął decyzję ws. odwołania Nowickiej,"Szef klubu SLD Leszek Miller powiedział w czwartek, że wyjaśnienia wicemarszałek Sejmu z Ruchu Palikota Wandy Nowickiej przekonują posłów Sojuszu. SLD opowie się przeciwko ewentualnemu wnioskowi o jej odwołanie - zapowiedział.","- Wyjaśnienia, które usłyszeliśmy od pani Nowickiej i jej kolegów, całkowicie nam wystarczają. Sprawę uważamy za zamkniętą - powiedział Miller. W jego ocenie nie ma podstaw, aby ""zgłaszać kolejne wątpliwości"". Jak podkreślił, jeśli pod obrady Sejmu wpłynie wniosek o odwołanie Nowickiej z funkcji wicemarszałka, posłowie Sojuszu będą głosować za jego odrzuceniem. - Solidaryzujemy się z panią Nowicką w jej walce z sejmową nietolerancją - dodał. W czwartek klub Solidarna Polska zapowiedział, że w przyszłym tygodniu złoży wniosek o odwołanie Nowickiej z funkcji wicemarszałka. Powód - informacje o treści wyroku w przegranym przez Nowicką procesie, który wytoczyła publicystce Joannie Najfeld. Chodzi m.in. o informacje podane przez ""Gościa Niedzielnego"", który dotarł do utajnionego wyroku. Wynika z nich, że kierowana przez Nowicką Federacja na Rzecz Kobiet i Planowania Rodziny otrzymywała pieniądze od koncernu farmaceutycznego produkującego środki antykoncepcyjne oraz od międzynarodowej organizacji, promującej aborcję i produkującej przyrządy do przerywania ciąży. Według sądu, słowa wypowiedziane przez Joannę Najfeld o pozostawaniu przez Nowicką ""na liście płac przemysłu aborcyjno-antykoncepcyjnego"" to zwrot publicystyczny, retoryczny, a nie stwierdzający określony fakt.","Leszek Miller, fot. PAP/Radek Pietruszka",
https://wiadomosci.onet.pl/kraj/palikot-szykuje-transfer-miller-znam-nazwisko-tej-osoby/zvqsm,Palikot szykuje transfer. Miller: znam nazwisko tej osoby,"Szefem nowego, liczącego 27 osób klubu SLD został wybrany dzisiaj b. premier Leszek Miller. Jego rywal do tej funkcji, Ryszard Kalisz, został jednym z trzech wiceprzewodniczących. Miller zadeklarował, że nie zamierza ubiegać się o funkcję szefa SLD. W ""Kropce nad i"" w TVN 24 Janusz Palikot zapowiedział, że po tej decyzji klub SLD opuści jedna osoba, która przejdzie do Ruchu Palikota. Kilkadziesiąt minut później Leszek Miller zasugerował, że chodzi o jedynego posła, który dzisiaj nie głosował, czyli Sławomira Kopycińskiego. Podkreślił jednocześnie, że ani nie potwierdza, ani nie zaprzecza, że Kopyciński przejdzie do Palikota.","Janusz Palikot poinformował, że jutro o godz. 11 odbędzie się konferencja, na której opinia publiczna dowie się, o kogo chodzi. - Myślę, że to nie jest koniec - mówił Palikot w TVN 24. - Jutro będzie 1:0 w meczu Janusz Palikot-Leszek Miller - dodał. Polityk zdradził tylko, że tym politykiem nie będzie Ryszard Kalisz. Palikot ocenił, że sytuacja, w której Leszek Miller został szefem klubu SLD, a wiceprzewodniczącą Krystyna Łybacka, jest ""kuriozalna"". Wyjaśnił, że ci politycy, gdy SLD rządziło, przehandlowali idee lewicy na rzecz Episkopatu. Palikot powiedział również, że wielu ludziom z SLD nie podoba się, że to Leszek Miller stanął na czele klubu. Z kolei Leszek Miller w ""Rozmowie Rymanowskiego"" w TVN 24 przyznał, że wie, kogo na myśli ma Palikot. - Znam nazwisko tej osoby - powiedział, dodając, że chodzi o jedynego posła, który dzisiaj nie wziął udziału w głosowaniu na szefa klubu SLD, czyli Sławomira Kopycińskiego. - Jeżeli pan Palikot uważa, że nas zaskoczy, to myli się jak zwykle. Nie rozmawiałem z tym posłem, ale będę rozmawiał. Nie ma przymusu bycia w klubie SLD, natomiast każdy musi rozważyć, czy pozostać w kręgu towarzyskim, pamiętać o wzlotach i upadkach, czy poddać się i wywiesić białą flagę - mówił Miller w TVN 24. Podkreślił jednocześnie, że ani nie potwierdza, ani nie zaprzecza, że Kopyciński przejdzie do Palikota. - To nie jest kwestia jednej rozmowy, a ja nie jestem cudotwórcą. Musi podjąć decyzję, która może być brzemienna w skutki - stwierdził były premier. Miller szefem klubu SLD Leszek Miller został dzisiaj nowym szefem klubu SLD. Były premier niespodziewanie pokonał Ryszarda Kalisza. Wiceszefami klubu zostali także: Krystyna Łybacka i Leszek Aleksandrzak; sekretarzem - Ryszard Zbrzyzny. Na Millera głosowało 14 posłów Sojuszu, 11 poparło Kalisza, jeden głos był nieważny. Nieobecny podczas środowych wyborów szefa klubu był poseł Sławomir Kopyciński. - Powierzono mi godność kierowania klubem sejmowym SLD. Zrobię wszystko, żeby być szefem nie tylko tych, którzy na mnie głosowali, ale także tych, którzy oddali głos na mojego konkurenta. Chciałbym podziękować Ryszardowi Kaliszowi za szlachetną rywalizację. Miałem przed sobą polityka wielkiej klasy, polityka kompetentnego - mówił na konferencji prasowej nowy szef klubu SLD. - Zamierzam poprosić Kalisza, by został jednym z wiceprzewodniczących klubu. Będzie to sygnał do kooperacji w klubie SLD. Chcę stać się z całym klubem SLD liczącą i poważaną siłą parlamentarną, reprezentacją kompetentnych ludzi, którzy rzemiosło parlamentarne wykonują najlepiej jak to możliwe. Będziemy też partnerami dla innych klubów. Partnerami wymagającymi, znającymi swoją wartość - stwierdził Miller. - Wzięcie odpowiedzialności za funkcjonowanie klubu to wzięcie na plecy worka z kamieniami, a nie ze srebrem i złotem. Nie udźwignę tego ciężaru, jeśli miałbym być z tym sam - dodał. Z kolei Ryszard Kalisz powiedział, że ""jest przyjemnością przegrać z premierem RP, którego podpis jest na traktacie akcesyjnym, z osobą, która przeprowadziła do końca negocjacje przed wstąpieniem Polski do Unii Europejskiej"". - Jestem przekonany, że SLD będzie odgrywał bardzo dużą rolę w parlamencie, jak i w życiu publicznym - dodał. W kadencji, która rozpocznie się 8 listopada, klub SLD liczy 27 posłów, najmniej w historii.","Leszek Miller, fot. PAP/Radek Pietruszka",
https://wiadomosci.onet.pl/kraj/zakonczyly-sie-wybory-powszechne-na-szefa-sld-wyniki-28-kwietnia/bpbqj,Zakończyły się wybory powszechne na szefa SLD; wyniki 28 kwietnia,W SLD skończyły się wybory powszechne na szefa partii; wyniki mają być podane na kongresie partii 28 kwietnia. Jedynym kandydatem był obecny lider Leszek Miller. W sondzie internetowej działacze SLD poparli m.in. wprowadzenie trzeciej stawki podatku dla najbogatszych.,"Rzecznik SLD Dariusz Joński powiedział na czwartkowej konferencji prasowej, że wyniki wyborów będą znane dopiero za kilka dni, ponieważ nie wszyscy członkowie SLD zdecydowali się głosować przez internet; niektórzy przesłali swoje głosy pocztą. Za pomocą internetu - jak powiedział Miller - głosowało 13 tys. 725 osób. ""To jest liczba większa niż liczba członków wielu partii politycznych w Polsce, a do tego dojdzie jeszcze kilka tysięcy osób, które zdecydowały się głosować za pomocą specjalnej karty drogą korespondencyjną"" - mówił. Przy okazji wyboru szefa partii zorganizowano także sondę internetową. Działacze Sojuszu odpowiadali w niej na cztery pytania. Pierwsze z nich dotyczyło tego, czy popierają trzecią stawkę podatkową dla najzamożniejszych Polaków. Na tak było 84 proc. działaczy, przeciwnego zdania - 7 proc. ""To oddało nastrój w SLD, ale także nastrój wielu obywateli RP, którzy uważają, że w warunkach ostrego kryzysu społecznego i gospodarczego bogatsi powinni się dzielić w większym zakresie z biedniejszymi"" - uważa Miller. Członkowie Sojuszu pytani byli także o to, czy popierają likwidację OFE przy jednoczesnym przekazaniu składki OFE do ZUS-u. 60 proc. odpowiedziało, że są na tak, a 25 proc., że na nie. Trzecie pytanie dotyczyło tego, czy są za wyborem prezydenta przez Zgromadzenie Narodowe. Większość - 56 proc. była przeciwna takiemu rozwiązaniu, ""za"" głosowało 31 proc. ""To jest istotna kwestia dotycząca ustroju naszego państwa, bo jeśli co chwilę wybuchają spory i konflikty pomiędzy prezydentem i premierem, to zachodzi pytanie o ich kompetencje, ale także sposób wyłaniania"" - powiedział Miller. Jego zdaniem ważnym czynnikiem generującym spory pomiędzy prezydentem i premierem jest fakt, że głowa państwa ma niewielkie uprawnienia, ale jej legitymacja, pochodząca z powszechnego wyboru, jest bardzo silna. ""To powoduje naturalną tendencję po stronie prezydenta, do rozpychania się, do rozpychania konstytucji, tak aby realne kompetencje były większe, niż te wynikające z przepisów konstytucyjnych"" - mówił Miller.",,
https://wiadomosci.onet.pl/kraj/miller-jaroslaw-kaczynski-jak-najszybciej-powinien-zostac-premierem/ehntgy,Miller: Jarosław Kaczyński jak najszybciej powinien zostać premierem,"- Jarosław Kaczyński wygrał wybory i nie objął funkcji premiera. To był grzech pierworodny. W Polsce jest wystarczająco dużo przykładów pokazujących niefunkcjonalność takiego rozwiązania - powiedział na antenie Polsat News Leszek Miller. I dodał, że to właśnie prezes PiS powinien jak najszybciej objąć fotel szefa rządu. Z opinią byłego szefa SLD zgodził się drugi z gości programu ""Prezydenci i premierzy"" Bronisław Komorowski.","Miller przytaczał przykład dwóch wcześniejszych premierów Jerzego Buzka oraz Kazimiera Marcinkiewicza, którzy byli, jak przekonywał, szefami rządów sterowanymi przez partyjnych liderów. - Uważam, że dla dobra polskiej polityki, dla wprowadzenia zasady odpowiedzialności konstytucyjnej za podejmowane decyzje, Jarosław Kaczyński jak najszybciej powinien zostać premierem - apelował gość Polsat News. - Niech po prostu Kaczyński przejmie odpowiedzialność za rząd i sytuacja wróci do normy. Nie będzie pozakonstytucyjnego organu sprawowania władzy - dodał Leszek Miller. Sama premier Beata Szydło, pytana o ewentualne zmiany personalne w jej gabinecie, powiedziała, że nie widzi powodu do dyskusji na ten temat. Poinformowała też, że w najbliższym czasie odbędzie się posiedzenie Rady Ministrów, na którym zostanie podsumowane pierwsze pół roku rządu. - Rząd w tej chwili zajmuje się tym, co do niego należy, czyli pracuje nad kolejnymi zmianami, projektami i programami. Każdy z ministrów odpowiada za swój resort, za to, co w tym resorcie się dzieje, i każdy z ministrów będzie oceniany. Ja takiej oceny ministrów będę również dokonywać, ja również będę oceniana, to jest normalna rzecz - powiedziała Szydło, która przebywa z wizytą w USA. - Każdy z ministrów będzie oceniany. Będę na pewno żądać od każdego, czy to będzie minister Waszczykowski, Morawiecki, Szałamacha, Jurgiel czy każdy inny minister. Nie chcę wymieniać wszystkich. Wymieniłam cztery nazwiska, ale proszę nie rozumieć, że to są nazwiska, które w sposób szczególny mam tutaj na myśli - dodała Beata Szydło, pytana o ewentualną rekonstrukcję rządu i o to, czy szef MSZ Witold Waszczykowski mógłby zastąpić w Parlamencie Europejskim Janusza Wojciechowskiego. W ostatnim wydaniu tygodnika ""wSieci"" ukazał się obszerny wywiad z Jarosławem Kaczyńskim. Prezes Prawa i Sprawiedliwości w rozmowie z Michałem i Jackiem Karnowskimi przyznał, że pod koniec roku przyjdzie czas na podsumowanie prac rządu Beaty Szydło. ""Są sukcesy, ale nic gorszego niż samozadowolenie nie może nas spotkać. Mówię jasno i wyraźnie: musimy iść do przodu, jeszcze przyśpieszyć, musimy uruchamiać kolejne projekty, musimy ruszyć jeszcze mocniej do przodu. Rząd musi być zwarty, musi myśleć wspólnymi celami. Te resortowe kłopoty, które – uczciwie mówiąc – są w rządzie, muszą zostać twardą ręką przełamane. Była teraz ostatnio narada w rządzie, która miała temu służyć"" – mówił dalej były szef rządu.",Leszek Miller,
https://wiadomosci.onet.pl/kraj/miller-caly-uklad-prokuratorski-zostal-zainfekowany-grozna-choroba/mqfqy,Miller: cały układ prokuratorski został zainfekowany groźną chorobą,"Lider SLD Leszek Miller w programie ""Tak jest"" w TVN24, powiedział, że ""cały układ prokuratorski został zainfekowany groźną chorobą »ziobrzycą«"". - Z tą chorobą nikt sobie nie umie poradzić. Nie marzę o niczym innym, tylko o tym, by zobaczyć mordercę generała Papały na ławie oskarżonych i usłyszeć wyrok - podkreślił lider SLD.","- Śledztwo w sprawie Papały trwało długo, bo królowała w nim polityka. Po raz pierwszy ta wersja jest hipotezą całkowicie kryminalną. Po wyczerpaniu się wszystkich wątków politycznych, prokuratorzy uznali, że czas zająć się wersją niepolityczną - dodał Leszek Miller. Prokuratura potwierdziła dziś informację, że zarzut zabójstwa gen. Marka Papały usłyszeli Igor M. (wcześniej Ł.; zmienił nazwisko) ps. Patyk oraz Mariusz M. Pozostali zatrzymani w tej sprawie to Tomasz W. oraz bracia Robert i Dariusz J. W poniedziałek zatrzymano pięciu mężczyzn podejrzanych o zabójstwo b. komendanta głównego policji gen. Marka Papały. Dwóm z nich prokuratura postawiła zarzuty rozboju z bronią w ręku. Wszyscy zostali w środę decyzją sądu aresztowani na trzy miesiące. Informacja o zatrzymaniach zmieniła wszelkie dotychczasowe ustalenia dotyczące śmierci gen Papały. ""Patyk"", któremu teraz postawiono zarzut zabójstwa Papały, jest w tym procesie świadkiem oskarżenia. Bo gdy został świadkiem koronnym w innej sprawie zeznał, że był na miejscu zbrodni, bo chciał ukraść samochód, jednak zapewnił, że nie miał to być samochód generała. Według najnowszych ustaleń prokuratury Papała został zastrzelony podczas napadu rabunkowego - celem napastników było auto generała. Informacji o zatrzymaniu ""Patyka"" nie chciała wczoraj potwierdzić prokuratura. Rzecznik łódzkiej Prokuratury Apelacyjnej - Jarosław Szubert, pytany w środę, czy jest on wśród zatrzymanych powiedział: ""Jeśli już to Igor M."". Dopytywany, czy jest to ta sama osoba, dodał: ""Nie mogę tego powiedzieć"". Prokurator poinformował również, że śledczy zamierzają przesłać do warszawskiego sądu okręgowego, przed którym toczy się proces oskarżonych o współudział w zbrodni - Ryszarda Boguckiego (zgadza się na podawanie danych) i Andrzejowi Z. ""Słowikowi"", materiały ze śledztwa. - Musimy poczekać do chwili, kiedy te materiały będą mogły zostać ujawnione w postępowaniu sądowym, kiedy nie będzie to groziło szkodą dla prowadzonego śledztwa - powiedział Szubert. Bogucki oskarżony jest o obserwowanie miejsca zabójstwa Papały i bezskuteczne nakłanianie w 1998 r. za 30 tys. dolarów gangstera Zbigniewa G. do zabicia b. szefa policji. ""Słowikowi"" prokuratura zarzuciła nakłanianie za 40 tys. dolarów płatnego zabójcy Artura Zirajewskiego do morderstwa. Oskarżeni nie przyznają się do winy. Przedstawiciel prokuratury podkreślił, że grupa, wobec której prokuratura wystąpiła z zarzutami, była znana policji z początku lat 90 ubiegłego wieku. Przez kilka lat dokonali kradzieży kilkuset pojazdów różnych marek. Gangsterzy znani byli nie tylko warszawskiej policji. Ich teren działania obejmował również woj. wielkopolskie Jak poinformowano, przełom w sprawie śmierci gen. Papały to m.in. efekt powołania w 2010 roku przez szefa policji nowej grupy, w skład której weszli policjanci m.in. z b. wydziału zabójstw KSP, a także z CBŚ i Biura Wywiadu Kryminalnego KGP. Wcześniej media, m.in. portal tvn24.pl, RMF FM oraz PAP informowały o zatrzymaniu pięciu osób, w tym świadka koronnego Igora M., ps. Patyk, w śledztwie dotyczącym zabójstwa byłego szefa policji generała Marka Papały. ""Patyk"" ma usłyszeć zarzut zabójstwa Papały. Zatrzymań dokonywali policjanci z KGP, wchodzący w skład specjalnego zespołu wyjaśniającego razem z prokuraturą sprawę zabójstwa. Igor M. od początku przyznawał, że w czasie zabójstwa był w pobliżu miejsca, gdzie zamordowano generała, ale twierdził, że nie miał z tym związku.","Leszek Miller i Ryszard Kalisz,fot.PAP/Leszek Szymański",
https://wiadomosci.onet.pl/kraj/miller-w-tych-warunkach-tusk-nie-mogl-uzyskac-wiecej/cz5ne,Miller: w tych warunkach Tusk nie mógł uzyskać więcej,"- Gratuluję panu premierowi. (...) Myślę, że w tych warunkach nie mógł uzyskać więcej. To jest bardzo przyzwoity wynik - tak szef SLD Leszek Miller w programie ""Piaskiem po oczach"" w TVN24 skomentował uzgodnienie w Brukseli nowego unijnego budżetu na lata 2014-2020. Polska uzyskała w nim 105,8 mld euro, tj. 441 mld złotych.","Były premier zaznaczył, że fakt, iż wszyscy przywódcy europejscy ogłaszają sukces, to dowód na to, ""że zawarto rozsądny kompromis"". - Ponieważ wszyscy są zadowoleni, to jest świetny kompromis - podkreślił. Dodał przy tym, że Sojusz Lewicy Demokratycznej będzie uważnie przyglądał się temu, jak teraz uzyskane przez polski rząd pieniądze będą wydawane. Przywódcy państw Unii Europejskiej po wielogodzinnych negocjacjach uzgodnili porozumienie w sprawie nowego unijnego budżetu na lata 2014-20. Można było odnieść wrażenie, że w Brukseli dorośli ludzie bawią się w teatrzyk. - To nie jest teatr - sprzeciwił się Miller. - Tam naprawdę prowadzone są nieustanne negocjacje, czasami każda godzina jest cenna. (...) Im trudniejszy jest problem, tym wymaga więcej czasu - stwierdził. - Unia Europejska jest wprawdzie dość zwartym organem, ale to jest 27 państw i często 27 różnych interesów - dodał rozmówca Konrada Piaseckiego. - Tusk miał świadomość, że musi wydobyć od swoich partnerów jak najwięcej, żeby potem ze swobodnym uśmiechem powiedzieć obywatelom Rzeczpospolitej Polskiej: ""Proszę bardzo! Wszystko, co można było zrobić, zostało zrobione"" - powiedział były premier. Odnosząc się do sprawy próby odwołania Wandy Nowickiej ze stanowiska wicemarszałka Sejmu stwierdził, że SLD bronił posłanki, gdyż nie było żadnych postaw merytorycznych, aby ją odwołać. Szef Sojuszu podkreślił, że Nowicka świetnie wypełnia swoje powinności. - Cieszę się bardzo, że dzisiaj Sejm nie dopuścił do rozwinięcia scenariusza, który został napisany - jak to ktoś ładnie określił - w teatrzyku Janusza Palikota - powiedział gość ""Piaskiem po oczach"". Czy w SLD znalazłoby się miejsce dla Nowickiej? - Jeżeli pani Nowicka miałaby taki zamiar (przejścia do SLD - przyp. red.), nie widzę przeszkód, ale nie ma takich zamiarów - stwierdził Leszek Miller. Dodał, że w przeciwnym wypadku Nowicka zostałaby ""szybko oskarżona o koniunkturalizm i takie skakanie z gałęzi na gałąź"". Miller został zapytany również o przyszłość polityczną Aleksandra Kwaśniewskiego. Jego zdaniem były prezydent nie ma takiej siły, by zmieść SLD. - Naiwne jest sądzić, że SLD zniknie ze sceny politycznej - powiedział były szef polskiego rządu.","Leszek Miller, fot. Sławomir Kamiński / Agencja Gazeta",
http://wiadomosci.onet.pl/kraj/leszek-miller-w-radiu-zet/hmhf9,Leszek Miller w Radiu ZET,Gościem Moniki Olejnik był były premier Leszek Miller.,,,
https://wiadomosci.onet.pl/kraj/kolejna-strata-sld-senyszyn-mnie-nie-zdziwi/bm8zw,"Kolejna strata SLD? ""Senyszyn mnie nie zdziwi""","- Jak Joanna Senyszyn się odda Palikotowi, to mnie to nie zdziwi. Ona jest przykładem polityka, który ma duża dynamikę i chęć zmian - przyznał, pytany o kolejne transfery z SLD, były premier Józef Oleksy. W programie ""Kropka nad i"" na antenie TVN24 stwierdził również, że europosłanka SLD ""ma duże umiejętności przemieniania siebie"". - Nie zachwalam tego - dodał.","Były premier i w przeszłości czołowy polityk SLD odniósł się również do ostatniego transferu Ruchu Palikota. Jego zdaniem Sławomir Kopyciński, który odszedł z SLD ""zaostrzył ton, bo zbliżył się do Palikota"". - To nie jest w porządku - powiedział Oleksy. - Krzyż to przykład krzykliwości Palikota. Zastanawiam się kiedy mu się wyczerpie bagaż chwytów, bo jak przyjdzie do tematu gospodarki, to Palikot będzie miał trudniej w prezentowaniu swojego programu - dodał. W rozmowie z Moniką Olejnik były premier skomentował również zwycięstwo Leszka Millera w wyborach na szefa klubu SLD. - Leszek Miller ma silne parcie do władzy. To sprawa charakteru, drogi życiowej. Przyzwyczajenia i pragnienia pozostają - powiedział. Oleksy wyraził także przekonanie, że nowy szef klubu SLD zrobi z Sojuszu ""potężną siłę"". - On ma ekspansjonizm w sobie - dodał. - Nie jestem zaskoczony ze kandydował. Byłem pewny, że tak będzie. To jest cały kunszt Leszka Millera, żeby nie zawsze mówić, co się zamierza - powiedział Józef Oleksy. - On by tego nie czynił, gdyby wynik nie był taki słaby - dodał. Polityk Sojuszu wypowiedział się także na temat konkurenta Millera w wyborach na szefa klubu SLD. - Ryszard Kalisz jest zwolennikiem lewicy otwartej. Miller tego samego chce, ale bardziej jest skłonny preferować pragmatyzm - powiedział Oleksy. - Tu sprawa jest nie w zmianie osoby. Tu sprawa jest czy lewicy po zmianie uda się odrodzić - skwitował. Były premier dodał, że nowy szef klubu SLD ma przed sobą spore wyzwanie. Mówił, że ""SLD dokona potrzebnych przeistoczeń, odnowy wewnętrznej i wymiany kierownictwa i zjednoczy społeczną bazę lewicy"". Oleksy widziałby na stanowisku przewodniczącego SLD właśnie Millera, choć nie wyklucza także mocnej kandydatury Włodzimierza Czarzastego. Oleksy przyznał, że Palikot zabrał Sojuszowi część polityków. - Palikot umiał inaczej mówić do ludzi młodych o wartościach, które głosi SLD - powiedział polityk Sojuszu. - Spór między SLD a Palikotem dotyczy wartości, które i tak zawsze będą lewicowe - dodał.","Józef Oleksy, fot. Maciej Stankiewicz/Onet.pl",
https://wiadomosci.onet.pl/kraj/miller-zgodzil-sie-przeprosic-prof-chazana-za-nazwanie-go-religijnym-psychopata/dfcqkc,"Miller zgodził się przeprosić prof. Chazana za nazwanie go ""religijnym psychopatą""","Były premier Leszek Miller zgodził się przeprosić byłego dyrektora stołecznego szpitala im. Świętej Rodziny, prof. Bogdana Chazana za nazwanie go w 2014 r. m.in. ""religijnym psychopatą"". Tym samym Sąd Rejonowy Warszawa–Śródmieście umorzył postępowanie w tej sprawie.","Prof. Chazan wystąpił przeciwko Millerowi z prywatnym aktem oskarżenia do dwóch sądów rejonowych: Warszawa-Śródmieście i Warszawa-Mokotów jesienią 2014 roku. Zarzucił mu pomówienie, czyli przestępstwo opisane w art. 212 Kodeksu karnego (kara do roku więzienia, grzywny lub ograniczenia wolności dla tego, kto ""pomawia inną osobę (...) o takie postępowanie lub właściwości, które mogą poniżyć ją w opinii publicznej lub narazić na utratę zaufania potrzebnego dla danego stanowiska, zawodu lub rodzaju działalności""). Prof. Chazan jako dyrektor szpitala im. Świętej Rodziny, latem 2014 roku odmówił pacjentce legalnej aborcji. Miller, komentując wówczas tę głośną sprawę w Sygnałach Dnia radiowej Jedynki, nazwał go ""religijnym psychopatą, który nie pozwala na badania prenatalne i każe kobietom rodzić chore dzieci"". Dodał, że tacy lekarze ""stanowią zagrożenia dla życia kobiet, odmawiają wykonania obowiązków zawodowych"". Podobnie krytyczne słowa pod adresem szefa szpitala im. Świętej Rodziny wypowiedział później na konferencji prasowej w Sejmie. W przesłanym PAP oświadczeniu Miller zawarł przeprosiny pod adresem prof. Chazana. ""Ja, Leszek Miller, przepraszam Pana Profesora Bogdana Chazana za krzywdzące i niezasłużone słowa wypowiedziane przeze mnie pod jego adresem w audycji radiowej w dniu 10 lipca 2014 roku w Programie Pierwszym Polskiego Radia oraz na konferencji prasowej w budynku Sejmu RP w dniu 9 lipca 2014 roku"" - napisał b. premier i b. szef SLD. Zaznaczył, że jego wypowiedzi ""nie miały na celu podważenia dobrego imienia, czy też zakwestionowania dorobku naukowego i zawodowego"" byłego dyrektora szpitala im. św. Rodziny. ""Nie zmierzały też do narażenia go na utratę zaufania potrzebnego do wykonania zawodu lekarza"" - dodał Miller. Prof. Chazan powiedział, że czuje się usatysfakcjonowany przeprosinami byłego szefa SLD. - Pan premier Leszek Miller dwa lata temu wypowiedział w moim kierunku bardzo nieprzyjemne i obraźliwe słowa dwukrotnie, w dwóch różnych miejscach i teraz zdecydował się przeprosić za to. Ponieważ przeprosił za krzywdzące i niesprawiedliwe słowa, które wypowiedział pod moim adresem, podkreślił, że jego wypowiedzi nie miały na celu podważenia mojego dobrego imienia, czy zakwestionowania mojego dorobku zawodowego, czuję się całkowicie usatysfakcjonowany tym oświadczeniem - stwierdził prof. Chazan. Rozstrzygnięcie Sądu Rejonowego Warszawa-Śródmieście obejmuje zamieszczenie przeprosin przez Millera w Polskiej Agencji Prasowej i w ""Rzeczpospolitej"". Chazan ma z kolei wycofać pozew przeciwko Millerowi z Sądu Rejonowego Warszawa-Mokotów.",Leszek Miller,
https://wiadomosci.onet.pl/miller-do-tuska-europa-potrzebuje-wspolnotowej-polityki-energetycznej/64rc8,Miller do Tuska: Europa potrzebuje wspólnotowej polityki energetycznej,"Szef SLD Leszek Miller zaapelował w czwartek do premiera Donalda Tuska, by ten przedstawił na szczycie UE w Brukseli postulat stworzenia w Europie wspólnotowej polityki energetycznej i zapisanie jej w traktacie europejskim.","- Polityka energetyczna w UE to suma egoizmów narodowych, każdy kraj ma inną pozycję i różne ceny pozyskiwania gazu i innych paliw - podkreślił na konferencji prasowej w Sejmie Miller. Jego zdaniem taka sytuacja, w obliczu kryzysu w stosunkach z Rosją, - nakłada obowiązek stworzenia wspólnej energetycznej polityki europejskiej, w miejsce polityki Niemiec, Francji czy Holandii. - To właśnie powinien postulować premier Tusk na rozpoczynającym się szczycie UE. Polityka energetyczna powinna być wspólną częścią traktatową, tak jak europejska polityka rolna. Gdyby tak było, zmieniłyby się warunki energetyczne Europy - ocenił szef Sojuszu. Ekspert partii ds. ekonomicznych, należący do Zarządu SLD Wojciech Szewko podkreślił, że ""brak wspólnej polityki energetycznej powoduje, iż Polska płaci za gaz rosyjski około 500 USD za 1000 m sześc., podczas gdy Niemcy i Holandia - około 370 USD. - Takie relacje funkcjonują także z innymi państwami, np. USA, czy z państwami Zatoki Perskiej - dodał Szewko. Według niego wspólna polityka europejska na rynku rolnym nie pozwala na dyskryminacyjne traktowanie rynków narodowych. - Wyjątkiem w UE jest polityka energetyczna, która nie jest wspólnotowa. Powoduje to, że Rosja od lat ""rozgrywa"" państwa europejskie mówiąc, że UE jest jednolitym rynkiem rolnym, ale nie energetycznym. A zatem gaz sprzedawany do Niemiec za niewielkie pieniądze nie może być przesłany do Polski, bo to są odrębne rynki - podkreślił ekspert SLD. Jego zdaniem brak takiej ""wspólnotowej"" polityki energetycznej powoduje, że w Unii Polska jest ""najbardziej poszkodowana. Za to Niemcy, którzy pozyskują najtańszy gaz, mają ""najbardziej konkurencyjną produkcję"" w Europie. Miller przypomniał, że jego partia wystąpiła z taką inicjatywą ustawodawczą. - Zrobiliśmy to już dawno, ale dopóki nie mamy większości można mówić tylko o inicjatywnie, a nie o praktyce prawnej - dodał. Szef Sojuszu przestrzegł także, że Polska traci na wiarygodności w Europie jako uczestnik rynku energetycznego, gdyż nie wdraża unijnych dyrektyw w tym zakresie. - Już spotykają nas z tego powodu konsekwencje w Brukseli - podkreślił Miller. - Rząd nie może też od trzech lat przedłożyć Sejmowi ustawy o odnawialnych źródłach energii, a takich źródeł energii jak woda, wiatr, biomasa nikt nam nie jest w stanie odebrać lub ograniczyć - dodał. Szefowie państw i rządów będą pracować na czwartkowym szczycie UE w Brukseli nad mandatem dla Komisji Europejskiej ws. przygotowania nowych zasad współpracy energetycznej w Europie, które mogłyby zwiększyć niezależność całej UE od rosyjskich źródeł energii. „Będziemy starali się o konkluzje, które będą rekomendacją dla Komisji Europejskiej, by przygotować i to najpóźniej do czerwca nowe zasady współpracy energetycznej w Europie, które wyraźnie mogłyby zwiększyć niezależność całej UE od rosyjskich źródeł energii” – powiedział dziennikarzom przed rozpoczęciem szczytu w Brukseli Donald Tusk. Premier tłumaczył, że wspólnie z innymi państwami proponujemy przygotowanie organizacyjne do „zwiększenia pozycji Europy” w przetargach na zakup energii. Przypomniał, że rozmawiał już o tym z kanclerz Angelą Merkel, gdy była ona niedawno w Warszawie. - Mam nadzieję, że dziś uda się ten proces rozpocząć. (…) Tutaj najważniejsza będzie decyzja o zobowiązaniu KE, żeby zaczęła to przygotowywać – oświadczył.",Leszek Miller,
https://wiadomosci.onet.pl/kraj/miller-liczy-ze-kongres-polskiej-lewicy-wypracuje-spojny-program/0bnp9,"Miller liczy, że Kongres Polskiej Lewicy wypracuje spójny program","Szef SLD Leszek Miller liczy, że Kongres Polskiej Lewicy przyjmie swego rodzaju manifest programowy w najważniejszych dla kraju sprawach. Według niego kongres może przygotować lewicę do przyszłych wyborów, ale jego celem nie jest tworzenie nowej partii.","- Z kongresu nie wyjdzie żadna nowa partia polityczna. To nie jest ten cel. To bardziej wydarzenie intelektualno-programowe niż polityczne - powiedział Miller podczas konferencji prasowej w Płocku. Szef SLD spotkał się w czwartek w tym mieście z działaczami lokalnych struktur Sojuszu i OPZZ. Rozmawiano m.in. o problemie bezrobocia w regionie. W spotkaniu uczestniczył przewodniczący OPZZ Jan Guz. Miller i Guz odwiedzili też płockich działkowców. Miller zaznaczył, iż liczy na to, że niedzielny Kongres Polskiej Lewicy przyjmie ""swego rodzaju manifest programowy"", odnoszący się do najważniejszych dla Polski problemów, w tym ""sprawiedliwości społecznej, sprawiedliwego dzielenia owoców wzrostu gospodarczego, działań na rzecz równych praw kobiet i mężczyzn, dobrze zorganizowanej edukacji i służby zdrowia, i dalszych losów integracji europejskiej"". - Chodzi po prostu o to, żeby polska lewica wypowiedziała się w kilku ważnych sprawach. Będzie siedem zespołów panelowych, zogniskowanych wokół węzłowych problemów polskiej polityki, polskiego życia społecznego i gospodarczego. Liczę na to, że zasadnicze konkluzje z dyskusji posłużą całej lewicy w czekających nas kampaniach wyborczych - dodał Miller. Szef SLD wyraził nadzieję, że uczestnicy kongresu ""pomyślą nad tym jak współpracować ze sobą po kongresie"". - Może pojawi się jakiś postulat platformy programowej, miejsca trwałych spotkań, żeby ten dobry przykład, jakim będzie kongres, mógł być kontynuowany później - powiedział. Miller podkreślił, że nie uczestniczy w pracach komitetu organizacyjnego Kongresu Polskiej Lewicy, a decyzję taką podjął, ""by nie stwarzać wrażenia, że jest to kongres SLD"". Przyznał, iż z uwagi na to, że nie bierze udziału w pracach organizacyjnych, nie ma wiedzy, czy z zaproszenia na kongres skorzystają b. prezydenci: Wojciech Jaruzelski, Lech Wałęsa i Aleksander Kwaśniewski. Miller zaznaczył, że na kongres nie otrzymał zaproszenia Janusz Palikot i jest to decyzja ostateczna. - Janusz Palikot obniżył powagę polskiej polityki do granic nieakceptowalnych, już nie mówiąc o tym, że trudno go zakwalifikować do lewicy, co najlepiej widać w głosowaniach w Sejmie. W większości ustaw, które oddają lewicowe myślenie, Janusz Palikot głosuje dokładnie tak, jak koalicja rządowa - wyjaśnił powody decyzji Miller. Wiceszef Sojuszu Józef Oleksy powiedział z kolei na konferencji prasowej w Sejmie, że uczestnicy kongresu chcą, by w sposób stanowczy odniósł się on ""do wad funkcjonowania władzy i państwa, które szkodzą ludziom, umniejszają ich poczucie bezpieczeństwa, odbierają im przekonanie, że państwo działa dla nich, niszczą przyjazny charakter państwa wobec obywatela i powodują, że ludzie, którzy ponoszą szkody i mają poczucie krzywdy, nie znajdują w wymiarze sprawiedliwości, ani w działaniach państwa pomocy ani zadośćuczynienia"". Według niego goście kongresu będą chcieli wyrazić też ""radykalny sprzeciw"" wobec zastoju gospodarczego i dryfowania polskiej gospodarki"". - Lewica przedstawi stanowcze postulaty, które pokażą, że można projektować rozwój, widzieć perspektywę nie jednej kadencji, a co najmniej 20 lat, że nie da się tego osiągać metodą monetarystycznych oszczędności i przekładania wydatków, zwłaszcza społecznych, na przyszłość, że nie da się tego osiągać trzymając się neoliberalnego schematu gospodarczego, zaciskania pasa, braku wyobraźni - mówił wiceszef SLD. Oleksy przypomniał, że lewica opowiada się za federalistycznym modelem Europy, przyjęciem przez Polskę wspólnej europejskiej waluty, neutralnością światopoglądową państwa. Nie wykluczył przy tym, że podczas kongresu może pojawić się postulat rewizji konkordatu. Poruszone mają zostać ponadto problemy ""degradacji"" polskiej kultury, a także praw kobiet. Jeden z paneli ma zostać poświęcony ""kryzysowi demokracji i wypaczeniom, które zdarzają się w polskiej demokracji"". - Kongres to skataloguje. Będziemy społeczeństwu mówić czemu się należy sprzeciwiać, bo szkodzi to systemowemu spojrzeniu na postęp, równość, sprawiedliwość i przyszłość całego pokolenia i kraju - zaznaczył b. premier. Kongres odbędzie się na Stadionie Narodowym w Warszawie. Zaproszenie wystosowano do ok. 130 organizacji; udział potwierdziło ponad 80. Organizatorzy spodziewają się nawet tysiąca uczestników. Wydarzenie ma rozpocząć się o godz. 10.30. Poprzedzi je otwarcie wystawy pt. ""Młodzi, wykształceni, bezrobotni"". Zjazd lewicy otworzy Oleksy, później zaplanowano wystąpienia trzech byłych prezydentów: Aleksandra Kwaśniewskiego, gen. Wojciecha Jaruzelskiego i Lecha Wałęsy. Z nieoficjalnych informacji uzyskanych przez PAP wynika, że żaden z b. prezydentów nie pojawi się osobiście na kongresie, wszyscy skierują natomiast listy do jego uczestników. Następnie zaplanowano 7 paneli dyskusyjnych pt. ""Nowa polityka społeczna""; ""Gospodarka polska wobec światowego kryzysu""; ""Przyszłość demokracji""; ""Uspołecznienie kultury""""; ""Lewica XXI wieku""; ""Nowoczesna Polska""; ""Drogi awansu kobiet - perspektywa zmiany"". W ramach paneli debatować mają m.in.: b. wicepremier i minister finansów, prof. Grzegorz Kołodko, prawniczka, prof. Monika Płatek, filozof, prof. Jan Hartman, a także psychologowie: prof. Janusz Czapiński i prof. Janusz Reykowski, socjolog prof. Jacek Raciborski oraz politolog prof. Kazimierz Kik. Głos zabiorą także: szef OPZZ Jan Guz, prezes KGHM Polska Miedź Herbert Wirth i b. minister transportu Bogusław Liberadzki.",Fot. AFP,
https://wiadomosci.onet.pl/kraj/sld-chce-dodatkowego-posiedzenia-sejmu/hk6yj,SLD chce dodatkowego posiedzenia Sejmu,"Klub SLD złożył w Sejmie wniosek o zwołanie 12 grudnia dodatkowego posiedzenia Sejmu, podczas którego rząd poinformowałby o przebiegu szczytu UE i przedstawił tezy sprawozdania nt. polskiej prezydencji - powiedział wdziennikarzom szef klubu SLD Leszek Miller.","Jak mówił Miller, na tym posiedzeniu rząd poinformowałby izbę o przebiegu ważnego szczytu europejskiego z 8-9 grudnia, a Prezes Rady Ministrów przedstawiłby tezy sprawozdania, które zamierza wygłosić w Parlamencie Europejskim na temat przebiegu i efektów polskiej prezydencji. Szef klubu SLD powiedział, że zarówno efekty szczytu UE, jak i sprawozdanie premiera o przebiegu prezydencji ""zasługują na szczegółowe omówienie w Sejmie, na publiczną debatę"". Według Millera, polskie przewodnictwo w Radzie UE nie ""toczyło się w duchu porozumienia ze wszystkimi siłami politycznymi"". - Jeśli zatem do tej pory tak nie było, to nic nie stoi na przeszkodzie, żeby przynajmniej końcowy raport przed wygłoszeniem w PE znalazł odbicie na forum Sejmu - zaznaczył b. premier. Miller jako ""interesujące"" ocenił czwartkowe inicjatywy premiera Donalda Tuska dotyczące zmian w unijnym Traktacie Lizbońskim. - Jestem za propozycjami, które złożył Donald Tusk, ale chciałbym wiedzieć coś więcej. Jeśli premier mówi, że jest za nowelizacją Traktatu z Lizbony, to chciałbym znać szczegóły tych rozwiązań; jeżeli jest za większą dyscypliną finansową w strefie euro, to chciałbym również znać szczegóły; jeśli jest za zwiększeniem pozycji Europejskiego Banku Centralnego, to również interesują mnie szczegóły. Dlatego namawiam Prezesa Rady Ministrów do wystąpienia w Sejmie - uzasadniał. Szef klubu SLD opowiedział się za modelem federacyjnym UE. - Można to określić jako federację państw zjednoczonych Europy z bardzo silną jednością celów i instrumentów działania w sprawach dotyczących polityki zagranicznej, polityki obronnej, polityki socjalnej, czy budowania wspólnych instytucji - zaznaczył. W jego opinii, UE często daje dowód kooperacji w różnych dziedzinach, tymczasem nie istnieje wspólna polityka w tym zakresie. - Mówimy o współpracy gospodarczej, ale nie mamy wspólnej gospodarki. Mówimy o kooperacji instytucji europejskich, ale nie budujemy wspólnych, europejskich instytucji, zatem im ta integracja będzie głębsza, im kierunek federacyjny będzie jaśniej określony, tym dla przyszłości Europy czy Polski lepiej - uważa Miller. Jak dodał, jeśli UE nie osiągnie wyższego poziomu kooperacji i jedności, to Europa będzie wypadać z puli najważniejszych graczy na politycznej i gospodarczej mapie świata. - Będziemy przegrywać konkurencję już nie tylko z naszym starym rywalem, jakim są Stany Zjednoczone, ale z nowymi potęgami azjatyckimi. Za jakiś czas może się zdarzyć, że już nie będzie grupy G8, zrzeszającej najważniejsze państwa na świecie, a będzie grupa G2: Stany Zjednoczone i Chiny, a Europa będzie się błąkać gdzieś na marginesie zglobalizowanej gospodarki i zglobalizowanej polityki - zaznaczył. Były premier odniósł się też do zarzutów PiS o utratę suwerenności, które pojawiły się po poniedziałkowym wystąpieniu w Berlinie szefa MSZ Radosława Sikorskiego. Jego zdaniem, podstawowym probierzem suwerenności państwa jest to, czy ono dobrowolnie dzieli się swoją suwerennością z innymi, czy też musi to uczynić z powodu jakiegoś dyktatu. - Otóż niewątpliwie z tego punktu widzenia Polska jest krajem suwerennym i będzie krajem suwerennym, albowiem wejście do UE, owe podzielenie się suwerennością nastąpiło w wyniku głosu suwerena, głosu narodu polskiego, który wypowiedział się w dniu referendum akcesyjnego - podkreślił Miller. Rzecznik klubu SLD Dariusz Joński dodał, że chciałby również, aby debata sejmowa odbyła się przez zaplanowanym na 13 grudnia marszem niepodległości i solidności organizowanym przez PiS. - Każdy ma prawo zorganizować przemarsz, zgromadzenie (...), ale Jarosław Kaczyński, namawiając kibiców do wzięcia udziału w tym przemarszu, jak również mówiąc o zagrożeniach demokracji, suwerenności, wprowadza Polaków w błąd, proponuje wojnę ideologiczną w dobie kryzysu, a w dobie poważnej tematyki na to naszej zgody nie ma - podkreślił Joński. Marszałek Sejmu Ewa Kopacz zdecydowała, że wnioskiem SLD Prezydium Sejmu zajmie się na swoim najbliższym posiedzeniu - dowiedziała się PAP w biurze prasowym Kancelarii Sejmu. Zdaniem wiceszefowej klubu PO Małgorzaty Kidawy-Błońskiej jest mało prawdopodobne, aby Sejm zebrał się na dodatkowym posiedzeniu 12 grudnia. - Wydaje się, iż jest to niemożliwe, nie da się zgrać terminów wszystkich odbywających się w tym czasie spotkań - powiedziała. Zastrzegła jednocześnie, że decyzja w tej sprawie będzie należeć do premiera i do marszałek Sejmu.",,
https://wiadomosci.onet.pl/kraj/miller-szefem-klubu-sld/5szfl,Miller szefem klubu SLD,Leszek Miller został nowym szefem klubu SLD. Były premier niespodziewanie pokonał Ryszarda Kalisza.,"Nowy, 27-osobowy klub, zebrał się dzisiaj na swym pierwszym posiedzeniu. Kandydaturę Millera poparło 14 posłów, Kalisza - 11, a jeden głos był nieważny. - Powierzono mi godność kierowania klubem sejmowym SLD. Zrobię wszystko, żeby być szefem nie tylko tych, którzy na mnie głosowali, ale także tych, którzy oddali głos na mojego konkurenta. Chciałbym podziękować Ryszardowi Kaliszowi za szlachetną rywalizację. Miałem przed sobą polityka wielkiej klasy, polityka kompetentnego - mówił na konferencji prasowej nowy szef klubu SLD. - Zamierzam poprosić Kalisza, by został jednym z wiceprzewodniczących klubu. Będzie to sygnał do kooperacji w klubie SLD. Chcę stać się z całym klubem SLD liczącą i poważaną siłą parlamentarną, reprezentacją kompetentnych ludzi, którzy rzemiosło parlamentarne wykonują najlepiej jak to możliwe. Będziemy też partnerami dla innych klubów. Partnerami wymagającymi, znającymi swoją wartość - stwierdził Miller. - Wzięcie odpowiedzialności za funkcjonowanie klubu to wzięcie na plecy worka z kamieniami, a nie ze srebrem i złotem. Nie udźwignę tego ciężaru, jeśli miałbym być z tym sam - dodał. Z kolei Ryszard Kalisz powiedział, że ""jest przyjemnością przegrać z premierem RP, którego podpis jest na traktacie akcesyjnym, z osobą, która przeprowadziła do końca negocjacje przed wstąpieniem Polski do Unii Europejskiej"". - Jestem przekonany, że SLD będzie odgrywał bardzo dużą rolę w parlamencie, jak i w życiu publicznym - dodał.","Leszek Miller i Ryszard Kalisz, fot.PAP/Radek Pietruszka",
https://wiadomosci.onet.pl/kraj/miller-w-rzeczpospolitej-po-wyborach-bedziemy-wspolrzadzic/sgprw0,"Miller w ""Rzeczpospolitej"": po wyborach będziemy współrządzić","Po najbliższych wyborach parlamentarnych Sojusz Lewicy Demokratycznej będzie współrządzić Polską - zapowiada Leszek Miller w wywiadzie dla ""Rzeczpospolitej"".","Według lidera Sojuszu, ewentualne zmiany przywództwa w partii nastąpią po jesiennych wyborach parlamentarnych, ""gdyby SLD uzyskało gorszy wynik niż cztery lata temu za czasów Grzegorza Napieralskiego"". Zapytany czy Włodzimierz Czarzasty, Ryszard Kalisz, Robert Kwiatkowski i Marek Siwiec znajdą się na listach SLD w wyborach parlamentarnych, Miller odpowiedział, że ""co do Czarzastego nie ma wątpliwości, a co do pozostałych - to zależy od wsparcia, jakiego będą w stanie udzielić kandydatce SLD na prezydenta"". Zdaniem Millera to oczywiste, że ""ci, którzy będą atakować kandydatkę Sojuszu (Magdalenę Ogórek), nie znajdą się w przyszłości na listach"".",Magdalena Ogórek,
https://wiadomosci.onet.pl/kraj/mastalerek-nie-dajmy-lewicy-jaguarowej-zawlaszczyc-tego-swieta/90dgp,"Mastalerek: nie dajmy ""lewicy jaguarowej"" zawłaszczyć tego święta","""Z jednej strony jest Ruch Palikota, na czele którego stoi milioner-happener Janusz Palikot. Jeszcze niedawno był wydawcą mocno konserwatywnego, katolickiego pisma OZON. Drugą formacją, uznającą się za lewicową jest SLD, na czele którego stoi były komunistyczny aparatczyk Leszek Miller. SLD to w zasadzie związek zawodowy byłych członków PZPR. Nie dajmy zawłaszczyć tego święta przez ludzi, którzy z troską o ludzi pracujących nie mają nic wspólnego"" - apeluje na swoim blogu w Onecie Marcin Mastalerek.","Poseł PiS przypomina, że 1 maja w Kościele katolickim to dzień, w którym Kościół wspomina św. Józefa, patrona ludzi pracy. Jego zdaniem, dzisiejsza lewica powinna znaleźć sobie inne dni na świętowanie. ""Niech SLD i Leszek Miller swoim świętem uczynią dzień moskiewskiej pożyczki, dzięki której możliwe było przetrwanie komunistów i przepoczwarzanie się ich w socjaldemokrację. Ruch Palikota swoim świętem powinien ustanowić dzień, w którym na wolność wyszedł Grzegorz Piotrowski, morderca błogosławionego księdza Jerzego Popiełuszki, który potem publikował swoje artykuły w piśmie posła tej partii Romana Kotlińskiego"" - proponuje parlamentarzysta. ""Świętowanie w te dni byłoby naturalne i pokazywało prawdziwe oblicze tych ugrupowań"" - dodaje. Mastalerek posługuje się również określeniem autorstwa profesora Zdzisława Krasnodębskiego, który określa polską lewicę jako ""lewicę jaguarową"". Jak pisze na swoim blogu, lewicowość obu tych ugrupowań to głównie ""prymitywny antyklerykalizm i moralny nihilizm"". ""Bardziej niż o ludzi pracy troszczą się o przywileje dla mniejszości seksualnych"" - ocenia. Rzadko kiedy można usłyszeć obie lewicowe formacje broniące prawa do godnej pracy i godnej płacy, prawa do godziwych warunków pracy, prawa od zrzeszania się w związki zawodowe, prawa do strajku. Częściej można usłyszeć ataki na Kościół rzymsko-katolicki. Częściej można usłyszeć lewicę walczącą, żeby dwie panie, czy dwóch panów mogło zawierać śluby"" - przekonuje poseł PiS.",,
https://wiadomosci.onet.pl/kraj/tusk-zyskal-sojusznikow-ws-emerytur-to-nie-jest-slodkie/q4n8c,"Tusk zyskał sojuszników ws. emerytur? ""To nie jest słodkie""","- To nie jest słodkie, musimy to zrobić. Szczególnej alternatywy dla tego rozwiązania nie ma. Ja się nie ubiegam o kolejne kadencję. Chcemy przeprowadzić tę reformę ze świadomością, że to nie jest pomysł na łatwą politykę. To jest pomysł umiarkowany i mam wrażenie, że moi rozmówcy zaczynają to rozumieć - powiedział Donald Tusk po spotkaniach w Sejmie z klubami SLD oraz Ruchu Palikota.","- Wszystko jest możliwe. Możemy to i poprzeć, i możemy to odrzucić - oba warianty są możliwe - powiedział Janusz Palikot dziennikarzom po spotkaniu z Tuskiem. Szef rządu prezentował podczas tych spotkań szczegóły planowanej przez jego gabinet reformy emerytalnej. Tusk podkreślił, że zarówno Sojusz Lewicy Demokratycznej, jak i Ruch Palikota nie wykluczyły, pod pewnymi warunkami, poparcia projektu przygotowanego przez PO. - Będziemy szukali maksymalnie bezpiecznych rozwiązań dla Polaków - zapewnił premier. - Bardzo wyraźnie usłyszałem od przewodniczącego i jego posłanek i posłów (Ruchu Palikota - red), że nie wykluczają wsparcia, pod pewnymi warunkami, samego projektu ""67"" - powiedział na konferencji prasowej premier. Tusk przyznał również, że jego partia celowo nie ogłaszała przed wyborami, że zamierza przeprowadzić reformę emerytalną. - Nie ogłaszaliśmy tych planów, bo pewnie te wybory wygrałby ktoś inny, kto nie miał zamiaru przeprowadzać takich zmian. To nie był cynizm. Nie jest sztuką popełnić polityczne samobójstwo. Czuję, że moi następcy by tego nie zrobili - wyjaśniał dziennikarzom w Sejmie. - Polacy mają prawo mieć poczucie, że projekt jest przemyślany i jest potrzebny, mimo że przykry. Im więcej ludzi w Polsce zaakceptuje istotę tego projektu, tym - jak sądzę - Polacy będą się czuli jakoś bezpieczniej z tym projektem. Dlatego proszę, perswaduję i rozmawiam ze wszystkimi klubami - dodał Donald Tusk. Lider Platformy Obywatelskiej podkreślił również, że jest gotowy na spotkanie z posłami PiS ws. zmian w systemie emerytalnym. Nie chciał jednak komentować faktu, że prawdopodobnie nie stawi się na nim prezes PiS Jarosław Kaczyński. Donald Tusk poinformował, że w przyszłą środę spotka się z klubem Solidarnej Polski. - Od PiS dostałem zaproszenie trochę trudniejsze w realizacji, bo wskazano mi miejsce, dzień i godzinę co do minuty, ale sprawa jest tak ważna i dotyczy nie polityków, tylko ludzi, więc będę gotowy do spotkania - powiedział. PiS zaprosił Donalda Tuska na spotkanie w sprawie emerytur na wtorek na godz. 8.30. Premier dodał też, że w rekomendacjach dla UE formułowanych przez Komisję Europejską pojawiał się postulat podniesienia wieku emerytalnego do 72. roku życia. Jak przekonywał, propozycja wydłużenia czasu pracy do 67. roku życia, rozłożona do 2040 r. nie jest propozycją radykalną, na tle tego, co jest naprawdę konieczne i w Polsce i Europie Miller po spotkaniu z Tuskiem: strony zostały przy swoich stanowiskach Szef SLD Leszek Miller powiedział po spotkaniu klubu Sojuszu z premierem Donaldem Tuskiem, że było ono spotkaniem ""gdzie strony wymieniły się poglądami i argumentami"", ale jeszcze jest daleka droga, aby uznały własne racje. - Pan premier przedstawił znany punkt widzenia, który sprowadza się do tego, że system emerytalny powinien być oparty na jednym kryterium, a mianowicie na wieku biologicznym. My przedstawiliśmy nasz punkt widzenia, według którego system emerytalny powinien być oparty na dwóch kryteriach: raz na wieku biologicznym, raz na faktycznie przepracowanym okresie pracy, tzw. okresach składkowych - podkreślił Miller. Jak dodał, oznacza to, że ""obywatel Rzeczypospolitej mógłby przechodzić na emeryturę wtedy, kiedy osiągnie określony wiek albo wtedy, kiedy osiągnie określony staż pracy"". Palikot poprze propozycje Tuska? ""50 na 50"" - Nie odrzuciliśmy formuły poparcia wydłużenia wieku emerytalnego, ale postawiliśmy twarde warunki społeczne - powiedział Janusz Palikot po spotkaniu klubu RP z premierem Donaldem Tuskiem. Szanse na poparcie przez Ruch pomysłów rządu ocenił jako ""50 na 50"". Palikot pytany o warunki, jakie postawił premierowi Ruch, podkreślił, że spotkanie nie miało charakteru negocjacyjnego, a posłowie Ruchu zadawali pytania i przedkładali propozycje rozwiązań. - Nie ma żadnego porozumienia, choć rozmowa (z premierem - red.) była bardzo rzeczowa i konstruktywna - powiedział lider Ruchu w Sejmie. Według Palikota premier pozytywnie wyraził się o kilku postulatach Ruchu, jednak nie na tyle, ""by powiedzieć, że on to akceptuje"". - Jedno jest pewne, nie odrzuciliśmy tej formuły poparcia wydłużenia wieku, ale postawiliśmy dość twarde warunki społeczne dotyczące pracy i zdrowia. One nie uzyskały dziś ostatecznej jakby akceptacji, czy nie zostały zamknięte jakimiś ustaleniami, więc będą następne spotkania - tłumaczył Palikot. Zapowiedział, że odbędzie się spotkanie klubu Ruchu z szefem Zakładu Ubezpieczeń Społecznych, które ""zostało zaplanowane z rekomendacji pana premiera"". - Ale też kolejne spotkanie z klubem samego premiera po przeanalizowaniu tych pytań, które dziś były postawione już z gotową ustawą - dodał. - I wreszcie dojdzie też do rozmów politycznych pomiędzy mną a premierem - powiedział Palikot. Jak dodał, ustalił z Tuskiem, że do spotkania dojdzie w ciągu 30 dni ""ze wskazaniem jeszcze na przełomie lutego i marca"". Według Palikota dopiero wówczas, jeśli ""wyklarują się do końca po jednej i drugiej stronie opinie, będzie można mówić o takim ewentualnym porozumieniu"". We wtorek Tusk ogłosił przekazanie do konsultacji społecznych projektu reform w systemie emerytalnym. Główną zmianą jest podniesienie wieku emerytalnego do 67. roku życia dla kobiet i mężczyzn. Projekt zakłada przede wszystkim, że od 2013 r. wiek przechodzenia na emeryturę kobiet i mężczyzn co cztery miesiące podwyższany byłby o kolejny miesiąc, co oznaczałoby, że z każdym rokiem będziemy pracować dłużej o trzy miesiące. W ten sposób docelowy poziom 67 lat w przypadku mężczyzn osiągnięty miałby zostać w roku 2020, a kobiet - w 2040.","Janusz Palikot i Donald Tusk, fot. PAP/Radek Pietruszka",
https://wiadomosci.onet.pl/kraj/sld-przedstawil-dekalog-edukacyjny/lkg13,SLD przedstawił dekalog edukacyjny,"Likwidację gimnazjów, rozwój szkolnictwa zawodowego, zajęcia pozalekcyjne i wyrównawcze proponuje w swoim dekalogu edukacyjnym Sojusz Lewicy Demokratycznej. Szczegóły projektu przedstawił w Łodzi lider ugrupowania Leszek Miller.","Na spotkaniu z mediami Miller zwrócił uwagę, że podobnie jak w całej Unii Europejskiej, także i w Polsce należy budować społeczeństwo oparte na wiedzy. Ta wiedza to edukacja, nauka i innowacje czyli wykorzystywanie wiedzy. - Aby tworzyć i wykorzystywać wiedzę, trzeba najpierw uczyć - zauważył Miller. Dlatego - jak powiedział - SLD proponuje 10-punktowy program zmian i budowy powszechnej i dostępnej edukacji. Zapewnił, że sojusz gotowy jest na szeroką debatę o tym. Na pierwszym miejscu SLD stawia na szkołę publiczną. Zdaniem Millera państwo nie może zrzekać się odpowiedzialności za edukację i nie może odchodzić od finansowania szkolnictwa. Lider Sojuszu zwrócił też uwagę, że niezwykle ważnym elementem edukacji jest tworzenie równych szans do nauki dla wszystkich dzieci bez względu na zamożność ich rodziców i miejsce zamieszkania. Pomóc w tym może objęcie wszystkich dzieci wychowaniem przedszkolnym. Na czwartym miejscu dekalogu SLD umieścił pomysł likwidacji gimnazjów. Według Millera gimnazja nie sprawdziły się. Sojusz proponuje powrót do ośmioklasowej szkoły podstawowej i czteroletnich liceów ogólnokształcących. Według lewicy należy również rozwijać szkolnictwo zawodowe - szkoły zawodowe i technika ""w ścisłym połączeniu z zapotrzebowaniem przedsiębiorców"". Przewodniczący SLD nie ma też wątpliwości, że musi nastąpić wzrost poziomu finansowania oświaty do 3 proc. PKB W siódmym punkcie dekalogu Sojusz proponuje zamiast likwidacji szkół mniejszą liczbę uczniów w klasach. - Warto tworzyć mniejsze klasy, bo dzięki temu nie tylko nauczyciele znajdą pracę, ale poprawi się jakość kształcenia - zaznaczył Miller. Według SLD zamiast zwalniać nauczycieli, należy zatrudnić ich przy prowadzeniu zajęć pozalekcyjnych, które - jak stwierdził były premier - dziś nie są prowadzone. Dziewiąty punkt mówi o szkole socjalnej, bo - według SLD - szkoła musi zapewnić dzieciom dożywianie, opiekę medyczną i zajęcia sportowe. Ostatni punkt dekalogu to zapewnienie dzieciom e-podręczników, bo ""dziś wielu rodziców nie stać na książkowe podręczniki"".","Leszek Miller, fot. Sławomir Kamiński / Agencja Gazeta",
https://wiadomosci.onet.pl/tylko-w-onecie/kwasniewski-kusil-michnika-mial-byc-ministrem/pe1mc,"Kwaśniewski ""kusił"" Michnika. Miał być ministrem","""Aleksander Kwaśniewski był koncyliacyjny, sympatyczny, bardzo towarzyski, ale jednocześnie wiedzący, po co rozmawia z innymi politykami. Miał większe ambicje, chciał budować wielkie porozumienie. Nawet zaoferował Michnikowi stanowisko sekretarza stanu w Kancelarii Prezydenta, ale szef »Wyborczej« po krótkim okresie walki ze sobą odmówił"" - mówi Leszek Miller w książce ""Anatomia siły"".","W rozmowie z Robertem Krasowskim były premier i lider Sojuszu Lewicy Demokratycznej ujawnia, że redaktor naczelny ""Wyborczej"" miał się zająć w Kancelarii ""robieniem wizerunku Kwaśniewskiemu na arenie międzynarodowej"". ""Prezydent miał poczucie istnienia przed sobą niewidzialnej kurtyny. Chodziło nie tylko o jego przeszłość, lecz także o powszechny na świecie niesmak, że wygrał z Wałęsą. Jak młody polityk, w dodatku z dawnej PZPR, mógł mieć czelność wygrać z legendą »Solidarności«? Niektórzy poczuli się tym dotknięci i obrażeni. Przede wszystkim nie było wiadomo, co zrobią Amerykanie, nie wiadomo też było, co uczyni europejski Zachód. Michnik przy boku Kwaśniewskiego miał to zmienić, miał stworzyć właściwy klimat, osłodzić im to nasze niesłuszne zwycięstwo"" - tłumaczy. Dlaczego zatem Adam Michnik odmówił Kwaśniewskiemu? Miller podkreśla, że po złożeniu tej propozycji musiał on wybrać - czy chce być dalej dziennikarzem, czy politykiem. ""Uznał, że politykiem się bywa, a dziennikarzem i autorytetem się jest. A jak pójdzie do polityki, to stamtąd nie będzie miał już powrotu"" - dodaje szef SLD. Naczelny ""Gazety"" nie był jednak jedyną znaną osobą, którą ""kusił"" Aleksander Kwaśniewski. Leszek Miller w swojej książce ujawnia też kolejne nazwiska - Andrzeja Olechowskiego, Barbarę Labudę, Wojciecha Lamentowicza. Jednak, zdaniem byłego szefa rządu, największym sukcesem personalnym Kwaśniewskiego był Jerzy Milewski - szef Biura Koordynacyjnego ""Solidarności"" w Brukseli w stanie wojennym, minister kancelarii prezydenta Lecha Wałęsy, a także sekretarz stanu w MON. ""Nowy prezydent zaproponował Milewskiemu stanowisko szefa Biura Bezpieczeństwa Narodowego, a ten solidarnościowy polityk przyjął je od razu. Ta nominacja wywołała na Zachodzie westchnienie ulgi. Kwaśniewski chciał, aby jego prezydentura obrastała ludźmi z różnych brzegów polskiej rzeki"" - mówi w rozmowie z Robertem Krasowskim. ""Kwaśniewski i ja mieliśmy realną władzę polityczną. Michnik miał rząd dusz"" Nieco więcej o relacjach łączących go z Adamem Michnikiem ujawnia, gdy relacjonuje kulisy afery Rywina. Były premier, pytany przez Krasowskiego, przyznaje, że uważał relacje wiążące go z naczelnym ""Gazety"" za ""bliskie"". ""Michnik był bardzo otwarty, od samego początku przemian. W kręgach kierowniczych Sojuszu, nie wyłączając mnie, spotkanie z Michnikiem było uważane za nobilitację. To nie było tak, że każdy mógł się spotkać z Michnikiem. Trzech, czterech ludzi się spotykało, a reszta patrzyła z zawiścią. Jego zdanie się szanowało"" - czytamy w książce. ""Kiedyś powiedziałem publicznie, że Michnik jest jednym z największych żyjących Polaków - i podtrzymuję to. Był silny dzięki »Gazecie«. Wiedziałem, że może być pomocny i rzeczywiście, zwłaszcza w procesie pozyskiwania poparcia dla integracji europejskiej, w obszarze kontaktów międzynarodowych, był bardzo użyteczny. I to w sprawach naprawdę dla Polski ważnych"" - dodaje. Miller nie ukrywa też, że ich wzajemne relacje zburzyła afera Rywina i to, jak wtedy zachowywał się Adam Michnik. ""Kwaśniewski i ja mieliśmy realną władzę polityczną. Natomiast Michnik miał rząd dusz w środowiskach opiniotwórczych (...) Uważałem, że Michnik przesadza w swojej ekspansywności. Nie może przecież być tak, że centrum decyzyjne Rady Ministrów jest na ulicy Czerskiej, a nie w Alejach Ujazdowskich"" - mówi otwarcie w książce ""Anatomia siły"". Dopytywany, do czego Michnikowi była zatem potrzebna afera Rywina, Miller odpowiada krótko: ""Można to wytłumaczyć tylko w jeden sposób: nie zmieniamy sił uczestniczących w triumwiracie, ale zmieniamy jedno nazwisko. Moje"". ""U każdego znajdziemy inne motywacje, inne obawy, inne interesy. W przypadku »Gazety Wyborczej« przeważał zawód z powodu pokrzyżowania biznesowych planów. Poza tym większość tego środowiska cały czas patrzyła na nas jak wąż, który chciałby wreszcie połknąć bezczelnie zachowującego się kolibra. Ale ptaszek za bardzo urósł, więc Rywina potraktowano jako świetną okazję"" - mówi Miller w książce. Wykorzystano, dzięki uprzejmości Wydawnictwa Czerwone i Czarne, fragmenty książki Leszka Millera i Roberta Krasowskiego ""Anatomia siły"". Były premier i lider SLD przedstawia w niej swoją wizję historii III RP. Opowiada też dzieje kolejnych rządów, kolejnych prezydentów i z wielką szczerością ujawnia polityczne kulisy. Książka ukazała się w lutym 2013 roku.","Leszek Miller, fot. PAP/Tomasz Gzell",
https://wiadomosci.onet.pl/tylko-w-onecie/kilka-partii-pojdzie-do-skreslenia-mija-termin/mx488,Kilka partii pójdzie do skreślenia - mija termin,"Wszystkie partie zasiadające w Sejmie złożyły już swoje sprawozdania finansowe za rok 2011. Termin mija dzisiaj. W zeszłym roku do wykreślenia z rejestru poszło pięć partii, w tym może iść kilka kolejnych. Aktualnie wykaz zarejestrowanych partii liczy sobie 81 pozycji. Do południa ok. 50 z nich złożyło już swoje sprawozdania.","Jak informuje Onet Krzysztof Lorentz z Krajowego Biura Wyborczego, co rok jednak kilka partii zostaje wykreślonych z ewidencji prowadzonej przez Sąd Okręgowy w Warszawie z powodu braku sprawozdania bądź nieterminowego jego złożenia. Które to będą tym razem, okaże się za około tydzień, bo partie mogą wysyłać dokumenty także pocztą - tą drogą sprawozdania musiały zostać nadane najpóźniej 31 marca. Jednak najpoważniejsze formacje nie pozwalają sobie na wysyłanie dokumentacji pocztą, bo niesie to ze sobą ryzyko. Choćby w 2009 r. Polska Lewica (ówczesna partia byłego premiera Leszka Millera) wysłała paczkę z dokumentacją przez pocztę, a ta ją zgubiła. Wyszło to na jaw już po ogłoszeniu przez PKW komunikatu, w którym stwierdzono, że PL sprawozdania nie złożyła w ogóle. W odpowiedzi partia Millera przedstawiła dowód nadania dokumentacji i złożyła reklamację na poczcie. A ta przyznała, że przesyłka zaginęła. PKW wzięła zatem pod uwagę kopię sprawozdania. I je odrzuciła, ale nie z powodu terminu i formy jego złożenia. Sprawozdanie wyborcze liczy sobie cztery strony, ale dokumentacja do niego dołączona to niejednokrotnie tysiące stronic, zwłaszcza w latach wyborczych. Jeszcze obszerniejsze są sprawozdania składane przez komitety wyborcze, zwłaszcza uczestniczące w elekcjach samorządowych. Jak mówi Onetowi Lorentz, rekordowy zbiór liczył sobie 16 metrów bieżących akt, czyli 160 grubych segregatorów.","Przewodniczący PKW Stefan Jaworski, fot. Sławomir Kamiński / Agencja Gazeta",
https://wiadomosci.onet.pl/kraj/w-warszawie-rozpoczela-sie-rada-krajowa-sld/cw1tw,W Warszawie rozpoczęła się Rada Krajowa SLD,"W Warszawie rozpoczęła się Rada Krajowa SLD, która ma podsumować kampanię i wynik wyborczy Sojuszu, omówić sytuację finansową partii, a także zdecydować o trybie wyboru nowych władz.","Posiedzenie Rady jest zamknięte dla mediów; głos mają zabrać m.in. obecny szef SLD Grzegorz Napieralski i wybrany w zeszłym tygodniu szef klubu Sojuszu, b. premier Leszek Miller. Mają zapaść m.in. decyzje w sprawie trybu oraz terminu wyboru nowych władz Sojuszu wszystkich szczebli: od kół po gminy, powiaty, województwa, aż po kierownictwo centralne. Przyspieszony kongres Sojuszu miałby się odbyć na początku przyszłego roku. Właśnie taką koncepcję wyjścia z obecnego kryzysu ma zaprezentować na sobotnim posiedzeniu Rady Grzegorz Napieralski. Z rozmów PAP z politykami Sojuszu wynika, że scenariusz zwołania kongresu w styczniu lub lutym popiera większość członków Rady Krajowej. Ale w Sojuszu są również głosy, by przyspieszyć procedurę wyłonienia nowych władz i by kongres nadzwyczajny lub konwencja odbyły się już w listopadzie. Jeszcze inny pomysł na wyjście z obecnej sytuacji ma wiceszef klubu Sojuszu Ryszard Kalisz. Jak powiedział PAP, zamierza dziś przedstawić koncepcję przeprowadzenia partyjnych prawyborów, na wzór francuski, w których mieliby uczestniczyć nie tylko członkowie partii, ale też jej sympatycy. Według jego koncepcji, prawybory miałyby odbyć się jeszcze w tym roku, a zwycięzcę - zatwierdzić kongres partii. Sam Kalisz nie przewiduje jednak wzięcia w nich udziału. Inni znani politycy SLD też nie planują ubiegania się o fotel szefa ugrupowania - ani w prawyborach, ani na kongresie, czy konwencji. Start wykluczyli już: były lider SLD Wojciech Olejniczak i wiceszefowa partii Katarzyna Piekarska. O reelekcję - według deklaracji - nie będzie też zabiegał Napieralski, podobnie jak Miller. Niektórzy politycy Sojuszu są zdania, że Napieralski już na sobotniej Radzie Krajowej powinien zrezygnować z funkcji przewodniczącego. - Takie rozwiązanie sugerowaliśmy Grzegorzowi podczas środowego spotkania byłych przewodniczących i sekretarzy generalnych - mówił dziennikarzom b. szef SLD, eurodeputowany Wojciech Olejniczak. Jak ocenił, bez rezygnacji Napieralskiego, nie może być mowy o żadnym otwarciu w partii.",fot.PAP/Andrzej Hrechorowicz,
https://wiadomosci.onet.pl/kraj/leszek-miller-komentuje-sprawe-akt-znalezionych-w-domu-kiszczaka/sq3w7t,Leszek Miller komentuje sprawę akt znalezionych w domu Kiszczaka,"Leszek Miller skomentował w TVN24 sprawę akt znalezionych w domu Czesława Kiszczaka. Były lider SLD wziął w obronę Lecha Wałęsę. - Powiedziałbym mu, że ma kłopot, bo nie potrafi ustalić jednej narracji. Codziennie słyszymy coś innego i życzyłbym mu, żeby mniej mówił, a bardziej czynił to w sposób przemyślany - powiedział były premier. - Jeśli ktoś politycznie oszukał, to Lech Wałęsa Kiszczaka, a nie Kiszczak Wałęsę - dodał.","Miller był gościem ""Faktów po Faktach"". - Pamiętam taki okres kampanii prezydenckiej w 1990 roku, kiedy Wałęsa rywalizował z Mazowieckiem. I wylewali na niego kubły nieczystości i przedstawiali go jako człowieka, który jest w stanie tylko niszczyć - wspominał Miller. - My nie przyłączaliśmy się do tych chórów i nie walczyliśmy na teczki. Robiła to polska prawica - dodał. - Co bym powiedział Wałęsie? Że ma kłopot, bo nie potrafi ustalić jednej narracji. Codziennie słyszymy coś innego. Życzyłbym mu, żeby mniej mówił, a bardziej czynił to w sposób przemyślany - powiedział. Miller podkreślił, że ""nie ma ludzi o nieposzlakowanej reputacji, oni są tylko w baśniach"". - Nieprawdziwe są tezy, że Lech wałęsa wypełniał czyjeś polecenia, nie wiem, czy Jaruzelskiego, czy Kiszczaka - mówił były premier w TVN24. Przywołał przykład Sejmu kontraktowego z 1989 roku i koalicji, która uniemożliwiła objęcie urzędu premiera przez Czesława Kiszczaka. - Dopiero po czterech latach miały się odbyć demokratyczne wybory i wtedy miała się ukształtować nowa większość koalicyjna - wspominał Miller. - Tymczasem Lech Wałęsa i bracia Kaczyńscy, zachowali się odwrotnie. W ten sposób generał Kiszczak nie potrafił stworzyć rządu. Jeśli ktoś politycznie oszukał, to Lech Wałęsa Kiszczaka, a nie Kiszczak Wałęsę - ocenił Miller w TVN24. W ubiegły wtorek wdowa po gen. Czesławie Kiszczaku Maria Kiszczak spotkała się z prezesem IPN. Przedstawiła zapisaną obustronnie odręcznie kartkę ""Informacja opracowania ze słów T.W. »Bolek« z odbytego spotkania w dniu 16 XI 74 r. »datowaną: Gdańsk, dn. 16.11.74, opatrzoną w lewym górnym rogu nagłówkiem« źrodł. T.W. »Bolek«, przyj. rez. »Madziar«, wpłyn. 16 XI 74 r., odeb. kpt. Z. Ratkiewicz«"". Maria Kiszczak miała powiedzieć, że ma więcej tego typu dokumentów i zaoferować Instytutowi ich sprzedaż za 90 tys. zł. Wdowa - w wypowiedzi dla mediów - zaprzeczała natomiast, by przynosząc dokumenty do IPN, miała na celu ich sprzedaż. Jak relacjonował prezes IPN, o sprawie poinformowano naczelnika Oddziałowej Komisji Ścigania Zbrodni przeciwko Narodowi Polskiemu w Warszawie. We wtorek po południu prokurator IPN, w asyście policji, podjął w miejscu zamieszkania wdowy po Kiszczaku czynności mające na celu zabezpieczenie dokumentów podlegających przekazaniu do IPN. W zeszłą środę prezes IPN poinformował, że u wdowy po gen. Kiszczaku zabezpieczono materiały - w ramach wszczętego w ub.r. śledztwa w sprawie ukrycia akt podlegających przekazaniu Instytutowi Pamięci Narodowej. Przejęto rękopisy, maszynopisy i fotografie - w sumie sześć pakietów. - Tam przy tych dokumentach Wałęsy był odręcznie napisany przez mojego męża taki list. Mówił, że ze względu na dobro tego człowieka, Wałęsy, który jest bohaterem Polski, należy te dokumenty chronić. I mąż powiedział, że tylko można je dopiero ujawnić po kilku latach. Ja nie widziałam tego, to było wewnątrz. Nie widziałam tego pisma, bo tak bym zrobiła - powiedziała Maria Kiszczak w TVN24 w czwartek. Pytana, dlaczego akurat teraz zdecydowała się na przekazanie tych dokumentów, podkreśliła, że tak radził jej mąż, mówiąc: ""jak będziesz mieć jakieś kłopoty, to zanieś te dokumenty do IPN-u"". Dopytywana, czy oferowała Instytutowi sprzedaż tych materiałów, powiedziała: ""to znaczy tak rozmawialiśmy, ja rozmawiałam na temat kosztów, rozmawiałam, jakie koszty poniosłam, co mnie jeszcze czeka. Pewnie, że mi potrzeba jeszcze pieniędzy, bo jest do zrobienia ten pomnik"". W poniedziałek IPN udostępnił dokumenty dotyczące agenta SB ""Bolka"", zabezpieczone w domu gen. Czesława Kiszczaka. Wśród dokumentów są teczka personalna i teczka pracy z lat 1970-1976 TW ""Bolek"", gdzie znajduje się odręcznie napisane zobowiązanie do współpracy, podpisane: Lech Wałęsa ""Bolek"" i datowane na 21 grudnia 1970 r. Są tam też doniesienia ""Bolka"" oraz notatki funkcjonariuszy SB ze spotkań z nim. Instytut Pamięci Narodowej przygotował dla mediów 40 kopii tych dokumentów. Wczoraj Instytut Pamięci Narodowej udostępnił dziennikarzom i historykom drugą partię materiałów znalezionych w domu gen. Czesława Kiszczaka. W dokumentach są m.in.: fragmenty wspomnień Kiszczaka i jego odręczne notatki na różne tematy. Jest też maszynopis książki dotyczącej Kiszczaka i materiały do jego przygotowywanej biografii. W tych tekstach Kiszczak mówi m.in. o tym, że w latach 80. były ""ogromne naciski na resort, na mnie o aresztowanie księży naruszających prawo"". - Wszystkie załatwiłem odmownie - dodał b. szef MSW. Wspominał też, że ""bardzo ciężko przeżył"" zabójstwo ks. Jerzego Popiełuszki w 1984 r. przez trzech oficerów MSW. W kontekście tego mordu padło stwierdzenie o ""puczystach"". Innym dokumentem jest notatka ws. struktury i obsady departamentu IV MSW z 25 października 1984 r. (czyli krótko po zabójstwie księdza przez oficerów departamentu). Mowa w niej, że w departamencie pracuje 180 funkcjonariuszy, w tym 154 - operacyjnych. Jako szef wydziału I, rozpoznającego ""antypaństwową działalność wśród duchowieństwa Kościoła rzymskokatolickiego"", wymieniony jest kpt. Grzegorz Piotrowski (jeden z morderców księdza - red.). Notatka opisuje zadania i obsadę wszystkich dziewięciu wydziałów. W zbiorze znajdują się również projekty wystąpień Kiszczaka przed sejmową Komisją Odpowiedzialności Konstytucyjnej, która w latach 90. badała odpowiedzialność sprawców stanu wojennego (w latach 90. Sejm odmówił postawienia ich przed Trybunałem Stanu). - Stan wojenny wprowadzono w oparciu o konstytucję - mówił tam Kiszczak. Kwestionował też, że stan wojenny pochłonął ponad 100 ofiar śmiertelnych. Są także dokumenty o przebiegu służby wojskowej Kiszczaka. ""Skromny, bezpośredni, koleżeński"" - pisał o nim w 1983 r. gen. Jaruzelski we wniosku o mianowanie go na stopień generała broni. Z kolei w jednym maszynopisów Kiszczaka jest jego wzmianka o Jaruzelskim: ""Lubił dziewczyny, ale nie pił ani kieliszka"".",Leszek Miller,
https://wiadomosci.onet.pl/kraj/kwasniewski-nie-chce-o-tym-mowic/q5vph,Kwaśniewski: nie chcę o tym mówić,"Nie mam nic do powiedzenia w tej sprawie - tak b. prezydent Aleksander Kwaśniewski skomentował doniesienia, że do Kancelarii Prezydenta trafił wniosek o uchylenie tajemnicy państwowej w stosunku do niego, w związku ze śledztwem ws. więzień CIA w Polsce.","- Nie mam nic do powiedzenia w tej sprawie, bo podobnie jak państwo przeczytałem to w mediach. Ale żadnych informacji, ani ze strony prokuratury, ani ze strony prezydenta, nie mam. Więc, nic więcej tu nie dodam - powiedział Kwaśniewski na konferencji prasowej w Gdyni. Postępowanie w sprawie domniemanych więzień CIA jest prowadzone przez Prokuraturę Apelacyjną w Warszawie. W końcu lipca zostało ono przedłużone po raz ósmy - tym razem do lutego 2012 r. Prokuratura bada, czy była zgoda polskich władz na stworzenie w Polsce tajnych więzień CIA w latach 2002-2003 i czy ktoś z polskich władz nie przekroczył uprawnień, godząc się na tortury, jakim w punkcie zatrzymań CIA w Polsce mieli być poddawani podejrzewani o terroryzm. Postępowanie jest niejawne; nie są ujawniane żadne szczegóły. Dwie osoby przetrzymywane w amerykańskiej bazie Guantanamo: Abd al-Rahim al-Nashiri oraz Abu Zubaydah twierdzą, iż mogli być torturowani przez CIA w Polsce. W polskim śledztwie mają status pokrzywdzonych. Fakt ten nie oznacza przyznania, że w Polsce faktycznie były więzienia CIA. Wczoraj RMF FM poinformowało, że do Kancelarii Prezydenta trafił wniosek prokuratury apelacyjnej o uchylenie tajemnicy państwowej w stosunku do Kwaśniewskiego. Umożliwiłoby to prokuratorom przesłuchanie b. prezydenta. Warszawska prokuratura apelacyjna odmówiła odniesienia się do tej informacji, powołując się na tajemnicę postępowania. Podejrzeniom, iż w Polsce istniały więzienia CIA, konsekwentnie zaprzeczali polscy politycy, w tym byli premierzy m.in. Leszek Miller. O tym, że Polska ""nie ma nic wspólnego z rzekomym torturowaniem na terenie naszego kraju więźniów"" oraz, że w naszym kraju nie było takich więzień, mówił Kwaśniewski. - Powtarzałem to i powtarzam po raz nie wiem który. Współpraca wywiadowcza między Polską a Stanami Zjednoczonymi istniała i istnieje. Tajnych więzień CIA w Polsce nie było. Nic więcej nie mam do dodania - mówił w 2009 r. dziennikarzom b. prezydent.","Leszek Miller i Aleksander Kwaśniewski, fot. PAP/Adam Warżawa",
https://wiadomosci.onet.pl/kraj/miller-sld-nie-dopusci-by-rzad-zamiotl-pod-dywan-sprawe-nagran/p9j0g,"Miller: SLD nie dopuści, by rząd zamiótł pod dywan sprawę nagrań","SLD nie dopuści, by rząd zamiótł pod dywan sprawę nagranych rozmów m.in. ministrów Donalda Tuska - zapowiedział szef partii Leszek Miller. W piątek odbyło się posiedzenie zespołu Sojuszu, który ma zająć się nagraniami opublikowanymi przez tygodnik ""Wprost"".","- Treść nagrań w dużej części jest szokująca, jeżeli zważyć, że rozmawiają czołowe osobistości administracji premiera Tuska o sprawach, które są strategiczne - mówił Miller na posiedzeniu zespołu Sojuszu, któremu przewodniczy Wojciech Szewko z zarządu partii. W skład zespołu wchodzą m.in. szefowa sejmowej komisji sprawiedliwości Stanisława Prządka i były europoseł Sojuszu Andrzej Szejna. Pytany przez dziennikarzy po posiedzeniu zespołu, czy będzie to ""rodzaj komisji śledczej"", lider Sojuszu powiedział, że nie. - Ale nie wykluczamy, że jeżeli uzyskamy materiały, które będą nas skłaniały do pisania wniosków o komisję śledczą, to tak się stanie - dodał. Dopytywany, czy będzie się wzorował na zespole parlamentarnym ds. wyjaśnienia katastrofy smoleńskiej, któremu przewodniczy poseł PiS Antoni Macierewicz, Miller odpowiedział: ""w niczym nie chcemy przypominać zespołu Macierewicza, zwłaszcza jeżeli chodzi o ekspertów"". Miller mówił podczas posiedzenia zespołu, że SLD chce wykorzystać wszystkie parlamentarne instrumenty, aby nie dopuścić, by rząd zamiótł sprawę nagrań pod dywan. Dlatego - jak tłumaczył - zespół będzie wspierał parlamentarzystów SLD, aby ""wyjaśnić wiele wątków znajdujących się na tych nagraniach"" Szef SLD podkreślił, że należy odpowiedzieć na pytania ""kto i po co nagrał"", ale - jego zdaniem - brakuje zainteresowania rządu ""obszarem dotyczącym treści nagrań"". - Doceniamy działalność agencji rządowych, które zamierzają jak najszybciej ustalić osoby, które dokonały tych nagrań, ale dla nas równie ważne (...) jest ustalenie konsekwencji wynikających z ich treści - zaznaczył Miller. W zeszłym tygodniu ""Wprost"" opublikował m.in. treść rozmowy szefa MSW Bartłomieja Sienkiewicza oraz prezesa NBP Marka Belki. W poniedziałek tygodnik opublikował kolejne stenogramy z podsłuchanych rozmów polityków, m.in. szefa MSZ Radosława Sikorskiego i byłego ministra finansów Jacka Rostowskiego. W poniedziałek premier Donald Tusk zapowiedział, że nie zamierza dymisjonować ministrów, których rozmowy zostały nielegalnie podsłuchane i upublicznione. Podkreślił, że dla niego kluczowe jest dziś zidentyfikowanie grupy, która działa na rzecz destabilizacji Polski. W środę wieczorem Sejm udzielił wotum zaufania rządowi Tuska. Za wnioskiem było 237 posłów, przeciw wyrażeniu wotum zaufania - 203, nikt nie wstrzymał się od głosu.",Leszek Miller,
https://wiadomosci.onet.pl/kraj/kulisy-negocjacji-do-ue-mamy-to-cholerne-mleko/w71j5,Kulisy negocjacji do UE: mamy to cholerne mleko,"Jutro rano tylko w Onet.pl publikujemy fragmenty książki Leszka Millera ""Tak to było"" odsłaniające kulisy negocjacji Polski przed naszym wejściem do Unii Europejskiej. Były premier, z perspektywy 10 lat, opisuje dramatyczne chwile niezwykle lekkim, barwnym i dowcipnym językiem.","Jak pisze Miller, ostatnim punktem negocjacji w Kopenhadze były kwoty mleczne. Zerwaniem koalicji rządowej groził wówczas Jarosław Kalinowski z PSL. Wówczas do Millera zadzwonił prezydent Kwaśniewski. ""- Dobry wieczór, panie prezydencie. - przywitałem się uprzejmie. - Cześć panie premierze - odparł, równie uprzejmie, Kwaśniewski. - Wiem, że ciężko wam idzie. Rozmawiałem z Kalinowskim. On jest w jakimś straszliwym stresie… - Widzę, siedzi koło mnie. - Porozmawiaj z nim, bo zrobi jakieś głupstwo… - Olek, właśnie rozmawiam - odpowiedziałem, cokolwiek nerwowo. - Może by ktoś do niego zadzwonił, wiesz, ktoś z autorytetów... - Dobry pomysł. Niech Witos zadzwoni. - Myślałem o tym, ale Witos zgubił swoją komórkę. - To pożycz mu swoją. Olek, muszę kończyć. Odezwę się, jak będzie po wszystkim"".",,
https://wiadomosci.onet.pl/kiosk/miller-znow-szefem-sld/4erm1,Miller znów szefem SLD?,"Leszek Miller oficjalnie ogłosił swój start w wyborach na przewodniczącego SLD. Ostateczną decyzję podjął po tym, jak okazało się, że większość działaczy partii jest po jego stronie.","To efekt kampanii w regionach, jaką przeprowadził zarówno Leszek Miller, jak i Grzegorz Napieralski. Bo obecny szef Sojuszu od dwóch miesięcy objeżdżał lokalne struktury ugrupowania, sondując nastroje. - Wtedy zrozumiał, że nikt inny niż były premier nie dostanie poparcia partyjnych dołów - mówi nam współpracownik Millera. A jego dawny znajomy dorzuca: - Skoro Leszek Miller zdecydował się kandydować, to znaczy, że głosy są już policzone. Niewątpliwie były premier ma pewność, że wygra walkę o przywództwo w Sojuszu. Szczególnie że jak na razie oficjalni kandydaci to nie są nazwiska przekonujące dla polityków lewicy . Jak do tej pory, oprócz byłego premiera, kandydatami na szefa Sojuszu są Joanna Senyszyn, były wiceszef partii Artur Hebda i poseł Marek Balt. - Będę głosował na Leszka Millera. To najlepsze rozwiązanie dla Sojuszu - mówi Marek Wikiński, były szef sztabu w kampanii prezydenckiej Grzegorza Napieralskiego. Oficjalne poparcie były premier niespodziewanie dostał od Aleksandra Kwaśniewskiego. Do klubu SLD już od kilku tygodni docierały sygnały, że były prezydent chce poprzeć Leszka Millera. W końcu we wtorek Kwaśniewski zadzwonił do byłego premiera. Poprosił o pilną rozmowę w środę, zaraz po powrocie z Florencji. Punkt 17 rozpoczęło się tajne spotkanie Aleksandra Kwaśniewskiego i Leszka Millera w fundacji żony byłego prezydenta. - W czasie rozmowy namaścił Millera na nowego przewodniczącego - twierdzi nasz informator kilka minut po 17. A że prezydentowi się nie odmawia, to Leszek Miller decyduje się kandydować. Oczywiście decyzję były premier podjął wcześniej sam. Ale poparcie ze strony byłego prezydenta na pewno pomogło. Tym razem Leszek Miller nie musiał już tłumaczyć, że nawiedził go anioł, który przekonał go do kandydowania. - Trzeba wziąć się do pracy i udowodnić, że budujemy partię, która może być poważnym partnerem w dyskusjach między rządem i opozycją - przekonywał były premier. Zdaniem Millera potrzebna jest partia, ""która zajmuje się Polską"". I nią właśnie ma być Sojusz. - Już dwa miliony Polaków żyje w nędzy, a wielu jest na skraju ubóstwa. Przybywa młodzieży, której dyplomy są mniej warte niż papier, na których je wydrukowano. Trzeba szukać politycznych sojuszników, nie obawiając się przeciwników - przekonywał Miller. Były premier podkreślił, że zamierza ""pracować dla ludzi"". - Zamierzam zmierzyć się z tymi wyzwaniami. Lewicowość dla mnie to sens mojego życia, a nie chwilowy pomysł na jakiś interes - mówił.","Leszek Miller, fot. Sławomir Kamiński / Agencja Gazeta",
https://wiadomosci.onet.pl/kraj/zastal-polske-zniewolona-przez-nato-i-ue/b582f,"""Zastał Polskę zniewoloną? Przez NATO i UE?""","- Ze zdumieniem usłyszałem, jak prymas Muszyński powiedział, że Lech Kaczyński zastał Polskę zniewoloną, a zostawił wolną. Przez kogo zniewoloną? Przez NATO i Unię Europejską? Dziwię się, że władze nie zareagowały na te słowa - powiedział na antenie TVN24 były premier Leszek Miller.","- Gdy Lech Kaczyński został prezydentem, to Polska nie była zniewolona. Nie ma co udawać, że poniósł on szczególne zasługi, gdy ich nie poniósł - mówił dalej Dodał także, że z niepokojem ogląda, jak tragedia pod Smoleńskiem jest wykorzystywana do celów politycznych. - To jest początek bardzo szkodliwego mitu. To nie była męczeńska śmierć. Przecież ci ludzie wcale nie chcieli zginąć. Warto o to kruszyć kopię - apelował były premier. Zaznaczył jednocześnie, że przyjaciele Jerzego Szmajdzińskiego nie wykorzystują jego śmierci w ten sposób. - Mit tworzy się wtedy, gdy z tej śmierci robi się śmierć męczeńską, gdy mówi się, że to ""drugi Katyń"" - podkreślił były premier. Leszek Miller przypomniał także, że tragicznie zmarły kandydat SLD na prezydenta często pytał go o to, co się działo w trakcie wypadku, w którym ucierpiał były lider Sojuszu. - Może miał jakieś przeczucie? Pamiętam, że czułem ogromne zdumienie, że coś, co się widziało tyle razy na filmie dzieje się naprawdę. Potem jest strach, że coś wybuchnie, ale zwykle nie ma na to czasu, bo ludzie już po prostu nie żyją - opowiadał. Opisując swoje podróże rządowymi maszynami, Miller powiedział, że jego szef ochrony informował go gdy piloci mieli jakieś problemy. - Jest oczywiste, że gdy były takie sygnały, to ktoś o tym poinformował prezydenta. Nie sądzę żeby coś w tej sprawie się zmieniło - dodał. Były premier powiedział również, że chciałby możliwie najszybciej poznać wszystkie okoliczności katastrofy, w tym, czy na załogę była wywierana jakakolwiek presja. - Organizatorem lotu była kancelaria prezydenta. To ona występowała z zaproszeniami i od początku do końca ponosi odpowiedzialność za lot - podkreślił Miller","Leszek Miller, fot. Radek Pietruszka",
https://wiadomosci.onet.pl/sld-jest-po-wlasciwej-stronie/h97p4,"""SLD jest po właściwej stronie""","- Czy PiS gotów jest, dążąc do władzy, zawrzeć sojusz z SLD? Jeśli tak się stanie, będzie to zabójcze dla tej partii - trwożą się publicyści sprzyjający braciom Kaczyńskim - pisze Leszek Miller na swoim blogu w Onet.pl, zwracając jednocześnie uwagę, że nikt w tej sprawie nie pyta się SLD o zdanie.","- Zabawne, że nie pytają o zdanie lewicy, sądząc, że taka koalicja jest przedmiotem westchnień polityków z ulicy Rozbrat. Otóż nie jest i nie będzie. I nie tylko dlatego, że żywa w pamięci pozostaje tragiczna śmierć Barbary Blidy, ale ponieważ PiS jest partią antysystemową, zwalczającą fundamenty liberalnej demokracji na których zbudowane jest współczesne państwo Polaków - III Rzeczpospolita - pisze Leszek Miller.",,
https://wiadomosci.onet.pl/swiat/miller-i-palikot-tusk-na-szefa-rady-europejskiej-to-polska-racja-stanu/shf4z,Miller i Palikot: Tusk na szefa Rady Europejskiej - to polska racja stanu,"Liderzy SLD i Twojego Ruchu - Leszek Miller i Janusz Palikot ocenili w czwartek, że premier Donald Tusk powinien kandydować na stanowisko szefa Rady Europejskiej. Ich zdaniem przyjęcie tej funkcji przez Tuska jest ""polską racją stanu"".","Miller i Palikot na wspólnej konferencji prasowej odnieśli się do środowego szczytu unijnych przywódców, którzy nie zdołali się porozumieć w sprawie obsady najważniejszych stanowisk w UE. Kolejny szczyt w tej sprawie ma się odbyć 30 sierpnia. W trakcie trwania szczytu szeroko spekulowano na temat kandydatury Donalda Tuska na stanowisko szefa Rady Europejskiej, co ponoć miała zaproponować mu kanclerz Niemiec Angela Merkel. Sam premier Tusk zapewnił jednak dziennikarzy w Brukseli, że nie rozmawiał o tym z Merkel. - Dla mnie priorytetem jest Polska - zadeklarował, ale przyznał też, że woli trzymać w zapasie każdy wariant. - Nie ma problemu mojej kandydatury na szefa Rady Europejskiej. Czy coś cię zmieni do 30 sierpnia? Zobaczymy. Jeśli chodzi o moje podejście, nie sądzę - dodał premier. Zdaniem Millera, jeśli propozycja kandydowania na fotel szefa Rady Europejskiej wobec Tuska rzeczywiście padła, to powinien on ją ""pozytywnie rozważyć"". - Niech premier się określi: albo nie jest zainteresowany objęciem funkcji szefa Rady Europejskiej, albo jest. Jeżeli nie jest, to niech nie stwarza niepotrzebnych iluzji i złudzeń. Jeśli ma ofertę i prawdziwe są opinie, że kilku ważnych europejski polityków złożyło mu taką ofertę, to powinien ją pozytywnie rozważyć. Polska jest 10 lat w UE, jest szóstym krajem co do potencjału w UE, więc przyszła pora, żeby przedstawiciel naszego kraju zajął ważne miejsce w hierarchii władz unijnych - powiedział szef Sojuszu. Millera poparł w tej sprawie Palikot. - Polska jest krajem niedowartościowanym (w UE - red.) pod tym względem i jeśli taka propozycja została naprawdę, a nie tylko wizerunkowo, przedstawiona Tuskowi, to jest kwestią naszej racji stanu, żeby objął to stanowisko - podkreślił lider Twojego Ruchu. Zdaniem Palikota, jeśli premier przyjąłby taką propozycję, to byłby ""jednym z najważniejszych polityków"" UE przez następne pięć lat, a Polska ""wróciłaby do negocjacji w wielu sprawach, z których dziś jest w UE wyłączona"". Szef TR ocenił też, że w PO znajdą się osoby, które będą mogły zastąpić Tuska na stanowisku przewodniczącego PO, a także na stanowisku premiera. - Nie martwmy się o to, kto zastąpi Tuska, martwmy się o to, czy Polska skorzysta z szansy - jeśli taką szansę naprawdę mamy - powiedział Palikot. Miller przyznał mu rację. - Janusz Palikot jest ekspertem od spraw wnętrza Platformy Obywatelskiej. Ja nie dysponuje taką obszerną wiedzą, ale myślę, że jest to opinia właściwa - ocenił szef SLD. Miller ocenił ponadto, że ""nikłe, jeśli nie zerowe"" są szanse ministra spraw zagranicznych Radosława Sikorskiego na objęcie stanowiska szefa unijnej dyplomacji. Jego zdaniem następcą Catherine Ashton na tym stanowisku będzie Włoszka Federica Mogherini albo Bułgarka Kristalina Georgiewa. Premier, który spotkał się z dziennikarzami w Brukseli po zakończeniu unijnego szczytu, potwierdził, że kandydatem na szefa unijnej dyplomacji jest szef MSZ Radosław Sikorski. Ocenił, że - poza Sikorskim - w roli faworyta do tego stanowiska występuje włoska minister spraw zagranicznych Federica Mogherini. Tusk przypomniał również, że Polska zabiega - jako alternatywę do stanowiska wysokiego przedstawiciela ds. zagranicznych - o jedną z trzech najważniejszych tek gospodarczych w Komisji Europejskiej: ds. energii, konkurencji lub rynku wewnętrznego.",Janusz Palikot i Leszek Miller,
http://wiadomosci.onet.pl/kraj/nieznany-raport-ws-katastrofy-smiglowca-mi-8/3935r,Nieznany raport ws. katastrofy śmigłowca Mi-8,"Niewiarygodna nonszalancja wojskowych, ignorowanie zasad i braki w wyszkoleniu załogi – to tylko część ustaleń komisji badającej wypadek śmigłowca z premierem Leszkiem Millerem na pokładzie, do którego doszło 10 lat temu. Do raportu dotarli reporterzy tygodnika ""Polityka"".","4 grudnia 2003 roku, w drodze z Wrocławia na warszawskie lotnisko rozbił się rządowy śmigłowiec Mi-8. Cudem nikt nie zginął. Ukrywane przez wojsko dokumenty wykazują jednak, że była to ""przygrywka przed Smoleńskiem"" – donosi ""Polityka"". ""To ewenement. Nawet raporty z największych katastrof ostatnich lat – w tym samolotu CASA i Tu-154 – były podane do publicznej wiadomości."" – czytamy w tygodniku. Informacje, do których mimo trudności dotarli dziennikarze, ukazują szokujący obraz przyczyn katastrofy. Nie ma on nic wspólnego z przekazem, który przebijał się do opinii publicznej - przedstawiał on pilota Majora Marka Miłosza jako bohatera, który uratował 14 osób. Komisja złożona głównie z wojskowych konsekwentnie broniła pilota, przekonując, że nie był on w stanie przewidzieć warunków, które doprowadziły do oblodzenia silników śmigłowca. Okazuje się jednak, że nie zawiniła tylko przestarzała, nie do końca sprawna maszyna. Z raportu końcowego wynika jasno: śmigłowiec był sprawny. Mimo to – choć dokument o tym nie wspomina wprost – 4 grudnia 2003 r. Mi-8 w ogóle nie powinien wystartować z Wrocławia. W jednym z załączników do raportu wynika, że lot nie był odpowiednio zabezpieczony, a załoga była przepracowana. Okazuje się, że piloci byli ""zalatani niemal do upadłego"". Pracowali przez około 30 godzin przed wypadkiem – zamiast przepisowych 10. – To po prostu horror. Wręcz niewiarygodne, że tak wyeksploatowani ludzie wozili najważniejsze osoby w państwie – mówi w rozmowie z ""Polityką"" ekspert z Państwowej Komisji Badania Wypadków Lotniczych. W dokumencie nie ma też słowa o dwóch zdaniach odrębnych, które do raportu końcowego złożyli cywilni członkowie komisji, doświadczeni piloci śmigłowców: Jerzy Bereżański i Ignacy Goliński. – Zostały zamiecione pod dywan – twierdzi w rozmowie z tygodnikiem Goliński. – Praca komisji to nie było badanie wypadku. To była wojskowa fikcja na rozkaz - dodał.",Wypadek śmigłowca Mi-8,
https://wiadomosci.onet.pl/kraj/miller-ostro-o-propozycji-po-ws-zus-i-nfz-to-przyklad-straszliwej-desperacji/phlk1j,Miller ostro o propozycji PO ws. ZUS i NFZ: to przykład straszliwej desperacji,"- To przykład straszliwej desperacji PO albo przekonanie, że wybory już przegrała. I można już obiecać, co się chce. Mrugnąć okiem do wyborców i powiedzieć: a co tam, po nas choćby potop. To jest groźne igranie z państwem. Platforma rządzi od ośmiu lat, to dlaczego takie propozycje składa w ostatnich miesiącach? - pytał w programie ""Piaskiem po oczach"" w TVN24 Leszek Miller.","Wcześniej TVP oraz TVN24 ujawniły propozycję zmian w sprawie składek odprowadzanych na ZUS i NFZ, jakie na najbliższej konwencji ma przedstawić Platforma Obywatelska. O co chodzi? Według nieoficjalnych informacji, PO chce likwidacji składek na ZUS oraz NFZ. Dziś obowiązkowo płaci je każdy z nas. Po takiej zmianie, finansowanie tych składek przeszłoby na budżet państwa. - Skąd wziąć na to pieniądze? - pytał dalej Miller w rozmowie z Konradem Piaseckim na antenie TVN24. Co więcej, to nie koniec zmian, jakie partia Ewy Kopacz chce zaproponować na sobotniej konwencji programowej w Poznaniu. Platforma będzie chciała też ograniczyć przywileje związków zawodowych, ale zaproponować także zmiany w obrębie podatków, wsparcia przedsiębiorców oraz walki z bezrobociem.",Leszek Miller,
https://wiadomosci.onet.pl/kraj/palikot-o-zawieszeniu-kalisza-zla-decyzja-przeciwko-centrolewicy/p2kt3,"Palikot o zawieszeniu Kalisza: zła decyzja, przeciwko centrolewicy","Lider RP Janusz Palikot skrytykował decyzję zarządu SLD, który zawiesił Ryszarda Kalisza w prawach członka Sojuszu. To zła decyzja przeciwko centrolewicy, protestuję i namawiam do jej zmiany - powiedział Palikot.","Zawieszenie Kalisza na trzy miesiące w prawach członka SLD to efekt zaangażowania się tego polityka w projekt Europa Plus, czyli centrolewicową listę do PE, współtworzoną przez byłego prezydenta Aleksandra Kwaśniewskiego. - To decyzja, która umacnia Platformę i PiS. Powinniśmy nie dzielić się, tak jak proponuje kierownictwo SLD, nie eliminować popularnych i mocnych polityków lewicy, tylko raczej szukać tego, co nas łączy - powiedział Palikot dziennikarzom w Sejmie. Według niego, decyzja zarządu SLD wpisuje się w scenariusz ""utrudniania odebrania władzy Platformie i PiS-owi"". Palikot stwierdził też, że ""jest to scenariusz cichego koalicjanta Platformy Obywatelskiej w osobie SLD i Leszka Millera"". Jak oświadczył, protestuje przeciwko temu i namawia do zmiany tej decyzji. - Mam nadzieję, że sąd koleżeński tego nie podtrzyma, Ryszard Kalisz nie zostanie usunięty z SLD i będzie w stanie współpracować na rzecz szerokiej formacji centrolewicowej - powiedział Palikot. Pytany, czy - jeśli Kalisz zostanie ostatecznie usunięty z SLD - jest dla niego miejsce w Ruchu Palikota, odparł, że nie. Jak dodał, oczywiście - jeśli Kalisz uprze się, to ""nikt go nie będzie wyrzucał"", jednak nie ma sensu, by wchodził do Ruchu, bo powinien budować Europę Plus. Podkreślił jednocześnie, że musi to być decyzja samego Kalisza. Palikot ocenił też, że decyzja zarządu o zawieszeniu Kalisza wynika z braku pomysłu na Polskę. - Gdyby Leszek Miller wierzył w to, że ma naprawdę alternatywny pomysł na Polskę, to by dziś nie pozbawiał się ludzi, którzy mogą mu pomóc zdobyć władzę. Ta decyzja tak naprawdę oznacza - pilnuję swoich 8-10 procent i szykuję się na koalicjanta PO - uważa Palikot. Jednocześnie podkreślił, że dalej liczy na to, iż politycy SLD przyłączą się do projektu Europa Plus. Argumentował, że zawieszenie Kalisza to decyzja ""nomenklatury SLD-owskiej, a ludzie w SLD myślą inaczej"". - Ludzie, którzy głosują na SLD, są członkami SLD w terenie, mają większe ambicje, mam nadzieję, że doprowadzą do zmian w Sojuszu i liczyłem na to, że takim człowiekiem, który będzie budował tę zmianę, będzie Ryszard Kalisz - powiedział lider Ruchu. Pytany, czy będąc na miejscu Millera sam nie zachowałby się podobnie, gdyby jeden z członków Ruchu zaangażował się w tworzenie alternatywnej listy wyborczej, odparł, że zrozumiałby zachowanie Millera, gdyby to nie była oferta budowania szerokiego bloku. Podkreślił, że b. prezydent Aleksander Kwaśniewski zaprosił także Leszka Millera do współtworzenia Europy Plus. Trzy tygodnie temu Kwaśniewski, Palikot i europoseł Marek Siwiec (kiedyś w SLD, obecnie wspiera Ruch Palikota) ogłosili na wspólnej konferencji prasowej zamiar tworzenia w ramach projektu Europa Plus wspólnych lewicowych list w przyszłorocznych wyborach do Parlamentu Europejskiego. Startu nie wykluczył też sam były prezydent. Kalisz z kolei - jak mówił Kwaśniewski - w Europie Plus ma być łącznikiem formacji ze środowiskami kobiecymi i równościowymi.","Janusz Palikot, fot. PAP/Jacek Turczyk",
https://wiadomosci.onet.pl/tylko-w-onecie/leszek-miller-o-rzadach-pis-patrze-przez-pryzmat-interesow-polski/5qb2cvk,Leszek Miller o rządach PiS: patrzę przez pryzmat interesów Polski,"- Zgadzam się z argumentacją Sądu Najwyższego, w kwestii ustawy o zgromadzeniach - powiedział w programie ""Burza Polityczna"" Leszek Miller. Były premier odniósł się również do twierdzeń o jego sympatii względem PiS. - Staram się zachować zdrowy rozsądek i patrzeć na wszystko, co się dzieje przez pryzmat interesów Polski i racji stanu - stwierdził gość Agnieszki Burzyńskiej.",,,
https://wiadomosci.onet.pl/kraj/w-sobote-wladze-regionalne-sld-zajma-sie-sytuacja-w-partii/3frzn,W sobotę władze regionalne SLD zajmą się sytuacją w partii,"W sobotę zbierają się szefowie rad powiatowych i wojewódzkich SLD. Choć tematem narady ma być strategia partii na najbliższe miesiące, to - według polityków SLD - dominująca będzie dyskusja o Europie Plus Aleksandra Kwaśniewskiego i udziału w niej Ryszarda Kalisza.","Sobotnie spotkanie ma - według polityków SLD - pomóc szefowi Sojuszu Leszkowi Millerowi zorientować się w nastrojach, jakie panują w partii przed zaplanowanym na środę posiedzeniem Zarządu Krajowego. Zarząd ma podjąć decyzję na temat tego, czy zawiesić Kalisza w prawach członka SLD i skierować sprawę do sądu partyjnego. Według polityków Sojuszu taki wniosek prawdopodobnie padnie na środowym posiedzeniu - jeśli nie złoży go sam Miller, to zrobi to inny z członków zarządu. Wspólne posiedzenie szefów rad powiatowych i rad wojewódzkich zostało przez Millera zwołane w tym tygodniu. - Kwestie do omówienia są dwie: działania, które SLD będzie podejmować przez najbliższe miesiące i sprawy bieżące - powiedział rzecznik Sojuszu i lider partii w Łódzkiem Dariusz Joński. Wśród spraw bieżących mają się znaleźć m.in. pomysły ugrupowania na walkę z bezrobociem, a także realizacja dwóch dużych partyjnych przedsięwzięć: Kongresu Lewicy Społecznej, który organizuje b. premier Józef Oleksy i zaplanowanego na 26 marca Sejmiku Kobiet Lewicy. Według Jońskiego nie zabraknie też odniesień do ogłoszonego przed tygodniem przez Kwaśniewskiego zamiaru tworzenia list centrolewicowych w przyszłorocznych wyborach do europarlamentu w ramach projektu Europa Plus, który zapoczątkowali Janusz Palikot i europoseł Marek Siwiec (w grudniu opuścił Sojusz i obecnie wspiera RP). Kwaśniewski nie wykluczył, że sam będzie ubiegał się o mandat w Brukseli. Były prezydent poinformował też, że w projekt zaangażował się Kalisz, wiceszef klubu Sojuszu. W odpowiedzi na te informacje Miller zagroził swemu posłowi wyrzuceniem z partii. W czwartek obaj politycy spotkali się w Warszawie, nie doszli jednak do porozumienia. Joński mówił po spotkaniu, że Kalisz miał sam zwrócić się do szefa swej partii o zawieszenie w prawach członka; poseł oświadczył jednak na Facebooku, że to nieprawda. ""Powiedziałem, że logiczną konsekwencją wypowiedzi medialnych Leszka Millera oraz jego współpracowników, takich jak Grzegorz Napieralski i Dariusz Joński, powinno być z jego strony wystąpienie do Zarządu SLD z wnioskiem o wykluczenie mnie z SLD. Stwierdziłem również, że przed Sądem Partyjnym będę wykazywał, że nie ma podstaw do takiej decyzji i to ja działam dla dobra SLD"" - napisał poseł. Sprawę ma ostatecznie rozstrzygnąć środowy zarząd partii. Joński przypomniał, że jeszcze przed konferencją Kwaśniewskiego, Palikota i Siwca zarząd Sojuszu przyjął uchwałę, w której zwrócił się do b. prezydenta by wspomógł tworzenie ""Sojuszu dla Europy"" i w jego ramach - wspólnych list wyborczych do PE, ale przy zachowaniu szyldu SLD. W dokumencie znalazło się jednocześnie zastrzeżenie, że Sojusz nie zaakceptuje ""żadnego porozumienia z siłami politycznymi i osobami, które nie reprezentują w polskim życiu publicznym nurtu lewicowego, a także łamią elementarne zasady kultury politycznej i współżycia parlamentarnego"". Miller doprecyzował później, że chodzi o Ruch Palikota. - Zarząd podjął uchwałę, ona zostanie zaprezentowana w sobotę, więc niewątpliwie przetoczy się też dyskusja na ten temat. Posłuchamy koleżanek i kolegów z powiatów - jakie jest ich zdanie na ten temat. Dostajemy jednak wiele sygnałów, że kierunek, który wybraliśmy - silnego SLD - jest zrozumiały i akceptowany - zapewnił Joński. Wiele wskazuje na to, że ten temat zdominuje sobotnie obrady. - Cieszę się, że Leszek Miller zwołał takie spotkanie, bo też - przyznaję - przy omawianiu kalendarza działań i strategii w wyborach do europarlamentu i samorządowych temat Kwaśniewskiego i Ryszarda Kalisza będzie niewątpliwie tematem numer jeden - ocenił b. szef SLD, lider partii w Zachodniopomorskiem Grzegorz Napieralski. Według niego wielu partyjnych działaczy ma do Kalisza żal o współpracę z b. prezydentem. - Dzisiaj w partii jest bardzo duże zniecierpliwienie i takie zażenowanie postawą Ryszarda Kalisza. Myślę, że będzie bardzo wiele głosów mówiących: ""my mamy już tego dosyć"" - uważa Napieralski. On sam usunąłby posła z Sojuszu. - Ileż można tolerować zachowania nielojalności wobec własnego środowiska? - pytał polityk. Takich głosów jest więcej. - Podjęliśmy na zarządzie decyzję, że tworzymy własną listę, na którą zapraszamy Aleksandra Kwaśniewskiego. Nie będziemy szli pod żadnym szyldem Europa Plus i nie interesuje nas współpraca z Januszem Palikotem, bo uważamy, że jest nieprzewidywalny i może bardziej zaszkodzić niż pomóc - eurowyborom i liście lewicy - powiedział szef Rady Śląskiej Sojuszu Marek Balt. Dla Kalisza śląski poseł widzi miejsce w SLD, ale tylko pod warunkiem, że nie będzie wspierał Europy Plus. - Jeżeli jednak zacznie pracować na rzecz tego ruchu i konkurencyjnej do SLD listy, to nie będziemy niestety mogli być w jednej partii - zaznaczył Balt. W Sojuszu są jednak politycy, którzy bronią wiceszefa swego klubu. - Nie bardzo jest za co zawieszać Kalisza - on ani nie przeszedł do innej partii, ani nie powiedział, że chce kandydować z innej listy do PE - ocenił Oleksy. Wiceszef Sojuszu nie widzi też ""kolizji"" między SLD a Kwaśniewskim ""jeśli chodzi o poszukiwanie szerszej formuły lewicy polskiej dla ustanowienia większego potencjału"". - Kwestią sporną jest fakt, że Aleksander Kwaśniewski wystąpił w roli jakby reprezentanta jednej z partii - Ruchu Palikota. To jest rzecz, której nikt nie przewidywał - powiedział Oleksy. Zachęcał też, by spróbować się jeszcze porozumieć z Kwaśniewskim. ""W polityce rozmowy są podstawowym instrumentem działania"" - podkreślił b. premier. Zwolennikiem rozmów jest też łódzki poseł SLD Cezary Olejniczak, brat b. lidera partii, europosła Wojciecha Olejniczaka. - Trzeba rozmawiać - jest jeszcze trochę czasu. Mam nadzieję, że w przyszłym tygodniu przewodniczący będzie rozmawiał z Aleksandrem Kwaśniewskim, jak ten wróci ze Stanów Zjednoczonych - powiedział Olejniczak. Jak dodał, liczy też, że władzom Sojuszu uda się jeszcze dogadać z Kaliszem. W poniedziałek i wtorek w tej sprawie mają się też zebrać zarządy: mazowieckiego i warszawskiego SLD. Lider stołecznego Sojuszu Sebastian Wierzbicki jest zdania, że źle by się stało, gdyby Kalisz - jeden z najbardziej znanych i rozpoznawalnych polityków Sojuszu - musiał opuścić ugrupowanie. - Ryszard Kalisz jest wieloletnim posłem z Warszawy, rozważanym jako jeden z kandydatów w wyborach na prezydenta stolicy, stąd uważam, że zarząd warszawski musi się spotkać, podyskutować, zastanowić się nad tą sytuacją - powiedział Wierzbicki. Zastrzegł jednak, że pozostanie Kalisza w SLD musi być jednoznaczne z deklaracją, że nie będzie pracował na rzecz żadnej konkurencyjnej listy.",,
https://wiadomosci.onet.pl/kraj/leszek-miller-moze-nadejsc-moment-ze-trzeba-bedzie-walczyc-z-bronia-w-reku/2d2kcd,"Leszek Miller: może nadejść moment, że trzeba będzie walczyć z bronią w ręku","- Przez Angelę Merkel Europę zalewają imigranci. Może nadejść moment, gdy trzeba będzie z bronią w ręku walczyć na ulicach europejskich miast, żeby zachować naszą tożsamość - mówi Leszek Miller w rozmowie z tygodnikiem ""wSieci"".","Sprawa uchodźców to jeden z wątków wywiadu z Leszkiem Millerem , który ukazał się dziś w tygodniku ""wSieci"". Były premier przyznaje, że jest ""rozczarowany i zmartwiony tym, co się wokół nas dzieje"". - Gdy idzie o Unię Europejską, opowiadam się za modelem federacyjnym oraz za poszerzaniem i umacnianiem strefy euro. Niestety wygląda na to, że tej wizji zrealizować się nie da przede wszystkim z powodu kryzysu imigracyjnego, który może doprowadzić nawet do rozpadu UE - mówi Leszek Miller. Jego zdaniem, ""odpowiedzialność spadnie na Angelę Merkel, która zachowała się jak właścicielka Unii"". - Zawieszając procedury azylowe i otwierając szeroko drogi do Europy dla imigrantów bez konsultacji z instytucjami UE i własnym parlamentem, doprowadziła do ciężkiego kryzysu o tragicznych skutkach - tłumaczy były premier. - Europę zalewają imigranci, którzy wcale nie chcą się integrować. Chcą, żeby Europa dostosowała się do nich, nie odwrotnie. Ja tego pewnie nie dożyję, ale pan być może tak - może nadejść moment, gdy trzeba będzie walczyć z bronią w ręku na ulicach europejskich miast, żeby zachować naszą tożsamość. Na razie oglądamy budowanie konia trojańskiego na oczach zdumionych Trojan i w dodatku za ich pieniądze - opowiada obrazowo Miller. ""Leszek Miller - obrońca chrześcijańskiej tożsamości Europy. Kto by pomyślał"" - komentuje słowa byłego szefa SLD prowadzący wywiad Łukasz Warzecha. - Proszę bardzo - może mnie pan tak kwalifikować. Chciałbym, żeby Polska była dla nas dobrą ojczyzną, a Europa dostatnim i bezpiecznym domem - ucina.",Leszek Miller,
https://wiadomosci.onet.pl/kraj/miller-kryzys-lomocze-do-naszych-drzwi/pfhpd,Miller: kryzys łomocze do naszych drzwi,"- Kryzys łomocze do naszych drzwi, więc SLD skoncentruje się na problemach społecznych - zapowiedział szef klubu parlamentarnego Sojuszu Leszek Miller. Wśród tych problemów wymienił m.in. dostęp do edukacji i ochrony zdrowia, nierówności i wykluczenie społeczne.","- Biorąc pod uwagę, że kryzys - jak mówi premier Tusk - puka, a właściwie łomocze do naszych drzwi, będziemy się starali wyprofilować naszą działalność na problemy o wyjątkowej sile społecznej - powiedział Miller na konferencji prasowej w Poznaniu. Jak dodał, po latach kiedy SLD koncentrował się na państwie, myśląc o społeczeństwie, teraz chce skoncentrować się na społeczeństwie, myśląc o państwie. - Takie problemy, jak dostęp do podstawowych usług publicznych, zwłaszcza edukacji i ochrony zdrowia, jak kwestie nierówności społecznych i wielkich rozpiętości w poziomie życia, czy narastanie poczucia wyobcowania i wykluczenia zasługują na ogromną uwagę, bo mogą prowadzić do procesów zagrażających demokracji. Przecież jak ktoś staje się wrogiem państwa, bo jest wypełniony poczuciem niesprawiedliwości, to zagraża to procesom demokracji - podkreślił Miller. Według szefa klubu SLD, jego ugrupowanie będzie twardą opozycją, ""ale taką, która nie wyklucza współdziałania z rządem"". - Jeżeli te działania będą prowadzić ku rozwojowi naszego kraju i jeśli w tych projektach będzie zawarty ładunek prospołeczny - wyjaśnił. Nawiązał również do kondycji SLD. Jak przyznał, teraz Sojusz ""przeżywa rozliczne kłopoty"". W tej sytuacji - jak zapowiedział - będzie prowadził aktywną działalność w terenie. - Zachęcam do tego wszystkich posłów. Parlamentarzyści mogą spełniać wyjątkową rolę w działaniach naprawczych, które muszą objąć cały SLD - powiedział Miller.",Fot. PAP/Marek Zakrzewski,
https://wiadomosci.onet.pl/tylko-w-onecie/eugeniusz-grzeszczak-dla-onetu-tusk-wyraznie-podpuscil-millera/xbdd7,Eugeniusz Grzeszczak dla Onetu: Tusk wyraźnie podpuścił Millera,"- Tusk wyraźnie podpuścił Millera - tak wicemarszałek Sejmu Eugeniusz Grzeszczak skomentował w rozmowie z Onetem słowa premiera polskiego rządu, który nie wykluczył koalicji z Sojuszem Lewicy Demokratycznej po najbliższych wyborach parlamentarnych.","Zdaniem byłego prezydenta Aleksandra Kwaśniewskiego słowa Donalda Tuska to ""gry wyborcze"". Jego zdaniem, które wyraził w rozmowie z radiową Jedynką, dla wielu polityków SLD perspektywa, że ""można być przystawką na stole Donalda Tuska"", jest atrakcyjna. A jak tę sprawę komentuje Eugeniusz Grzeszczak? - Żeby z kimkolwiek współtworzyć koalicję w 2015 roku najpierw trzeba te wybory wygrać. A sondaże są trudne dla Platformy, bo pokazują niekorzystny trend - powiedział. Według wicemarszałka Sejmu ""być może poprzez mówienie o koalicji z SLD w 2015 roku Platforma próbuje wysondować się wewnętrznie"". - Wydaje się, że w takiej sytuacji lepiej byłoby zakasać rękawy i narzucić własny scenariusz polityczny i racjonalny program innym partiom, a nie spekulować o sytuacji po wyborach, które mają się odbyć za 2,5 roku - zaznaczył rozmówca Onetu. Dodał, że ""to tylko zapełnianie debaty publicznej niepotrzebnymi hasłami"". - Jeśli chodzi o SLD, to widać na pewno, że poprzez słowa premiera Tuska, Leszek Miller i całe SLD zaczęło całe w skowronkach unosić się nad ziemię z zachwytu. Tusk wyraźnie podpuścił Millera - zakończył. Tusk w wywiadzie dla tygodnika ""Polityka"" na stwierdzenie, że w 2015 r. po wyborach parlamentarnych może być różnie, odparł: ""Tak, i tu mamy drugi powód, dla którego SLD pojawia się w tych spekulacjach. Rzeczywiście, wśród partii opozycyjnych SLD pod szefostwem Millera wydaje się, przy wszystkich garbach, partią umiarkowaną i obliczalną"".","Eugeniusz Grzeszczak, fot. Wojciech Surdziel / Agencja Gazeta",
https://wiadomosci.onet.pl/kraj/senyszyn-w-polsce-powstalo-panstwo-wyznaniowe/tl91x,Senyszyn: w Polsce powstało państwo wyznaniowe,"Za dialogiem z Kościołem po to, by budować w Polsce świeckie państwo i liberalną demokrację opowiedzieli się dzisiaj w Warszawie uczestnicy zorganizowanej przez SLD debaty poświęconej stosunkom państwo-Kościół. W dyskusji wzięli udział politycy Sojuszu i eksperci. Europosłanka SLD Joanna Senyszyn przekonywała, że w ""Polsce powstało państwo wyznaniowe"".","Miller zapewnił, że SLD ""nie będzie ustawał w wysiłkach"", by mówić o kwestiach rozdziału Kościoła od państwa. Przekonywał jednocześnie, że wszystkie regulacje prawne, podejmowane w polskim parlamencie, które wprowadzały do życia publicznego instytucje Kościoła, były realizowane pod rządami prawicy. W tym kontekście wymienił m.in. nauczanie religii w szkołach, ustawę antyaborcyjną i konkordat. Jak dodał, jedynie Komisja Wspólna Rządu i Episkopatu oraz Komisja Majątkowa powstały jeszcze w czasach PRL, gdy premierem był Mieczysław Rakowski. - Można zatem zadać sobie pytanie, czy w Polsce kiedykolwiek może to ulec zmianie? Odpowiedź jest prosta: tylko wtedy, kiedy ukształtuje się stosowna większość parlamentarna, która te nowelizacje, te zmiany wypisze na swoich sztandarach - podkreślił Miller. W jego opinii do tej pory nie było to możliwe. - Często pada sformułowanie: ""no dobrze, ale przecież SLD w okresie polskiej transformacji dwukrotnie rządził, dlaczego tego nie uczynił?"" Otóż dlatego, że SLD nigdy w tym okresie nie miał większości w Sejmie, nigdy samodzielnie nie rządził - mówił b. premier. Zwrócił uwagę, że dwukrotny koalicjant Sojuszu - PSL ""nigdy nie miał zamiaru poprzeć jakichkolwiek inicjatyw ograniczających wpływy Kościoła"". - PSL jest bardzo głęboko osadzone w tradycji polskiej wsi, a ta tradycja jest często rozumiana jako jedność instytucji publicznych i Kościoła - ocenił szef klubu SLD. Przypomniał też kampanię przed referendum akcesyjnym Polski do UE. - Żadnej formalnej współpracy z Kościołem wtedy nie było, ale była tendencja ze strony mojego rządu i prezydenta Aleksandra Kwaśniewskiego, by nie wywoływać wojny religijnej czy dodatkowych konfliktów w tym delikatnym okresie, kiedy ważyły się losy akcesji - przyznał b. premier. Jak tłumaczył, obawiał się nawoływań ze strony księży do bojkotu referendum. - Jeżeli zatem ktoś mnie zapyta, czy Unia Europejska i Polska w UE warte były mszy, to odpowiem: tak, i to niejednej - podkreślił Miller. Do tej wypowiedzi odniosła się europosłanka Sojuszu Joanna Senyszyn. Jak oceniła, polskie państwo nie jest zdolne do dialogu z Kościołem, a - jej zdaniem - dzieje się tak, ponieważ ""od 1989 roku kolejne rządy ciągle uważały, że coś tam jest warte mszy"". - Kościół jako instytucja dostawał często nawet więcej niż mógł marzyć, chcieć, niż zdążył wyartykułować - stąd państwo i kolejne rządy stworzyły taki Kościół, o którym ja powiedziałam, że on jest 5 razy B: bogaty, bezczelny, bezduszny, bezideowy i bezkarny - uważa Senyszyn. Jak dodała, w Polsce powstało państwo wyznaniowe. - Jakie mamy jego atrybuty? To jest brak neutralności światopoglądowej w stanowieniu prawa (...), to jest bezpośrednie finansowanie instytucji kościelnych i duchowieństwa z budżetu państwa i budżetów samorządowych (...), to jest też afirmacja religii przez organy władzy publicznej: religijny charakter ceremoniału państwowego, krzyże w instytucjach państwowych, przedszkolach, szkołach - wyliczała europosłanka. W jej ocenie, o wyznaniowym charakterze naszego kraju świadczy też ""częściowy zanik odrębności organizacyjnej państwa i Kościoła"". Jako przykład podała ordynariat polowy, który - jak mówiła - należy do struktur MON. Oceniła też, że w Polsce powstała sytuacja, w której ""duchowni widzą, że nie muszą się liczyć z państwem, bo państwo liczy się z nimi"". - Kościół doi polskie państwo, a państwo jest tą krową, która się daje doić i jeszcze z radości merda ogonem - powiedziała europosłanka. Jej zdaniem, aby więc można było rozpocząć dialog z Kościołem, musi się zmienić stosunek rządzących do tej instytucji. Historyk, prof. Stanisław Obirek dowodził, że przykłady ze świata pokazują, iż Kościół Katolicki bywa zdolny do dialogu i współdziałania z demokratycznym państwem. Tak - według niego - jest jednak na ogół w tych państwach, gdzie katolicy stanowią zdecydowaną mniejszość, jak choćby w Japonii, USA czy Francji. Jego zdaniem, w Polsce też byli i są księża, z którymi można nawiązać dialog, jak ks. Adam Boniecki, czy nieżyjący już ks. Józef Tischner. - Myślę, że w Polsce jest wielu księży gotowych do rozmów, problem jest jednak w tym, że nie dochodzą do głosu, że nie są zauważalni jako partnerzy - uważa prof. Obirek. Była szefowa kancelarii prezydenta Kwaśniewskiego i KRRiT, Danuta Waniek przekonywała, że o ile większość polskich polityków nie dostrzega potrzeby zmian w stosunkach państwo-Kościół, to zaczyna oczekiwać tego społeczeństwo. Jak mówiła, w liceum, w którym uczy się jej wnuk, młodzież coraz częściej dobrowolnie rezygnuje z lekcji religii. ""To jest pokolenie, które ma swoje własne doświadczenia z obecnością księży, katechetów i sióstr w polskich szkołach, oni wiedzą na ten temat więcej niż my. Wydaje mi się, że to od ich postawy, zachowania w najbliższym czasie, szalenie wiele w Polsce zależy. Nie zapominajmy o nich i przyciągajmy ich do tych formacji politycznych, które wiernie będą stały na gruncie rozdziału Kościoła i państwa"" - apelowała Waniek.","Eurodeputowana SLD Joanna Senyszyn (P), socjolog Jerzy Wiatr (C), teolog Stanisław Obirek (L) podczas debaty, fot. PAP/Bartłomiej Zborowski",
https://wiadomosci.onet.pl/kraj/sld-traci-posla-to-wybor-miedzy-dzuma-a-cholera/ee40n,"SLD traci posła. ""To wybór między dżumą a cholerą""","- Dziś nie widzę żadnych szans, ani możliwości, aby moje poglądy znalazły w Sojuszu Lewicy Demokratycznej poparcie - mówił Sławomir Kopyciński na konferencji prasowej, na której przyznał, że odchodzi z Sojuszu i dołącza do drużyny Janusza Palikota. - Wybór między Millerem a Kaliszem to wybór między dżumą a cholerą - mówił Kopyciński. Jak uzasadniał, właśnie z powodu wyboru takich liderów opuszcza Sojusz. Przewodniczący Ruchu Poparcia powiedział na tej samej konferencji, że ""Leszek Miller, to symbol całego zaprzaństwa SLD"".","- Ten wczorajszy wybór to był wybór syndyka masy upadłościowej SLD. To jest początek końca SLD. Muszę pozostać wierny poglądom, a tylko w Ruchu Poparcia będę mógł je skutecznie realizować - mówił Kopyciński. - Kto doprowadził do tego, że katecheci dostają pieniądze za pracę? Rząd Leszka Millera. Nie nastąpiła liberalizacja ustawy aborcyjnej, została Komisja Majątkowa, a miała być zlikwidowana - mówił Palikot. - To karykatura, a nie wierność linii politycznej - mówił o Millerze Palikot. Miller odpowiada: Ruch Palikota to gwiazda jednego sezonu, a potem będzie czarna dziura - W polityce bywa jak w małżeństwie. Małżonkowie się rozwodzą, ale obydwie strony ponoszą straty. My ponieśliśmy straty, bo nasz klub został zmniejszony, choć pan Kopyciński nie wstąpił do klubu SLD w tej kadencji. Straty Kopycińskiego są większe - skomentował Miller. Jak zaznaczył nowy szef klubu SLD przez decyzję o odejściu z Sojuszu ""największy uszczerbek ponieśli wyborcy w okręgu, w którym startował Kopyciński"". - Gdyby poinformował o tym wcześniej, że ma inne plany, mógłby od razu ubiegać się o mandat z list Ruchu Poparcia Palikota. Chciałbym przeprosić wyborców, którzy głosowali na niego - mówił Miller. Jednocześnie przypomniał, że ""kiedy Palikot opuszczał szeregi PO, to zrezygnował z mandatu"". - Taka postawa jest godna naśladowania. Kopyciński powinien wziąć przykład ze swojego nowego guru i pójść tym samym śladem. Myślę, że Palikot powinien być w tej sprawie konsekwentny. Wzbudziłoby to powszechne uznanie i powszechny szacunek - zauważył były premier. Zdaniem Millera Ruch Palikota ""to gwiazda jednego sezonu"". - Potem będzie czarną dziurą. Palikot składał ślubowanie przywołując pana Boga na pomoc. Nikt z posłów SLD nie przywoływał pana Boga na pomoc i to jest zasadnicza rozbieżność, która różni nas z nim. My robimy to co robimy, konsekwentnie od wielu lat - przekonywał nowy przewodniczący klubu parlamentarnego SLD. Spekulacje na temat transferu Wczoraj w ""Kropce nad i"" w TVN 24 Janusz Palikot zapowiedział, że klub SLD opuści jedna osoba, która przejdzie do Ruchu Palikota. Poseł miałby być niezadowolony z wyboru Leszka Millera na nowego szefa klubu Sojuszu. Pojawiły się sugestie, że może chodzić o Sławomira Kopycińskiego. Leszek Miller nie chciał ani potwierdzić, ani zaprzeczyć, że Kopyciński przejdzie do Palikota. Szefem nowego, liczącego 27 osób klubu SLD został wybrany wczoraj b. premier Leszek Miller. Jego rywal do tej funkcji, Ryszard Kalisz, został jednym z trzech wiceprzewodniczących. Miller zadeklarował, że nie zamierza ubiegać się o funkcję szefa SLD. Wiceszefami klubu zostali także: Krystyna Łybacka i Leszek Aleksandrzak; sekretarzem - Ryszard Zbrzyzny. Na Millera głosowało 14 posłów Sojuszu, 11 poparło Kalisza, jeden głos był nieważny. Nieobecny podczas środowych wyborów szefa klubu był poseł Sławomir Kopyciński. - Powierzono mi godność kierowania klubem sejmowym SLD. Zrobię wszystko, żeby być szefem nie tylko tych, którzy na mnie głosowali, ale także tych, którzy oddali głos na mojego konkurenta. Chciałbym podziękować Ryszardowi Kaliszowi za szlachetną rywalizację. Miałem przed sobą polityka wielkiej klasy, polityka kompetentnego - mówił na konferencji prasowej nowy szef klubu SLD. Palikot ocenił, że sytuacja, w której Leszek Miller został szefem klubu SLD, a wiceprzewodniczącą Krystyna Łybacka, jest ""kuriozalna"". Wyjaśnił, że ci politycy, gdy SLD rządziło, przehandlowali idee lewicy na rzecz Episkopatu. Palikot powiedział również, że wielu ludziom z SLD nie podoba się, że to Leszek Miller stanął na czele klubu.","Sławomir Kopyciński, fot. Franciszek Mazur / Agencja Gazeta",
https://wiadomosci.onet.pl/kraj/napieralski-pozywa-millera-do-sadu-partyjnego-i-sklada-wniosek-o-jego-zawieszenie/z511fp,Napieralski pozywa Millera do sądu partyjnego i składa wniosek o jego zawieszenie,"Grzegorz Napieralski pozywa Leszka Millera do sądu partyjnego i składa wniosek o jego zawieszenie. - Szef SLD traktuje partię jak swój własny folwark. Leszku, to nie jest twoja własność - mówił Napieralski w Kontrwywiadzie RMF FM.","- Pozywam tych ludzi, którzy uważają SLD za własny folwark, a Miller uważa partię za swoją prywatną. Przez kilka tygodni ważyliśmy z prawnikami racje i wszyscy jednym głosem powiedzieli, że zostały złamane przepisy, wewnętrzne przepisy partii - tłumaczył. - Ja do tego podchodzę emocjonalnie to prawda, ale prawnicy nie, i wszyscy jednym głosem powiedzieli, znakomici polscy prawnicy, że zostały złamane przepisy, wewnętrzne przepisy partii politycznej - podkreślał w trakcie wywiadu, odnosząc się do decyzji partii o rozpatrzeniu jego sprawy przez krajowy sąd partyjny. Napieralski został w styczniu zawieszony przez zarząd krajowy SLD. - Dla mnie bolesne jest jeszcze to, że sprawę do sądu partyjnego kieruje człowiek, który był w Samoobronie, który opuścił SLD dlatego, że nie znalazł się na liście. I oskarżycielem jest kolejna osoba, kolega Leszka Millera, który również był poza SLD. Ja byłem 20 lat w Sojuszu Lewicy Demokratycznej, wiernie służyłem mojej partii i chcę dalej jej służyć - zapewniał. Napieralski zaznaczył jednocześnie, że ""w takim SLD, jaki jest dzisiaj, nie chcę być. Ale widzę wspaniałych ludzi w Sojuszu i wiem, że może to być nowoczesny, bardzo ciekawy ruch polityczny"". Wczoraj poinformowano, że w poniedziałek ma zebrać się krajowy sąd partyjny SLD, by zająć się sprawą Napieralskiego, którego zarząd Sojuszu zawiesił w styczniu w prawach członka partii - wynika z nieoficjalnych informacji PAP ze źródeł w Sojuszu. Zgodnie ze statutem SLD, sąd partyjny może członkom partii wymierzyć kary: upomnienia, nagany, odwołania z pełnionej funkcji w partii, pozbawienia prawa pełnienia funkcji w partii na okres do czterech lat, a także wykluczenia z partii. Napieralski jest posłem od kilku kadencji, byłym szefem SLD i do momentu zawieszenia - szefem partii na Pomorzu Zachodnim. Funkcję szefa Sojuszu pełnił w latach 2008-2011. W 2011 r. po wyborach parlamentarnych, w których SLD zdobył 8,24 proc. głosów - najmniej spośród ugrupowań, które weszły do Sejmu, Napieralski złożył rezygnację z kierowania partią, zastąpił go na tym stanowisku Leszek Miller.",Grzegorz Napieralski,
https://wiadomosci.onet.pl/kraj/pis-sp-i-psl-zadowolone-z-decyzji-sejmu-ws-zwiazkow-partnerskich/nxrdm,"PiS, SP i PSL zadowolone z decyzji Sejmu ws. związków partnerskich","Po dzisiejszej decyzji sejmowej większości, że posłowie nie zajmą się na tym posiedzeniu projektami ustaw o związkach partnerskich, kluby PiS, PSL i SP nie kryją zadowolenia z takiego rozstrzygnięcia. Rozczarowani są przedstawiciele wnioskodawców: Ruchu Palikota i SLD.","Głosowanie w sprawie projektów dotyczących związków partnerskich podzieliło posłów PO. Większość z nich była przeciwna, by Sejm zajął się propozycjami autorstwa RP i SLD. Rzecznik rządu Paweł Graś, który głosował za zdjęciem projektów z porządku obrad, ocenił, że są one ""niedopracowane, niepotrzebne"". - Natomiast warto oczywiście o tym problemie rozmawiać. Mam nadzieję, że taką dobrą podstawą do rozmowy będzie projekt, nad którym kończy prace PO - zaznaczył Graś w rozmowie z dziennikarzami w Sejmie. Paweł Olszewski z PO zapewnił, że wyniki wtorkowego głosowania nie oznaczają, że Platforma jest przeciwna prawnemu uregulowaniu kwestii związków partnerskich. W środę prezydium klubu PO ma zająć się projektem ustawy o umowie związku partnerskiego autorstwa Artura Dunina. - Niezwłocznie po wakacjach zajmie się nim klub PO - dodał Olszewski. Projekt Dunina jest gotowy od lutego, ale do tej pory nie dostał zielonego światła od władz klubu PO. Dotyczy zarówno par heteroseksualnych, jak i homoseksualnych. Projekt reguluje m.in. kwestie dziedziczenia, wspólnego zaciągania kredytów oraz obowiązku alimentacyjnego. Nie ma w nim natomiast zapisu, który umożliwiałby wspólne rozliczanie się partnerów z fiskusem. Przeciwny projektom RP i SLD jest szef klubu PSL Jan Bury. - My uważamy, że związki partnerskie powinny być związkami partnerów różnych płci"" - powiedział Bury w Sejmie. Jak podkreślił, PSL jest zdania, że propozycje są sprzeczne z konstytucją i powinny być ""dobrze dopracowane przez konstytucjonalistów"". - To jest trudny obszar społeczny i trzeba go bardzo dobrze przygotować - zaznaczył polityk Stronnictwa. - Zwyciężył zdrowy rozsądek, a nie igrzyska - ocenił Bolesław Piecha z PiS. Jego zdaniem nie ma powodu, aby Sejm zajmował się tymi projektami. - Wydaje mi się, że w Polsce mamy zbyt dużo poważnych spraw, żeby robić igrzyska tylko i przesłaniać rzeczywistość przez sprawy drugorzędne, a z punktu widzenia mojego systemu wartości - nieistotne - dodał. - Jestem tradycjonalistą i uważam, że w Polsce sprawy między ludźmi reguluje Kodeks cywilny, a szczególnym wyróżnieniem jest związek małżeński i rodzina. Sądzę, że wszystko trzeba zrobić, żeby ją wzmacniać i szanować, a niekoniecznie wchodzić w jakieś relacje bliżej nieokreślone, które są określane takim słowem kluczem »związki partnerskie« - powiedział Piecha. Pozytywnie do decyzji Sejmu odniósł się też szef klubu Solidarnej Polski Arkadiusz Mularczyk. - Solidarna Polska była przeciwna wprowadzeniu punktów o związkach partnerskich do porządku obrad, dlatego że w naszej opinii konstytucja w sposób jednoznacznie stanowi, że związki w polskim prawie mogą być tylko między kobietą i mężczyzną. Taką argumentację podzieliła także sejmowa komisja ustawodawcza i słusznie Sejm uznał, że nie ma co debatować nad projektami, które są sprzeczne z ustawą zasadniczą - powiedział. Wiceszef klubu RP Robert Biedroń ocenił z kolei, że to ""smutny dzień dla polskiej demokracji"". - Źle się dzieje, kiedy nie dopuszczamy do debaty nawet nad projektami, które dotyczą podstawowych kwestii praw człowieka, dotyczą pochówku partnera czy partnerki, dziedziczenia po sobie, odwiedzania się w szpitalu. To są podstawowe rzeczy, których według mnie państwo nie powinno reglamentować - powiedział polityk Ruchu Palikota. - Dla mnie bardzo smutny dzień, bo ja sam pozostaję w takim związku partnerskim od 10 lat i ten taki miecz, który nad nami wisi, nadal będzie wisiał. Nadal nie będę mógł korzystać z pełni z praw w tym kraju i to jest dla mnie smutne - podkreślił. Zapowiedział też składanie kolejnych projektów ws. związków partnerskich. Według Biedronia wtorkowa decyzja Sejmu o niezajęciu się projektami jest decyzją polityczną ""z obawy przed Kościołem, przed konserwatywnym elektoratem"". - Szkoda, bo wydawało mi się, że Donald Tusk chce zmierzać ku Europie, dziś zmierza w przeciwnym kierunku - stwierdził. Do decyzji Sejmu odniósł się także szef SLD Leszek Miller. - To są złe decyzje, ale na sali sejmowej nie wystarczy mieć rację, trzeba mieć jeszcze większość, która tę rację wyegzekwuje - stwierdził. Polityk Sojuszu ocenił, że obecny skład izby jest ""wyraźnie przechylony w kierunku prawicowo-konserwatywnym i żadne tego typu ustawy w tym Sejmie nie przejdą"". W jego opinii jeśli Polacy chcą, by ustawy dotyczące kwestii światopoglądowych, ustawy o związkach partnerskich były wprowadzane w życie, to ""muszą wybrać inny Sejm, muszą wybrać SLD"". Dwa projekty Ruchu i Sojuszu dają możliwość zawarcia związku zarówno osobom hetero-, jak i homoseksualnym; zakładają jednak różne rozwiązania w tej sprawie. Dwa kolejne projekty to przepisy wprowadzające do tych ustaw. Pod koniec czerwca sejmowa komisja ustawodawcza uznała projekty za sprzeczne z konstytucją.",Fot. PAP/Tomasz Gzell,
https://wiadomosci.onet.pl/kraj/zwiazkowcy-proponuja-okragly-stol-praca-dialog/97dwb,"Związkowcy proponują okrągły stół ""Praca, dialog""","Szef OPZZ Jan Guz deklaruje, że związkowcy są gotowi do rozmów i proponuje powołanie w Sejmie okrągłego stołu ""Praca, dialog"". Lider SLD Leszek Miller popiera ten pomysł i postuluje, by komisji trójstronnej - zamiast ministra pracy - szefował minister finansów. Odpowieź rządu była bardzo szybka. Minister pracy Władysław Kosiniak-Kamysz zaproponował, by Komisja Trójstronna omówiła postulaty związkowców.","- Nie możemy uczestniczyć w komisji trójstronnej, by odbierać informacje. Chcemy na komisji trójstronnej wypracowywać strategiczne rozwiązania. (...) Jesteśmy gotowi do rozmów, bo mamy przygotowane rozwiązania także zmiany ustawodawstwa dotyczącego dialogu społecznego - powiedział szef OPZZ na piątkowej konferencji w warszawskiej siedzibie związku. Guz zaznaczył, że związkowcy złożyli w komisji trójstronnej takie propozycje, jednak były one ""dość wolno mielone"" i nie widać ich efektów. Podkreślił też, że związki wyszły z inicjatywą upublicznienia obrad komisji. - OPZZ nie chce prowadzić tajnego dialogu, bo to nie ma sensu - wskazał. Szef OPZZ poddał pod rozwagę możliwość powołania w Sejmie okrągłego stołu ""Praca, dialog"" i zapowiedział, że zwróci się z tym pomysłem do ugrupowań parlamentarnych. Jego zdaniem w parlamencie należy wypracować ""rozwiązania instytucjonalne, które zmienią dialog społeczny"". - Być może tam przyjmiemy rozwiązania, które będą służyły lepszemu konsultowaniu, lepszemu dialogowi - ocenił. Guz podkreślił też, że oczekuje od rządu odniesienia się do postulatów i wniosków, które wypracowano w czasie akcji protestacyjnych w Warszawie. Pytany o propozycje ministra pracy i polityki społecznej Władysława Kosiniaka-Kamysza, który zaproponował, by komisja trójstronna omówiła postulaty związkowców zgłoszone podczas protestów w stolicy, Guz odpowiedział: ""Wnioski, postulaty, propozycje były wypracowane podczas manifestacji 11-14 września; są podstawą do rozmów"". - Oczekujemy, że rząd będzie przestrzegał zasad i regulaminów przy zwoływaniu komisji trójstronnej. Terminy do informacji do przedłożenia budżetu już minęły - zaznaczył. Posiedzenie komisji trójstronnej na temat projektu przyszłorocznego budżetu ponownie odbyło się bez udziału związkowców. W obradach oprócz pracodawców uczestniczył m.in. wicepremier, minister finansów Jacek Rostowski. Po spotkaniu Kosiniak-Kamysz powiedział, że w imieniu rządu zaproponował partnerom społecznym wniesienie pod obrady komisji trójstronnej związkowych postulatów, które zostały zgłoszone podczas protestów w stolicy. Lider SLD Leszek Miller, który brał udział w konferencji, poparł pomysł powołania okrągłego stołu w Sejmie i zapowiedział, że będzie chciał przekonać do niego inne kluby parlamentarne. Zaproponował też, by komisji trójstronnej przewodniczył, zamiast Kosiniaka-Kamysza, Rostowski. - Pozycja obecnego szefa komisji trójstronnej jest na tyle wątła, iż odstrasza to związki zawodowe od dialogu - stwierdził. Podkreślił też, że impas powinien przełamać premier Donald Tusk. - Premier powinien wykonać ważny gest pod adresem partnerów, sygnalizując możliwość realizacji jakiegoś postulatu - przekonywał. Pomysł rządu na konflikt ze związkowcami Minister pracy Władysław Kosiniak-Kamysz w imieniu rządu zaproponował, by Komisja Trójstronna omówiła postulaty związkowców zgłoszone podczas protestów w stolicy. W KT bez udziału związków omawiano projekt budżetu na 2014 r. Minister, który jest przewodniczącym komisji, poprosił związki zawodowe, które zawiesiły swoje prace w Komisji, o udział w takiej debacie. Pracodawcy już przyjęli tę propozycję. Chodzi o postulaty związków przekazane do poszczególnych resortów podczas Ogólnopolskich Dni Protestu odbywających się pod hasłem ""Dość lekceważenia społeczeństwa"". Dialog w Komisji Trójstronnej został zerwany w czerwcu, kiedy to związki zawodowe opuściły jej obrady w proteście przeciwko uchwaleniu przez Sejm tzw. elastycznego czasu pracy, czyli wydłużeniu okresów rozliczeniowych czasu pracy z czterech do 12 miesięcy. Solidarność, OPZZ i FZZ uznały wówczas, że dialog społeczny między rządem, pracodawcami a związkami jest pozorowany, bo postulaty związkowe nie są brane pod uwagę. Związki postawiły warunek powrotu do dialogu w Komisji Trójstronnej: odwołanie Kosiniaka-Kamysza z funkcji przewodniczącego komisji i szefa resortu i przeprowadziły w połowie września ponad 100 tys. manifestację w Warszawie przeciwko polityce rządu. Apel ministra. ""Oddzielmy sferę polityki"" - Oddzielmy sferę polityki, przejdźmy do sfery rozwiązań merytorycznych - zaapelował minister. W jego ocenie Komisja Trójstronna to odpowiednie miejsce do przedyskutowania spraw wniesionych podczas dni protestu, a po czasie protestów warto wrócić do stołu rozmów. Strona rządowa odniesie się do tych postulatów ""w najbliższych dniach, tygodniach"", a w ciągu miesiąca powinno dojść do spotkania Komisji Trójstronnej w tej sprawie. Minister wskazał, że rząd chce rozmawiać m.in. o oskładkowaniu umów cywilnoprawnych czy zmianach w zamówieniach publicznych. Pytany, czy obecny na spotkaniu wicepremier minister finansów Jacek Rostowski odpowiedział na jego wniosek o uruchomieniu kolejnych 500 mln zł z Funduszu Pracy na aktywne formy przeciwdziałania bezrobociu Kosiniak-Kamysz odparł, że ""ponowił swoją prośbę i czeka na odpowiedź"". Powtórzył też, że nie zamierza zrezygnować z funkcji przewodniczącego Komisji Trójstronnej, czego domagają się związkowcy. - Nie myślałem, nie myślę i nie będę myślał (o rezygnacji - red.), ponieważ nie mam sobie nic do zarzucenia w prowadzeniu Komisji Trójstronnej - powiedział Kosiniak-Kamysz rano w TVN24. Na pytanie, czy gdyby prezydent włączył się do dialogu społecznego, o co prosili go związkowcy, wziąłby udział w takim spotkaniu powiedział, że - jak wszyscy obywatele, a szczególnie ci, którzy sprawują urzędy - jest zawsze do dyspozycji prezydenta, ale dialog społeczny formułowany jest w oparciu o Komisję Trójstronną. - Może ona wymaga zmian, ale muszą one wychodzić stąd - z samej Komisji - dodał. Minister, jako ""wartą zauważenia"" ocenił propozycję spotkania 10 października byłych szefów KT m.in. Longina Komołowskiego, Jerzego Hausnera czy Waldemara Pawlaka oraz ekspertów i przedstawicieli nauki specjalizujących się w problemach dialogu społecznego. Pomysłodawcą takiej debaty organizowanej przez Forum Związków Zawodowych, OPZZ i Solidarność jest szef Forum Tadeusz Chwałka. Liczy on, że ""wspólna wymiana zdań, doświadczeń pozwoli na nowo zdefiniować zasady prowadzenia dialogu społecznego w Polsce tak, aby uwzględniał on równość wszystkich jego stron"". Chwałka powiedział, że propozycja ministra, by na Komisji Trójstronnej rozpatrzyć związkowe postulaty, jest spóźniona. - Nie będziemy już mówiącymi statystami, którzy mogą powiedzieć co chcą, ale nic z tego nie wynika. To się skończyło - podkreślił szef FZZ. Ekspert PKPP ""Lewiatan"" Jeremi Mordasewicz mówił dziennikarzom, że pracodawcy będą w prywatnych rozmowach z liderami związków próbowali ustalić wspólną opinię w kontrowersyjnych sprawach. - Gdyby udało się to zrobić - takie wspólne stanowisko dwóch stron związków i pracodawców mogłoby być przedstawione rządowi i być formą pewnego nacisku na proponowane przez rząd rozwiązania - mówił. Szefowa Lewiatana Henryka Bochniarz przyznała, że pracodawcy mają przez cały czas kontakt z liderami związków i próbują z nimi rozmawiać. - Jesteśmy w tej komisji kilkanaście lat, znamy się też prywatnie, w związku z tym nie jest tak, że spotykamy się tylko podczas obrad Komisji - powiedziała. - Trwają różnego rodzaju rozmowy, powinniśmy zrobić wszystko, żeby wrócić do rozmów - dodała. Komisja nie mogła przyjąć wspólnego stanowiska w sprawie projektu przyszłorocznego budżetu - w niepełnym składzie nie jest zdolna do podejmowania uchwał. Piątkowemu posiedzeniu przewodniczyć ma minister pracy Władysław Kosiniak-Kamysz. Związki mogą jednak zaopiniować projekt indywidualnie. Postulaty związkowców Wśród postulatów, jakie wpłynęły do resortów w formie związkowych petycji, a które teraz miałyby być przedmiotem posiedzenia Komisji Trójstronnej są: do resortu gospodarki m.in. - opracowania spójnej polityki przemysłowej, wspierania realnej sfery gospodarki, nie dla pakietu klimatycznego; do ministerstwa pracy - m.in. wycofania z kodeksu pracy ""antypracowniczych zapisów"", ograniczenia ""umów śmieciowych"", wzrostu płacy minimalnej, wycofania się z podwyższenia wieku emerytalnego. Do Ministerstwa Zdrowia - m.in. systematycznego zwiększania nakładów publicznych na ochronę zdrowia, zatrzymania prywatyzacji szpitali, poprawy dostępu do świadczeń dla pacjentów, zmniejszenia współpłacenia pacjentów za leki refundowane, utrzymania państwowego ratownictwa medycznego i państwowej inspekcji sanitarnej. W reorcie gospodarki związkowcy żądali m.in. oddłużenia przewozów regionalnych i ustawy o bezpieczeństwie ruchu kolejowego, przestrzegania prawa marynarzy i rybaków do wcześniejszych emerytur i ratyfikacji konwencji rybackiej, sprzeciwiali się obniżce funduszu kolejowego; w MSW protestowali m.in. przeciwko planom obniżenia do 80 proc. ich wynagrodzeń za czas choroby oraz przeciwko zmniejszeniu budżetu służb mundurowych. W Ministerstwie Sprawiedliwości związkowcy złożyli petycję, w której protestowali przeciw planom obniżenia wynagrodzenia za okres na zwolnieniu lekarskim, poprawy warunków służby, wyższych płac i większych nakładów na remonty. Chcieli także zwiększenia etatów strażników więziennych, stosownie do liczby więźniów w zakładach karnych i aresztach. W ministerstwie skarbu m.in. postulowali kontrolę i stanowcze egzekwowanie umów prywatyzacyjnych, ustanowienie obowiązku wprowadzenia corocznych negocjacji z przedstawicielami pracowników w sprawie wzrostu wynagrodzeń w roku następnym, uznanie pakietów socjalnych za źródło prawa pracy. Od ministerstwa rolnictwa związki domagają się m.in. powołania komisji rolniczego dialogu społecznego, jasnych warunków sprzedaży płodów rolnych, wprowadzenia mechanizmów, które zapewnią stabilizację dochodów rolniczych i wyeliminują z rynku spekulantów.",Leszek Miller i Jan Guz,
https://wiadomosci.onet.pl/kraj/leszek-miller-marszalek-pilsudski-byl-jak-gen-jaruzelski/6z4f5,Leszek Miller: Marszałek Piłsudski był jak gen. Jaruzelski,"- Historia pozytywnie oceni gen. Jaruzelskiego. Jeszcze Polacy będą stawiać pomniki generałowi. W tym ujęciu dostrzegam podobieństwo z marszałkiem Józefem Piłsudskim - powiedział w dzisiejszej ""Rzeczpospolitej"" Leszek Miller - lider Sojuszu Lewicy Demokratycznej.","Miller porównał zamach majowy przeprowadzony przez marszałka Piłsudskiego do stanu wojennego wprowadzonego przez gen. Jaruzelskiego. - Trzeba pamiętać, że przy wszystkich niepodważalnych zasługach marszałka zamach stanu Piłsudskiego kosztował prawie 400 zabitych i 920 rannych. Był początkiem brutalnej walki z opozycją. Aresztowano wybitnych polityków, w tym premiera Witosa, i znęcano się nad nimi w twierdzy brzeskiej. [...] Stan wojenny Wojciecha Jaruzelskiego pociągnął za sobą o wiele mniej ofiar. Nikt z internowanych przywódców Solidarności nie był bity i torturowany - czytamy w ""Rz"". Leszek Miller zauważył też, że gen Jaruzelski inaczej pokierował Polską po stanie wojennym, niż Józef Piłsudski po zamachu majowym. - Po pięciu latach od 13 grudnia w Polsce nie było już więźniów politycznych, a mordercy księdza Popiełuszki zostali osądzeni i ukarani. Rządy generała skończyły się obradami przy Okrągłym Stole i wejściem Polski na drogę demokracji. Piłsudski ewoluował od demokracji do dyktatury, a Jaruzelski odwrotnie - podkreślił były premier. Szef SLD odniósł się również do bieżącej polityki i skomentował obecną sytuację w Platformie Obywatelskiej. - Dzisiaj PO jest partią bardziej Michała Kamińskiego niż Schetyny. Co dziwi, bo Kamiński szkodzi wizerunkowi PO i toruje drogę Romanowi Giertychowi do Platformy. Giertych wciąż chce wrócić do polityki i jak tak dalej pójdzie, to wkrótce będzie nową twarzą PO - powiedział w rozmowie z Jackiem Nizinkiewiczem. Miller wyjaśnił także, dlaczego SLD domaga się powołania komisji śledczej do zbadania działań CBA za czasów Mariusza Kamińskiego. - Proces rozliczania patologii IV RP, czego kwintesencją jest CBA za czasów Kamińskiego, nigdy nie został przeprowadzony właściwie. W związku z tym zasadność wniosku o powołanie komisji śledczej jest oczywista - wyjaśnił. Więcej w dzisiejszej ""Rzeczpospolitej""",Leszek Miller,
https://wiadomosci.onet.pl/kraj/tvp-info-jozef-oleksy-wystartuje-w-wyborach-do-parlamentu-europejskiego/7mfey,TVP Info: Józef Oleksy wystartuje w wyborach do Parlamentu Europejskiego,"Józef Oleksy ma wystartować z pierwszego miejsca wielkopolskiej listy SLD do Parlamentu Europejskiego - informuje TVP Info. Były premier zastąpi w tym okręgu Marka Siwca, który opuścił Sojusz i zasilił szeregi Twojego Ruchu.","Oficjalnie swój start w zbliżających się wyborach Oleksy ma ogłosić dziś. M.in. z tej okazji w Poznaniu pojawi się lider partii, Leszek Miller. Oprócz byłego ministra i szefa SLD na listach znajdą się także wszyscy posłowie z tego regionu. Wyjątkiem jest Krystyna Łybacka, która nie zdecydowała się na start. Kilka dni temu, w ""Faktach po Faktach"" Leszek Miller zdradził, że oprócz Oleksego do PE wystartuje także najprawdopodobniej również Weronika Marczuk. - Wszyscy dotychczasowi parlamentarzyści i parlamentarzystki wyrazili chęć ponownego startu w wyborach do Parlamentu Europejskiego - dodał w TVN24 Miller. Jednak nie tylko SLD planuje ofensywę w wyborach do Parlamentu Europejskiego. Na listach Europy Plus znajdzie się miejsce dla znanych feministek - ustaliła ""Rzeczpospolita"". Wśród ewentualnych kandydatek wymienia się m.in. Kazimierę Szczukę i Magdalenę Środę. Obie mają być ""jedynkami"" na listach.",Józef Oleksy,
https://wiadomosci.onet.pl/kraj/frasyniuk-to-kompromitacja-i-kompletna-glupota-sld/hwvz8,Frasyniuk: to kompromitacja i kompletna głupota SLD,"""Kompletną głupotą i nieporozumieniem"" nazwał Władysław Frasyniuk działania SLD zmierzające do popularyzacji PRL. Chodzi tutaj o uznanie 2013 roku rokiem Edwarda Gierka czy zapraszanie generała Jaruzelskiego na Kongres Lewicy. - To potwornie kompromitujące - powiedział Frasyniuk na falach radia RMF FM nawiązując również do nie przyjęcia, dzięki głosom SLD uchwały oddającej hołd Grzegorzowi Przemykowi w 30. rocznicę śmierci.","- Ja tego nie rozumiem. To kompletna głupota. Próba reaktywowania grup Edwarda Gierka, czy powrót do generała Jaruzelskiego to jakieś kompletne nieporozumienie. Mam wrażenie, że oni mają problem z autorytetami. Brakuje im czegoś, co w historii dla nich byłoby ważne - ocenił sytuację w SLD Frasyniuk. - My mamy od czego się odbić, bo myśmy się odbijali od PZPR, czyli od komunistów. Oni natomiast mają problem. Pewnie lepiej by zrobili, gdyby się odbijali od obecnego rządu - dodał. Frasyniuk odniósł się do głośnego wywiadu z Donaldem Tuskiem, który ukazał się w ostatniej ""Polityce"". Premier mówił w nim o możliwości przyszłej koalicji z Platformy z SLD. Na stwierdzenie, że w 2015 r. po wyborach parlamentarnych może być różnie, odparł: ""Tak, i tu mamy powód, dla którego SLD pojawia się w tych spekulacjach. Rzeczywiście, wśród partii opozycyjnych SLD pod szefostwem Millera wydaje się, przy wszystkich garbach, partią umiarkowaną i obliczalną"". Byłego przewodniczącego Unii Wolności nie zdziwiła deklaracja szefa rządu. - Mają wspólny interes, mają poczucie zagrożenia ze strony Janusza Palikota i Aleksandra Kwaśniewskiego - zaznaczył polityk. - Próbują temu przeciwdziałać i dopóki będzie realna możliwość stworzenia podziałów, dopóty panowie będą zgodnie porozumiewać się ze sobą i zgodnie funkcjonować. Ja mam wrażenie, że Donald Tusk z Leszkiem Millerem współpracuje zgodnie od jakiegoś dłuższego czasu - dodał Frasyniuk.","Władysław Frasyniuk, fot. Maciej Świerczyński / Agencja Gazeta",
https://wiadomosci.onet.pl/tylko-w-onecie/urban-rzady-tuska-to-mentalne-przedluzenie-prl/kyz49,Urban: rządy Tuska to mentalne przedłużenie PRL,"- W Polsce narasta niechęć do rządów PO. Polakom nie podobają się zachowawcze rządy Tuska, które tylko wycinkowo realizują posunięcia niepopularne. Państwo Platformy nawiązuje do wad PRL. Rządy Tuska to mentalne przedłużenie PRL. Tak jest postrzegany obstalunek społeczny. Władza jest przekonana, że jej jakość jest mierzona reprezentatywnymi rzeczami i obiektami widzianymi z daleka, które pozostaną na lata. Rządom PO brakuje uczciwej troski o ludzi - powiedział w drugiej części rozmowy z Onetem Jerzy Urban.","Z Jerzym Urbanem - redaktorem naczelnym tygodnika ""NIE"", byłym rzecznikiem prasowym rządu PRL- rozmawia Jacek Nizinkiewicz Jacek Nizinkiewicz: Palikot już dorósł? Jerzy Urban: Dorasta. Jeszcze ma czas. Janusz Palikot mówiąc, że będzie premierem, czy prezydentem, mówił rzeczy nierozumne. Reprezentował hucpę i niewiarygodność, bo takie rzeczy powinni o nim mówić inni, a nie on sam. - Czyli między innymi pan. W październiku 2011 r. w rozmowie dla ""Newsweeka"", stwierdził pan, że Janusz Palikot będzie prezydentem. Pod warunkiem, że dorośnie. - Palikot, to człowiek o predyspozycjach na wielkiego polityka. Jego śmiałość, inteligencja, wyczucie polityczne, wyczucie czasów, progresywność, otwartość, zdolność uczenia się, brak konserwatyzmu pokazują, że Palikot jest politykiem przyszłości. Chciałbym, żeby Ruch Palikota rządził Polską. Palikot jest jedynym liczącym się polskim politykiem, który nie jest przywiązany do formy państwa narodowego. Jest zwolennikiem integracji europejskiej i uczynienia z państwa narodowego tylko jednego ze szczebli organizowania się ludzi. On jest zwolennikiem tworzenia się państwa europejskiego i zaniku priorytetu państwa narodowego. Tego nikt w Polsce nie ujawniana, bojąc się, że będzie to źle przyjęte w kraju, przez naładowanych patriotyzmem wyborców. Palikot wybiega w przyszłość przed wszystkich innych polityków. - I ma najmniejsze zaufanie ze wszystkich polityków w kraju. Może jeszcze nie czas na Palikota w Polsce? - Ja również uważam, że jeszcze nie czas na Palikota w Polsce. Jego moc mierzona skłonnościami wyborców, nie czyni z niego człowieka pierwszego planu. Ale ja jestem wychowany na marksizmie, który mówi, że nie tyle ważne jest to co jest, ale to co będzie. - Jaka jest tendencja, ku której zmierza historia? - Moim zdaniem, Janusz Palikot jest politykiem przyszłości. I dlatego wyczuwa wyzwania przyszłości. Dlatego też posługuje się środami, które coraz bardziej zadomawiają się w polityce... - Ma pan na myśli sztucznego penisa i świński ryj? - Mam na myśli happeningi i właśnie te wszystkie elementy polityki medialnej, o które są do niego pretensje. - I pana przekonuje ten sposób uprawnia polityki? Legalizacja marihuany i sutenerstwa, czy ściąganie krzyża w Sejmie, to wyzwania stojące przed Polską w ciągu najbliższych lat? - Nie, ale to jest to, co za parę lat będzie dominująca tendencją wśród polskiego społeczeństwa. - W kraju katolickim? - Szczęśliwie Polska staje się coraz mniej katolickim państwem. Gdyby w polityce wszyscy myśleli kategoriami większości i przystosowywali swój program do przeciętnej społecznej, to w ogóle nie istniałby postęp. - I Palikot ma być znakiem tego postępu? Przecież 3 głosującego społeczeństwa popiera dzisiaj partie prawicowo-centrowe, czyli PiS i PO. - To prawda, ale w Polsce narasta niechęć do rządów PO. Polakom nie podobają się zachowawcze rządy Tuska, które tylko wycinkowo realizują posunięcia niepopularne. A PiS to partia na wymarciu. Elektorat Kaczyńskiego kurczy się. Kurczy się sekta miłośników katastrofy smoleńskiej. - Sondaże pokazują, że ""zachowawcze"" i ""wycinkowe"" rządy PO podobają się Polakom. - Bierze pan pod uwagę zmienne sondaże, które raz są dla PO lepsze, a raz gorsze. Ruch Palikota też zmiennie wypada w sondażach, ale zachowuje stabilność. - Ruch Palikota pikował do trzech procent… - …ale dzisiaj ma dziewięć procent i myślę, że tendencja będzie wzrostowa. - I podoba się panu, że po roku kadencji w parlamencie jedyne z czego pamiętamy Ruch Palikota, to sadzenie marihuany w Sejmie i zamach na krzyż? - Palikot, to nie tylko happener, ale i polityczny wizjoner, który opowiada się za politycznymi posunięciami zmierzającymi do większej integracji europejskiej. Potrafi uzasadnić politycznie i ekonomicznie potrzebę silniejszej integracji Polski z UE. - Pan wybaczy, ale uzasadnienia merytoryczne Palikota są słabo słyszalne i nieartykułowalne. - Nieszczęście polskiej polityki polega na tym, że obieg populistyczny zdominowały happeningi, bon moty i pokazywanie przedmiotów typu sztuczny penis. To chcą oglądać Polacy. - Za przeproszeniem, ale ze sztucznym penisem i świńskim ryjem Palikot ma dojść do władzy? - Istnieje myślenie polityczne, które jest poza sferą zainteresowania szerszej publiczności. Istniej tylko w sferze zainteresowań klasy politycznej i ludzi, którzy się polityką zajmują zawodowo. - To jak dzisiaj powinno się uprawiać politykę? - Dwojako. Merytorycznie, ale i potrzebne jest ściąganie uwagi, bo bez tego politycy nie istnieją w przestrzeni publicznej. - Czy szumne zapowiedzi o zapaleniu marihuany w Sejmie, to nie jest ocieranie się o śmieszność? Palikot nie staje się politykiem kabaretowym? - Kwestia wrażliwości. Dla mnie to nie jest ocieraniem się o śmieszność. Ocieraniem się o śmieszność jest to, co robi Platforma Obywatelska. - Czyli? - PO buduje swoją popularność na grze w piłkę. Rządy Tuska zawłaszczyły Euro 2012. - Politycy PiS przypominają, że Euro 2012 mamy tylko dzięki braciom Kaczyńskim, którzy wywalczyli Polsce mistrzostwa. - Nie wiem, kto wywalczył Euro 2012, ale wiem że to Platformie rośnie poparcie dzięki grze w piłkę. PO opiera swoją popularność na igrzyskach i pozorach. To ja już wolę świńską głowę Palikota. - Dlaczego? - Bo świńska głowa jest tańsza. Kosztuje ok. 50 zł. A nieszczęsne stadiony wybudowane za rządów Tuska kosztują Polaków niesłychane pieniądze. Piramidy Tuska, będą kosztować Polaków gigantyczne pieniądze. A jeszcze większe jak będzie trzeba te stadiony likwidować i burzyć. Dla Tuska większym dobrem jest wybudowanie stadionów, orlików i boisk niż realne cele społeczne. Osobiste upodobania nie powinny mieć wpływu na politykę. W najmniejszej i największej gminie, pieniądze idą na rzeczy pompatyczne. Mieszkam w Konstancinie, w którym wydano kilkadziesiąt milionów złotych na muszlę koncertową, szalenie drogą, wybudowanie ścieżek, ławek itd. Gminy nie interesuje, że w komunalnych domach ludziom leje się woda na głowę. Łatwiej jest postawić kosztowne latarnie przy głównej ulicy. Rządy PO, to typowe efekciarstwo połączone z umiłowaniem sportowym. W Polsce zawsze istniała tendencja do pary w gwizdek. Nawet w PRL. Każda gmina miała potrzebę wybudowania domu, czy jakiegoś wieżowca, który będzie z daleka widoczny. - Dostrzega pan w rządach PO kontynuację rządów PRL-owsich? - Państwo Platformy nawiązuje do wad PRL. Rządy Tuska to mentalne przedłużenie PRL. Tak jest postrzegany obstalunek społeczny. Władza jest przekonana, że jej jakość jest mierzona reprezentatywnymi rzeczami i obiektami widzianymi z daleka, które pozostaną na lata. Rządom PO brakuje uczciwej troski o ludzi. - Jak pan, były propagandysta PRL, ocenia PR Platformy Obywatelskiej? - PO ma bardzo dobry piar. Umiarkowany, rzeczowy, unikający spraw trudnych. Z punktu widzenia sztuki piaru, Platforma działa doskonale. Ale dla Polski to fatalna informacja. - Co nie przeszkadzało panu wygłaszać peanów na cześć partii Donalda Tuska jak np. w maju 2009 r. : ""Gdybym nie czuł się zobowiązany historycznymi zaszłościami, nie poszedłbym głosować na lewicę, poparłbym Platformę Obywatelską"". - Mając do wyboru PO i SLD musiałem wybrać SLD. Mimo, że PO była silniejszym od SLD zabezpieczeniem przed PiS. - A jak pan ocenia dzisiejsze SLD? - Na pewno SLD Leszka Millera jest lepsze dzisiaj niż było w czasach rządów. Ale zawsze łatwej jest być w opozycji niż rządzie. - Jaką przyszłość ma SLD pod wodzą Leszka Millera? - Nie widzę przyszłości SLD. Będzie tak jak jest teraz. - Czyli jak? - SLD będzie niszową partią o marginalnym poparciu. - Może sztandar SLD należy wyprowadzić? - Sojusz będzie istniała dopóki będzie istniała klientela, której pozycja związana jest z SLD. Ruch Palikota jako bardziej nowoczesny i przebojowy oraz bardziej racjonalny i umiarkowany w sprawach społecznych. Będzie coraz bardziej przyciągał przyszłe pokolenia o skłonnościach lewicowych. Czyli pokolenie internetowe. - SLD powinno się połączyć z Ruchem Palikota? - Lewica jest na tyle słaba, że powinna się połączyć. Nie myślę o połączeniach instytucjonalnych, ani wchłonięciach partyjnych. Każda z tych partii mogłaby zyskać, ale też każda mogłaby się pozbyć czegoś niepotrzebnego w swoim programie. - Co się panu nie podoba w Ruchu Palikota? - W Ruchu Palikota nie podoba mi się, że chcą budować przemysł… - Chodzi panu o budowanie fabryk, słynny postulat Ruchu Palikota? - Tak, bo gdyby Palikot powiedział, że będzie inwestował państwowe pieniądze w modernizację gospodarki, to byłaby to formuła trafna i właściwa. Mówienie, że będzie się budować przemysł, nic nie znaczy. Jesteśmy już w innym okresie historycznym. - A antyklerykalizm pomoże Palikotowi? - Antyklerykalizm i doprowadzenie do świeckości państwa pomoże Palikotowi osiągnąć wyborczy sukces. Polacy pragną wolności obywatelskich, które już istnieją w Europie zachodniej, a które są tłamszone w Polsce z powodów doktrynalno-katolickich. Tendencja są niewątpliwe. Coraz więcej osób jest w Polsce za swobodą aborcji, eutanazji, legalizacji związków partnerskich, marihuany, finansowaniu z budżetu państwa in vitro itd. - Polacy są przygotowani na legalizację marihuany? - Uważam, że legalizacja marihuany to dobry pomysł. - Palił pan marihuanę i może pan powiedzieć na własnym przykładzie, że należałoby ją zalegalizować? - Paliłem haszysz i raz marihuanę. Nie przypadły mi do gustu, ale uważam, że są nieszkodliwe. To nie są narkotyki. Marihuana na pewno zostanie zalegalizowana, bo większość społeczeństwa, która będzie chodzić na wybory używa marihuany. Podobnie jak większość młodego społeczeństwa jest otwarta na homoseksualizm i adopcję dzieci przez pary jednopłciowe. PO wyczuwa, że hasła wolnościowe są coraz bardziej nośne społecznie i próbuje przejąć elektorat Ruchu Palikota likwidując Fundusz Kościelny czy finansując in vitro. - A jak panu się żyje w państwie rządzonym przez PO? - Bardzo dobrze. - To po co panu rządy Palikota? - Mam 79 lat. Dla mnie mogłoby się nic nie zmieniać. Ja to pierd... Ale niezmienność oznacza martwotę. Myślę o przyszłości. - Myśli pan o Rzeczpospolitej swoich wnuków? - Nie myślę o Rzeczpospolitej swoich wnuków, ale o wnukach wspólnej Europy. - Polska powinna wyzbyć się części swojej suwerenności na rzecz Unii Europejskiej? - Polska powinna się wyzbyć znacznej części suwerenności na rzecz UE. Kro po kroku. Takimi krokami powinny być kroki ekonomiczne, a później kroki polityczne. - Czyli? - Euroobligacje, bardziej jednolite zasady budżetowe i podatkowe. Tworzenie armii europejskich zamiast armii narodowych. Przecież polska armia jest nikomu do niczego niepotrzebna. - Powinna zostać zlikwidowana? - Oczywiście. Polska armia nie ma żadnego znaczenia. Powinna zostać częścią sił europejskich jako cześć NATO. - PO zmierza do pozbawienia części suwerenności Polski na rzecz Unii Europejskiej? - Niestety, to zbyt ostrożna partia proeuropejska. Polska powinna robić wszystko, żeby powstało sfederowane państwo europejskiej. Najsilniejszy kraj gospodarcze powinien przewodzić państwu Unii. A najsilniejszym państwem są Niemcy. - Dziękuję za rozmowę. Koniec części drugiej. Rozmawiał: Jacek Nizinkiewicz W pierwszej części rozmowy z Onetem Jerzy Urban powiedział: ""Żarty Wojewódzkiego i Figurskiego były wyśmianiem poprawności politycznej. Reakcja na Wojewódzkiego i Figurskiego jest błędną interpretacją ich słów. Nie podoba mi się tłumaczenie Wojewódzkiego w »Polityce«. On nie powinien przepraszać. Mógłby ewentualnie wyrazić ubolewanie, jeśli kogoś dotknęły jego słowa. Niepotrzebnie przyznaje się do przekraczania jakiś granic. Nie wszyscy przyjmują daną konwencję. Niektórych ona razi i odpycha. Innych nie. Mnie się podobał żart Wojewódzkiego i Figurskiego"".","Jerzy Urban, fot. Sławomir Kamiński / Agencja Gazeta",
https://wiadomosci.onet.pl/tylko-w-onecie/newsletter-onetu-mateusz-baczynski-kaczynski-jak-robin-hood/bc7hq1v,Newsletter Onetu. Mateusz Baczyński: Kaczyński jak Robin Hood,"Za nami weekend kampanijny, w czasie którego politycy różnych partii zdążyli nam obiecać wszystko. Wyższe pensje, lepsze prawo, darmowy internet, likwidację smogu, a nawet mniejszą umieralność na raka. Widać wyraźnie, że dziś kampanie wyborcze nie polegają już na przedstawianiu racjonalnych pomysłów na rozwój państwa czy merytorycznej rozmowie o projektach przyszłych ustaw. To zwykła licytacja, kto da więcej. A na razie prezes PiS przebija wszystkie oferty. W dodatku może postawić się w roli Robin Hooda, który nie tylko obiecuje, ale od czterech lat faktycznie rozdaje najuboższym.","Andrzej Gajcy napisał wczoraj, że ""żadna władza przed PiS nie dbała tak o rozwój i wsparcie najbiedniejszych"". Z kolei Łukasz Warzecha stwierdził, iż ""dla PiS ważni są ci, którzy żyją z transferów socjalnych, a nieważni są ci, którzy się na nie głównie składają"". Obaj panowie mają rację. Kaczyński bez wątpienia zadbał o ludzi, którzy w Polsce po 89 r. czuli się najbardziej wykluczeni. To oni dziś zapewniają mu wygraną w kolejnych wyborach. Ale jednocześnie hoduje grupę, która w państwie skrojonym według jego wizji może z czasem czuć się coraz bardziej wykluczona. I to ona może mu kiedyś tę władzę odebrać.  Pewne jest też to, że polityka w Polsce po rządach PiS już nigdy nie będzie wyglądała tak samo. Myślę, że nawet najtwardsi liberałowie zrozumieli, że jeśli będą chcieli się utrzymać przy władzy, to będą musieli coś obywatelom rozdać. A to ma swoje dobre i złe strony. Dobra jest taka, że może to nauczyć wielu polityków większej wrażliwości społecznej i zmusić do częstszego spoglądania na problemy zwykłych ludzi. Zła jest natomiast taka, że każda kolejna partia, która zwycięży w wyborach będzie zakładnikiem programów socjalnych stworzonych przez PiS. Nikt nie odważy się z nich zrezygnować, nawet jeśli będzie wymagała tego sytuacja gospodarcza w kraju.  - Jarosław Kaczyński na ostatniej konwencji PiS stwierdził, że poza Kościołem katolickim ""jest tylko nihilizm"". Nie chodzi już nawet o to, że kolejny raz w kampanii wyborczej szef partii rządzącej użył religijnego oręża. Raczej o to, że skrzywdził tym stwierdzeniem wielu dobrych ludzi. Niewierzących i wierzących - pisze Kamil Dziubka.  Andrzej Duda, Mateusz Morawiecki i Jarosław Kaczyński to pierwsza trójka polityków z najwyższym zaufaniem społeczeństwa - wynika z sondażu IBRiS dla Onetu. Trudno jednak nie odnotować dużego spadku zaufania do prezydenta i premiera.  Skrajnie prawicowa Alternatywa dla Niemiec właśnie uzyskała rekordowe wyniki w wyborach regionalnych w dwóch landach na wschodzie kraju. Jednak komentator POLITICO Paul Taylor twierdzi, że antyunijny populizm osiągnął już w Europie swój szczyt.  Pod koniec czerwca w wyniku brawurowej akcji ukraińskich służb do Kijowa trafił człowiek, którego media okrzyknęły ""kluczowym świadkiem"" ws. katastrofy malezyjskiego boeinga w 2014 r. 5 września sąd jednak nie przedłużył mu aresztu, a wczoraj Wołodymyr Cemach, w ramach wymiany jeńców, odleciał z Kijowa do Moskwy. Czy była to cena za powrót do domu zakładników Putina? O sprawie pisze Katarzyna Barczyk.  Marcin jest żydem, Misza jest prawosławny. Mohammed wyznaje Islam, a Uschi należy do kościoła katolickiego. Wszystkich łączy to, że nie są osobami heteroseksualnymi. I praktykują swoją wiarę. Materiał Bartłomieja Bublewicza. ",Autorem dzisiejszego Newslettera jest Mateusz Baczyński,
https://wiadomosci.onet.pl/kraj/siemiatkowski-skazany-za-zatrzymanie-modrzejewskiego/h3dfh,Siemiątkowski skazany za zatrzymanie Modrzejewskiego,"Zbigniew Siemiątkowski, były szef UOP, został skazany na rok więzienia w zawieszeniu na 3 lata. Wyrok ten dotyczył sprawy głośnego zatrzymania w 2002 r. ówczesnego szefa PKN Orlen Andrzeja Modrzejewskiego. - To jest taki wyrok, który się nie ostanie. Rozumiem, że to jest pierwsza instancja. On jest kuriozalny - skomentował tę decyzję na antenie TVN 24 Leszek Miller.","Lider Sojuszu Lewicy Demokratycznej podkreślił, że ""sądy czasami się mylą"" i jego zdaniem mamy do czynienia z takim przypadkiem. Były premier zaznaczył też, że jest bardzo ciekaw tego, jak sąd uzasadni ten wyrok. - To jest wyrok bardziej polityczny niż merytoryczny. Jeżeli polityka wchodzi na salę sądową, to sprawiedliwość wychodzi tylnymi drzwiami - powiedział Leszek Miller. - Od tej sprawy minęło już 10 lat. To jest klasyczny przykład efektywności polskiego wymiaru sprawiedliwości. Przykro mi, że Zbigniew Siemiątkowski musi przez to wszystko przechodzić - dodał przewodniczący SLD. Uzasadnienie wyroku jest tajne. Siemiątkowski: jestem niewinny Powołując się na ochronę tajmnicy państwowej, sąd utajnił uzasadnienie wyroku Zbigniewa Siemiątkowskiego i Ryszarda Bieszyńskiego w sprawie zatrzymania Andrzeja Modrzejewskiego. Bieszyński po usłyszeniu wyroku zasłabł; potem wysłuchał już uzasadnienia. W krótkiej przerwie w czasie ogłaszania wyroku Siemiątkowski powiedział, że czuje się niewinny. Głośna akcja UOP. Służby zatrzymują prezesa PKN Orlen Sąd Okręgowy w Warszawie uznał też winę jednego z dwóch pozostałych oskarżonych - byłego szefa zarządu śledczego UOP Ryszarda Bieszyńskiego, skazanego na 10 miesięcy w zawieszeniu na 3 lata. Trzeci oskarżony były wiceszef Urzędu Ochrony Państwa Mieczysław Tarnowski został uniewinniony. Wyrok jest nieprawomocny. Katowicka prokuratura oskarżyła całą trójkę o przekroczenie uprawnień w sprawie zatrzymania prezesa PKN Orlen oraz o bezprawne pozbawienie go wolności (grozi za to 5 lat więzienia). Sąd uznał pierwszy zarzut za przedawniony; podstawą skazania był drugi zarzut. Oskarżeni nie przyznawali się do winy. Twierdzili, że wykonywali tylko polecenie prokuratury. 7 lutego 2002 r. Modrzejewski został zatrzymany na kilka godzin przez UOP. Po złożeniu wyjaśnień i postawieniu mu w prokuraturze zarzutów w sprawie ujawnienia w 1998 r. ówczesnemu szefowi PZU Życie Grzegorzowi Wieczerzakowi poufnej informacji został zwolniony, następnego dnia stracił jednak stanowisko.","Zbigniew Siemiątkowski, fot. Robert Kowalewski / Agencja gazeta",
https://wiadomosci.onet.pl/kraj/komisja-etyki-pietnuje-zachowania-poslow-w-debacie-o-polityce-zagranicznej/s0xxv,Komisja etyki piętnuje zachowania posłów w debacie o polityce zagranicznej,Komisja etyki poselskiej przyjęła w środę uchwałę piętnującą zachowanie posłów podczas marcowej debaty o kierunkach polskiej polityki zagranicznej - poinformował PAP szef komisji Kazimierz Ziobro (SP).,"Podczas wspomnianej debaty o polityce zagranicznej w trakcie wystąpienia szefa klubu SLD Leszka Millera prowadząca obrady wicemarszałek Sejmu Wanda Nowicka kilkakrotnie apelowała do posłów o spokój. Gdy Nowicka kolejny raz prosiła o to, by nie przeszkadzać, szef Sojuszu zwracając się w stronę ław Ruchu Palikota powiedział: ""Pani marszałek, ta naćpana hołota nie jest mi w stanie przeszkodzić"". Ze stenogramu sejmowego z 29 marca wynika, że w trakcie wystąpienia Millera, poseł RP Armad Ryfiński powiedział: ""Kiedyś na postronku Kremla, a teraz waszego..."", a inny z posłów, miał krzyknąć: ""A co z więzieniami?"". Rzecznik Sojuszu Dariusz Joński mówił w marcu dziennikarzom, że wystąpienie Millera przerywali właśnie Ryfiński i Wojciech Penkalski (RP). ""To oni byli inicjatorami tego magla. (...) To przypomina zachowania posłów z Samoobrony, na to pozwolić sobie nie możemy"" - ocenił wówczas Joński. Klub SLD wnioskował o ukaranie posłów Ryfińskiego i Penkalskiego; z kolei klub Ruchu Palikota chciał ukarania Millera. Komisja odstąpiła od karania posłów. ""Trudno było ustalić, kto wypowiedział słowa. W stenogramie tych sformułowań nie odnotowano, trudno więc komuś przypisać te obraźliwe sformułowania"" - powiedział PAP Ziobro tłumacząc decyzję komisji.",,
https://wiadomosci.onet.pl/kraj/miller-chcial-by-klub-sld-glosowal-nad-wotum-zaufania-dla-niego/q1qv3,"Miller chciał, by klub SLD głosował nad wotum zaufania dla niego","Leszek Miller zaproponował na wtorkowym posiedzeniu klubu Sojuszu głosowanie nad wotum zaufania dla siebie jako szefa klubu; większość zdecydowała jednak, by wniosku nie głosować, udzielając tym samym Millerowi wotum zaufania - poinformował rzecznik Sojuszu Dariusz Joński.","- Dziś na klubie Leszek Miller jako szef klubu zaproponował uzupełnienie porządku obrad klubu o wotum zaufania dla swojej osoby - powiedział Joński po posiedzeniu klubu. W takiej sytuacji - dodał - jeden z posłów SLD złożył kontrwniosek, by nie uzupełniać porządku obrad posiedzenia klubu o taki punkt. - Ten wniosek zyskał większość, prawie wszyscy byli za tym, by tego tematu nie stawiać, (...) jednocześnie dając (Millerowi) wotum zaufania - powiedział. Pytany, jak Miller uzasadniał chęć poddania swego przywództwa w klubie weryfikacji posłów, Joński relacjonował, że szef klubu SLD powołał się m.in. na propozycje jednego z przewodniczących rad wojewódzkich Sojuszu, który chciał, by posłowie opowiedzieli się, czy chcą, by Miller dalej kierował klubem. - Stąd (Miller) uważał to za potrzebne - dodał Joński. Na początku grudnia podczas posiedzenia Rady Krajowej SLD polityk Sojuszu, prezydent Częstochowy Krzysztof Matyjaszczyk sugerował, iż Miller nie powinien łączyć funkcji przewodniczącego partii i szefa klubu parlamentarnego SLD. Na tym posiedzeniu Rady działacze Sojuszu podsumowywali też kampanię samorządową partii w obliczu wyników wyborów samorządowych, zgodnie z którymi w skali kraju w wyborach do sejmików SLD uzyskał 8,78 proc. głosów i 28 mandatów. Poseł Sojuszu, Zbyszek Zaborowski powiedział, że fakt, iż wniosek Millera nie został uwzględniony przez klub SLD świadczy o wotum zaufania dla niego. - Przytłaczająca większość w ten sposób dała wyraz zaufania przewodniczącemu klubu, ten wniosek nie został uwzględniony w porządku dziennym - powiedział. Jak podkreślił, sam głosował przeciwko rozszerzeniu porządku obrad o głosowanie nad wotum zaufania, bo uważa że łączenie funkcji szefa klubu i szefa partii jest właściwe i ""ułatwia koordynację polityki, prowadzonej i w wymiarze strategicznym i bieżącym"". - Nie mam też żadnych uwag do prowadzenia klubu przez przewodniczącego, więc trudno, bym głosował inaczej - dodał. Również Joński uważa, że kierowanie klubem i partią to działania skoordynowane i ""nie ma żadnych zgrzytów"" na tej linii, a SLD nie potrzebuje zmian personalnych, tylko ""pewnych reform programowych, żeby być formacją, która odpowiada na oczekiwania wyborców"". Pytany, czego będzie dotyczyła ""korekta"" programowa SLD, odparł, że większego nacisku na sprawy społeczno-gospodarcze. - My w ostatnich latach zbyt często się pozbywaliśmy i zmienialiśmy przewodniczących, myśląc, że to usprawni albo pomoże sytuacji na lewicy. Otóż nie, już te czasy się skończyły. Dziś potrzeba jest pomocy wszystkich przewodniczących byłych, i obecnego, i wszystkich ludzi lewicy, bo w innym przypadku oceniam, że wybory może wygrać Jarosław Kaczyński - stwierdził polityk SLD. Nieoficjalnie działacze Sojuszu mówią, że wniosek o poddanie pod głosowanie wotum zaufania dla Miller jako szefa klubu - to dobry krok lidera Sojuszu, który wzmacnia jego pozycję oraz ""ucina"" wszelkie wątpliwości i głosy krytyczne odnośnie jego przywództwa w partii. Jeden z rozmówców podkreślił jednocześnie, że Miller nie ma obecnie w partii rozbudowanej opozycji i kontrkandydatów, którzy mogliby realnie mu zagrozić. Inny wskazywał, że to nie zmiany kierownictwa partia w tej chwili potrzebuje, tylko zmian programowych. Wynik wyborów samorządowych był tematem ostatnich posiedzeń władz partii, nie tylko Rady Krajowej, ale i zarządu. Po jednym z posiedzeń Miller mówił, że partia być może za mało uwagi przywiązywała do wyborów do sejmików, ""uznając, że więcej uwagi trzeba przyłożyć do wyborów na prezydentów, wójtów i burmistrzów"". Po grudniowym posiedzeniu Rady Krajowej lider Sojuszu zapowiedział m.in. ""korektę programu"" stwierdzając, że ""zwycięża pogląd, iż SLD powinien z większym naciskiem niż do tej pory akcentować wszystkie kwestie modernizacji, innowacji, nowoczesności i w tym się specjalizować, bo to jest też sposób zainteresowania partią przez ludzi młodych"". Również na ostatnim posiedzeniu Rady Krajowej Miller zaproponował kandydaturę b. polityka SLD Ryszarda Kalisza w przyszłorocznych wyborach prezydenckich. Jednak ostatecznie zdecydowano, że kandydata na prezydenta SLD przedstawi na przełomie stycznia i lutego przyszłego roku. Uczestnicy posiedzenia Rady Krajowej relacjonowali wówczas PAP, że złożona przez szefa SLD propozycja wystawienia Kalisza w wyborach prezydenckich wywołała dość duży sprzeciw działaczy Sojuszu.",,
https://wiadomosci.onet.pl/kraj/npw-nie-bedzie-kasacji-od-wyroku-uniewinniajacego-pplk-milosza/jmhys,NPW: nie będzie kasacji od wyroku uniewinniającego ppłk. Miłosza,"Nie będzie prokuratorskiej skargi kasacyjnej do Sądu Najwyższego w sprawie ppłk. Marka Miłosza, prawomocnie uniewinnionego od zarzutu sprowadzenia niebezpieczeństwa katastrofy śmigłowca w 2003 r., z premierem Leszkiem Millerem na pokładzie - ustaliła PAP w prokuraturze.","Śmigłowiec Mi-8 z 36. Specjalnego Pułku Lotnictwa Transportowego (obecnie, po katastrofie smoleńskiej, jest w procesie rozformowania) rozbił się 4 grudnia 2003 r., gdy wyłączyły się oba silniki. Dowódca załogi Marek Miłosz, wtedy w stopniu majora, zdołał awaryjnie wylądować, stosując manewr autorotacji. Wojskowa komisja, która badała wypadek, za najbardziej prawdopodobną przyczynę uznała oblodzenie, wskazując zarazem, że załoga nie miała danych, które by na nie wskazywały. Do podobnych wniosków doszli specjaliści cywilni, którzy mieli też wątpliwości, czy instalacja przeciwoblodzeniowa w ogóle była sprawna. W wypadku nikt nie zginął. Oprócz Millera, który doznał urazu kręgosłupa, ucierpieli szefowa jego gabinetu politycznego Aleksandra Jakubowska, dwoje pracowników Centrum Informacyjnego Rządu, lekarz, pięciu oficerów BOR, trzech pilotów i stewardesa. Zarzuty przedstawiono Miłoszowi w 2004 r., proces rozpoczął się w marcu 2007. Pilot został oskarżony o umyślne sprowadzenie ryzyka katastrofy przez to, że wbrew instrukcji nie włączył instalacji przeciwoblodzeniowej w trybie ręcznym przy temperaturze nie wyższej niż 5 stopni oraz nieumyślne spowodowanie wypadku. Zdaniem oskarżenia Miłosz był świadom zagrożenia, jednak je zignorował i nie włączył instalacji przeciwoblodzeniowej. Miłosz konsekwentnie nie przyznawał się do winy, chociaż nie zaprzeczał, że nie włączył instalacji przeciwoblodzeniowej w tryb ręczny. Twierdził, że nie miał danych, które by go do tego zobowiązywały, bo był przekonany, że temperatura na trasie lotu wynosi 6 stopni. W zeszłym roku Wojskowy Sąd Okręgowy w Warszawie uniewinnił pilota. Prokuratura odwołała się od tego orzeczenia, a sąd apelacyjny wyrok uniewinniający podtrzymał. Uznano, że pilot mógł nie wiedzieć o zagrażającym oblodzeniu. Był to wypadek, za który nikt nie ponosi winy - stwierdził sąd. Podkreślano, że niedokładne były wskazania termometru, na podstawie których załoga uznawała, że temperatura pozostaje powyżej 5 stopni - a o tej niedokładności aparatury załoga nie wiedziała. Sąd podkreślił też, że w komunikacie wojskowych służb meteorologicznych nie było ostrzeżenia o oblodzeniu i dał wiarę wyjaśnieniom Miłosza, że nie mógł odsłuchać automatycznego komunikatu ATIS, zawierającego m.in. dane o pogodzie, ponieważ lądowanie wymagało szczególnej koncentracji, a Miłosz w słuchawkach słyszał także korespondencję wieży z innymi statkami powietrznymi znajdującymi się w rejonie Okęcia oraz głosy osób na pokładzie. Po prawomocnym wyroku uniewinniającym oskarżonego prokuratura miała jeszcze prawo skierować skargę kasacyjną do Izby Wojskowej Sądu Najwyższego. ""Po analizie orzeczenia II instancji uznaliśmy, że nie będziemy korzystać z tego prawa"" - powiedział PAP w czwartek rzecznik Naczelnej Prokuratury Wojskowej płk Zbigniew Rzepa. Tym samym uniewinnienie stało się ostatecznym rozstrzygnięciem sądowym w tej sprawie. Ppłk Miłosz już po wyroku II instancji, który przyjął ""z ulgą i satysfakcją"", mówił, że latanie jest jego pasją i że chce pracować jako pilot, jak długo pozwoli mu zdrowie. Nadal jest oficerem rozformowywanego 36. Specjalnego Pułku Lotnictwa Transportowego.",,
https://wiadomosci.onet.pl/kraj/sld-program-zdrowotny-po-i-pis-wybor-miedzy-dzuma-a-cholera/syvh5,SLD: program zdrowotny PO i PiS - wybór między dżumą a cholerą,"Program zdrowotny PO zakładający urynkowienie ochrony zdrowia i program PiS, który zakłada upaństwowienie, to wybór między dżumą a cholerą - uważa szef SLD Leszek Miller. Jego zdaniem najlepszym rozwiązaniem jest uspołecznienie ochrony zdrowia.","- Program zdrowotny PO i PiS, to typowy wybór, między dżumą a cholerą, Platforma bowiem proponuje urynkowienie ochrony zdrowia, a PiS upaństwowienie. SLD proponuje uspołecznienie, to najlepszy wariant - powiedział Miller dzisiaj na konferencji prasowej w Sejmie. Dodał, że w Polsce kolejki do lekarzy nie nikną, ""a coraz więcej obywateli naszego kraju ma problemy z dotarciem do lekarzy, zwłaszcza specjalistów"". - Najbardziej niepokoi nas to, że w ochronie zdrowia zaczyna dominować pieniądz, nie służba dla pacjenta, nie pacjent, ale pieniądz, zysk, a zysk w ochronie zdrowia często oznacza śmierć - stwierdził szef SLD. - Program SLD zakłada, że państwo nie może wycofać się ze swojej odpowiedzialności za zdrowie i ochronę obywateli, państwo musi gwarantować odpowiednie wydatki i musi zapewnić sieć publicznych szpitali, które nie będą nastawione na zysk, tylko będą jak najlepiej leczyły ludzi - mówił Miller. B. minister zdrowia Marek Balicki (SLD) ocenił, że proponowany przez rząd tzw. pakiet kolejkowy i pakiet onkologiczny, to ""nie leczenie przyczyn choroby, ale próba leczenia objawów"". - To nie może się powieść bez zmiany głównych przyczyn powstawania kolejek, to tak jakby polopiryną leczyć zakażenie bakteryjne, a nie podawać antybiotyk - przekonywał. Pakiet zaproponowany przez ministra zdrowia Bartosza Arłukowicza obejmuje zniesienie limitów dla chorych na raka, szybką terapię onkologiczną, rozszerzenie możliwości diagnostycznych dla lekarzy POZ i motywowanie specjalistów do przyjmowania nowych pacjentów. Balicki powiedział, że SLD opowiada się za zasadniczą zmianą kierunków działania w ochronie zdrowia, odejściem od komercjalizacji, od działania dla wyniku finansowego. - Ale jednocześnie jesteśmy przeciwni upaństwowieniu (ochrony zdrowia) - podkreślił. Miller nazwał ""spektaklem"" debatę o zdrowiu, jaką w poniedziałek zorganizowało PiS. Na debatę nie przybył premier Donald Tusk, a prezes PiS Jarosław Kaczyński zabrał głos tuż po rozpoczęciu debaty, po czym opuścił salę. W debacie udział wziął minister zdrowia Bartosz Arłukowicz. Szef SLD powiedział, że byłoby dobrze, gdyby Tusk zrealizował swój zamiar i zorganizował debatę o zdrowiu z jego udziałem, jak i prezesa PiS. Jednak - jak ocenił - ""premier Tusk jest zwolennikiem rozmowy ze sobą"". - Prezes Kaczyński wyszedł, bo zapewne spieszył się do lekarza, wprawdzie lekarz był na sali, ale jego kompetencje nie były dla Kaczyńskiego wiarygodne - ironizował Miller.",Leszek Miller,
https://wiadomosci.onet.pl/kraj/zagadka-wyborcza-w-sld/8fzrc,Zagadka wyborcza w SLD,"""Gazeta Wyborcza"": Włodzimierz Czarzasty, Leszek Miller, Józef Oleksy, Jerzy Jaskiernia, Marek Dyduch... Który numer na liście dostaną? W jakim okręgu? W SLD gorące negocjacje w sprawie list wyborczych. Ryszard Kalisz ma być zkolei dopiero trzeci na liście - wynika z informacji ""Gazety"" w artykule pt. ""Dinozaury lewicy"".","Na prestiżowej liście warszawskiej pierwsze miejsce ma dostać Katarzyna Piekarska - wiceszefowa całego Sojuszu, szefowa partii na Mazowszu i warszawska radna. Co z Ryszardem Kaliszem, który zwykle otwierał tę listę? Ma być dopiero trzeci. Szef Sojuszu Grzegorz Napieralski ponoć nie może mu zapomnieć, że kilka lat temu Kalisz powiedział o nim, że nie ma charyzmy. Z list SLD zdecydował się startować Włodzimierz Czarzasty, wszechmocny sekretarz KRRiT z czasów afery Rywina, szef Stowarzyszenia Ordynacka. Ma on już rekomendację śródmiejskiej organizacji, ale nie chce startować z Warszawy. Woli Mazowsze. Albo Olsztyn. Tam jednak startuje Tadeusz Iwiński i nie chce mu ustąpić.","Józef Oleksy i Leszek Miller, fot. Sławomir Kamiński / Agencja Gazeta",
https://wiadomosci.onet.pl/kraj/miller-znow-w-sejmie-to-jest-jak-narkotyk/jrq2k,"Miller znów w Sejmie? ""To jest jak narkotyk""","Leszek Miller w radio TOK FM na pytanie, czy będzie kandydował do Sejmu w najbliższych wyborach parlamentarnych przyznał, że myśli o tym, ponieważ ""to jest jak narkotyk"". - Jak się raz spróbuje, to trudno z tego zrezygnować - wyjaśnił.","Były premier dodał jednak, że trudno mu sobie wyobrazić siebie jako posła opozycji przez cztery lata. Ma jednak kilka rad dla obecnych władz Sojuszu. - Uważam, że aby SLD mógł podwyższyć swoje notowana, musi wejść na pole PO, bo tylko tam może czerpać dodatkowy elektorat. Aby to zrobić trzeba mieć socjoliberalny program, nad którym toczą się już prace - powiedział Miller w TOK FM.","Leszek Miller, fot. Sławomir Kamiński / Agencja Gazeta",
https://wiadomosci.onet.pl/kraj/wlodzimierz-czarzasty-nowym-szefem-sld/cq8v5g,Włodzimierz Czarzasty nowym szefem SLD,Włodzimierz Czarzasty nowym szefem Sojuszu Lewicy Demokratycznej. Zastąpi na tym stanowisku Leszka Millera. W rywalizacji o fotel przewodniczącego SLD pokonał on byłego wicemarszałka Sejmu Jerzego Wenderlicha.,"Wyboru nowego lidera dokonano na kongersie Sojuszu. W głosowaniu Czarzasty otrzymał 428 głosów, a jego rywal - 305. Po pierwszej fazie przeprowadzonej w powiatach - w walce o fotel szefa SLD zostali: szef mazowieckich struktur SLD Włodzimierz Czarzasty, który zdobył niemal 38 proc. głosów oraz były wicemarszałek Sejmu Jerzy Wenderlich z blisko 25 proc. Tuż po ogłoszeniu wyników z krótkim przemówieniem wystąpił sam Czarzasty. Pogratulował on swojemu rywalowi, Jerzemu Wenderlichowi i apelował do niego, by zgodził się zostać wiceprzewodniczącym SLD. Nowy lider Sojuszu podziękował także Leszkowi Millerowi. Ciepłe słowa popłynęły także w stronę dotychczasowego sekretarza generalnego, Krzysztofa Gawkowskiego. - Życzę Włodkowi, żeby zrealizował wszystkie swoje cele. Ale on sam nie jest w stanie tego dokonać. To jest ciężka praca i to jest stanowisko, na którym Włodzimierzowi Czarzastemu przybędzie siwych włosów. Dlatego raz jeszcze zwracam się z apelem - wszyscy, którzy dobrze życzą SLD, wszyscy, którzy chcą, by odzyskało dawny blask, wszyscy ci powinni stanąć obok i za Włodzimierzem Czarzastym. Dziś sprawa przewodniczącego SLD została definitywnie rozstrzygnięta. Ja pozostaje lojalnym członkiem Sojuszu. W miarę swoich sił i możliwości będę starał się wspierać wszystko, co władze sobie zaplanują. Jestem żołnierzem, który chce wykorzystać cały swój potencjał i zasoby na rzecz rodziny, z którą związałem się już dawno temu. Ta rodzina nazywa się Sojusz Lewicy Demokratycznej - mówił z kolei Leszek Miller. - SLD nie wyprowadził sztandaru i go nie wyprowadzi. Widać to po tej sali. Prawica polska wykopała jeszcze większe rowy. Społeczeństwo jest skołowane, skłócone wokół podstawowych spraw. Musimy mieć tego świadomość. Chciałem zaapelować do polskiej prawicy - opanujcie się, nie dzielcie tego społeczeństwa! Lewica nie przyłoży do tego ani jednego palca! - apelował ze sceny nowo wybrany przewodniczący SLD. Włodzimierz Czarzasty zwrócił się także z ofertą współpracy do wszystkich sił lewicowych. - Rozmawiajmy ze sobą, myślmy o przyszłości. Lewica wtedy wróci do parlamentu, gdy będzie silna wieloma podmiotami - przekonywał. Jak podkreślił, to nieprawda, iż PiS wziął sprawy socjalne, a PO i Nowoczesna - idee. - Jest jedna partia w Polsce, która uważa, że 500 zł na każde dziecko, szczególnie w ubogich rodzinach, to jest ważna sprawa, która uważa, że trzeba podwyższać najniższe wynagrodzenia, która uważa, że trzeba wprowadzić trzeci próg podatkowy dla najbogatszych - podkreślił. Jak dodał, to partia która uważa, że słusznie się okazało, iż podatki w stosunku do banków zostały wprowadzone, która uważa, że kwota woln od podatku powinna być jak największa. - Ale jednocześnie - i dlatego mówię, że to jest jedna partia - uważa, że ład konstytucyjny jest ważny, że Europa jest ważna, że państwo świeckie jest ważne, że sprawy związane z in vitro to nie są sprawy związane z ideologią, tylko z medycyną, która uważa, że konstytucja jest najważniejsza, która uważa, że patriotyzm to z całym szacunkiem nie tylko Bóg, honor, ojczyzna, ale również praca, nowoczesność, Europa, równość wszystkich ludzi jeżeli chodzi o szanse rozwoju - powiedział Czarzasty. - SLD jest alternatywą, lewica jest alternatywą na polskiej scenie politycznej - podkreślił nowy szef Sojuszu. Dodał, że jest to partia pracowników, a nie właścicieli, pracobiorców, a nie pracodawców. - Powinniśmy się zająć pracownikami, ich prawami, ich możliwościami rozwoju, im pomagać, bo tym głównie powinna się zajmować lewica - mówił Czarzasty. W pierwszej turze głosowania wzięło udział blisko 15 tysięcy członków SLD - ponad 60 procent uprawnionych do udziału w wyborach. Z wyścigu o pozycję lidera Sojuszu odpadł m.in. obecny sekretarz generalny ugrupowania Krzysztof Gawkowski, który zdobył poparcie ok. 22,5 proc. głosujących. Od drugiego w stawce Wenderlicha dzieliło go 325 głosów. O funkcję lidera partii, sprawowaną dotąd przez Leszka Millera, ubiegało się łącznie 10 kandydatów. Dotychczasowy szef Sojuszu decyzję o rezygnacji z kandydowania na przewodniczącego po zakończeniu swojej bieżącej kadencji ogłosił na czerwcowej radzie krajowej partii, po wyborach prezydenckich, w których kandydatka SLD Magdalena Ogórek otrzymała 2,38 proc. głosów. Jej kandydaturę - promowaną przez Millera - krytykowało wielu polityków Sojuszu. W swojej kampanii Włodzimierz Czarzasty występował z hasłem konsolidacji partii i przekonywał, że Sojusz po to, żeby współpracować z innymi podmiotami polskiej lewicy, powinien się do tego dobrze przygotować. Nowy szef SLD Włodzimierz Czarzasty to szef mazowieckich struktur SLD oraz - od wielu lat - przewodniczącym Zarządu Głównego Stowarzyszenia ""Ordynacka"", skupiającego byłych działaczy Zrzeszenia Studentów Polskich. W latach 2000-2004 był sekretarzem Krajowej Rady Radiofonii i Telewizji. Wcześniej działał m.in. w ZSP (którego był wiceszefem) i PZPR (od 1985 do 1990 r.). Według przyjętego przez Sejm w 2004 r. raportu z prac komisji śledczej badającej aferę Lwa Rywina autorstwa Zbigniewa Ziobry, Czarzasty miał być członkiem ""grupy trzymającej władzę"", która wysłała producenta z korupcyjną propozycją do ""Gazety Wyborczej"". Nie potwierdził tego sąd. Jego rywal z drugiej tury, Jerzy Wenderlich jest członkiem rady krajowej Sojuszu Lewicy Demokratycznej, był wieloletnim posłem Sojuszu - zasiadał w Sejmie nieprzerwanie od 1993 do 2015 r. W Sejmie VI i VII kadencji pełnił funkcję wicemarszałka. Był też m.in. rzecznikiem prasowym Sojuszu. W latach 1980-1990 - członek PZPR.",Włodzimierz Czarzasty,
https://wiadomosci.onet.pl/kraj/sikorski-pytania-ws-wiezien-cia-trzeba-kierowac-do-leszka-millera/qchpn,Sikorski: pytania ws. więzień CIA trzeba kierować do Leszka Millera,"- Nie będę komentował spekulacji prasowych dotyczących rządów SLD, gdy sprawa jest, zresztą tylko u nas, przedmiotem dochodzenia prokuratorskiego - powiedział szef MSZ Radosław Sikorski. Dodał, że pytania w sprawie więzień CIA trzeba kierować do b. premiera Leszka Millera.","Sikorski odniósł się w ten sposób do czwartkowego artykułu ""Washington Post"", według którego Polska w zamian za 15 mln dol. zgodziła się, by USA stworzyły w 2002 r. w Starych Kiejkutach prawdopodobnie najważniejsze spośród tajnych więzień, gdzie przy pomocy tortur CIA przesłuchiwała osoby podejrzane o terroryzm. Szef MSZ pytany, czy te doniesienia mogą osłabić polską służbę wywiadowczą odparł: ""Myślę, że Antoni Macierewicz wykonał tu już taką pracę, że nie można go przebić"". Leszek Miller (premier w latach 2001-2004) pytany w czwartek w Superstacji, jak ocenia te doniesienia odparł: ""Dla mnie to śmieszne, bo brzmi jak scenariusz hollywoodzkiego filmu"". Na uwagę, że jako ówczesny premier, który nadzorował działanie służb specjalnych, powinien mieć wiedzę w takiej sprawie, Miller odparł: ""proszę nie żartować"". - Żaden premier nie powinien o czymś takim wiedzieć nigdy. Tak jak żaden premier nie powinien wiedzieć o żadnych operacjach, które są dokonywane, bo siłą pracy wywiadu, zwłaszcza wywiadu, jest działanie w warunkach bardzo dyskretnych - podkreślił. Krakowska prokuratura zapowiada, że dołączy artykuł ""WP"" do akt śledztwa w tej sprawie. PSL chce, by zbadały to speckomisja i RBN.",Radosław Sikorski,
https://wiadomosci.onet.pl/kraj/miller-w-marcu-kongres-kobiet-lewicy/hm3w0,Miller: w marcu kongres kobiet lewicy,- czwartego marca SLD wraz z organizacjami kobiecymi zorganizuje w Warszawie kongres kobiet lewicy - poinformował szef SLD Leszek Miller po środowym posiedzeniu zarządu Sojuszu.,"- Podjęliśmy decyzję, że 4 marca, w niedzielę w Sali Kongresowej odbędziemy kongres kobiet lewicy. Zorganizujemy Dzień Kobiet, gdzie wraz z przedstawicielkami środowisk kobiecych będziemy dyskutować na temat najważniejszych spraw i problemów kobiet - powiedział Miller na środowej konferencji prasowej po zakończeniu posiedzenia zarządu partii. W kongresie miałoby wziąć udział około 2,5 tys. kobiet, przede wszystkim związanych z lewicą. Według wiceszefowej SLD Joanny Senyszyn do współpracy przy organizacji kongresu Sojusz będzie chciał zaprosić m.in. Partię Kobiet i Demokratyczną Unię Kobiet (DUK). - Chcemy z okazji Dnia Kobiet zorganizować zjazd lewicowych kobiet z całej Polski - mówiła Senyszyn. Sojusz już kilkakrotnie w minionych latach organizował kongres kobiet lewicy. W sierpniu ubiegłego roku, w ramach Europejskiego Forum Lewicy, kilkaset działaczek organizacji kobiecych z całej Europy debatowało w Sejmie m.in. na temat równouprawnienia, praw i problemów kobiet. Spotkanie współorganizowała DUK. Miller poinformował ponadto, że zarząd na 21 stycznia zwołał Radę Krajową, która m.in. wyznaczy termin kongresu SLD. Na początku czerwca, zgodnie ze statutem Sojuszu, upływa kadencja obecnych władz partii (również wybranego przed miesiącem Millera) i do tego czasu powinien zostać wyłoniony m.in. nowy przewodniczący i sekretarz generalny SLD. Kongres poprzedzi kampania sprawozdawczo-wyborcza, podczas której odbędą się wybory władz wszystkich szczebli partii - od kół, po organizacje miejskie, powiatowe i Rady Wojewódzkie.","Leszek Miller, fot. PAP/Tomasz Gzell",
https://wiadomosci.onet.pl/kraj/po-zmieni-koalicje-rzad-z-millerem-i-gowinem-jest-mozliwy/16mkl,"PO zmieni koalicję? ""Rząd z Millerem i Gowinem jest możliwy""","- Musimy uznać, że Tusk to mąż stanu. Opozycja będzie tracić na znaczeniu, a po Kaczyńskim nie należy się już niczego spodziewać - powiedział prof. Paweł Śpiewak w wywiadzie dla ""Polska The Times"". Uważa, że rząd z Millerem i Gowinem też jest możliwy.","Jego zdaniem politykiem 2011 roku jest bez wątpienia premier Donald Tusk. Wygrał wybory po raz drugi z rzędu i dowiódł, że jest absolutnie człowiekiem sukcesu. Oceniając polityków opozycji prof. Śpiewak stwierdził m.in., że ""po Jarosławie Kaczyńskim już nie należy się niczego spodziewać"". Uważa, że opozycja będzie nadal traciła na znaczeniu, bo wciąż się bardziej niż władzą zajmuje się sama sobą. Na lewicy rząd dusz należy do Leszka Millera, a Janusz Palikot faktycznie nie ma nic wspólnego z lewicą. - To jeden z mitów wygłaszanych przez Aleksandra Kwaśniewskiego, jak sądzę, raczej przeciwko Millerowi niż z głębokiego przekonania - powiedział. Zdaniem prof. Śpiewaka możliwy jest rząd z Millerem i Gowinem albo Schetyną i Palikotem. Pytany, kto jest zagrożeniem dla Tuska powiedział, że największe zagrożenie czyli Grzegorza Schetynę Tusk już zlikwidował. Jego zdaniem największym zagrożeniem dla Tuska pozostaje sam Tusk, bo ""przy tak dużej władzy, jaką ma, każdy może się pogubić"".","Paweł Śpiewak, fot. Bartosz Bobkowski / Agencja Gazeta",
https://wiadomosci.onet.pl/kraj/miller-nagrano-moja-rozmowe-z-kwasniewskim/1e5nt8f,Miller: nagrano moją rozmowę z Kwaśniewskim,"Leszek Miller przyznał, że w jednej z warszawskich restauracji nagrano jego rozmowę z Aleksandrem Kwaśniewskim. Były premier powiedział w TVP Info, że poinformowała go o tym prokuratura. Miller przyznał, że ""nie boi się"" publikacji nielegalnych nagrań z jego udziałem.","""Gazeta Wyborcza"" napisała dziś, że w restauracji ""Amber Room"" nagrano rozmowę byłego prezydenta Aleksandra Kwaśniewskiego z byłym premierem Leszkiem Millerem. Sprawcy wrzucili nośniki z nagraniami do Wisły, ale odzyskała je Agencja Bezpieczeństwa Wewnętrznego. Miller powiedział w TVP Info, że nie pamięta, kiedy doszło do rozmowy, ani czego dokładnie dotyczyła. Przyznał, że kilkakrotnie spotykał się z byłym prezydentem i rozmawiał o polityce. Miller oświadczył, że nie obawia się ewentualnej publikacji nagrania. Dodał, że jeszcze nie zdecydował, czy będzie się ubiegał o status pokrzywdzonego w śledztwie, prowadzonym w sprawie nielegalnych podsłuchów. Kelnerzy nagrali byłych premierów i prezydenta. Gdy dowiedzieli się, że ""Wprost"" opublikuje nagrania, nośniki utopili w Wiśle. ABW je wyłowiła, ale na razie jeszcze nie odzyskano danych. Do najnowszych informacji dotyczących afery podsłuchowej dotarła ""Gazeta Wyborcza"". Porządkują one dotychczasową wiedzę i przynoszą nowe fakty – czytamy w weekendowym wydaniu gazety. Wynika z nich m.in., że podsłuchiwany był również były prezydent Aleksander Kwaśniewski. Sam zainteresowany potwierdził te doniesienia w rozmowie z ""Wyborczą"". Jak dodał, o fakcie tym poinformowała go prokuratura. Kwaśniewski ujawnił, że kelnerzy nagrali jego rozmowę z byłym premierem i liderem SLD Leszkiem Millerem, którą prowadził w restauracji Amber Room. Nie podał jednak jej treści rozmowy. - Mówiliśmy o polityce i sprawach prywatnych - ucina. - Skontaktowała się ze mną prokuratura i poinformowała, że zostałem nagrany. Pytała, czy jestem zainteresowany statusem pokrzywdzonego. Powiedziałem, że jestem, ale kroków nie podjąłem, jeśli to zrobię, to będę działał przez pełnomocnika - mówi dalej w rozmowie z ""Gazetą Wyborczą"". Najciekawsza, jak pisze ""GW"", jest historia nośników, na których kelnerzy nagrywali polityków i biznesmenów. Gdy tygodnik ""Wprost"" 14 czerwca zapowiedział publikację nagrań, zniszczyli nośniki, na których mieli nagrane rozmowy. Potem wrzucili je do Wisły. Gdy zostali zatrzymani i pokazali to miejsce, nurkowie pracujący dla policji i ABW je znaleźli. Na razie jednak nie odzyskano danych - czytamy dalej. Dziennikarze piszą również, że potwierdzają się też wcześniejsze informacje ""Gazety Wyborczej"" o tym, że kelnerzy nie mieli pojęcia, iż podsłuchy będą ujawnione. Byli w szoku, gdy dowiedzieli się o tym z internetu. Biznesmen Marek Falenta miał im mówić, że podsłuchy są mu potrzebne do celów biznesowych. Zdobyte w ten sposób informacje chciał wykorzystać w swoich interesach i na giełdzie. Zadziwiająco często publikuje kolejne nielegalne nagrania, stąd czasem jest - nieprzychylnie - określany ""dziennikarzem od podsłuchów"" W czerwcu tygodnik ""Wprost"" ujawnił nielegalnie dokonane nagrania rozmów m.in. Sienkiewicza z Belką oraz Sikorskiego z Rostowskim w stołecznych restauracjach. W śledztwie Prokuratury Okręgowej Warszawa-Praga dotyczącym nielegalnego podsłuchiwania polityków zarzuty współudziału w tym procederze, prowadzonym przez kelnerów, postawiono dotychczas biznesmenowi Markowi Falencie oraz jego szwagrowi biznesmenowi Krzysztofowi Rybce. Zarzuty mają też dwaj pracownicy restauracji - Łukasz N. i Konrad L.",Leszek Miller,
https://wiadomosci.onet.pl/kraj/miller-apeluje-o-wspolprace-miedzy-prezydentem-i-rzadem/sk2pce,Miller apeluje o współpracę między prezydentem i rządem,"Szef SLD Leszek Miller zaapelował dzisiaj do prezydenta Andrzej Dudy i premier Ewy Kopacz, by współpracowali. Brak takiej współpracy - stwierdził - może narazić Polskę na wysokie koszty na arenie międzynarodowej.","- Pierwsze dni kadencji pana prezydenta Andrzeja Dudy i jego relacji z rządem pani premier Ewy Kopacz wskazują na niebezpieczną tendencję idącą w kierunku nowej odmiany wojny na górze lub, jak kto woli, napiętych relacji między prezydentem Lechem Kaczyńskim a rządem Donalda Tuska - ocenił Miller na briefingu prasowym w Sejmie. Zaapelował ""zatem, by nie kontynuować tej drogi, tym bardziej że wzajemne kompetencje dwóch organów władzy wykonawczej - Rady Ministrów i prezydenta - są jasno opisane w konstytucji"". Szef SLD wskazywał, że zgodnie z konstytucją rząd prowadzi politykę wewnętrzną i zagraniczną, a prezydent współdziała w zakresie polityki zagranicznej z szefem rządu i właściwym ministrem. - Tendencje, które wskazują na chęć zbudowania jakiegoś konkurencyjnego w stosunku do rządu organu wyznaczającego polską politykę zagraniczną, są zbędne, a co gorsza - w kontekście konstytucji - niedopuszczalne - powiedział Miller. Przekonywał także, że brak współpracy prezydenta Dudy i premier Kopacz może oznaczać, że Polska zapłaci wysokie koszty m.in. na arenie międzynarodowej. Jak mówił, premier i prezydent będą mieć trudniejszą sytuację, gdy ich partnerzy będą wiedzieli, że rywalizują. Miller zabrał głos w kontekście sytuacji powstałej po tym, gdy w niedzielę prezydent Duda powiedział, że podczas zbliżającej się wizyty w Berlinie będzie chciał poruszyć temat zmiany formatu rozmów dot. Ukrainy; mogłyby brać w nich udział także USA i sąsiedzi Ukrainy. Premier Ewa Kopacz powiedziała w środę, że ta wypowiedź świadczy o tym, że ""pan prezydent, tak jakby odciął się od rządu, nie chce z nami rozmawiać"". Z kolei szef MSZ Grzegorz Schetyna ocenił wypowiedź prezydenta jako ""nieszczęśliwą i niezręczną"". ""Jeśli ktoś robi politykę zagraniczną przez media, musi liczyć się z tym, że zaliczy twarde lądowanie, nie będzie mu łatwo i nie osiągnie oczekiwanej skuteczności"" - mówił we wtorek Schetyna. Pytany o te słowa ministra spraw zagranicznych Miller ocenił w środę, że wypowiedź Schetyny była ""nie na miejscu"". Jak mówił, wysoki urzędnik rządowy oceniając prezydenta, może ""mieć różne myśli, ale musi ważyć słowo"". Według niego, lepiej wiele rzeczy powiedzieć w zaciszu gabinetu niż przed kamerami, bo ""każde słowo wywołuje następne słowo, to wszystko prowadzi do niepotrzebnej eskalacji"". Miller pytany był również, czy nie uważa, iż naturalne jest oczekiwanie, by przedstawiciele Polski - jako sąsiada Ukrainy - uczestniczyli w rozmowach o przyszłości tego kraju. - Oczywiście, że Polska powinna w tych rozmowach uczestniczyć. Powiem więcej - te rozmowy powinny się odbywać w Warszawie - odparł. Wskazywał w tym kontekście, że nasz kraj jest jedynym państwem UE graniczącym zarówno z Rosją, jak i Ukrainą, a Polska od wielu lat ma ambicje, by odgrywać rolę eksperta w polityce wschodniej UE. - Przy czym ta szansa (udziału Polski w rozmowach) została zaprzepaszczona nie przez pana prezydenta Dudę, tylko zarówno przez pana prezydenta Komorowskiego, jak i rząd Donalda Tuska. Bo ówczesna polityka doprowadziła do sytuacji, że Polska zajęła rolę strony w tym konflikcie, a nie rolę mediatora. (...) Będzie bardzo trudno wrócić do roli mediatora, być może to już jest niemożliwe - powiedział szef SLD. Z kolei odnosząc się do apelu premier Kopacz, by prezydent powołał Radę Bezpieczeństwa Narodowego, bo - jej zdaniem, wymaga tego m.in. obecna sytuacja na Ukrainie - Miller stwierdził, że Duda mógłby ""kontynuować praktykę polityczną swojego poprzednika, który co jakiś czas zwoływał posiedzenia RBN i z pożytkiem, dlatego że w tych spotkaniach uczestniczyli przedstawiciele koalicji rządzącej, ale także przedstawiciele opozycji"". Jak ocenił, taki dialog opozycji z prezydentem na forum RBN byłby bardzo pożyteczny.",Leszek Miller,
https://wiadomosci.onet.pl/kraj/leszek-miller-powtarza-nie-bylo-zadnych-wiezien-cia-w-polsce/jprp1,Leszek Miller powtarza: nie było żadnych więzień CIA w Polsce,"Leszek Miller po raz kolejny powtórzył, że w Polsce nie było tajnych więzień CIA. W ten sposób były premier skomentował decyzję Europejskiego Trybunału Praw Człowieka w Strasburgu o odtajnieniu postępowania w tej sprawie.","- W ten sposób Trybunał sygnalizuje chęć szybkiego zakończenia tej sprawy. Instytucja ta bowiem wie, że Polska nie przekaże żadnych tajnych materiałów odnoszących się do współdziałania wywiadowczego, czy walki z terroryzmem, bo narażałaby w ten sposób własne bezpieczeństwo, a także bezpieczeństwo sojuszników - powiedział Miller. Zdaniem lidera Sojuszu, ETPC zdaje sobie z tego sprawę, a w związku z tym śledztwo zostanie szybko zakończone. - Rozumiem, że Trybunał uważa, że to jest kwestia, którą nie powinien się dalej zajmować. Odtajnia materiały tajne, zdając sobie sprawę, że Polska w takiej sytuacji takich materiałów nie przekaże, to śledztwo pewnie niedługo zostanie zakończone - uważa polityk. Miler był też pytany o ocenę postawy MSZ w sprawie decyzji Trybunału w Strasburgu. Wiceszef resortu Maciej Szpunar pytany o decyzję Trybunału dotyczącą jawności postępowania odpowiedział, że była ona dla rządu zaskoczeniem. - Trybunał musi sobie zdawać sprawę, że w momencie, gdy przesądza o upublicznieniu wszystkich informacji przekazanych przez polski rząd, to siłą rzeczy ogranicza naszą możliwość współpracy - podkreślił Szpunar. Jak dodał: ""Będziemy zdecydowanie bardziej ostrożni. Musimy się liczyć, że wszystkie informacje, jakie przekażemy Trybunałowi staną się publicznie dostępne"". Zdaniem Millera stanowisko MSZ jest ""bardzo poprawne i bardzo racjonalne"". - Nie znam państwa, które chciałoby przekazywać tajne informacje o operacjach wywiadowczych, chyba że jest to państwo w stanie całkowitego rozkładu. Ufam, że państwo polskie nie jest w stanie rozkładu - powiedział lider Sojuszu. Jak dodał, dla państwa polskiego najważniejszym kryterium decyzji jest bezpieczeństwo własnych obywateli. - Jak rozumiem tym kryterium państwo polskie będzie się kierować - dodał. Według Millera wobec Polski nie zostaną wyciągnięte żadne konsekwencje. - Wszyscy doskonale rozumieją, iż każde państwo strzeże swoich oficerów, którzy prowadzą działania wywiadowcze - powiedział. Zwrócił uwagę, że polskie oddziały wojskowe nadal stacjonują w Afganistanie, a w związku z tym - zaznaczył - jakiekolwiek ujawnianie materiałów spowodowałoby zagrożenia życia naszych żołnierzy. - Żaden uczciwy i odpowiedzialny polski rząd nie może się na to zgodzić - podkreślił Miller, który był premierem w latach 2001-2004. Przewodniczący Sojuszu Lewicy Demokratycznej powtórzył, że w Polsce nie było więzień CIA. Dodał, że nie ma również żadnego dokumentu z jego podpisem, który by sankcjonował takowe więzienia. Na istnienie tego typu akt wskazywał Józef Pinior, były członek komisji Parlamentu Europejskiego, która badała sprawę więzień CIA w Polsce. Miller, wracając do tej sprawy, przypomniał swoje słowa sprzed dwóch lat. - Jeżeli Józef Pinor powiedział, iż jest jakiś dokument z moim podpisem, który sankcjonuje więzienie CIA w Polsce, to Józef Pinior jest pospolitym kłamcą i łajdakiem - mówił wówczas polityk lewicy. Bodnar: nie dziwi, że ETPC odtajnił, Polska nie dała mu nic tajnego - Nie dziwi, że Trybunał w Strasburgu odtajnił postępowanie w sprawie domniemanego więzienia CIA w Polsce, bo Polska nie przekazała Trybunałowi żadnych tajnych dokumentów - powiedział wiceszef Helsińskiej Fundacji Praw Człowieka dr Adam Bodnar. W jego opinii, nie powinno to jednak skutkować zakończeniem lub też rozluźnieniem współpracy strony polskiej z Trybunałem. - Zawsze można zrobić krok wstecz i powrócić do niejawnego trybu - dodał. Jak przypomniał, Europejski Trybunał Praw Człowieka w Strasburgu po raz pierwszy zwracając się do Polski w sprawie postępowania związanego ze skargą Saudyjczyka Abd al-Rahima al-Nashiriego, który miał być więziony w domniemanym więzieniu CIA w Polsce, zadał pytania i gwarantował, że odpowiedzi mogą być udzielone w trybie tajnym. - Ale strona polska nie przekazała Strasburgowi nic takiego, co zasługiwałoby na utajnienie - jedynie informację, że polska prokuratura prowadzi śledztwo, w jakiej sprawie i ile osób przesłuchała oraz ile tomów liczą akta postępowania. Strona polska zażądała absolutnej tajności i zapowiedziała, że nic więcej nie przekaże, bo to tajemnica i interes państwa. Skoro tak, to nie dziwi, że Trybunał nie chciał grać w tę grę i odtajnił postępowanie - mówił Bodnar. W jego ocenie, ""nie ma porównania"" między sprawą więzień CIA a inną sprawą, w której orzekał Trybunał w Strasburgu - skargą na Rosję ws. zbrodni katyńskiej, gdzie doszło do przecieku o treści wyroku przed jego ogłoszeniem. - Moim zdaniem, to zupełnie różne kwestie i nie należy ich ze sobą zestawiać - powiedział. Bodnar uważa, że ciągle można powrócić do niejawnego trybu rozpoznawania tej sprawy, co gwarantowałoby dotrzymanie przez trybunał w Strasburgu tajemnicy polskiego śledztwa. Adwokaci al-Nashiriego zaskarżyli do Strasburga ""przewlekłość i nieefektywność polskiego śledztwa"" w 2011 r. W toku prowadzonego od sierpnia 2008 r. tajnego śledztwa w sprawie domniemanych więzień CIA w Polsce prokuratura bada, czy była zgoda polskich władz na stworzenie w Polsce tajnych więzień CIA w latach 2002-2003 i czy ktoś z polskich władz nie przekroczył uprawnień, godząc się na tortury, jakim w punkcie zatrzymań CIA w Polsce mieli być poddawani podejrzewani o terroryzm. Media informowały, że zarzuty w tej sprawie usłyszał były szef UOP Zbigniew Siemiątkowski. W lutym 2012 r. śledztwo prowadzone początkowo w Warszawie zostało przekazane Prokuraturze Apelacyjnej w Krakowie.","Leszek Miller, fot. PAP/Adam Warżawa",
https://wiadomosci.onet.pl/kraj/miller-odpowiada-biedroniowi-jest-taki-sam-jak-jego-przeciwnicy-kompromituje-sie/5csz8zd,"Miller odpowiada Biedroniowi: używa języka wykluczającego, jest taki sam jak jego przeciwnicy. Kompromituje się","- Jeżeli Robert Biedroń jest wyczulony na kwestie wykluczenia, to jeżeli on używa języka wykluczającego, to jest taki sam jak jego przeciwnicy, czy wrogowie - stwierdził Leszek Miller. Gość programu ""Tomasz Lis."" odniósł się w ten sposób do wypowiedzi Roberta Biedronia o jedynkach PiS do PE jako ""dinozaurach"" i ""leśnych dziadkach"". Kolejnymi gośćmi był Bogdan Borusewicz i Joanna Kluzik-Rostkowska.","""Myślałem, że dinozaury wyginęły! PE to nie dom spokojnej starości! Leśne dziadki na płatnych wczasach. Mówię nie! Skończmy z dziadostwem w polskiej polityce"" - pisał lider Wiosny na Twitterze. - Jeżeli ja słyszę dowcipy o tych dinozaurach itd. Można powiedzieć, że dinozaury wyginęły, ale jaskiniowcy zostały jak widzę - powiedział Leszek Miller. Były premier uznał, że ""Robert Biedroń tymi słowami się kompromituje"". - Ci młodzi szybciej biegną, ale ci starsi wiedzą gdzie biec - podsumował. Gość Tomasza Lisa przyznał, że Koalicja Europejska ""to niewątpliwy sukces Grzegorza Schetyny"". Przyznał jednocześnie, że ""minimum programowe w wyborach do Parlamentu Europejskiego jest o wiele łatwiejsze do osiągnięcia, niz minimum do parlamentu krajowego"". Pytany o ""tłok na listach"" odpowiedział, że ""kwestie personalne wywołują zawsze bardzo wiele napięć"". - Do końca tego tygodnia, do 10 marca te wszystkie sprawy zostaną rozwiązane - zapewnił. Co z głosami niezadowolenia osób, które nie znajdą się na listach? - Nie sądzę, żeby tych głosów było dużo, ale kilka ich będzie. Trzeba będzie przez to przejść i skoncentrować się na kwestiach programowych - mówił Miller. - Widzę już pewną pułapkę, którą PiS zastawił na Koalicję Europejską - stwierdził gość Tomasza Lisa. - Widzę, że zamiar jest następujący - wybory do Parlamentu Europejskiego i polskiego mają stanowić całość. Jedne, jak i drugie mają być zdominowane przez tematykę socjalną - dodał. - Kampania Koalicji Europejskiej musi być jasnym przeciwieństwem. O tym będziemy mówić jesienią - uważa Leszek Miller. Jego zdaniem opozycja powinna narzucić temat głębokości integracji europejskiej, wejścia do strefy euro, dalszego rozszerzania Wspólnoty, Wspólnej Polityki Rolnej czy migracji. Kolejnym gościem Tomasza Lisa był Bogdan Borusewicz. Wicemarszałek Senatu stwierdził, że w latach 80. nie słyszał o pedofilii ks. Henryka Jankowskiego. Główny temat rozmowy stanowiła kwestia współpracy duchownego ze Służbą Bezpieczeństwa PRL. - Mówiłem o tym abp Gocłowskiemu, a potem abp Głódziowi. Ta informacja była i mieli tego świadomość - powiedział Borusewicz. Podejrzenia o współpracy ks. Henryka Jankowskiego z SB pojawiły się u polityka w 1980-1981 r. Przyznał, że na prezydiach Międzyzakładowego Komitetu Strajkowego dochodziło wtedy do ""karczemnych awantur"". Tłem był konflikt Lecha Wałęsy i Anny Walentynowicz, która nie otrzymała mandatu delegata na I zjazd ""Solidarności"". - Ten konflikt był wspierany i inspirowany przez SB - stwierdził gość Tomasza Lisa. Bogdan Borusewicz wspominał też kazania duchownego, jakie wygłaszał podczas mszy na terenie Stoczni Gdańskiej w sierpniu 1980 r. Jego zdaniem nie nawiązywały one ""do tej nadzwyczajnej sytuacji"". - Czy bezpieka mu to kazanie pisała? Powiedziałem to kolegom obok - mówił. Tomasz Lis pytał o to, czy swoimi wątpliwościami podzielił się wtedy z Lechem Wałęsą. - Lech Wałęsa był w sojuszu z ks. Jankowskim, on go wspierał i nie sądzę, żeby taka rozmowa miała sens - stwierdził. Wicemarszałek Senatu przyznał, że nabrał pewności o współpracy księdza z SB, gdy wskazał miejsce jego ukrywania w listopadzie 1984 r. - Jestem pewny, że był agentem i usiłował mnie wskazać - dodał. Odnosząc się do kwestii pomnika ks. Henryka Jankowskiego zapewnił, że opisywał jego przeszłość abp Tadeuszowi Gocłowskiemu i abp Leszkowi Sławojowi Głódziowi. - Ta informacja była i mieli tego świadomość - powiedział. Jego zdaniem pomnik należy usunąć zgodnie z prawem. - Jesteśmy jeszcze państwem demokratycznym i działanie trybunałów rewolucyjnych jest nam niepotrzebne - zauważył. Jednocześnie stwierdził, że jeszcze gorzej zareagował na obronę duchownego ze strony obecnych związkowców ""Solidarności"". - Brną w sytuację bez wyjścia na zasadzie rewersu politycznego. Jest awers - oskarżenie - i jest rewers, czyli obrona, bez jakiegoś racjonalnego namysłu. Zarzuty o pedofilię to katastrofa dla tych, którzy bronią ks. prałata Jankowskiego - przyznał Borusewicz. - Dobrze by było, gdyby ministrem edukacji po Annie Zalewskiej został Jarosław Kaczyński. Zobaczyłby wtedy, co nam wszystkim przygotował - stwierdziła Joanna Kluzik-Rostkowska. Tomasz Lis pytał trzeciego gościa swojego programu o planowany strajk nauczycieli i nadchodzące skutki reformy edukacji. Była minister edukacji odniosła się na wstępie do wypowiedzi prezydenckiego ministra Krzysztofa Szczerskiego o tym, że ""nauczyciele nie mają obowiązku życia w celibacie"". Przyznała, że była ""bardzo głupia"" i ""bezczelna"". Jej zdaniem tzw. piątka Kaczyńskiego jest dedykowana tym grupom, które gwarantują największe wsparcie w wyborach. - PiS nauczycieli nie zobaczył w tych 40 mld - przyznała Kluzik-Rostkowska. - Wypowiedź pana Szczerskiego była gwoździem do trumny, taką ""kropką nad i"" - dodała. Nawiązując do strajku nauczycieli stwierdziła, że ""ZNP od bardzo dawna stara się poważnie rozmawiać z rządem, ale to jest powaga jednostronna"". Jej zdaniem ""rząd odpowiada bałamuctwem"". - Kandydowanie przez minister Zalewską do Parlamentu Europejskiego jest ucieczką - powiedziała Joanna Kluzik-Rostkowska. W tym kontekście zwróciła uwagę na problem kumulacji roczników w szkołach średnich. - Ten tłok będzie trwał do końca trzeciej klasy. Przez najbliższe trzy lata będziemy mieli cztery roczniki w liceach - tłumaczyła. Chcesz być na bieżąco z najważniejszymi informacjami dnia? Polub Onet Wiadomości na Facebooku!",Leszek Miller,
http://wiadomosci.onet.pl/kraj/miller-decyzja-trybunalu-jest-niesprawiedliwa-i-niemoralna/7e6kp,Miller: decyzja Trybunału jest niesprawiedliwa i niemoralna,"- Decyzja Trybunału w Strasburgu jest niesprawiedliwa i niemoralna. Opiera się na plotkach i pomówieniach; stawia prawa morderców wyżej niż prawa ofiar - powiedział na konferencji prasowej Leszek Miller. Były premier, oskarżany, że to za jego czasów istniały w Polsce tajne więzienia CIA, po raz kolejny temu zaprzeczył. - Mam nadzieję, że nasze władze nie wypłacą odszkodowań - dodał.","- Zupełnym kuriozum jest oczekiwanie, że Polska wypłaci terrorystom prawie milion złotych. Nie powinniśmy tego robić, bo te pieniądze mogłyby zasilić konta terrorystów - argumentował Miller. - Na ile Trybunał wyceni w takim razie cierpienie i śmierć tysięcy ludzi, którzy ginęli w atakach w Nowym Jorku, Madrycie, Londynie? - pytał były premier. Lider SLD tłumaczył, że współpraca w zakresie obronności z USA zapewniła Polakom bezpieczeństwo. - Dzięki temu nasze społeczeństwo mogło normalnie żyć, rozwijać się. Skutecznie korzystaliśmy z parasola antyterrorystycznego - mówił Miller. Dziś ogłoszony został wyrok Europejskiego Trybunału Praw Człowieka w Strasburgu, który uznał, że Polska naruszyła m.in. zakaz tortur i nieludzkiego traktowania, a polskie śledztwo jest nieefektywne. Chodzi o skargi złożone przez Palestyńczyka Abu Zubajdę i Saudyjczyka Abd al-Rahim al-Nashiriego, którzy twierdzą, że w latach 2002-2003 zostali - za przyzwoleniem polskich władz - osadzeni przez CIA w tajnym więzieniu w Polsce, gdzie CIA miała ich torturować. Europejski Trybunał Praw Człowieka w Strasburgu ocenił też, że ""wyłączoną odpowiedzialność"" za przesłuchania i tortury w ośrodku w Starych Kiejkutach ponosi CIA. W swym wyroku Trybunał napisał, że Polska wiedziała o naturze i celach aktywności CIA na swym terytorium oraz współpracowała z nimi w przygotowaniu działań oraz ich wykonywaniu. Rzecznik MSZ poinformował dziś, że wydane orzeczenie Europejskiego Trybunału Praw Człowieka w Strasburgu ws. więzień CIA wydaje się przedwczesne. Dodał też, że Polska rozważa zaskarżenie wyroku. Domniemanie, że w Polsce - i w kilku innych krajach europejskich - mogły być tajne więzienia CIA, wysunęła w 2005 r. organizacja Human Rights Watch. Według niej takie więzienie w Polsce miało się znajdować na terenie szkoły wywiadu w Kiejkutach lub w pobliżu wojskowego lotniska w Szymanach na Mazurach. Polscy politycy różnych opcji politycznych wielokrotnie zaprzeczali, by takie więzienia w Polsce istniały. Prowadzone od sierpnia 2008 r. śledztwo bada, czy była zgoda polskich władz na stworzenie w Polsce tajnych więzień CIA w latach 2002-2003 i czy ktoś z polskich władz nie przekroczył uprawnień, godząc się na tortury, jakim w punkcie zatrzymań CIA w Polsce mieli być poddawani podejrzewani o terroryzm. Obecnie śledztwo jest przedłużone do 11 października. Krakowska Prokuratura Apelacyjna, prowadząca śledztwo w sprawie domniemanych więzień CIA w Polsce zapewniła dziś, że argumentacja trybunału zostanie wykorzystana w postępowaniu.",Leszek Miller,
https://wiadomosci.onet.pl/kraj/petru-licze-ze-wyrok-sadu-bedzie-jednoznaczny-i-korzystny-dla-mnie/qb1zkz,"Petru: liczę, że wyrok sądu będzie jednoznaczny i korzystny dla mnie","Lider Nowoczesnej Ryszard Petru liczy, iż sąd wyda jednoznaczny i korzystny dla niego wyrok w związku z pozwem złożonym w trybie wyborczym dotyczącym wypowiedzi polityków Zjednoczonej Lewicy Janusza Palikota i Leszka Millera, którzy nazwali Petru ""człowiekiem wynajętym przez banki"".","Wczoraj KW Nowoczesna złożył wniosek o wydanie orzeczenia w trybie wyborczym. Ugrupowanie wnosi o przeprosiny ze strony Leszka Millera (SLD) i Janusza Palikota (TR) za rozpowszechnianie nieprawdziwych informacji, że Petru jest ""człowiekiem wynajętym przez banki"". Tak liderzy Zjednoczonej Lewicy określili Petru podczas wspólnej konferencji prasowej w sobotę. - We wtorek o godz. 14 jest rozprawa i liczę, że sąd wyda jednoznaczny i korzystny dla mnie wyrok. Chcemy przywracać w polskiej polityce standardy, które obowiązują w krajach europejskich. Nie można rzucać słów na wiatr, rzucać tak po prostu oszczerstw - mówił Petru we Wrocławiu. Podkreślił, że wyrok w tej kwestii jest ważny z kilku powodów m.in. dlatego, że ""takie rzucenie oszczerstwa pozostaje w społecznej świadomości i trzeba taką sprawę szybko wyjaśnić"". - Najbardziej absurdalne jest, że ktoś rzuca na ciebie oszczerstwo, a potem jakby nigdy nic proponuje debatę gospodarczą. Najpierw proces i trzeba sobie to jednoznacznie wyjaśnić, że nie może być tak, że każdy wobec każdego może rzucić potwarz - dodał lider Nowoczesnej. W jego ocenie, jeszcze bardziej naganny jest fakt, że oszczerstwa wypowiadają parlamentarzyści. - Ciekaw jestem, jak obaj panowie będą się potem zachowywać, mam nadzieję, że wyrok będzie jednoznaczny i oni nie będą brnąć. Sami jednak ustanawiają standardy kultury. Z posłów powinniśmy być dumni, bo przecież ustalają prawo. Jednak skoro sami nie przestrzegają tego prawa, to jakie to prawo jest? - powiedział Petru. Lider Nowoczesnej domaga się opublikowania sprostowań ze strony Millera i Palikota w najważniejszych dziennikach i na stronach internetowych oraz o przekazanie 20 tys. zł na Polską Akcję Humanitarną. Petru poinformował, że kampania Nowoczesnej będzie się opierać ""przede wszystkim na objeździe kraju i spotkaniach z mieszkańcami"". Podkreślił, że ""Nowoczesnej nie stać nas na drogie spoty wyborcze, które partie finansują z publicznych pieniędzy"". Jak dodał, ""R-Bus"", w którym będzie jeździł w ramach kampanii i spotykać się z ludźmi, to najtańszy środek lokomocji. - Jestem przekonany, że jeśli się przebijemy z naszym przekazem, to przełoży się to na wysokie poparcie. Może nawet na 20 procent jak dobrze pójdzie - ocenił Petru. Wybory do parlamentu odbędą się 25 października.",,
https://wiadomosci.onet.pl/tylko-w-onecie/kabacinski-walesa-zabija-wlasna-legende-staje-po-stronie-onr/1gbn5,"Kabaciński: Wałęsa zabija własną legendę, staje po stronie ONR","- Dla mnie Lech Wałęsa to symbol, który dziś zabija swoją legendę na rzecz homofobii i selekcji społeczeństwa - mówi Onetowi Michał Kabaciński. - Dziwi mnie, że były prezydent nie zna podstawowych zapisów konstytucji RP, która mówi wprost, że Polska jest dobrem całego narodu - dodaje.","Kabaciński nie kryje swego oburzenia ostatnimi wypowiedziami Lecha Wałęsy na temat homoseksualistów. Chodzi m.in. o stwierdzenie, że geje powinni siedzieć w ostatnich ławach Sejmu, a nawet dalej, za murem. - Jestem zszokowany, tym że ikona wolności stojąca kiedyś na jednej scenie z Eltonem Johnem, walcząca o polską demokrację, dziś staje po stronie ONR i innych ugrupowań prawicowych - podkreśla poseł RP. Jego zdaniem, Lech Wałęsa to ""symbol, który dziś zabija swoją legendę na rzecz homofobii i selekcji społeczeństwa"". - Dziwi mnie, że były prezydent RP nie zna podstawowych zapisów konstytucji RP, która mówi wprost, że Polska jest dobrem całego narodu - zaznacza. Według Kabacińskiego, środowiskom homoseksualnym bardziej zależy na wycofaniu się Wałęsy ""z tej homofobii"" niż na przeprosinach. Środowiska osób innej orientacji znają swoją wartość, ale tego typu wypowiedzi narażają je na ataki i piętnowanie - wyjaśnia. I dodaje, że jest gotów porozmawiać na ten temat z Wałęsą. - Pod jednym warunkiem: że razem ze mną będzie Robert Biedroń, a nasze spotkanie nie będzie za murem tylko w miejscu publicznym - dodaje. Poseł był także pytany o decyzję SLD o zawieszeniu w prawach członka partii Ryszarda Kalisza w konsekwencji współpracy z Europą Plus. - To zła decyzja Leszka Millera, głównego odpowiedzialnego za zawieszenie Ryszarda Kalisza. Decyzja, która nie daje nadziei na wielki projekt - komentuje. Dodaje jednak, że Europa Plus nadal będzie zabiegać o wspólna listę razem z SLD. - Dla nas jest fundamentalną kwestie zgoda na lewicy, dziś ze strony Leszka Millera mamy złą wolę. Z czego to wynika ? Albo z własnych ambicji, albo z czegoś innego, co może wydarzyć sie z SLD w najbliższych tygodniach.  Pewne jest jedno: jak pokazał sondaż dla Faktów TVN, Europa Plus może liczyć na 17 procent, a SLD na 9 punktów. To powinno dać do myślenia liderowi SLD - podkreśla. Kabaciński twierdzi także, że nie można obecnie mówić o kryzysie Ruchu Palikota. - Z jednej strony mamy za wszelka cenę ataki na nasze ugrupowanie, a z drugiej 17 proc. dla Europy Plus, setki nowych działaczy i porozumienie z Markiem Siwcem i Aleksandrem Kwaśniewskim. Jeśli tak wygląda wypalanie się, to czekam z niecierpliwością na wielki pożar - mówi.","Michał Kabaciński, fot. Rafał Michałowski / Agencja Gazeta",
https://wiadomosci.onet.pl/kraj/palikot-nie-jest-dla-nas-zadnym-punktem-odniesienia/vzdw2,"""Palikot nie jest dla nas żadnym punktem odniesienia""","- Janusz Palikot nie jest dla nas żadnym punktem odniesienia, są nim nasi obecni i przyszli wyborcy - stwierdził były premier Leszek Miller w programie TVN 24 ""Rozmowa bardzo polityczna"" pytany o to, czy - jeśli zostanie wybrany na szefa partii podczas sobotnich wyborów - Sojusz Lewicy Demokratycznej podejmie rozmowy ws. połączenia partii razem z Ruchem Palikota. - Nie będziemy się ścigać, niech każdy robi to, co do niego należy. Ale w pewnych kwestiach będziemy kooperować - dodał.","Leszek Miller zapewniał jeszcze kilka dni temu, że nie będzie ubiegał się o stanowisko szefa SLD. Dlaczego w czwartek zmienił zdanie? - Sądziłem, że w Sojuszu będzie inny klimat, że uda się przyjaźnie porozdzielać funkcje. Ale doszedłem do wniosku, że nie da się tego zrobić. Inny przewodniczący miałby mniejszą zdolność mobilizacyjną - uznał. Stwierdził, że nie jest pewien, czy wygra wybory. Komentując kandydowanie Joanny Senyszyn do tej samej funkcji, były premier ocenił, że jest ona ""wielką postacią i wielkim dobrem"", ale prawdopodobnie nie zostanie wybrana. Według Millera, Senyszyn nie odejdzie również do Ruchu Palikota, ponieważ ""dwie gwiazdy zajmujące się tą samą problematyką w jednym ugrupowaniu to za dużo"". Wyraził też nadzieję, że po wyborach w partii zostaną zbudowane takie rozwiązania, że ""znajdzie się miejsce i dla Grzegorza Napieralskiego, i dla Wojciecha Olejniczaka"". ""Tusk stanął po jasnej stronie mocy"" Były premier odniósł się również do zakończonych właśnie unijne obrad. - To był udany szczyt. Premier Tusk stanął po właściwej stronie mocy, jasnej stronie - skomentował. Liderom państw europejskich nie udało się zakończyć sukcesem rozmów w sprawie zmiany traktatu UE. Wobec weta Londynu postanowiono, że nowe zasady dyscypliny finansów publicznych mają być wdrożone umową międzyrządową 17 państw eurolandu oraz sześciu innych, w tym Polski. - Można mieć wrażenie niedosytu, ale stanowisko Wielkiej Brytanii było do przewidzenia - ocenił gość programu.",Fot. PAP/Tomasz Gzell,
https://wiadomosci.onet.pl/kraj/miller-nie-wierze-ze-jest-cos-po-tamtej-stronie/eypg4,"Miller: nie wierzę, że jest coś ""po tamtej stronie""","Leszek Miller wspomina na swoim blogu wypadek, w którym uczestniczył. 4 grudnia 2003 roku śmigłowiec, z Millerem na pokładzie, pilotowany przez ppłk. Marka Miłosza rozbił się w lesie pod Piasecznem. Miller jest wdzięczny Miłoszowi; jak twierdzi tylko dzięki ""brawurowemu manewrowi pilota"", nie doszło do tragedii.","""Miałem okazję podziękować pułkownikowi Miłoszowi za uratowanie życia mnie i moim współpracownikom oraz wyrazić pewność, co do jego najwyższych kwalifikacji. Mam nadzieję, że sąd uniewinni pilota i Marek Miłosz bez przeszkód będzie mógł latać dalej"" - pisze były premier. ""Nie pamiętam całego przebiegu katastrofy. Zaraz po starcie we Wrocławiu po uroczystościach barbórkowych w Lubiniu zasnąłem i obudził mnie dopiero alarm technika pokładowego (…). Gdy spadaliśmy (…) byliśmy nad jakimś lasem. Nie zdążyłem się zapiąć. Pomyślałem tylko - to już, naprawdę? Potem straciłem przytomność. Gdy otworzyłem oczy wokół panowała kompletna ciemność. Czułem potworny ból i słyszałem dochodzące ze wszystkich stron jęki. W ustach miałem smak krwi i wrażenie, że chwieją mi się wszystkie zęby. Funkcjonariusz BOR, który najmniej ucierpiał, wyciągnął mnie ze śmigłowca i położył na mokrym mchu jakieś 50 metrów od wraku"" - relacjonuje dramatycznie przebieg katastrofy Miller. Jak twierdzi Miller, ""nie przewinął mu się film z całego życia, ani nie widział żadnego świetlistego tunelu. Nie czuł też potrzeby dokonania jakiegoś rachunku sumienia, ani szczególnego żalu"". ""Ale może dlatego, że nie wierzę, że jest coś ""po tamtej stronie"" - podkreśla.",LESZEK MILLER,
https://wiadomosci.onet.pl/kraj/miller-do-napieralskiego-przestan-sie-mazac-chlopaki-nie-placza/jj0zqt,"Miller do Napieralskiego: przestań się mazać, chłopaki nie płaczą","- Przestań się mazać, chłopaki nie płaczą - takie słowa do Grzegorza Napieralskiego skierował na falach radia TOK FM Leszek Miller. Szef SLD odniósł się do poniedziałkowego wyroku sądu partyjnego, który zdecydował, że Napieralski nie będzie mógł przez trzy lata pełnić funkcji w partii.","- Grzegorz Napieralski opowiada, że jest przeze mnie kneblowany, a tymczasem nie wychodzi ze studiów radiowych i telewizyjnych. Dalsze losy Napieralskiego mają znaczenie tylko i wyłącznie dla niego - stwierdził Leszek Miller w Poranku Radia TOK FM. Były premier podkreślił, że nie ma sensu się tym tematem zajmować. - Niedawno odbyło się spotkanie Napieralskiego z sądem partyjnym. Sąd okazał się bardzo wyrozumiały. Jak pamiętam, kiedy Napieralski był szefem SLD, rozwiązywano organizację warszawską śródmiejską, zawieszano ludzi, gdy tylko pytali, co się stało z pieniędzmi ze sprzedaży centrali na Rozbracie - zaznaczył. Rozmówca Janiny Paradowskiej odniósł się także do słów Napieralskiego, który stwierdził, że to on ""wyciągnął Leszka Millera z niebytu"". - Nie przeczę, że wtedy, gdy próbowałem robić karierę polityczną bez SLD, przekonałem się, że jak się ma duże nazwisko, ale nie na właściwie liście, to nie odniesie się sukcesów. Polska droga polityczna usłana jest szkieletami ludzi, którym się wydawało, że znaczą więcej, niż naprawdę znaczą - podkreślił. Miller stwierdził, że ""Napieralski jest kowalem własnego losu"" i zwrócił się wprost do byłego przewodniczącego SLD: ""Przestań się mazać, chłopaki nie płaczą"". Grzegorz Napieralski został w styczniu zawieszony przez zarząd krajowy SLD w prawach członka partii za krytyczne wypowiedzi pod adresem SLD i działanie na jej szkodę. Zarzucano mu m.in. iż w swych wypowiedziach oceniał, że partia nie ma już szans i trzeba zakończyć jej działalność. Sprawa została też skierowana do rozpatrzenia przez krajowy sąd partyjny, który w poniedziałek zdecydował, że b. szef SLD nie będzie mógł przez 3 lata pełnić funkcji w partii. Napieralski powiedział we wtorek, że najprawdopodobniej odwoła się od decyzji sądu partyjnego. ""Najprawdopodobniej tak, (...) spotkam się z prawnikami, ale wydaje mi się, że dla czystości sprawy, dla zasad, w imię takiej otwartości demokratycznej partii warto o to walczyć"" - powiedział, pytany, czy zamierza podjąć takie kroki. Według niego, ""po to idzie się do polityki, by pełnić funkcje publiczne, ale też polityczne, bo tylko te funkcje dają możliwość zmiany świata na lepsze"". ""Uniemożliwienie mi pełnienia takich funkcji to jest coś, czego ja nie akceptuję, co jest dla mnie kuriozalne, nierozsądne. (...) Ten wyrok pokazuje słabość Leszka Millera, jakąś zawiść i ja sobie kneblować ust nie dam"" - oświadczył były lider Sojuszu. Zdaniem Napieralskiego, Miller nie chciał słuchać żadnych jego rad, a od poniedziałku ""knebluje mu usta"". Zarzucił także obecnemu szefowi SLD, że ""tak właśnie kosi swoją konkurencję, tzn. każdy, kto będzie miał inne zdanie niż Leszek Miller może się liczyć z tym, że zostanie albo zawieszony, albo wyrzucony, albo będzie zakaz pełnienia funkcji"". - Ja podałem mu rękę, gdy on był w niebycie politycznym, kiedy był w Samoobronie, na marginesie, na dnie politycznym i ja nie miałem absolutnie obowiązku tak zrobić, ale uważałem, że byłych premierów nie wolno tak traktować - powiedział Napieralski. Miller odniósł się do zarzutów Napieralskiego o ""kneblowaniu ust"" na wtorkowej konferencji prasowej. - Napieralski odwiedza wiele studiów telewizyjnych, radiowych i nie sprawia wrażenia, że ma usta zakneblowane, raczej przeciwnie - powiedział szef SLD. - Dla nas sprawa Grzegorza Napieralskiego jest na tym etapie skończona - stwierdził Miller, dodając, że nie zamierza się nią dalej zajmować. Sekretarz generalny Sojuszu Krzysztof Gawkowski, pytany o zapowiedź odwołania się Napieralskiego, powiedział, że ""każdy ma prawo się odwołać"". Pytany, jak dalej Sojusz zamierza postępować w tej sprawie, odpowiedział, że to sąd partyjny będzie podejmował decyzje, czy uzna odwołanie byłego szefa partii, czy też nie. Rzecznik Sojuszu Dariusz Joński, pytany o zarzuty wysuwane przez Napieralskiego odparł, że SLD jest teraz skoncentrowane na kampanii wyborczej kandydatki na prezydenta Magdaleny Ogórek. - Nie będziemy odpowiadali na różnego rodzaju zaczepki - dodał.",Leszek Miller,
https://wiadomosci.onet.pl/kraj/leszek-miller-o-koalicji-europejskiej-traktuje-sie-ja-jakby-szla-w-wyborach-do-sejmu/0bx36pg,"Leszek Miller o Koalicji Europejskiej: Traktuje się ją, jakby szła w wyborach do Sejmu. To nieporozumienie","- Widzę bardzo charakterystyczne nieporozumienie polegające na tym, że tę koalicję traktuje się jakby ona szła do wyborów do Sejmu i Senatu, gdzie ustalenie wspólnoty programowej byłoby rzeczywiście bardzo trudne. Tutaj mamy wybory do Europarlamentu, gdzie minimum programowe jest łatwe do osiągnięcia - mówił w wywiadzie dla ""Rzeczpospolitej"" Leszek Miller.","- Trzeba pamiętać o jednej rzeczy, tak jak nominacja do Oscara nie oznacza zdobycia tej nagrody, tak nominacja na listę wyborczą do Parlamentu Europejskiego, nie oznacza zdobycia mandatu - stwierdził. - Na razie mamy do czynienia z przeglądem intencji, kto rzeczywiście zdobędzie mandat, nie zależy od partii politycznej, tylko od wyborców - stwierdził Miller w rozmowie z ""Rzeczpospolitą"". Były premier wyraził nadzieję, że w sobotę decyzję o dołączeniu do Koalicji Europejskiej ogłosi PSL. - To byłby bardzo cenny sojusznik - powiedział. Miller nie wykluczył startu w wyborach do PE choć przyznał, że nadal ""bardzo istotne"" są względy rodzinne. Powiedział też, że będzie oczekiwał rozmowy z przewodniczącym SLD Włodzimierzem Czarzastym. - Zarówno SLD, jak i Nowoczesna uznała, że lepiej iść w szerszym gronie. Ja też uważam, że lepiej iść w szerszym porozumieniu - mówił Miller.",Leszek Miller,
https://wiadomosci.onet.pl/kraj/kwasniewski-spotkal-sie-z-millerem/rzg9y,Kwaśniewski spotkał się z Millerem,"W czwartek doszło do spotkania b. prezydenta Aleksandra Kwaśniewskiego i szefa SLD Leszka Millera. Według Millera, b. prezydent rozważa możliwość zaangażowania się w politykę; decyzji w tej sprawie jeszcze jednak nie podjął.","Politycy rozmawiali dwie godziny. Miller pytany przez dziennikarzy po spotkaniu, jaka jest agenda współpracy Sojuszu z Kwaśniewskim, odparł: ""Różne plany i kampanie, które dotyczą najbliższych kilku lat"". Na pytanie, czy Kwaśniewski deklarował chęć zaangażowania się w politykę, powiedział, że były prezydent rozważa taką możliwość, ale nie podjął jeszcze decyzji. - Jest pewna różnica pomiędzy mną a Aleksandrem Kwaśniewskim, jeżeli chodzi o definiowanie pojęcia lewica i tego, kto do niej może się zaliczać - podkreślił Miller, pytany czy podczas rozmowy Kwaśniewski deklarował chęć jednoczenia lewicy m.in. z udziałem Sojuszu czy Ruchu Palikota. Miller, odpowiadając na pytanie, czy Kwaśniewski woli współpracować z Millerem niż z Palikotem, zaznaczył, że podczas rozmowy z Kwaśniewskim nie zajmowali się liderem Ruchu Palikota. Lider SLD zapewnił, że rozmowa z Kwaśniewskim była wielką przyjemnością. Jak dodał, informacja o tym, że do spotkania ma dojść była od dawna powszechnie znana, a ""splot okoliczności"" sprawił, że doszło do niego w czwartek. Wcześniej rzecznik SLD Dariusz Joński mówił dziennikarzom, że Kwaśniewski i Miller rozmawiali o przyszłości lewicy. - Mogę powiedzieć, że ta współpraca będzie kontynuowana. Myślę, że te spotkania będą częściej - powiedział. Według Jońskiego politycy rozmawiali ""o nawiązaniu szerszej współpracy, ale też o tym, co się stanie z lewicą"". - Niewątpliwie Aleksander Kwaśniewski chce się zaangażować w budowanie mocnej lewicy - dodał. Pytany o planowane na 22 lutego spotkanie Aleksandra Kwaśniewskiego z Januszem Palikotem poseł SLD odpowiedział, że Palikot ""ogłasza od trzech miesięcy spotkanie na szczycie"". ""Spotkanie na szczycie właśnie się odbyło"" - ocenił. W grudniu Palikot informował po spotkaniu z europosłem Markiem Siwcem, że obaj chcą rozmawiać z Kwaśniewskim o ewentualnym budowaniu ugrupowania, które miałoby szansę na zwycięstwo w wyborach parlamentarnych. Na 22 lutego Aleksander Kwaśniewski zaprosił Janusza Palikota i Marka Siwca na spotkanie dotyczące Ruchu Europa Plus. Siwiec informował PAP, że chce przedstawić prezydentowi zręby programu tej inicjatywy. Pytany, czy będzie mowa o ewentualnych kandydatach do europarlamentu, którzy mieliby być wystawieni przez Europę Plus, odpowiedział: ""Pewnie nie. Chcemy przede wszystkim przekonać Aleksandra Kwaśniewskiego, żeby się zaangażował w działanie ruchu. Kiedy będzie z jego strony jasna deklaracja, będzie można mówić o nazwiskach"". Rzecznik klubu Ruchu Palikota Andrzej Rozenek zapewnił, że spotkanie Palikota i Siwca z Kwaśniewskim 22 lutego jest nadal aktualne. - Nic się nie zmieniło - mówił. Jak dodał, Palikot jest w stałym kontakcie z Aleksandrem Kwaśniewskim. - Wiem, że rozmawiali w środę. Z całą pewnością zaproszenie jest podtrzymane. Rozmawiają ze sobą niemalże codziennie - poinformował poseł RP. Rozenek podkreślił, że widzi także możliwość spotkania Miller-Palikot-Siwiec. - Uważam, że nie ma wroga na lewicy i możemy spotykać się w każdym gronie. Pytanie czy Leszek Miller zweryfikował swoje opinie o Aleksandrze Kwaśniewskim, bo ostatnio mówił, że nie jest SLD do niczego potrzebny. Równie ostre wypowiedzi padały także pod adresem Marka Siwca. Od dawna mamy wyciągniętą rękę do wszystkich środowisk lewicowych - zadeklarował. Pytany czy spór Palikota z wicemarszałek Wandą Nowicką i ostre słowa wobec niej nie storpedują procesu wspólnych lewicowych list do europarlamentu i projektu Europa Plus, Rozenek odpowiedział: ""Aleksander Kwaśniewski jest bardzo doświadczonym politykiem, który niejedno widział i szanuje zasady rzetelnego wydawania środków publicznych. Samo zaostrzenie języka oczywiście nie ułatwia porozumienia, ale takie sytuacje zdarzały się w przeszłości, niczego nie przesądzają, to są tylko słowa. Poza słowami ważne są czyny i to co nas łączy w sensie programowym"". Według Rozenka nie ma nic dziwnego w tym, że Kwaśniewski spotkał się z Millerem. - Wywodzą się z tego samego pnia. Byłoby dziwne, gdyby się nie spotykali - ocenił.","Leszek Miller, fot. PAP/Rafał Guz",
https://wiadomosci.onet.pl/kraj/leszek-miller-przeprosi-lidera-nowoczesnej-ryszarda-petru/k4vydz,Leszek Miller przeprosi lidera Nowoczesnej Ryszarda Petru,Przeprosiny szefa SLD Leszka Millera pod adresem lidera Nowoczesnej Ryszarda Petru mają zostać opublikowane; Miller złożył zlecenie emisji spotu z przeprosinami.,"Sąd w ubiegłym tygodniu nakazał Millerowi przeproszenie w mediach Petru za nazwanie go ""człowiekiem wynajętym przez banki"". Przeprosiny nie zostały opublikowane w terminie, bo jak uzasadniano, Miller nie otrzymał postanowienia sądu apelacyjnego. W czwartek Petru poinformował, że w takiej sytuacji uzyskał zgodę sądu na wyegzekwowanie przeprosin w trybie egzekucyjnym. Wykonanie postanowienia wobec Millera w trybie egzekucyjnym oznaczałoby, że - za zgodą sądu - Petru sam zleciłby wyemitowanie spotu z przeprosinami, a następnie obciążył przewodniczącego SLD kosztami. W piątek pełnomocnik Millera mec. Liwiusz Laska poinformował sztab wyborczy Nowoczesnej o tym, iż szef SLD złożył zlecenie wyemitowania spotu, w którym przeprasza Petru. Jak wyjaśnił Laska, przewodniczący SLD wciąż nie otrzymał prawomocnego postanowienia wydanego przez sąd apelacyjny, a polecenie emisji wydał na podstawie kopii. Jak dodał, jednocześnie złożone zostało zażalenie na postanowienie sądu o zastosowaniu trybu egzekucyjnego. Według Laski sąd powinien był najpierw wezwać Millera do wykonania zobowiązania i dopiero potem dać Petru zezwolenie na emisję przeprosin w trybie egzekucyjnym. O tym, że postanowienie sądu ma być zrealizowane w trybie egzekucyjnym, Petru poinformował na konferencji prasowej w czwartek. Pełnomocnik Millera odpowiedział wówczas, że przewodniczący SLD nie mógł wykonać postanowienia sądu, ponieważ go nie otrzymał. - Sąd wydał wyrok na posiedzeniu niejawnym i my się dowiadujemy o tym w jakiś sposób z mediów, ale nie znamy dokładnie treści - mówił wówczas mecenas. Jak twierdził Laska, ""każda telewizja, żeby opublikować sprostowanie, domaga się wyroku z pieczęciami sądu - inaczej nie opublikują, bo nie mają takiego obowiązku"". Jak poinformowała Barbara Trębska, rzeczniczka prasowa Sądu Apelacyjnego w Warszawie, odpis decyzji sądu został wysłany do Millera w poniedziałek. - Ponieważ pełnomocnik nie odebrał osobiście - a miał taką możliwość - odpis wyroku został wysłany pocztą - powiedziała. Jak dodała, do piątku sąd nie uzyskał jednak potwierdzenia, że przesyłka dotarła do swojego adresata. Natomiast Katarzyna Kisiel, rzeczniczka warszawskiego sądu okręgowego, który pozytywnie rozpatrzył wniosek Petru o emisję spotu z przeprosinami w trybie egzekucyjnym, zapewniła, że kwestia braku doręczenia wyroku sądu apelacyjnego pełnomocnikowi Millera ""nie mogła mieć wpływu"" na orzeczenie sądu ws. wniosku Petru o wykonanie tego postanowienia sądu w trybie egzekucyjnym. - Postanowienie wydane na posiedzeniu niejawnym wiąże sąd od chwili, w której zostało podpisane wraz z uzasadnieniem - zaznaczyła. Petru uzyskał więc prawo do emisji spotu w trybie egzekucyjnym, choć - jak zaznaczyła rzeczniczka SO - stronom przysługuje w tej sprawie zażalenie. ""Człowiekiem wynajętym przez banki"" nazwali Petru Leszek Miller i lider Twojego Ruchu Janusz Palikot podczas wspólnej konferencji prasowej Zjednoczonej Lewicy pod koniec września. Komitet Nowoczesnej złożył w sądzie pozew w trybie wyborczym, stwierdzając, że wypowiedzi liderów TR i SLD naruszają dobre imię Petru, domagając się sprostowania nieprawdziwych informacji oraz przeprosin. Sam Petru mówił, że słowa liderów TR i SLD to oszczerstwo. Sąd pierwszej instancji zakazał Millerowi i Palikotowi rozpowszechniania nieprawdziwych informacji, a także zdecydował, że mają oni wyemitować przeprosiny w głównych programach informacyjnych stacji telewizyjnych. Palikot i Miller złożyli zażalenie na decyzję sądu, oczekując uchylenia tego orzeczenia. W ubiegły piątek warszawski sąd apelacyjny odrzucił zażalenie Millera. Tym samym postanowienie w jego sprawie stało się prawomocne. W czwartek Petru poinformował, że Miller ""od przegranego procesu miał 48 godzin na opublikowanie przeprosin i tego nie zrobił"", w związku z czym on postanowił zwrócić się do sądu o tryb egzekucyjny.",Leszek Miller,
https://wiadomosci.onet.pl/kraj/tajne-notatki-wywiadu-o-tajnych-wiezieniach-cia-w-polsce/38q76,Tajne notatki wywiadu o tajnych więzieniach CIA w Polsce,"Dowodami, że Leszek Miller i Aleksander Kwaśniewski wiedzieli o więzieniach CIA w Polsce są tajne notatki polskiego wywiadu - ujawnia ""Gazeta Wyborcza"".","Jak podaje dzisiejsza ""GW"", ""Miller i Kwaśniewski otrzymywali od oficerów wywiadu ustne meldunki o tym, co się działo w ośrodku polskiego wywiadu w Starych Kiejkutach"". Miały to być również informacje o przetrzymywaniu terrorystów przez Amerykanów. Nie wiadomo jednak, czy oficerowie meldowali o torturach. - Oficerowie wywiadu, po każdym ustnym meldunku składanym ówczesnemu prezydentowi lub premierowi, sporządzali notatki. Pisali je tak na wszelki wypadek, żeby - jak by się wydało - było jasne, że najwyżsi przełożeni wszystko wiedzieli i to akceptowali - mówi informator ""Gazety Wyborczej"" w prokuraturze. Według niego takich ściśle tajnych notatek jest kilka.","Aleksander Kwaśniewski i Leszek Miller,fot.Sławomir Kamiński / Agencja Gazeta",
https://wiadomosci.onet.pl/kraj/sld-chce-referendum-ws-reformy-emerytur/yjef5,SLD chce referendum ws. reformy emerytur,"Szef SLD Leszek Miller przyznał, że jego partia podczas zbliżającego się głosowania w Sejmie opowie się za referendum ws. wieku emerytalnego. - Chcemy potwierdzić, że zarówno w debacie, jak i podczas głosowania posłanki, jak i posłowie SLD poprą wniosek ""Solidarności"" - mówił Miller na konferencji prasowej w Warszawie. Wtórowała mu Anna Bańkowska ostrzegając, że rząd musi szybko zmienić swoją politykę emerytalną, aby ""zapobiec katastrofie"".","- Na bieżącym posiedzeniu będzie dyskutowany wniosek o zorganizowanie ogólnopolskiego referendum - przypomniał Miller. - Uważamy, że decyzja o zmianach w systemie emerytalnym jest tak znacząca dla wielu Polaków, że powinno być poprzedzone referendum w tej sprawie - dodał. Miller przypomniał, że SLD opowiada się za rozwiązaniem, w którym o przejściu na emeryturę decydowałyby dwa czynniki. - O przejściu Polek i Polaków na emeryturę powinien z jednej strony decydować ustalony wiek, a z drugiej strony okresy oskładkowane. A więc ten czas, w którym pracodawca odprowadzał składkę do ZUS - powiedział szef SLD. Czy chciałbyś pracować dłużej i więcej dostawać na emeryturze? Wypowiedz się na forum! - Zwracamy się do Donalda Tuska, aby uwzględnił nasze stanowisko, bo jest ono korzystne dla emerytów, budżetu i jest sprawiedliwe. Prawie 80 proc. Polaków popiera stanowisko OPZZ i SLD w tej sprawie - podkreślił Miller. - Rząd jest od tego, żeby zapobiec takiej katastrofie - dodała Anna Bańkowska. - Dlatego SLD jest za referendum i przeciwko wydłużeniu wieku emerytalnego do 67 lat - mówiła. Rządowy projekt reformy emerytalnej zakłada stopniowe podwyższanie i zrównanie wieku emerytalnego kobiet i mężczyzn do 67 lat. Reforma podnosi też wiek emerytalny rolników, sędziów i prokuratorów do 67 lat.","Leszerk Miller, fot. PAP/Adam Warżawa",
https://wiadomosci.onet.pl/miller-rozmawialismy-z-premier-min-o-samorzadach-i-rolnictwie/1stsw,Miller: rozmawialiśmy z premier m.in. o samorządach i rolnictwie,"Lider SLD Leszek Miller powiedział dziennikarzom po środowym spotkaniu z premier Ewą Kopacz, że rozmowy dotyczyły m.in. sytuacji samorządów oraz rolnictwa. Dodał, że nieobecność lidera PiS ""rzucała się w oczy"", ale ten temat nie był podejmowany.","Miller zaznaczył, że poruszył w rozmowie z premier temat samorządów, ale z nieco innej perspektywy niż proponowała szefowa rządu. - Mówiłem też o trudnej sytuacji samorządów terytorialnych, jeśli chodzi o finansowanie. Budżet partycypacyjny czy też obywatelski - to jest bardzo dobra idea pod warunkiem, że najpierw rząd wywiąże się ze swoich wszystkich finansowych zobowiązań i przekaże zaległe środki samorządom - mówił lider SLD. Ocenił, że obecnie rząd samorządom ""bardzo chętnie przekazuje zadania zlecone, ale bez pieniędzy"". Leszek Miller powiedział, że w rozmowie z Kopacz poruszył też temat tzw. godziny pytań, czyli projektu zmian regulaminu Sejmu, który ma umożliwić posłom raz w miesiącu zadawanie pytań szefowi rządu. - Informowałem, że złożyliśmy w tej sprawie projekt uchwały - podkreślił. Dodał, że pojawił się też temat ""trudnej sytuacji w rolnictwie"".",Leszek Miller,
https://wiadomosci.onet.pl/kraj/ogorek-i-miller-zaprzeczaja-by-sld-mialo-wycofac-dla-niej-poparcie/y50qqj,"Ogórek i Miller zaprzeczają, by SLD miało wycofać dla niej poparcie","To kaczka dziennikarska - tak kandydatka SLD na prezydenta Magdalena Ogórek skomentowała doniesienia medialne, że w SLD rozważane jest wycofanie poparcia dla niej. Także szef SLD Leszek Miller zaprzeczył, by Sojusz chciał wycofać poparcie dla Ogórek.","""SLD zastanawia się nad wycofaniem poparcia dla Magdaleny Ogórek"" - napisała czwartkowa ""Gazeta Wyborcza"". ""Magdalena Ogórek oszukała Leszka Millera: obiecywała promocję lewicowych postulatów, a zaczęła kokietować wyborców centrowych, liberalnych"" - mówi ""Wyborczej"" prominentny polityk SLD. (...) Jego zdaniem w Sojuszu rozważane są teraz różne scenariusze, włącznie z najostrzejszym - wycofania poparcia dla Ogórek. Według gazety na razie jest za wcześnie na taką decyzję, ale ""w SLD rośnie grupa polityków coraz bardziej dystansujących się od kampanii Ogórek. Nikt nie chce być w gronie »winnych«"". O te doniesienia Ogórek była pytana przez dziennikarzy. - Kaczka dziennikarska - powiedziała kandydatka i przypomniała, że poparcia w wyborach udzieliło jej nie tylko SLD, ale i europejska lewica. Do sprawy, na konferencji w Rzeszowie, odniósł się też Miller. Pytany, czy SLD wycofa poparcie dla Ogórek, odpowiedział: Nie, dlaczego mielibyśmy wycofać. Są media, które robią wszystko, aby wzmocnić szanse prezydenta Komorowskiego. ""Gazeta Wyborcza"" to tych mediów należy, ze strony tego dziennika jeszcze niejedno przeczytamy i niejednego się dowiemy. Dziennikarze pytali też o wyniki Ogórek w ostatnich sondażach, w których wyprzedza ją np. Paweł Kukiz. - Różnice między kandydatami są rzędu 1 lub 2 procent, to granica błędu statystycznego. Jedyny prawdziwy sondaż będzie w dniu wyborów - powiedział Miller. Ocenił, że kampania toczy się zgodnie z założeniami, sztab wyborczy pomaga kandydatce. - Ale każdy kandydat sam organizuje kampanię i prowadzi ją tak, jak uważa za właściwą (...) Od samego początku mówiłem, że mamy niebanalną kandydatkę i niebanalną kampanię, i mogę to potwierdzić - dodał.",Magdalena Ogórek,
https://wiadomosci.onet.pl/kraj/miller-odkrywa-karty-sld-stawia-na-starszych-mlodszych-kobiety-i-samorzadnosc/fn8r5,"Miller odkrywa karty. SLD stawia na starszych, młodszych, kobiety i samorządność","Reforma emerytalna, ułatwianie lepszego startu młodym, sytuacja kobiet, a także większa władza dla samorządów - to priorytety programu SLD - powiedział w Białymstoku szef partii Leszek Miller. Lider SLD zapowiedział, że partia musi odzyskać wigor i znaczenie, a wszystko to ma służyć wielkiemu celowi w 2014 roku, czyli wyborom samorządowym.","Cały program ma być przedstawiony na kongresie SLD 28 kwietnia w Warszawie - poinformował Miller. - Kończymy proces wewnętrznej konsolidacji i stabilizacji, a na kongresie przyjmiemy plan działań, który pozwoli Sojuszowi odzyskać wigor, siłę i znaczenie, i będziemy się przygotowywać do wielkiej kampanii społeczno-politycznej w 2014 roku, a więc do wyborów do struktur samorządu terytorialnego - powiedział dziennikarzom Miller, który był gościem zjazdu miejskich struktur SLD w Białymstoku. Przewodniczący zaznaczył, że wybory te będą pierwszym dużym testem dla SLD, ale też dla innych ugrupowań politycznych. Miller mówił, że chodzi o to, by ""już dziś"" wyłaniać kandydatów i tworzyć im warunki do prezentacji i tego, by mogli odnieść sukces w wyborach. Miller powiedział, że ważnym celem dla SLD za 4 lata jest ""współrządzenie Polską"", bo tylko wtedy partia ma szanse na realizowanie swojego programu. Zaznaczył, że ""specjalizacją"" SLD mają być m.in. - jak to określił - warunki życia i pracy starszego pokolenia w kontekście reformy emerytalnej. Lider SLD powiedział, że obecne propozycje rządu nie zasługują na określenie ""reforma"". - Gdyby premier Tusk wystąpił z propozycją rzeczywistej reformy, kompleksowych zmian, to miałby w nas partnera do szukania najlepszych z możliwych rozwiązań - powiedział Miller. Zaznaczył, że SLD proponuje, by o czasie przejścia na emeryturę decydował nie tylko określony w ustawie wiek, ale głównie przepracowane lata i płacenie składki emerytalnej: 40 lat dla mężczyzn i 35 dla kobiet. SLD uważa też, że ważne jest, by było więcej umów o pracę, bo są one korzystne zarówno dla pracowników jak również dla budżetu państwa. - Im więcej ludzi pracuje w systemie oskładkowanym, im więcej oni zarabiają, tym wyższe są emerytury, ale przede wszystkich kondycja zakładu ubezpieczeń społecznych jest lepsza - mówił Miller. Miller powtórzył, że SLD chciałby ""jak najszybciej"" przedstawić program poprawy warunków startu zawodowego i życiowego młodych ludzi. Dotyczy to - jak mówił - łatwiejszego dostępu do pracy, ale też zmian w systemie edukacji, większej liczny żłobków. Szef SLD uważa, że zmiany powinny pójść w tym kierunku, aby osoby zatrudniające absolwentów otrzymywały dodatkowe ulgi, jak np. okresowe zwolnienia z podatków czy płacenia składek. Według niego powinno ułatwić absolwentom zdobywanie pierwszej pracy. Priorytetem SLD ma być też sytuacja kobiet. Co roku mają się odbywać sejmiki kobiet, które mają podejmować tematy dotyczące kobiet. Dodał, że radne mają się zajmować trudną sytuacją kobiet, a także tworzyć specjalne grupy, które będą pomagać kobietom w trudnych sytuacjach życiowych. - Chodzi o to, aby SLD kojarzył się jako partia, która zna problemy Polek i potrafi je rozwiązywać - mówił Miller.","Leszek Miller, fot. PAP/Jacek Turczyk",
https://wiadomosci.onet.pl/kraj/leszek-miller-jesli-pis-zaglosuje-za-jerzym-wenderlichem-podziekuje-kaczynskiemu/fxvpz0,"Leszek Miller: jeśli PiS zagłosuje za Jerzym Wenderlichem, podziękuję Kaczyńskiemu","– Byłoby świetnie! Zobaczymy. Oczywiście podziękuję Jarosławowi Kaczyńskiemu, jeśli PiS zagłosuje za Jerzym Wenderlichem. Podziękuję każdemu, kto odda głos na kandydata SLD – powiedział w ""Jeden na jeden"" lider SLD, Leszek Miller. Posłowie mają wybrać następcę Radosława Sikorskiego w piątek, w porannym bloku głosowań.","Wicemarszałek Sejmu, Jerzy Wenderlich, i rzeczniczka rządu Małgorzata Kidawa-Błońska z PO zostali oficjalnie kandydatami na stanowisko marszałka Sejmu. PiS nie zgłosił swojego kandydata. PSL poparł kandydatkę PO. – Platformie zależy najbardziej na tym, żeby znowu to jej przedstawiciel zasiadł w fotelu marszałka. Wenderlich pokazał, że marszałek może łączyć, a nie dzielić oraz skupiać się na kwestiach socjalnych w ustawodawstwie. Gdyby on pełnił tę funkcję, to zmieniłby się wizerunek parlamentu – ocenił lider SLD. Miller w trakcie wywiadu odniósł się również do prób porozumienia się lewicy, by wspólnie wystartować w zbliżających się wyborach parlamentarnych. – Moim marzeniem jest, by lewica zdobyła jak najwięcej głosów – podkreślił. I ocenił, że jedna lista wyborcza polskiej lewicy wciąż jest realnym planem wyborczym. Lider SLD nie wykluczył również możliwości ostatecznego porozumienia się m.in. z Januszem Palikotem. – Nie tracę nadziei na jedną listę lewicy. Uparcie będziemy nad taką możliwością pracować – zapewnił. – Najpierw musimy mieć wspólny program, a dopiero potem zajmiemy się ustalaniem tego, kto, jakie miejsce zajmie na liście wyborczej – podkreślił, odnosząc się do pojawiających się w mediach opinii o konflikcie na lewicy wokół składu list wyborczych kandydatów. Premier Ewa Kopacz – ogłaszając nazwisko kandydatki PO na marszałka Sejmu – podkreślała, że Kidawa-Błońska jako rzeczniczka rządu zaimponowała jej systematycznością, empatią i cierpliwością. – Jest świętą kobietą, cierpliwą, ale bardzo systematyczną i bardzo pracowitą – mówiła. Z kolei rzecznik SLD Dariusz Joński, przedstawiając kandydaturę Wenderlicha, podkreślał, że to doświadczony polityk, który jest posłem od sześciu kadencji, a dwie ostatnie był wicemarszałkiem izby. Kandydata na marszałka Sejmu może zgłosić co najmniej 15 posłów. Zgodnie z konstytucją, Sejm wybiera ze swojego grona marszałka i wicemarszałków. Marszałek Sejmu przewodniczy obradom Sejmu, strzeże praw Sejmu oraz reprezentuje Sejm na zewnątrz. Z kolei regulamin izby stanowi, że izba odwołuje i wybiera marszałka bezwzględną większością głosów w obecności co najmniej połowy ustawowej liczby posłów, w jednym głosowaniu. Wybór nowego marszałka jest konieczny po tym, gdy rezygnację z tej funkcji złożył Radosław Sikorski – to pokłosie tzw. afery podsłuchowej i decyzji o odejściu z pełnionych dotychczas funkcji osób, których nazwiska pojawiają się w podsłuchanych i ujawnionych prywatnych rozmowach ministrów i polityków PO. Po rezygnacji Sikorskiego tymczasowo obowiązki marszałka Sejmu objął Wenderlich jako najstarszy wiekiem wicemarszałek.",Leszek Miller,
https://wiadomosci.onet.pl/kraj/miller-akcja-premier-glinski-byla-jednym-wielkim-urojeniem/yej0t,"Miller: akcja ""premier Gliński"" była jednym, wielkim urojeniem","Głosowanie nad wnioskiem PiS o wotum nieufności wobec rządu Donalda Tuska potwierdza, jak trudno walczyć z własnymi urojeniami, a akcja pod hasłem ""premier Gliński"" to było jedno wielkie urojenie - uważa szef SLD Leszek Miller.","Według szefa Sojuszu, głosowanie nad wnioskiem PiS ""potwierdza, jak trudno walczyć z własnymi urojeniami, a akcja pod hasłem »premier Gliński« to było jedno wielkie urojenie"". Za wnioskiem PiS głosowało 137 posłów, 236 było przeciw, 41 (cały klub SLD) wstrzymało się od głosu. W głosowaniu, zgodnie z wcześniejszą zapowiedzią, nie wziął udziału klub RP. Miller ocenił w rozmowie z dziennikarzami w Sejmie, że wniosek o wotum nieufności w intencji prezesa PiS Jarosława Kaczyńskiego ""miał zawierać pułapkę"". - Otóż ta pułapka polegała na tym, że miano stworzyć wrażenie, że każdy, kto nie głosuje za rządem Glińskiego, głosuje jednocześnie za rządem Tuska, a to nie jest stan faktyczny - podkreślił szef Sojuszu. Miller wyjaśnił, że jego klub wstrzymał się od głosu ponieważ nie chciał tworzyć wrażenia, że popiera rząd Tuska. - Wstrzymaliśmy się, dlatego, że uznaliśmy, że nie możemy ani sprawiać wrażenia, że popieramy rząd pana premiera Tuska, ani nie możemy sprawiać wrażenia, że popieramy rząd pana Glińskiego. W takiej sytuacji jedynym wyjściem było wstrzymanie się od głosu - zaznaczył lider SLD. Rzecznik Sojuszu Dariusz Joński powiedział, że decyzja o tym, że posłowie SLD wstrzymają się od głosu zapadła w piątek rano na posiedzeniu klubu. Odnosząc się do czwartkowej debaty nad wnioskiem PiS, b. premier ocenił, że ""obfitowała w rozmaite ciekawe momenty, ale była też w części merytoryczna"". ""Ale tablet zdominował wczorajszy dzień"" - uważa Miller. Prezes PiS Jarosław Kaczyński odtworzył w czwartek w Sejmie z tabletu wystąpienie kandydata tej partii na szefa rządu prof. Piotra Glińskiego.",,
https://wiadomosci.onet.pl/kraj/miller-o-decyzji-ke-komisja-wybrala-dialog-a-nie-nadzor/c3776x,"Miller o decyzji KE: Komisja wybrała dialog, a nie nadzór","Z komunikatu Komisji Europejskiej wynika, że chce ona prowadzić z Polską dialog, a nie ją nadzorować - uważa szef SLD Leszek Miller. Stanowisko KE jest zarazem ""wyraźnym sygnałem"", że instytucje europejskie są mocno zainteresowane rozwojem sytuacji w Polsce - dodaje.","Do decyzji Komisji Europejskiej o wdrożeniu wobec Polski pierwszego etapu procedury ochrony państwa prawa Miller odniósł się na dzisiejszej konferencji prasowej. - Z komunikatu Komisji Europejskiej wynika, że Komisja pragnie prowadzić dialog z władzami polskimi, i że nie wdraża specjalnej procedury nadzoru nad przestrzeganiem zasad państwa prawnego. Czyli dialog, a nie nadzór. Według mnie to jest dobre rozwiązanie - ocenił szef SLD. Według przewodniczącego Sojuszu należy pamiętać o tym, że ""Unia Europejska nie jest przeciwnikiem Polski"", ani ""czynnikiem zewnętrznym"". - Polska jest w Unii Europejskiej, Polska jest reprezentowana we wszystkich instytucjach europejskich, także w Komisji Europejskiej, polscy posłowie są obecni w Parlamencie Europejskim; Polacy mają zatem wielorakie możliwości prezentowania swojego punktu widzenia i przekonywania instytucji europejskich do swoich racji - mówił lider SLD. - Z tego punktu widzenia należy pozytywnie ocenić deklarację pani premier Szydło, iż zamierza wziąć udział w sesji Parlamentu Europejskiego, gdzie będzie dyskutowana sprawa sytuacji w Polsce - dodał. Miller zastrzegł zarazem, że decyzja KE jest też ""wyraźnym sygnałem dla władz w Warszawie, że instytucje europejskie są mocno zainteresowane rozwojem sytuacji w Polsce, i że każde uchybienie traktatom europejskim czy wartościom europejskim będzie zauważane i komentowane"". Odnosząc się do planowanej na przyszły tydzień debaty PE na temat sytuacji w Polsce, Miller zapowiedział, że europosłowie Sojuszu ""będą zachowywali bardzo umiarkowane stanowisko, uznając, że histeria ani z jednej, ani z drugiej strony nie jest nikomu potrzebna"". Zaznaczył także, że to Europejska Partia Ludowa, ""czyli ugrupowanie, w którym działają parlamentarzyści Platformy Obywatelskiej i Polskiego Stronnictwa Ludowego"", a nie lewica europejska, wystąpiła o zorganizowanie poświęconej Polsce debaty. Szef SLD zwrócił uwagę, że tej samej frakcji wcześniej ""nie przeszkadzało postępowanie pana premiera Orbana"", a Donald Tusk jako premier ""wielokrotnie brał w obronę polityka węgierskiego"". Miller zaznaczył, że zabiera głos w sprawie relacji między Polską a instytucjami UE, ponieważ jest ""tym premierem Polski, który zakończył negocjacje europejskie, i którego rząd przeprowadził udane referendum"". - Jakakolwiek władza w Polsce nie powinna robić niczego, co by antagonizowało społeczność europejską i prowadziło do konfliktów między instytucjami europejskimi a naszym krajem - ocenił. Zdaniem b. premiera ""napięta sytuacja wokół naszego kraju to nie jest powód do dumy"" i ""polski rząd powinien robić wszystko, aby zdejmować to napięcie"". Jednocześnie zastrzegł jednak, że ""źródłem tych napięć nie jest tylko polski rząd"". ""Uważam wiele deklaracji politycznych polityków europejskich, a także polityków niemieckich, za przesadzone. Uważam także deklaracje części polityków polskich za przesadzone"" - podkreślił. Szef SLD zaapelował do premier Beaty Szydło, aby wystąpiła ""w możliwie krótkim terminie"" z inicjatywą polsko-niemieckich konsultacji międzyrządowych, oraz do kierownictwa Sejmu - o stworzenie polsko-niemieckiej grupy parlamentarnej. Zwrócił się również do ""wszystkich sił politycznych w Polsce"" o to, by ""skoncentrowały się na dialogu i na debacie, a nie na formułowaniu poglądów, często skrajnych, które będą psuły nasze wzajemne kontakty"". - Nie warto iść tropem znanych słów Jana Rokity: ""Niemcy mnie biją"" i nie warto psuć sobie kontaktów z największym naszym partnerem handlowym i cennym sojusznikiem politycznym. Ale też politycy niemieccy powinni zachować większą wstrzemięźliwość w ocenie sytuacji w Polsce. Można bowiem odnieść wrażenie, że niektórzy z nich czerpią swoją wiedzę na podstawie nie do końca zweryfikowanych źródeł - powiedział Miller.","Miller o decyzji KE: Komisja wybrała dialog, a nie nadzór",
https://wiadomosci.onet.pl/kraj/miller-obecnie-priorytety-sa-dosc-mialkie/4cyxb,Miller: obecnie priorytety są dość miałkie,"SLD przekonuje, że potrzebna jest debata na temat priorytetów przewodnictwa Polski w Radzie UE, która będzie miała miejsce w II połowie 2011 roku. Obecne priorytety są dość miałkie i nie będą pobudzały nowej dyskusji w Europie - uważa były premier Leszek Miller.","- Jesteśmy jedynym krajem w UE, który przed tak ważnym wydarzeniem, jak prezydencja nie prowadzi żadnej poważnej debaty politycznej. Prosiliśmy, aby było stanowisko rządu, abyśmy mogli o nim rozmawiać, dyskutować o najważniejszych celach - mówił na piątkowej konferencji prasowej w Sejmie szef Sojuszu Grzegorz Napieralski. Zapowiadał jednocześnie, że Sojusz będzie organizował debaty w sprawie polskiego przewodnictwa, jeśli nie w Sejmie, to poza nim. Miller zwracał z kolei uwagę, że w lipcu 2010 roku było sześć priorytetów dla prezydencji i - w jego ocenie - były one dość konkretne. - Kilkanaście dni temu rząd przyjął nową listę. Ogranicza się do trzech punktów - integracja jako źródło wzrostu, bezpieczna Europa i Europa korzystająca na otwartości - dodał. W ocenie b. premiera, rząd idzie w kierunku zmniejszenia liczby priorytetów przewodnictwa Polski i nadania im bardzo wysokiego poziomu ogólności. - Tak, aby każde zaniechanie i każde działanie mogło być zinterpretowane jako sukces rządu - ocenił Miller. - Ogólnikowość priorytetów może spowodować, że będzie to wydarzenie eklektyczne i nijakie. Polska prezydencja może się nie zapisać niczym szczególnym, nie wejdzie do historii UE - uważa Miller. Ponadto - według byłego premiera - ""rząd Tuska nie podejmuje żadnych działań, aby stworzyć pozytywny ruch społeczny, który mógłby się zebrać wokół przewodnictwa w UE"". Miller jest zdania, że cele polskiego przewodnictwa w Radzie UE są ""dość miałkie i nie będą pobudzały nowej dyskusji w Europie"". Dlatego przedstawił - jak to nazwał - ""uzupełnienie do priorytetów"". - Pięć ważnych problemów, które powinny znaleźć właściwe odzwierciedlenie w priorytetach polskiego przewodnictwa - dodał. Jednym z nich powinna być - według polityka Sojuszu - strategia dalszej integracji europejskiej. - Polska powinna zainicjować dyskusję na temat głębokości dalszej integracji (...) Powinniśmy popierać wszystko, co służy pogłębieniu integracji - uważa b. szef rządu. Wśród priorytetów Miller wymienił też budowę gazowego centrum tranzytowego w Polsce. - W czasie prezydencji Polska powinna akcentować konieczność liberalizacji rynku gazowego i zaproponować, by niedaleko Szczecina, przy granicy z Niemcami, wybudować centrum tranzytowe, które z jednej strony łączyłoby się ze Świnoujściem, gdzie będzie port przyjmujący gaz skroplony, a z drugiej strony z rurociągiem Nord Stream - mówił były premier. Jego zdaniem, wśród ważnych zadań powinna znaleźć się też zmiana kryteriów z Maastricht, na podstawie których kraje członkowskie UE przystępują do strefy euro. - Wiele krajów, które chciałyby przyłączyć się do strefy euro nie są w stanie wypełnić kryteriów, ale nawet kraje, które są już w strefie euro też nie spełniają tych kryteriów - mówił Miller. Jako priorytet wymienił też wspólną politykę badań i rozwoju. W czasie swojego przewodnictwa Polska powinna - według niego - postawić ""na nowoczesność, na naukę, na nowe technologie"" i dążyć do tego, aby 1,5 proc. PKB było przeznaczane na te cele. Przewodnictwo Polski powinno zająć się też polityką europejską wobec przemian w Afryce Północnej. - Polska prezydencja powinna zwrócić uwagę, aby różnice w Europie jeśli chodzi o podejście do Afryki, nie pogłębiały się, by nie wracać do sytuacji, która miała miejsce w UE w czasie interwencji w Iraku - powiedział Miller. Wiceszef MSZ Mikołaj Dowgielewicz mówiąc w ubiegłym tygodniu o priorytetach naszej prezydencji, powiedział, że Polska skupi się na trzech głównych zagadnieniach. Pierwsze to działania na rzecz strategii postkryzysowej w UE (m.in. podjęcie dyskusji, jak tworzyć nowe miejsca pracy, zwiększać szanse na szybki wzrost gospodarczy, tworzyć ułatwienia dla małych i średnich przedsiębiorstw; tworzyć równy dostęp do usług elektronicznych dla każdego konsumenta europejskiego). Drugi priorytet prezydencji to ""otwarta Europa"". Dowgielewicz wyraził nadzieję, że podczas polskiej prezydencji zostanie podpisany traktat akcesyjny z Chorwacją oraz prawdopodobnie Serbia otrzyma status kandydata do członkostwa. Ważnym punktem polskiego przewodnictwa będzie także rozwój polsko-szwedzkiej inicjatywy Partnerstwa Wschodniego. Trzecim priorytetem ma być bezpieczna Europa. Według Dowgielewicza Unia musi posiadać mechanizmy działania cywilnego i wojskowego w sytuacjach kryzysowych. Drugim aspektem tego priorytetu jest bezpieczeństwo energetyczne - Polska będzie chciała, aby podczas prezydencji zostało ustalone to, jak mają wyglądać relacje z zewnętrznymi partnerami energetycznymi. Rzecznik prezydencji Konrad Niklewicz komentując wystąpienie SLD powiedział, że czynienie rządowi zarzutów, iż nie przeprowadza debat na temat prezydencji, jest niesprawiedliwe. Podkreślił, że takowe były organizowane już kilkakrotnie, także w polskim Sejmie. Dodał, że sam brał udział w jednej z nich i nie widział na sali ani szefa SLD Grzegorza Napieralskiego, ani Leszka Millera. Z kolei nawiązując do zarzutu o zbytniej ogólnikowości priorytetów, powiedział, że jeśli prezydencja ma być skuteczna, to musi się skupić na najważniejszych - z jej perspektywy - sprawach. - Polski rząd takie sprawy zidentyfikował i są one opisane w dokumencie kierunkowo przyjętym przez niego w połowie marca - dodał.","Grzegorz Napieralski i Leszek Miller, fot. PAP/Paweł Kula",
https://wiadomosci.onet.pl/kraj/belka-dal-sie-wykorzystac-po/lhd7n,"""Belka dał się wykorzystać PO""","- Szczerze powiem, że jestem zdziwiony, że Marek Belka dał się tak instrumentalnie wykorzystać przez Platformę - mówił w RMF FM Leszek Miller. Tymi słowami były premier skomentował decyzję pełniącego obowiązki prezydenta Bronisława Komorowskiego, iż Marek Belka będzie jego kandydatem na szefa Narodowego Banku Polskiego.","Jak zaznaczył były szef rządu, to jest ""próba wrogiego przejęcia elektoratu"" SLD. Miller w swojej wypowiedzi nie krył jednak, że ""to jest niewątpliwie dobra kandydatura"". Jedyna rzecz, która nie podoba się politykowi, to kontekst decyzji marszałka Sejmu. - To jest kontekst wyborczy. Pomysł z Belką miałby służyć zyskania tych dodatkowych wyborców. Komorowski chce wygrać w pierwszej turze. Dziwi mnie, że Belka nie zauważył tego kontekstu - mówił Miller i podkreślił, iż ""tu jest sprzeczność interesów pomiędzy Komorowskim i Napieralskim"". Były premier skomentował także zaangażowanie Aleksandra Kwaśniewskiego w kampanię Grzegorza Napieralskiego. - Kwaśniewski nie jest zbyt aktywny. Mój szorstki przyjaciel mógłby zaangażować się głębiej - dodał. Odnosząc się do zawarcia ewentualnej koalicji SLD-PiS Miller stwierdził stanowczo, że ""to jest wykluczone"". - Taki sojusz byłby zawarty na grobie Barbary Blidy - powiedział.",MILLER LESZEK,
https://wiadomosci.onet.pl/kraj/jan-maria-rokita-pisze-o-obsesji-bylego-premiera/vn7ed,"Jan Maria Rokita pisze o ""obsesji"" byłego premiera","Leszek Miller nie myśli o politycznej emeryturze, ale ""w sposób obsesyjny"" powraca do obrony PRL - pisze Jan Maria Rokita w tygodniku ""wSieci"". ""Chodzi o delegalizację podstaw, na których ufundowano niepodległą Polskę"" - ocenia były polityk. Jego zdaniem ostatnie działania SLD mają za cel podtrzymanie ""ciepłych wspomnień o PRL"". Dla Millera ma to być ""jeszcze jedna w życiu szansa na udział we władzy (...) niemal na każdych warunkach"".","Rokita podkreśla to, w jakiej dziedzinie Miller zamierza szkolić i edukować swoich działaczy. Zdaniem Rokity nie jest to ""ani wiedza o krzywdzie społecznej, jaka dzieje się ubogim pod rządami Tuska, ani nawet wykład wszelakich złych czynów, których dopuścić się miał Kaczyński"". Przygotowano bowiem ""Niezbędnik historyczny lewicy"", z którego działacze mają się dowiedzieć o ""okropnościach i zbrodniach politycznych popełnianych w Polsce w czasach dwudziestolecia międzywojennego oraz przyzwoitości i sprawiedliwości w PRL"". Sam Miller ""niemal w sposób obsesyjny powraca ostatnio do obrony komunizmu przy każdej nadarzającej się okazji"". Rokita cytuje w tym miejscu słowa przewodniczącego SLD w kontekście próby odwołania ministra zdrowia Bartosza Arłukowicza. - Jeżeli chodzi o dostęp do służby zdrowia, to za PRL był on na pewno łatwiejszy - miał powiedzieć lider SLD. Tym samym według Rokity czasy, gdy Leszek Miller przybrał ""zdekomunizowany kostium"" parafrazując chociażby słowa Jana Pawła II, że ""nie da się zrozumieć Polski bez Kościoła"" dawno przeminęły, a celem na najbliższy rok jest ""skonsolidowanie wszystkich sierotek po PRL"". Chce bowiem ""ścieśnić Sojusz, zawęzić, tak, aby nie uronić ani nie zniechęcić żadnego dawnego pezetpeerowca, ani esbeka"". Zdaniem Rokity, Miller wie, że jeśli to się uda, a Jarosław Kaczyński nie będzie w przyszłym roku triumfatorem w wyborach, przed przewodniczącym SLD otworzy się ""jeszcze jedna w życiu szansa na udział we władzy (...) niemal na każdych warunkach"". Więcej w dzisiejszym wydaniu tygodnika ""wSieci"".",Jan Maria Rokita,
https://wiadomosci.onet.pl/kraj/miller-jest-pytanie-o-sens-tej-apokalipsy/nq2kn,Miller: jest pytanie o sens tej apokalipsy,"Były szef rządu Leszek Miller na swoim blogu w Onet.pl przypomina tragiczny bilans wybuchu Powstania Warszawskiego: ""dwieście tysięcy zabitych i pomordowanych (więcej niż ofiar wybuchu bomby atomowej w Hiroszimie), cztery razy więcej wypędzonych, miasto zrównane z ziemią i dojmujące pytanie o sens tej apokalipsy"".","- Mija kolejna rocznica wybuchu Powstania Warszawskiego. W oficjalnych przekazach warszawski zryw nie jest klęską, a zwycięstwem, bez którego nie byłoby, jeśli nie III, to na pewno IV Rzeczpospolitej - czytamy dalej. Jak zaznacza jednak polityk ""rocznice upadku powstania pomija się milczeniem"". - Nie ma oficjalnych przemówień. Nie odzywają się syreny. Nie ma apelu poległych. Nie odprawia się uroczystych mszy. Nie przypomina się postaci w łachmanach przemierzających morze ruin w poczuciu zupełnej i dojmującej klęski - zaznacza. - Straty polskie okazały się przerażające. Na jednego zabitego żołnierza niemieckiego przypadało, co najmniej 10 poległych powstańców. Jeśli uwzględnić ofiary wśród ludności cywilnej to okaże się, że śmierć jednego Niemca kosztowała życie 100 Polaków - kontynuuje Leszek Miller.",WARSZAWA KOMISJA ŚLEDCZA AFERA HAZARDOWA,
https://wiadomosci.onet.pl/kraj/miller-ograniczyc-fiskalizm-wobec-gornictwa-i-import-wegla/tvbp5,Miller: ograniczyć fiskalizm wobec górnictwa i import węgla,"Metodą na polepszenie sytuacji w górnictwie jest ograniczenie fiskalizmu państwa w tym obszarze i zmniejszenie importu węgla - uważa lider SLD Leszek Miller. Wobec węgla importowanego z Rosji można zastosować metodę rosyjską i uznać, że jego jakość nam nie odpowiada - zaproponował.","Klub SLD zwrócił się we wtorek do marszałek Ewy Kopacz o dołączenie do porządku obrad rozpoczynającego się w środę posiedzenia Sejmu informacji rządu na temat sytuacji w górnictwie. Informacji na tym posiedzeniu jednak nie będzie. Prezydium Sejmu i Konwent Seniorów zdecydowały o przekazaniu tego wniosku do sejmowej komisji gospodarki. Lider SLD mówił na konferencji prasowej, że sytuacja w górnictwie pogarsza się od wielu lat, a od 2008 roku import węgla przekracza eksport, co jest ""nową i bezprecedensową sytuacją od początku wydobycia węgla na ziemiach polskich"". Według Millera od kilkunastu miesięcy problemy w górnictwie narastają, a Kompanii Węglowej zatrudniającej 55 tys. ludzi grozi upadłość. Tymczasem - zaznaczył - Kompania Węglowa przez 7 miesięcy nie miała prezesa, a gdy został on powołany, okazał się kandydatem Platformy Obywatelskiej do Parlamentu Europejskiego (chodzi o Mirosława Tarasa ). - To pokazuje, że ze strony rządu to co się dzieje na Śląsku nie jest traktowane poważnie - mówił Miller. Jego zdaniem ostatnie zainteresowanie premiera Donalda Tuska i rządu sytuacją w górnictwie spowodowane jest głównie tym, że na 19 maja, czyli krótko przez wyborami do Parlamentu Europejskiego, zaplanowana jest wielka demonstracja górników w Warszawie. Zdaniem Millera to, że polski węgiel nie jest konkurencyjny, wiadomo było od lat. Szef SLD podkreślał, że głównym remedium na ten stan nie powinno być zamykanie kopalń i zwalnianie ludzi - państwo powinno przede wszystkim zadbać o zmniejszenie kosztów wydobycia węgla, na które składają się np. wysokie podatki: 23 proc. VAT, akcyza, podatki od nieruchomości, opłaty od wyrobisk, opłaty ściekowe. - Na cenę węgla składa się 31 składników - mówił Miller. - Państwo polskie w tym zapale, by jak najwięcej pieniędzy z węgla zebrać do budżetu posunęło się za daleko i powoduje, że własny węgiel przegrywa z tym z importu, nie tylko z Rosji, ale także z Chile - dodał lider SLD. Uczestniczący w konferencji śląski poseł SLD Zbyszek Zaborowski stwierdził, że ""ograniczenie fiskalizmu państwa wobec górnictwa wydaje się niezbędne"". Jego zdaniem potrzebne byłoby ograniczenie lub wręcz wstrzymanie importu węgla, np. z Rosji. Odpowiadając na pytanie jak to zrobić, Miller zaproponował posłużenie się metodą, którą Rosja stosuje wobec polskiej wieprzowiny czy owoców. - Należy uznać, że potrzebujemy węgla o innych kryteriach jakościowych i ten, który jest kupowany, musi być sprawdzany pod katem tych kryteriów; jeśli ich nie wypełnia, nie może być kupowany - zaproponował Miller. Poza tym, zaznaczył szef SLD, należałoby też ograniczyć liczbę pośredników w handlu węglem, mających wpływ na niekonkurencyjną cenę. Miller dodał, że fakt, iż na szczyt górniczy na Śląsk premier Tusk zabrał funkcjonariuszy ABW pokazuje, że ""coś jest na rzeczy"", jeśli chodzi o szkodliwą działalność pośredników.",,
https://wiadomosci.onet.pl/kraj/sld-chce-dodatkowego-posiedzenia-sejmu/9836h,SLD chce dodatkowego posiedzenia Sejmu,"Klub SLD złożył w Sejmie wniosek o zwołanie 12 grudnia dodatkowego posiedzenia Sejmu, podczas którego rząd poinformowałby o przebiegu szczytu UE i przedstawił tezy sprawozdania nt. polskiej prezydencji - poinformował szef klubu SLD Leszek Miller.","Wniosek - mówił Miller na konferencji prasowej - został złożony na ręce marszałek Sejmu Ewy Kopacz. Sojusz chce, by ""12 grudnia odbyła się debata w Sejmie poświęcona dwóm kwestiom"". Rząd miałby - jak powiedział Miller - poinformować o przebiegu szczytu europejskiego, który ma się odbyć 8 i 9 grudnia, chce też, by premier poinformował Sejm o tezach swojego sprawozdania, które zamierza wygłosić w Parlamencie Europejskim na temat przebiegu i efektów polskiej prezydencji w Unii Europejskiej.","Leszek Miller (z prawej) i Wojciech Szewko,fot.PAP/Leszek Szymański",
https://wiadomosci.onet.pl/tylko-w-onecie/kotlinski-gdyby-matka-madzi-mogla-usunac-ciaze-to-nie-byloby-cyrku/yfpq5,"Kotliński: gdyby matka Madzi mogła usunąć ciążę, to nie byłoby cyrku",- Przypadki pedofilii są dość powszechne w Kościele. Sam znałem dwóch księży pedofilów - powiedział w pierwszej części rozmowy z Onetem poseł Ruchu Palikota Roman Kotliński.,"Z Romanem Kotlińskim - posłem Ruchu Palikota, redaktorem naczelnym ""Faktów i Mitów"" rozmawia - Jacek Nizinkiewicz. Jacek Nizinkiewicz: Panie pośle, czy pan wciąż jest księdzem? Roman Kotliński: Tak, zgodnie z doktryną Kościoła formalnie nadal jestem księdzem. - Pan, szef departamentu Ruchu Palikota wyspecjalizowanego w walce z Kościołem, najsłynniejszy polski antyklerykał wciąż jest księdzem katolickim? - W myśl prawa kanonicznego wciąż jestem osobą duchowną. Święcenia kapłańskie są niezmywalne. Kodeks kanoniczny mówi, że raz przyjęte święcenia kapłańskie nie tracą ważności. Ale ja się księdzem nie czuję. - Nie zamierza pan zwrócić się do Stolicy Apostolskiej o tzw. reskrypt, czyli pozwolenie na zrzucenie sutanny? - Wie pan, powiewa mi to, czy według Kościoła jestem księdzem czy nie. Nie wierzę w samą moc święceń. Nie wierzę w Kościół rzymskokatolicki. Nie wierzę, że w tym Kościele jest boski pierwiastek, więc tym bardziej nie uznaję tych święceń, które przyjąłem. - Co sprawiło, że stracił pan wiarę? - Nie straciłem wiary w Boga. Straciłem wiarę w Kościół. - Wierzy pan w Jezusa Chrystusa? - Wierzę w siłę wyższą, ale nie potrafię jej nazwać. Jestem agnostykiem. - I zażartym antyklerykałem, który pluje na Kościół. Nie czuje się pan zdrajcą? - To nie ja zdradziłem Kościół, ale Kościół zdradził mnie. Naturalną postawą człowieka jest agnostycyzm. Skoro nie potrafimy powiedzieć nic miarodajnego na temat istnienia Pana Boga, to agnostycyzm powinien być naturalną postawą każdego człowieka. Wszyscy ludzie powinni być agnostykami. Ci, którzy przekonują nas do tego, że wiedzą kim jest Jezus, są oszustami. Co sądzisz na temat agnostycyzmu? Wypowiedz się na forum! - Co było momentem zwrotnym w przewartościowaniu pańskiego życia? - Jeszcze w seminarium przekonałem się, że to jest instytucja bez pierwiastka boskiego. - Spodziewał się pan, że seminarium będzie obdarzone boskim pierwiastkiem? - Spodziewałem się, że nie wszystko będzie się skupiało wokół spraw przyziemnych i materialnych. Już w seminarium modlitwa była czymś mechanicznym bez otwarcia się na poszukiwanie Boga. Seminarium przygotowywało nas do urzędowania. Nie rozbudzano w nas wiary. Jeden z profesorów powiedział mi: ""Będzie bardzo dobrze, jeśli po sześciu latach wyjdziecie stąd tacy, jacy przyszliście pod względem waszej duchowości"". Seminarium deprawuje i psuje. - Ale mimo wątpliwości przyjął pan święcenia i został księdzem? - Tak, bo wciąż wierzyłem. Wyniosłem z domu rodzinnego bardzo mocne poczucie wiary. Później okazało się, że księża i proboszczowie w swoich parafiach tylko zarządzają włościami. - Księża nie mogą tylko czekać aż spłynie na nich łaska boża, ale również muszą się poświęcić administrowaniu. - Tak, ale gdzieś w tym wszystkim uciekają sprawy ducha. Kiedy zostałem księdzem, liczyłem na to, że będę mógł przeżywać Ewangelię i pomagać ludziom. A okazało się, że mam wypełniać dyrektywy proboszcza w zarządzaniu. Dialog między religiami był zakazany przez mojego proboszcza. Kiedy zapukali do naszych drzwi przedstawiciele Kościoła Zielonoświątkowego, proboszcz kazał mi przeganiać to dziadostwo. Ale przyjąłem ich, a oni podarowali mi książkę o historii Kościoła. Oczy zaczęły mi się otwierać. - Widocznie proboszcz wiedział, co robi. - Później poznałem Adwentystów Dnia Siódmego i przeczytałem ""Wielki Bój"" Ellene White. Tę książkę powinien przeczytać każdy katolik. Poznałem kryminalną historię Kościoła. Czas posługi kapłańskiej umocnił mnie tylko w przekonaniu, że ta historia jest kontynuowana. Nawet jest ten sam urząd inkwizycji, którym Kościół posługiwał się wcześniej. Byłem na trzech parafiach, ale nigdy księża w rozmowach na parafii nie rozmawiali o tym jak zbliżyć ludzi do Boga. - O czym rozmawialiście? - O sprawach wypominkowych przed Wszystkimi Świętami, żeby ludzie się nie wkurzali, że są gdzieś tańsze dusze lub droższe. Największą radość proboszcz miał, kiedy w parafii miał się odbyć pogrzeb. Za pochówek była ekstra kasa. - Jaka? - Osiemnaście lat temu, w przeliczeniu na dzisiaj, za pochówek proboszcz chciał tysiąc złotych. - Sporo. - Sporo, a wiele osób nie było stać na tego typu opłatę. - I co wtedy robił proboszcz? - Namawiał do pożyczenia na pogrzeb. Księża potrafią wypomnieć rodzinie żałobnika, że dostała zasiłek przedpogrzebowy. Byłem świadkiem sytuacji, kiedy syn chowający ojca zapytał proboszcza, ile jest winien za pogrzeb, na co proboszcz odpowiedział: A na ile pan wycenia tatusia? - Zdarzają się takie przypadki, ale przypuszczam, że są nieliczne. Osądzanie całego stada przez pryzmat kilku czarnych owieczek nie jest szukaniem na siłę argumentów pod z góry przyjętą tezę? - To są powszechne praktyki. W seminarium nie mieliśmy możliwości, żeby nawet przemyśleć dogmatykę Kościoła, która jest wymysłem papieży. Jeśli uzasadnieniem dogmatu, że Jezus jest synem jednorodzonym jest to, że Jezusowi uwłaczałoby gdyby miał braci, bo Jezus jako Syn Boży nie mógł mieć rodzeństwa ludzkiego? A przecież Jezus przez to, że stał się człowiekiem, uwznioślił człowieczeństwo. Uzasadnieniem jest to, że Jezus byłyby pokalany byłby kimś gorszym, gdyby miał ziemskich braci i siostry. Nonsens. Przecież Biblia wyraźnie mówi, że Jezus miał braci i siostry. - Przepraszam, w którym miejscu, bo chyba nie doczytałem? - W Ewangelii pada zdanie, jak Jezus nauczał w pewnym domu i jeden z apostołów powiedział: ""Przyszli do ciebie twoi bracia i siostry"", a Jezus odpowiedział: ""Moim rodzeństwem są ci którzy słuchają moich nauk"". Wyraźnie wskazywał na rodzeństwo. - To jednak musze doczytać. Czy kiedykolwiek zawiadomił pan prokuraturę o jakichkolwiek przestępstwach, których był pan świadkiem lub o których pan wiedział, że są dokonywane przez duchownych? - Nie, choć było ich wiele. Przypadki pedofilii są dość powszechne w Kościele. Sam znałem dwóch księży pedofilów. - Dlaczego nie poszedł pan na policję? - Obowiązywała mnie tajemnica, a poza tym nigdy nie miałem pewności, tak jak ma ją prokurator. Zresztą jednym z tych księży z Tomaszowa Mazowieckiego zajęła się policja, bo naruszył odbytnicę małego chłopca. - A dlaczego nie zawiadomił pan prokuratury o szmuglowaniu aut przez księży, o czym pisze pan w jednej ze swoich książek? - Jako ksiądz musiałem milczeć. - Ale później, kiedy wystąpił pan ze stanu duchownego, mógł pan mówić. Krzysztof Kopania, rzecznik prasowy Prokuratury Okręgowej w Łodzi, przekazał Onetowi, że wyniki sprawdzeń dostępnych rejestrów, nie doprowadziły do stwierdzenia, by w latach 1990-93 Prokuratura Rejonowa Łódź-Śródmieście prowadziła postępowanie, które by dotyczyło paserstwa, bądź innych przestępstw mogących się łączyć z rzekomym przemytem samochodów przez osoby, które byłyby związane z łódzkim seminarium. - Mnie obowiązywała tajemnica. Kościół ma wielu na sumieniu. Powszechna w Kościele jest nie tylko pedofila, ale i homoseksualizm. Ks. Isakowicz-Zaleski pisze prawdę na temat lobby homoseksualnego w Kościele. Gdybym sam został dłużej w seminarium we Włocławku, skąd się przeniosłem do seminarium łódzkiego, to pewnie też poszedłbym do łóżka z innym klerykiem, moim przyjacielem. Nadużycia w sferze seksualnej zawsze będą w Kościele dopóki będzie celibat. - Rozmawiał pan z Januszem Palikotem o kwestiach wiary? - Tak, kilka razy. Janusz jest moją bratnią duszą. Też przeszedł ewolucję. Też jest poszukujący. - Nawet bardzo, bo wcześniej był wydawcą ""Ozonu"" i chciał zbić kapitał na pokoleniu JP II, a po jego haśle ""Ożywiajcie i zwyciężajcie, krzyże z puszek piwa stawiajcie"" bojówki, które z nim sympatyzowały tworzyły po katastrofie smoleńskiej pod Pałacem Prezydenckim krzyż z puszek piwa i sikały na znicze palone w hołdzie ofiarom katastrofy. Wierzy pan w autentyczną przemianę Palikota? - Wierzę i rozumiem Janusza. Znam go na tyle, że wiem, że jego przemiana jest autentyczna. Nie dostrzegam w jego zachowaniu kunktatorstwa. - I również chce pan eutanazji i aborcji na życzenie? Jest pan za legalizacją marihuany i sutenerstwa? - Skoro nie można udowodnić, że w ciele embrionu jest nieśmiertelna dusza, to aborcja może być dopuszczalna dla ludzi, którzy tego żądają. Aborcja sama w sobie zawsze jest złem i jest zabiciem życia. Gdyby matka Magdy z Sosnowca mogła usunąć dziecko będąc w ciąży, bo nie nadawała się na matkę, to dzisiaj nie mielibyśmy cyrku medialnego z parą, która chce być celebrytami. Jeśli sutenerstwo powszechnie funkcjonuje, to dlaczego go nie opodatkować. Eutanazja również powinna być dana ludziom jako wybór. A marihuana ma zdolności lecznicze. Jej legalizacja mogłaby przynieść duże wpływy do budżetu. - Chciałby pan adopcji dzieci przez pary homoseksualne? - Nie podniósłbym dzisiaj ręki za adopcją dzieci przez pary homoseksualne, bo mam za małą wiedzę na ten temat. Wiem, że dzieci wychowywane przez rodziców tej samej płci rozwijają się świetnie, ale potrzebowałbym więcej informacji, żeby w pełni odpowiedzialnie zająć stanowisko. - A co z konkordatem? - W Polsce nigdy nie powinno być konkordatu, czyli umowy między Polską a Watykanem. Ogromna większość państw takich umów nie ma. Polska powinna wypowiedzieć konkordat. - Ruch Palikota będzie podnosił kwestię zniesienia konkordatu w obecnej kadencji Sejmu? - W tej nie, bo to jest nie do wygrania z PO. W kolejnej kadencji będziemy się domagać wypowiedzenia konkordatu przez Polskę. - Będzie pan startował w przyszłych wyborach parlamentarnych? - Nie wiem. To bardzo absorbujące zajęcie, a ja nie zwykłem zajmować się czymś, czemu nie jestem w stanie się oddać w 100 proc. Moim największym powołaniem jest gazeta ""Fakty i Mity"". - Jako parlamentarzysta nie może pan zrobić więcej niż jako wydawca niszowej gazetki? - Nie takiej gazetki i nie takiej niszowej. ""Fakty i Mity"" sprzedają się tygodniowo w nakładzie 60 tysięcy egzemplarzy. Zbudowałem silną przeciwwagą dla mediów ojca Rydzyka. Jako poseł opozycji mogę znacznie mniej zrobić dla walki z Kościołem niż jako redaktor naczelny. Dzięki ""Faktom i Mitom"" Ruch Palikota zdobył kilka punktów poparcia wyborczego. Nasi czytelnicy są tak zdyscyplinowani jak czytelnicy ""Naszego Dziennika"", czy ""Gazety Polskiej"". - Palikot przeznaczył pieniądze na ""Fakty i Mity""? - Nie. - Wykupił reklamy? - Nie. ""Fakty i Mity"" opowiedziały się wyraźnie za Palikotem ze względów ideowych. Może nawet zbyt wyraźnie opowiedzieliśmy się za Ruchem Palikota... - Żałuje pan poparcia udzielnego Palikotowi? - Nie, ale niektórzy czytelnicy mają pretensje… - …że upartyjnił pan gazetę. - Nie upartyjniłem gazety. Gazeta dryfuje. Zawsze wspieraliśmy antyklerykałów, racjonalistów i ludzi myślących rozsądnie, niezależnie jakiej partii kibicują. W tej chwili bardziej cieszyłbym się gdyby w PSL zorganizowało się jakieś koło racjonalistów niż w Ruchu Palikota, bo Ruch Palikota ze swej natury jest partią racjonalistów. Wspieramy postawę, a nie partię. Na łamach ""Faktów i Mitów"" punktuję Ruch Palikota. - Proszę wybaczyć, ale nie czytam każdego numeru. Co się panu nie podoba w działaniu Ruchu Palikota? - Ruch Palikota zaczął od falstartu. - To znaczy? - Akcja ze ściąganiem krzyża w Sejmie była błędem. - I pan to mówi? - Proszę nie myśleć, że krzyż i woda święcona działają na mnie jak płachta na byka. Janusz Palikot nie uzgodnił ze mną pomysłu na rozpoczęcie działalności klubu Ruchu Palikota od ściągania krzyża, a przepowiedziałem, że to nie skończy się dobrze. - Ruch Palikota sam się ośmieszył? - W pewnym sensie. Batalia o krzyż była od początku przegrana. Niepotrzebnie na pierwszą akcję wybraliśmy sprawę, w której od początku było wiadomo, że poniesiemy porażkę. - Może trzeba było pójść na całość… - … i ściągnąć krzyż pod osłoną nocy? Nie, nie będziemy naśladować prostackich metod ZChN. - Palikot z panem nie uzgadniał akcji ściągania krzyża w Sejmie, bo jest takim samym partyjnym wodzem jak Tusk, Kaczyński, czy Miller? - Zaskoczę pana, ale Palikot nie prowadzi partii w sposób wodzowski. On jest taki sam w rozmowie z nami, jak później w rozmowie z mediami, czy na konferencjach prasowych. Janusz jest bardzo naturalnym i szczerym człowiekiem… - …który błędnie prowadzi partię? - Aż tak to nie. Ale zdarzają się pojedyncze błędy. - Śmiało. - Niepotrzebnie Ruch Palikota zapowiedział poparcie dla podniesienia wieku emerytalnego. Poparciem tuskowej reformy Ruch Palikota strzelił sobie w stopę z armaty. Jako młoda nieukształtowana formacja nie powinniśmy popierać tak drastycznych reform i to jeszcze rządowych. A poza wszystkim, ustawa Tuska jest bandycka. - Dlaczego bandycka? - Dlatego, że Polacy mają jedne z najniższych emerytur w Europie, a porównywanie kondycji zdrowotnej Polaków w innymi narodowościami Europy zachodniej jest absurdalne. Polacy jeszcze długo nie będę mieli kondycji Niemców, czy Holendrów. Same kwoty przyszłych emerytur stoją pod wielkim znakiem zapytania. Jeśli przyjmiemy, że inflacja będzie postępowała na tym poziomie co obecnie, to za 20 lat emerytura będzie wynosiła 350 zł. Nie można tak nonszalancko traktować ludzi. - Zgłosił pan swoje zastrzeżenia odnośnie do poparcia reformy emerytalnej na klubie Ruchu Palikota? - Tak, powiedziałem: Na Boga, nie popierajmy ustawy Tuska. Wzbudziłem tymi słowami ogólna wesołość klubu. - I chyba nie został pan potraktowany poważnie. - Zostałem potraktowany poważnie i to przez większość klubu. Ustawa nie jest jeszcze sprecyzowana. Ruch Palikota za słabo negocjował z Tuskiem poparcie dla ustawy emerytalnej. Powinniśmy się domagać wyprowadzenia religii ze szkół, co daje 1 mld 300 mln zł. Można by te oszczędności rozparcelować między emerytów i rencistów. Nie wiem, jak zagłosuję. - Zgodnie ze swoim sumieniem. Jeżeli pan je ma, bo wiele osób uważa, że jest pan pozbawiony sumienia. - Bo myślę inaczej i mówię prawdę?! Nie przejmuję się takimi opiniami. - Czym pan się zajmuje jako poseł? - Złożyłem kilka projektów ustaw, z których każda daje setki milionów oszczędności rocznie. - Jak się domyślam, chce pan oszczędzać na Kościele? - Na Kościele i wszystkich związkach wyznaniowych. Kościół dopuszcza się wielu nadużyć. - Na przykład? - Likwidacja ulgi charytatywnej na Kościół jest takim nadużyciem. Osoby fizyczne deklarują, że składały darowiznę na działalność charytatywną, proboszcz potwierdza to stosownym pismem, przelewane są pieniądze na konto parafii, pieniądze są oddawane, a proboszcz zatrzymuje od 10 do 20 procent , a od podatku jest odliczone 100 proc. To jest straszne. Takich nadużyć Kościoła jak w Polsce nie ma nawet w Sudanie. To jest to, co może pogrążyć państwo. Państwo powinno mieć sprawny monitoring finansów przekazywanych Kościołowi. Choć tak naprawdę w ogóle nie powinno zasilać. Chciałbym wiedzieć jakie pieniądze z nawiązek sądowych państwo przeznacza na Caritas. Wg szacunków ""Faktów i Mitów"" to jest kilkadziesiąt milionów złotych rocznie. Nikt tego nie opodatkowuje i nie rozlicza. Następnym moim projektem jest zakaz przekazywania nieruchomości samorządowych z bonifikatą 99 proc. Kościół uprawia złodziejstwo w majestacie prawa. Majątki warte miliony są przekazywane za kilka tysięcy złotych. - Ale rząd chce zlikwidować Fundusz Kościelny, co powinno pana ucieszyć. - Fundusz Kościelny to jest kryminał. Kościół już dawno odzyskał to, co znalazło się poza własnością Kościoła. Zresztą należy przyjrzeć się historii Kościoła i temu jak Kościół zdobył te majątki. - Jak? - Kościół przez setki lat wyłudzał majątki od wiernych, ustawicznie ich ogłupiając. Ci, którzy nagrzeszyli, byli straszeni ogniem piekielnym. Książęta i dziedzice na łożu śmierci pod naciskiem proboszcza spowiednika przekazywali część majątku Kościołowi.  Żaden ksiądz nie siał, nie orał, nie budował, a zawłaszczał społeczeństwu. - Sami przekazywali z dobrej woli. - Kościół słynie z ogłupiania ludzi i na tym się dorobił. Wypracował swoje  majątki ziemskie w pocie chłopów pańszczyźnianych. III RP nie powinna odpowiadać za majątki zabrane przez cara za czasów zaboru. Niedługo kler będzie chciał zwrotu dóbr, które są w granicach dzisiejszej Ukrainy, czy Litwy. Kościół to jest państwo w państwie. Działa jak włoska mafia. - To jeśli naprawdę uważa pan, że Kościół działa jak włoska mafia, w co trudno mi uwierzyć, to dlaczego nie potrafi pan rozbić tej mafii mając parlamentarny immunitet? - Prowadzę gazetę i antyklerykalne radio internetowe i to coś daje. Natomiast projekty ustaw, które składam trafiają do zamrażarki sejmowej. Ale kiedyś na pewno do nich wrócimy. A wracając do Funduszu Kościelnego, dopuszczam jakąś formę pośredniczenia państwa w przekazywaniu pieniędzy, ale nie z uszczupleniem podatków. - 0,3 to za dużo? - Nie, niech to nawet będzie cały jeden procent, ale dobrowolny i poza podatkiem. - 0,3 ma być dobrowolne. - Tak, ale uszczupla całą masę podatkową. - Ja nie widzę problemu. Pytanie jaką alternatywę pan proponuje? - Jeśli ktoś przykładowo płaci 100 tysięcy podatku, to niech zapłaci trzy tys. zł poza podatkiem na Kościół. - Nie ma pan wrażenia, że szef Ruchu Palikota zbyt często błaznuje, a nie zgłasza poważne projekty zmian? - Nie mam nic przeciwko happeningom organizowanym przez Janusza. - Happeningową nazwie pan wypowiedź Palikota, że on będzie prezydentem, a Aleksander Kwaśniewski premierem? - Jestem sceptyczny względem tej wypowiedzi. Kwaśniewski zasłużył na Trybunał Stanu, a nie na premierostwo. Skoro domagamy się Trybunału Stanu dla Leszka Millera za więzienia CIA, to domagajmy się go również dla Aleksandra Kwaśniewskiego. Więcej za uszami ma Kwaśniewski niż Miller. Należałoby się Kwaśniewskiemu za Irak i więzienia CIA. Jeśli o więzieniach CIA wiedział prezydent Komorowski, premier Kaczyński, premier Tusk i premier Marcinkiewicz, to nimi także powinna zająć się prokuratura. Ale to nie to samo co decydować o więzieniach i torturach. - Kiedy Palikot mówił, że chciałby Kwaśniewskiego widzieć jako premiera, to nie sprzeciwiał się pan na klubie Ruchu Palikota? - Powiedziałem Januszowi, co myślę o Kwaśniewskim. - Co pan powiedział? - Powiedziałem, że Kwaśniewski jest dla mnie człowiekiem skompromitowanym. Przecież to Kwaśniewski powiedział, że antyklerykalizm jest chorobą psychiczną. Lewicowy prezydent mówi takie rzeczy? Przecież antyklerykalizm to największa cnota w tym kraju. Koniec części pierwszej. Rozmawiał: Jacek Nizinkiewicz","Roman Kotliński, fot. Wojciech Olkuśnik / Agencja Gazeta",
https://wiadomosci.onet.pl/kraj/szef-sld-nalezy-utrzymac-obronny-charakter-nato/cysqb,Szef SLD: należy utrzymać obronny charakter NATO,"Należy utrzymać obronny charakter NATO i doprecyzować art. 5 Paktu Północnoatlantyckiego - uważa Leszek Milller. Szef SLD podkreślił też, że przystąpienie do Paktu było słuszną decyzją, dzięki której Polacy mogą czuć się bezpieczniej.","- Jestem pewien, że formuła Paktu Północnoatlantyckiego się sprawdziła, ale jeśli miałbym się podejmować jakiś wskazań na przyszłość, to należałoby doprecyzować treść artykułu 5. Paktu, aby jaśniej było wskazane w jakich okolicznościach zasada ""jeden za wszystkich, wszyscy za jednego"" obowiązuje - powiedział Miller na konferencji prasowej. Artykuł 5. traktatu północnoatlantyckiego mówi, że atak zbrojny z zewnątrz przeciwko jednemu państwu członkowskiemu będzie traktowany, jak atak przeciw całemu NATO. Szef SLD podkreślił, że ""należy utrzymać obronny charakter NATO, dlatego że stwarza on poczucie bezpieczeństwa zarówno dla członków Paktu, jak i dla całego świata"". - O obronnym charakterze Sojuszu świadczy fakt, że tylko raz w swojej historii skorzystał on z artykułu 5, który jest nazywany też ""artykułem o muszkieterach"". Chodziło wtedy o podjęcie stosownych działań po ataku terrorystycznym na Nowy Jork - przypomniał. Zaznaczył, że ""kiedy Polska wchodziła do Sojuszu Północnoatlantyckiego, nasza armia wyglądała zupełnie inaczej"". Wówczas - mówił Miller - mieliśmy 230 tys. żołnierzy i oficerów, dziś mamy 100 tys. - inaczej wyszkolonych i uzbrojonych. - Dokonał się postęp jakościowy. Dlatego dziś można powiedzieć, że 15 lat temu podjęliśmy słuszną decyzję i niewątpliwie dzięki temu my Polacy możemy czuć się bezpieczniej - ocenił szef SLD. Miller podkreślił, że w tym roku obchodzimy dwie ważne rocznice: 15. rocznicę przystąpienia do NATO i 10. rocznicę wstąpienia do UE. - Te dwa fakty kreślą naszą przyszłość i nasze bezpieczeństwo. Członkostwo w NATO zapewnia nam bezpieczeństwo zewnętrzne, a członkostwo w UE jest gwarancją postępu cywilizacyjnego oraz modernizacji - stwierdził. - Zarówno w jednej, jaki i w drugiej sprawie udało się w Polsce osiągnąć porozumienie ponad podziałami partyjnymi. I w jednej i w drugiej sprawie SLD odegrało istotną rolę. Dlatego dziś z inicjatywy SLD Sejm przez aklamację przyjął uchwałę w sprawie wejścia do NATO - podkreślił. W przyjętej w środę uchwale w sprawie 15. rocznicy członkostwa Polski w NATO napisano m.in. że ""Sejm RP uznaje członkostwo Polski w Pakcie Północnoatlantyckim za główny, obok członkostwa w Unii Europejskiej, fundament polskiego bezpieczeństwa narodowego"". Sejm w uchwale wyraził też podziękowania wszystkim osobom, które przyczyniły się do przystąpienia Polski do Paktu. Jak podkreślono, ""przez minione 15 lat Polska wypełnia zobowiązania wynikające z konieczności prawnych, militarnych i politycznych, wiążących się z naszym udziałem w NATO"". 12 marca 1999 w Independence w stanie Missouri Polskę, Czechy i Węgry zostały oficjalnie przyjęte do NATO. Rocznica przyjęcia Polski do NATO przypada w okresie konfliktu na Wschodzie; wobec wydarzeń na Ukrainie Polska skorzystała z art. 4 traktatu powołującego NATO; zapis ten przewiduje konsultacje, gdy któryś z sojuszników czuje się zagrożony. To czwarty taki przypadek w 65-letniej historii Sojuszu.",Leszek Miller,
https://wiadomosci.onet.pl/kraj/rozmowa-z-lechem-walesa-wyborczy-apel-do-polakow-i-slowa-millera-ws-wspolpracy-z-sb/6hh5spp,"Lech Wałęsa dla Onetu: musiałbym pozwać z tysiąc ludzi, do końca życia nie wyszedłbym z sądu","W krótkiej rozmowie z Onetem Lech Wałęsa mówi, dlaczego wystosował ""apel do Polaków w 2019 roku"". Odnosi się też do słów Leszka Millera, który w wywiadzie dla nas stwierdził, że są ""wystarczająco przekonujące materiały"" na współpracę Wałęsy z SB w latach 70.","Wczoraj w mediach społecznościowych Lech Wałęsa zamieścił ""apel do Polaków"", w którym prosi o głosowanie w wyborach na przedstawicieli opozycji. O obecnym rządzie były prezydent wypowiada się w ostrych słowach. Pisze o ""ludziach niekompetentnych, niemoralnych, żądnych władzy i pieniędzy"". Wałęsa swój apel skierował do ""ludzi polskiej wsi"", ""polskich robotników"", ""mieszkańców mniejszych i większych miast"" i ""milionów młodych ludzi w Polsce"". Dlaczego Wałęsa opublikował taki apel? - W imię mojej przeszłości, w imię naszych zwycięstw, widząc co się dzieje w Polsce, staram się włączać, by jak najmniej popsuto z naszych sukcesów. To jest działanie, które podejmuje - odpowiada w rozmowie z Onetem. Czy byłego prezydenta do takiego działania skłoniły sondaże wyborcze? Cały czas widać tutaj tendencję, że PiS może liczyć na dobry wynik wyborczy, być może nawet na samodzielne rządy. - Nie patrzę na sondaże, patrzę na obowiązek, który w takim stanie rzeczy trzeba czynić - kwituje Wałęsa. Byłego prezydenta zapytaliśmy też, czy podoba mu się aktualna kampania Platformy Obywatelskiej? - Co tu jest do podobania, w demokracji robi się różne rzeczy. Dobrze i mniej wyglądające. PO robi tyle, na ile ją stać. Gdy nawiązując do jego apelu pytamy, która z grup społecznych zdecyduje o wyniku najbliższych wyborów, Wałęsa mówi nam tylko: - Wszyscy po trochu. Polityk jest bardziej rozmowny przy okazji innego tematu. Były prezydent odnosi się do słów Leszka Millera, który w wywiadzie dla Onetu stwierdził, że są ""wystarczająco przekonujące materiały"" na współpracę Wałęsy z SB. - Zaskoczyły mnie te słowa bardzo. Jak zrozumiałem jego wypowiedź, on to wyciągnął z teczek Kiszczaka. A teczki Kiszczaka są od początku do końca zrobione i to udowodnimy w swoim czasie - mówi Wałęsa. - Jeżeli Miller nie wierzy mi, że to jest oszustwo zmanipulowane, to niech uwierzy generałowi Kiszczakowi. A generał Kiszczak mówi, że nic takiego nie było. I to jest prawda. Takie tematy - część ludzi będzie w to wierzyć i część w to wierzy. Tak to jest w demokracji - dopowiada. Czy były prezydent rozważa pozew przeciwko Leszkowi Millerowi? - To ja bym musiał pozwać, ja wiem, chyba z tysiąc ludzi. Przecież ja bym nie wyszedł do końca życia z sądu. Ale nie wiem, może prawnicy to wezmą - pada odpowiedź. - Jestem zaskoczony, dlaczego on to wyciągnął. To jest naprawdę dziwne i będę starał się ustalić, o co właściwie chodzi panu Millerowi - podkreśla rozmówca Onetu.",Lech Wałęsa,
https://wiadomosci.onet.pl/kraj/szef-sld-obserwuje-co-uczyni-to-barwne-ptactwo/n1lk5,"Szef SLD: obserwuję, co uczyni to barwne ptactwo","- Obserwuję, co to barwne ptactwo, które schroniło się pod dachem Palikota uczyni w najbliższym czasie - powiedział w ""Faktach po faktach"" na antenie TVN 24 szef SLD Leszek Miller. - Janusz Palikot to gruntownie wykształcony człowiek, erudyta. Ma dużo osobistego wdzięku i fantazji - dodał.","Szef SLD powiedział jednak, że: ""fantazja pcha do składania obietnic, których się nie da realizować, a po jakimś czasie te niezrealizowane obietnice pociągają za sobą ogromne koszty"". - Jak dotąd my patrzymy na Ruch Palikota jak na partię bogatych antyklerykałów, a lewicowość to jest niestety coś więcej. Są takie punkty widzenia, w których nie jesteśmy w stanie się z nimi porozumieć - powiedział lider SLD. - Ja nie mam żadnych uprzedzeń, ale mam jeden warunek: jeżeli mamy zawiązywać z kimś koalicję to musi być koalicja programowa. Musimy mieć wspólne cele i poglądy - dodał. Miller powiedział też, że widział już wiele koalicji, które były spojone innym spoiwem niż program i wartości i one się rozsypywały ""pod byle podmuchem"". - Przez parę ostatnich lat wiele się unowocześniło. Gabinet ten sam, sprzęty te same, ale atmosfera ewakuacji - mówił Miller w odpowiedzi na pytanie, jak się czuje jako nowy lider SLD. - Moi poprzednicy podjęli decyzję o sprzedaży siedziby i jest to powoli wdrażane - dodał. Miller stwierdził też, że: ""miło jest być adorowanym w polityce, bo to pomaga na aktywność"". - Jeśli się stwierdza, że płyną wyrazy aprobaty, to jest się bardziej chętnym do działań - powiedział.","Leszek Miller, fot. PAP/Grzegorz Jakubowski",
https://wiadomosci.onet.pl/kraj/napieralski-albo-bedzie-radykalna-zmiana-albo-nie-bedzie-sld/8scdb,"Napieralski: albo będzie radykalna zmiana, albo nie będzie SLD","- Albo będzie radykalna zmiana i budowanie czegoś naprawdę innego. Albo jeżeli tej zmiany nie będzie, to SLD faktycznie już nie będzie. Ta formuła, która jest dzisiaj, nie przystaje do nowoczesnej Polski i nowoczesnego świata. To trzeba zmienić - apelował w ""Kontrwywiadzie RMF FM"" Grzegorz Napieralski.","Były szef Sojuszu podkreślił, że po ostatnich wynikach wyborczych nadszedł w jego partii czas na poważną zmianę, bardzo poważną reformę i zastanowienie się, gdzie jest miejsce tej partii na polskiej scenie politycznej. - Ta radykalna zmiana to zmiana w naszym myśleniu, w naszym postępowaniu. Jest też zmianą taką personalną. Ta radykalna zmiana jest też w programie, w komunikacji z ludźmi i pokazaniu, że myślimy o trochę innych rzeczach - dodał. Napieralski jednak zaznaczył, że sama zmiana przewodniczącego partii nic nie wnosi. - Wierzę głęboko w Leszka Millera, uważam, że może być tym naprawdę bardzo pozytywnym impulsem i liderem tej zmiany - dodał. - Jeżeli dzisiaj dalibyśmy radę otworzyć się na nowe środowiska, zaprosić jeszcze raz do współpracy tych ludzi, których pogubiliśmy gdzieś po drodze - Piotr Guział, Barbara Nowacka, Wojciech Olejniczak, być może Andrzej Rozenek. Jest wiele innych - młodzi prezydenci, którzy poszli z własnych komitetów, chociaż byli kiedyś w SLD i wygrali te wybory w cuglach, to gdyby z nimi tak naprawdę założyć poważny projekt polityczny i przegrupować te siły - mentalnie, programowo, kadrowo - to jest szansa - mówił dalej na antenie RMF FM. Wkrótce zbierze się zarząd i Rada Krajowa SLD, które podsumują przebieg i wynik wyborów samorządowych. Z nieoficjalnych informacji wynika, że lider SLD Leszek Miller przedstawi też strategię partii na wybory prezydenckie i parlamentarne. Nowa strategia ma m.in. polegać na ostrzejszej niż do tej pory krytyce rządzącej PO. Politycy SLD przewidują ponadto, że podczas posiedzenia Rady Krajowej może być też mowa o kandydacie Sojuszu na prezydenta RP. W tym kontekście nieoficjalnie najczęściej pada nazwisko byłego szefa Sojuszu Wojciecha Olejniczaka. W ostatnich dniach na Millera spadła fala krytyki po jego ubiegłotygodniowym spotkaniu z prezesem PiS Jarosławem Kaczyńskim. Obaj politycy zapowiedzieli wówczas inicjatywę ustawodawczą zmierzającą do skrócenia wybranych w ostatnią niedzielę władz samorządowych i przeprowadzenia nowych wyborów. Zdaniem polityków Sojuszu, kwestia spotkania z Kaczyńskim, podobnie jak przyczyny słabego wyniku wyborczego, będą szeroko dyskutowane na posiedzeniu Rady Krajowej, jednak nie należy oczekiwać głosów wzywających do rozliczeń i zmiany na funkcji szefa SLD. Nieoficjalnie rozmówcy PAP przyznają, że Miller nie ma praktycznie liczącej się opozycji partyjnej ani żadnego potencjalnego następcy.",Grzegorz Napieralski,
https://wiadomosci.onet.pl/opinie/best-of-onet-opinie-leszek-miller-gosciem-andrzeja-stankiewicza/5zkp5j7,"Best of ""Onet Opinie"". Leszek Miller gościem Andrzeja Stankiewicza","W programie ""Onet Opinie"" Leszek Miller wypowiedział się m.in. na temat rządów obecnego premiera, relacji Polski z Izraelem i Stanami Zjednoczonymi oraz kandydaturze Moniki Jaruzelskiej w wyborach. Zobacz najciekawsze fragmenty rozmowy.",,,
https://wiadomosci.onet.pl/kraj/sld-up-zaczyna-kampanie-do-pe-prezentuje-program-i-kandydatow/7tc39,SLD-UP zaczyna kampanię do PE – prezentuje program i kandydatów,"Koalicja SLD-UP zaczęła kampanię wyborczą do PE – zaprezentowała program wyborczy i kandydatów. Dość w Europie przewagi prawicy Berlusconiego, Orbana, Camerona i Tuska z Kaczyńskim – mówił podczas konwencji w Warszawie lider SLD Leszek Miller.","Szef Sojuszu przypomniał w wystąpieniu, że równo 10 lat temu Polska wstąpiła do UE (Miller był tym premierem, który w 2003 r. podpisał w Atenach Traktat Akcesyjny – red.). Obecnie - przekonywał - Europa boryka się z wieloma problemami, których źródłem jest przede wszystkim kryzys ekonomiczny. - Martwimy się o przyszłość Europy, bo martwimy się o przyszłość Polski, poziom życia naszych obywateli, o możliwość bezpiecznej przyszłości – podkreślił Miller. Według niego główne wyzwania, którym Unia powinna stawić czoło w najbliższym czasie, to niepełna integracja gospodarcza i ""fasadowa"" integracja polityczna UE, rosnące w siłę nacjonalizmy narodowe, konkurencja ze strony innych światowych potęg. - Europa zatem potrzebuje nowego impulsu, nowej wizji i nowego, silnego przywództwa. Europa potrzebuje zmiany – przekonywał b. premier. Aby tak się stało – jego zdaniem – nasz kontynent musi ""skręcić w lewo"". - Zwycięstwo socjaldemokratów i socjalistów oznacza odejście od polityki zaciskania pasa i przerzucania kosztów wychodzenia z kryzysu na najbiedniejszych. Oznacza wybór polityki aktywnego tworzenia miejsc pracy i regulacji sektora finansowego – mówił szef SLD. Według niego głos na lewicowe SLD i Unię Pracy to ""głos za Europą bardziej demokratyczną i bardziej socjalną"". - Głos za Europą, która pracuje na zyski swoich obywateli, a nie zyski banków i rynków finansowych, Europą, która skutecznie walczy z bezrobociem wśród młodych; Europą, która popiera równość płci, Europą ze wspólną polityką zagraniczną stojącą na straży bezpieczeństwa wewnętrznego i bezpieczeństwa międzynarodowego poza Unią – wymieniał Miller. - Chcemy Europy ratującej nie bankrutujące banki, a bankrutujących obywateli – podkreślił lider Sojuszu. Jego zdaniem w centrum wszelkich zmian w UE musi być człowiek, jego życie, dobrobyt, ""godne dziś i lepsze jutro"", a także przekonanie, że Europa powinna ""wrócić na ścieżkę szybkiego wzrostu gospodarczego"" i ""kreowania nowych miejsc pracy"". Miller przekonywał, że to m.in. przyszli europosłowie Sojuszu zmienią Europę. - Dość przewagi prawicy – prawicy uczciwej jak Berlusconi, obywatelskiej jak Orban, propolskiej jak Cameron i zgodnej jak Tusk z Kaczyńskim – powiedział b. premier. W drugiej części konwencji zaprezentowani zostali kandydaci koalicji do PE. SLD i UP w majowych wyborach do europarlamentu wystawią w sumie 130 kandydatów we wszystkich 13 okręgach wyborczych. Na listach koalicji znalazło się wielu byłych i obecnych posłów, b. ministrów, samorządowców oraz wszyscy dotychczasowi europosłowie. Większość kandydatów to działacze obu formacji; jest jednak kilkoro debiutantów, którzy 25 maja po raz pierwszy staną do wyścigu wyborczego. Są to: piłkarz, b. kapitan reprezentacji Polski Maciej Żurawski, siatkarz Michał Bąkiewicz (okręg łódzki) i lekkoatletka Anna Jesień (Warmia, Mazury, Podlasie), a także prawniczka, gwiazda telewizyjna i szefowa Towarzystwa Przyjaciół Ukrainy Weronika Marczuk (""jedynka"" w Łódzkiem). Pozostali liderzy list to: b. szef SLD, europoseł Wojciech Olejniczak (Warszawa), b. minister edukacji, posłanka SLD Krystyna Łybacka (Wielkopolska), europosłanki: Joanna Senyszyn (Małopolska i Świętokrzyskie) oraz Lidia Geringer de Oedenberg (Dolny Śląsk-Opolszczyzna). Na czele list znaleźli się ponadto: b. minister transportu, europoseł Bogusław Liberadzki (zachodniopomorskie i lubuskie), b. wiceszef MON, europoseł Janusz Zemke (kujawsko-pomorskie), poseł Tadeusz Iwiński (warmińsko-mazurskie i podlaskie), b. minister pracy w rządach PiS Anna Kalata (okręg mazowiecki). Śląską listę otwiera reprezentujący UP europoseł Adam Gierek, a podkarpacką i lubelską - lokalni liderzy wojewódzcy partii, posłowie: Tomasz Kamiński i Jacek Czerniak. Liderem na Pomorzu jest b. marszałek Senatu, amerykanista, prof. Longin Pastusiak. Konwencję, która odbyła się w Sali Kolumnowej Sejmu, poprowadzili wspólnie Maciej Żurawski i młoda kandydatka koalicji w okręgu małopolsko-świętokrzyskim Dominika Biesiada. W zaplanowanych na 25 maja tego roku wyborach Polacy wybiorą 51 europosłów. Sojusz w obecnej kadencji PE ma 6 europosłów.",Leszek Miller podczas konwencji SLD-UP,
https://wiadomosci.onet.pl/tylko-w-onecie/leszek-miller-afery-rywina-nie-bylo/jf5w6gr,Leszek Miller: afery Rywina nie było,"- Lew Rywin to nie był człowiek SLD. Ludziom, którzy zostali określeni w tym słynnym raporcie jako ""grupa trzymająca władzę"", nie postawiono żadnych zarzutów prokuratorskich - mówił w programie ""Onet Opinie"" były premier i obecny europoseł SLD Leszek Miller.",,,
https://wiadomosci.onet.pl/kraj/miller-panstwo-nie-radzi-sobie-z-kibolami-bitwa-warszawska-jest-przegrana/9kpdb,"Miller: Państwo nie radzi sobie z kibolami, Bitwa Warszawska jest przegrana","- Państwo nie radzi sobie z kibolami od wielu lat, z tego punktu widzenia Bitwa Warszawska jest przegrana - powiedział na falach radia TOK FM szef SLD Leszek Miller odnosząc się do burd przed meczem Polska-Rosja. - Wyroki są zbyt łagodne, najwyższa pora to zmienić. To ostatni dzwonek, żeby z tym skończyć - dodał.","Szef Sojuszu uważa, że nie więzienie jest najbardziej dotkliwą karą dla pseudokibiców. - Bardzo wysokie grzywny i duża liczba godzin pracy na cele społeczne, to co jest dla tego środowiska czymś dotkliwym - proponował w TOK FM Miller. - Trzeba wprowadzić zasadę, że ci bandyci nie są anonimowi. Trzeba publikować ich nazwiska i zdjęcia, obciążać kosztami leczenia ludzi, których zaatakowali i za zniszczony sprzęt. Wtedy dopiero taki typek zastanowi się, czy mu się to opłaca, nim rzuci się na kogoś - dodał. - Służby nie zrobiły wszystkiego. O ile policja sobie nieźle radziła, kiedy musiała już interweniować, to sporo błędów zostało popełnionych z zakresu profilaktyki. Tu wyraźna tendencja ze strony władz i mediów, żeby wyciszać relacje z tych wydarzeń, żeby je lukrować. Słyszymy znaną stadionową pieśń: ""Polacy nic się nie stało"", ale stało się niestety - stwierdził polityk. - Każda grupa kibiców, która chce przejść w zorganizowany sposób ma do tego prawo, trzeba ich chronić. Na liście zatrzymanych widać wyraźnie kto jest napastnikiem. To ostatni dzwonek, żeby z tym skończyć - powiedział na zakończenie Miller. Czy uważasz, że wyroki dla pseudokibiców są zbyt łagodne? - wypowiedz się na forum Starcia w Warszawie Po wtorkowych zajściach w stolicy zatrzymano 184 osoby, w tym 156 Polaków, 25 Rosjan, a także Hiszpana, Węgra i Algierczyka. Poszkodowanych zostało 17 policjantów. Do starć między pseudokibicami oraz z policją doszło najpierw podczas marszu rosyjskich kibiców, którzy spod dworca kolejowego Warszawa-Powiśle przechodzili mostem Poniatowskiego na Stadion Narodowy. W czasie samego meczu grupy chuliganów przeniosły się do centrum, w okolice Strefy Kibica, a potem w rejon Starego Miasta i ronda de Gaulle'a. Światowe media ostro oceniły zajścia w Warszawie. ""Najgorsza zmora UEFA - rzeczywistością"", ""plama na turnieju"", ""mdły posmak Euro"" - to tytuły niektórych europejskich gazet. Media podkreśliły jednocześnie znakomitą, wspólną zabawę kibiców na stadionie i w Strefie Kibica.","Dariusz Joński i Leszek Miller, fot. PAP/Grzegorz Jakubowski",
https://wiadomosci.onet.pl/kraj/miller-przecieki-ws-wiezien-cia-szkodliwe/m4272,Miller: przecieki ws. więzień CIA szkodliwe,"Były premier Leszek Miller ponownie zaprzeczył, jakoby na terenie Polski znajdowały się tajne więzienia CIA. Oskarżył jednocześnie prokuraturę o to, że jest źródłem szkodliwych dla państwa przecieków.","W ubiegłym tygodniu agencja Associated Press, powołując się na raport inspektora generalnego CIA i anonimowe źródła w wywiadzie, podała, że funkcjonariusz CIA torturował więźnia w tajnym więzieniu amerykańskiej agencji wywiadowczej w Polsce. W środę Warszawska Prokuratura Apelacyjna poinformowała, że nie wyklucza, że wystąpi do Stanów Zjednoczonych z wnioskiem o udostępnienie materiałów dotyczących torturowania przez agentów CIA więźnia w więzieniu agencji znajdującym się na terenie Polski. Prokuratura od sierpnia 2008 r. badała, czy była zgoda polskich władz na stworzenie w Polsce domniemanych tajnych więzień CIA i czy ktoś z polskich władz nie przekroczył uprawnień. - Mimo, że śledztwo jest tajne, to co jakiś czas ukazują się jakieś szczegóły śledztwa. To rak, który toczy prokuraturę od dawna. To są różne przecieki, manipulacje, które nie zniknęły niestety pod nowym kierownictwem - powiedział Miller w ""Sygnałach Dnia"" w Polskim Radiu. - Jeśli prokuratura chce stawiać zarzuty, musi sama być bez zarzutu - przekonywał były premier. Jego zdaniem spekulowanie przez prokuraturę i media nt. polskiej współpracy z Amerykanami ws. zwalczania terroryzmu to ""zaproszenie Al Kaidy do Polski i wzrost zagrożenia dla naszych żołnierzy w Afganistanie"". Dodał, że w związku ze zbliżającymi się mistrzostwami Europy w piłce nożnej w 2012 r. zagrożenie zamachami terrorystycznymi może się jeszcze zwiększyć. Miler skrytykował także prokuraturę za sugestie, jakoby istniała możliwość ""bliskiej współpracy z Amerykanami"" w sprawie wyjaśniania sprawy więzień CIA, a niektórzy przedstawiciele polskich władz mieli być postawieni przed Trybunałem Stanu. - Prokuratura wie, że żaden wniosek w sprawie Trybunału Stanu nie przejdzie w Sejmie, bo posłowie zdają sobie sprawę, że jakakolwiek debata na ten temat oznaczałaby całkowite zniszczenie polskiego wywiadu.","Leszek Miller, fot. PAP, Tomasz Gzell",
https://wiadomosci.onet.pl/tylko-w-onecie/andrzej-grzyb-najgorsze-byloby-uznanie-naszej-winy-ws-wiezien-cia/n14kq,Andrzej Grzyb: najgorsze byłoby uznanie naszej winy ws. więzień CIA,"- Trybunał prawdopodobnie uznał, że strona polska nie przesłała żadnych dokumentów, które miałyby być tajne - mówi w rozmowie z Onetem Andrzej Grzyb. Eurodeputowany PSL komentuje w ten sposób odtajnienie postępowania w sprawie domniemanych tajnych więzień CIA w Polsce. Jak dodaje, najdotkliwszą ""sankcją"" byłoby uznanie w postępowaniu winy Polski.","Europejski Trybunał Praw Człowieka w Strasburgu o odtajnieniu postępowania w sprawie domniemanych tajnych więzień CIA w Polsce zdecydował 22 stycznia. Chodzi o skargę Saudyjczyka Abd al-Rahima al-Nashiriego, który twierdzi, że był więziony w takim obiekcie w Polsce (obecnie przebywa w Guantanamo). Amerykanie uznają go za sprawcę ataku terrorystycznego na amerykański okręt USS Cole w 2000 r. w Jemenie. Al-Nashiri miał być przetrzymywany na terenie Polski w okresie od 5 grudnia 2002 r. do 6 czerwca 2003 r. - Takie decyzje nie zdarzają się często, ale nie sądzę, by można je było traktować w kategorii ""zaskoczenia"" - podkreśla w rozmowie z Onetem Andrzej Grzyb. Jak ocenia, Trybunał nie chciał stosować jakiejkolwiek formy nacisku poza sankcjami, które może nałożyć. - Trybunał nie jest przecież instytucją polityczną - zauważa. Eurodeputowany PSL, zapytany o powód takiej decyzji Trybunału stwierdził, że ""Polska prawdopodobnie nie przesłała żadnych dokumentów, które miałyby być tajne"". - Ale w sytuacji, w której takie dane miałyby zostać przesłane, należy wrócić do utajnienia postępowania - zaznacza. Co decyzja Trybunału zmienia w obecnej sytuacji? Polityk PSL udziela zwięzłej odpowiedzi: ""Sytuacja zmieniona jest o tyle, że gdyby strona polska miała przesłać jakieś dokumenty niejawne, to zrobi to dopiero po ponownym utajnieniu postępowania"". Były premier Leszek Miller zapowiedział wczoraj, że Polska nie przekaże żadnych tajnych materiałów odnoszących się do współdziałania wywiadowczego, czy walki z terroryzmem, bo narażałaby w ten sposób własne bezpieczeństwo, a także bezpieczeństwo sojuszników. Z takim stanowiskiem zgadza się także Andrzej Grzyb. - Leszek Miller ma rację o tyle, że dokumenty wywiadowcze są pod szczególną ochroną państwa. Na pewno dotyczy to materiałów operacyjnych - podkreśla eurodeputowany. - Nie wiem natomiast jakie dokumenty nieoperacyjne zostały wytworzone przez wojsko bądź służby specjalne, nie potrafię tego ocenić - zaznacza. Unia Europejska nie była zadowolona ze współpracy Polski dotyczącej informacji na temat tajnych więzień CIA. Czy w związku z tym Europejski Trybunał Praw Człowieka może wyciągnąć wobec naszego kraju jakieś konsekwencje? - Tak, może - przyznaje Andrzej Grzyb. - Najdotkliwszą ""sankcją"" byłoby uznanie w postępowaniu winy Polski, w razie gdyby nie zostały przedstawione materiały świadczące na korzyść strony polskiej - dodaje.","Andrzej Grzyb, fot. Wojciech Olkuśnik/Agencja Gazeta",
https://wiadomosci.onet.pl/kraj/leszek-miller-chce-sie-pozegnac-ze-wspomnieniem-syna/b095jwh,Leszek Miller: chcę się pożegnać ze wspomnieniem syna,"Pojechaliśmy w Alpy Francuskie do miasteczka, do którego syn bardzo lubił jeździć - albo z nami, albo ze swoimi przyjaciółmi - i wjechaliśmy na jego ulubioną górę. Tam rozsypaliśmy prochy syna - opowiada Leszek Miller w rozmowie z Robertem Mazurkiem w ""Dzienniku Gazecie Prawnej"". - Chcę się pożegnać z ciągłym wspomnieniem syna i tym wywiadem to zamknąć - mówi.","- Czytałem o celebrytach, którzy rozsypują prochy z helikoptera, jadą gdzieś w morze, jeszcze inni to czy tamto. Nie wygląda to zbyt poważnie, ale my rozsypaliśmy naprawdę symbolicznie. Chodziło o gest, o spełnienie tego oczekiwania, że spędzimy ostatni wyjazd z nim, razem z synem - mówi Leszek Miller w wywiadzie dla ""Dziennika Gazety Prawnej"". Jak opowiada były premier, na prośbę żony ""oprócz jednej dużej urny były jeszcze dwie maleńkie"". Druga mała urna stoi w domu Millerów. - My z żoną żyjemy w przeświadczeniu, że syn wyjechał gdzieś daleko. Teraz Ola, moja żona, remontuje jego dom, oczywiście po to, by - gdy wróci - mógł w nim zamieszkać. I to nam bardzo pomaga, ale to wszystko wali się w gruzy, gdy jedziemy na grób - opowiada Leszek Miller.",Leszek Miller,
https://wiadomosci.onet.pl/kraj/oleksy-zblizenie-palikota-i-sld-mozliwe-palikot-miller-tego-nie-chce/eyfjx,Oleksy: zbliżenie Palikota i SLD możliwe; Palikot: Miller tego nie chce,"Zbliżenie SLD i Ruchu Palikota, łącznie z wystawieniem wspólnych list w najbliższych wyborach do europarlamentu, jest możliwe - uważa wiceszef SLD Józef Oleksy. Według Janusza Palikota przeszkodą na drodze do współpracy jest lider SLD Leszek Miller, który tego nie chce.","Miller uważa, że opinie Oleksego to ""pogląd mniejszościowy"" w SLD, a współpraca jego formacji z Ruchem Palikota byłaby trudna, ponieważ Ruch ewoluuje w kierunku bycia przybudówką PO. Oleksy i Palikot uczestniczyli w środę w odbywającym się w Katowicach Europejskim Kongresie Gospodarczym. Oleksy wskazał, że w przeszłości zupełnie niepotrzebnie i pospiesznie mówiono o jedności organizacyjnej SLD i Ruchu Palikota. - Nie ma nawet takiej możliwości - uważa polityk. - Zbliżenie SLD i Ruchu Palikota, łącznie z wystawieniem wspólnych list w najbliższych wyborach do europarlamentu, jest możliwe - mówił Oleksy. - Partie niech działają samodzielnie, niech krystalizują swój wizerunek, niech dążą do zdobycia jak największej ilości zwolenników, a współdziałanie jest na bazie merytorycznej i za tym jestem - żeby znajdywać pola, w których Ruch Palikota i SLD będą miały podobny pogląd i będą wiedziały, że chcą razem o coś walczyć w Polsce, bo tych problemów nie brakuje - powiedział Oleksy. Wiceszef SLD oczekuje, że Ruch Palikota ""wyda więcej sygnałów"" o tym, co uważa za swoją lewicowość i jak będzie się ona wyrażała w odniesieniu do państwa, polityki społecznej, Europy i gospodarki. - Nie każdy antyklerykał czy palacz marihuany jest lewicowcem - podkreślił. Palikot, pytany przez dziennikarzy o zbliżenie z SLD, odpowiedział, że dużo czasu poświęca się na mówienie o tym, zamiast popchnąć sprawy do przodu. - Cieszę się, że są wśród polityków SLD ludzie, którzy chcę zbliżenia stanowisk. Problemem jest oczywiście Leszek Miller, lider partii, który tego nie chce - powiedział Palikot. Jak dodał, chciałby, żeby opcja ludzi myślących podobnie jak Oleksy zwyciężyła w SLD, choć na razie nic na to nie wskazuje. - Jesteśmy otwarci, robimy swoje, realizujemy własną koncepcję, tak jakbyśmy mieli pójść sami do końca, ale jeśli w jakimś momencie nastąpi zmiana - czy w kierownictwie SLD czy u samego Leszka Millera - to ja będę się bardzo z tego cieszył - oświadczył Palikot. Oleksy zastrzegł, że nie chce wdawać się w dokładną ocenę konfliktu pomiędzy Millerem a Palikotem. - Pan Palikot poszedł bardzo ostro z krytyką i agresją wobec Leszka Millera, ten mu odpowiedział, no i się zamroziły stosunki, ale te osobiste; natomiast mówimy o szerszej perspektywie tego, co jest w Polsce do zrobienia - zaznaczył. Miller ocenił, że wypowiedzi Oleksego to tylko jeden z poglądów. - Po pierwsze nie wiemy, co będzie za dwa lata i czy Ruch Palikota będzie jeszcze wtedy istniał. Po drugie, o tym jakie będą listy do Parlamentu Europejskiego nie będzie decydował ani Józef Oleksy, ani Leszek Miller, tylko władze krajowe SLD. Punkt widzenia Józefa Oleksego jest jednym z wielu, ale nie sądzę, żeby dominował w Sojuszu - powiedział b. premier. Jak dodał, pogląd o jakiejś ściślejszej współpracy z RP jest w SLD ""poglądem mniejszościowym"". Szef Sojuszu uważa również, że ewentualna współpraca z partią Janusza Palikota byłaby trudna, ponieważ zasadniczo różni się ona programowo od SLD. - Ruch Palikota ewoluuje w kierunku swojego rodzaju przybudówki PO, a po drugie bliższa współpraca ma o tyle sens, o ile jest ona oparta na wspólnocie programowej, a tutaj tej wspólnoty programowej w najbardziej istotnych sprawach, czyli kwestiach społecznych, socjalnych, gospodarczych po prostu nie ma - zaznaczył Miller. Jego zdaniem RP przy wielu ustawach w Sejmie ""głosuje tak, jak koalicja rządząca, a nie tak jak lewicowa opozycja, którą jest SLD"". - Najbardziej jaskrawym przykładem tego było zachowanie Ruchu Palikota w dyskusji, czy głosowaniu nad ustawą emerytalną, referendum, czy płacą minimalną - ocenił lider SLD.","Józef Oleksy, fot. Jarosław Kubalski / Agencja Gazeta",
https://wiadomosci.onet.pl/tylko-w-onecie/miller-o-skandalu-w-knf-gorszy-od-afery-rywina/7tn0pjc,Miller o skandalu w KNF: gorszy od afery Rywina,"Leszek Miller był gościem Andrzeja Stankiewicza w programie ""Onet Opinie"". Były premier uważa, że afera KNF może politycznie zaszkodzić PiS w przyszłorocznych wyborach. - Gdyby udowodniono tezę, że chodziło o konfiskatę mienia prywatnego, czyli przejęcia banku Leszka Czarneckiego przez państwo, to byłaby rzecz bez precedensu. I dla PiS mogłaby być bardzo niebezpieczna – stwierdził. Według Millera nie ma podobieństw między aferą KNF a sprawą Rywina, która wybuchła za jego rządów. Lew Rywin zgłosił się do szefa „Gazety Wyborczej” Adam Michnika z żądaniem łapówki, przedstawiając się jako reprezentant ówczesnej władzy z SLD. — To są złudne analogie — uważa Miler. — Rywin, kiedy przyszedł do Adama Michnika był producentem filmowym. Tutaj mamy do czynienia z szefem KNF, czyli bardzo wysokim urzędnikiem państwowym, który kontroluje wielki sektor finansowy. Tamta sprawa została już dawno zakończona i nie postawiono nikomu z polityków żadnych zarzutów. Ta sprawa ma tendencję rozwojową i musimy poczekać, jak się zakończy – tłumaczył były premier.",,,
https://wiadomosci.onet.pl/swiat/leszek-miller-polskie-obawy-ws-rzekomego-zagrozenia-ze-strony-rosji-nie-maja-sensu/c0jl226,Leszek Miller: polskie obawy ws. rzekomego zagrożenia ze strony Rosji nie mają sensu,"Moskwa nie ma żadnego powodu, aby atakować Polskę - powiedział w wywiadzie dla ""Sputnika"" Leszek Miller. Były premier uważa, że obawy Warszawy ws. rzekomego zagrożenia ze strony Rosji są bez sensu.","- Uważam, że Rosja nie dokona żadnej interwencji zbrojnej w którymkolwiek z państw NATO. Żaden z krajów sojuszu nie jest zagrożony, bo agresja wobec któregokolwiek z nich - Litwy, Łotwy, Estonii czy Polski - oznaczałaby wojnę z NATO, a w konsekwencji III wojnę światową - komentował Miller. - Nikt tego nie chce: ani Moskwa, ani Waszyngton, ani Bruksela - podkreślił. Miller stwierdził, że między Warszawą a Moskwą nie ma żadnego sporu terytorialnego, w naszym kraju nie ma rosyjskiej mniejszości, o którą mogłaby się upominać Rosja, a dodatkowo Warszawa nie dysponuje żadnymi zasobami, których nie miałby nasz wschodni sąsiad. Według polityka, stosunki Polski i Rosji nie mogą ulec poprawie, jeżeli nie doprowadzą do niego politycy najwyższego szczebla. Miller uważa, że relacje polsko-rosyjskie są ""w zawieszeniu"". - Jeszcze nigdy nie było tak źle - mówił były premier. Chcesz być na bieżąco z najważniejszymi informacjami dnia? Polub Onet Wiadomości na Facebooku!",Leszek Miller,
https://wiadomosci.onet.pl/kraj/senyszyn-byly-premier-jest-czerwonym-karlem/ht3p5,Senyszyn: były premier jest czerwonym karłem,"Joanna Senyszyn na swoim blogu w Onet.pl. skomentowała dzisiejszą wypowiedź Leszka Millera, który na antenie radiowej Trójki stwierdził, że jest gwiazdą SLD. Europosłanka po analizie właściwości różnych ciał niebieskich doszła do wniosku, że były premier jest czerwonym karłem.","""Z powodu małej jasności nie są widzialne gołym okiem. Jednak co jakiś czas zdarzają się rozbłyski czerwonych karłów. W przypadku Leszka Millera miało to miejsce w latach 1993-1997 i kiedy w 2001 roku prowadził SLD do władzy. Sprawa jest zatem rozstrzygnięta. Czerwony karzeł pasuje do Leszka Millera jak ulał."" - wyjaśniła swoją decyzję Senyszyn. Jej zdaniem pozostaje tylko pytanie ""czy rzeczywiście to właśnie miał na myśli były premier prężąc dumnie pierś i ogłaszając światu dobrą nowinę, że jest gwiazdą"". Europosłanka przestrzega także byłego premiera, zaznaczając, że w grudniu 2010 roku naukowcy zaczęli polować na czerwone karły - ""gwiazdy małe i słabe, ale bardzo we wszechświecie rozpowszechnione"".","Joanna Senyszyn, fot. Piotr Molecki / Newspix.pl",
https://wiadomosci.onet.pl/kraj/b-premier-nie-wystartuje-w-wyborach-szkoda/bqyhs,"B. premier nie wystartuje w wyborach. ""Szkoda""","Wczoraj SLD ogłosiło swoje listy wyborcze. Zabraknie na nich miejsca dla Józefa Oleksego. Były premier zrezygnował ze startu. - Szkoda. Wiedza i kompetencje Józefa Oleksego są bezdyskusyjne - komentował dzisiaj w ""Faktach po faktach"" w TVN 24 Leszek Miller, który będzie ""jedynką"" Sojuszu w Gdyni.","Miller wyjaśnił, że Oleksy ""nie zaakceptował kilku propozycji"". - Każdy jest kowalem własnego losu - dodał. Pytany o swoje związki z Gdynią, skąd będzie startował do Sejmu, powiedział: ""Z punktu widzenia byłego premiera cała Polska jest jednym okręgiem wyborczym"". - Z Gdynią łączą mnie miłe wspomnienia, aktywność mojej żony, która jest matką chrzestną ""ORP"" Kościuszko i miłość do morza - stwierdził polityk. Miller, który pochodzi z Łodzi, powiedział, że szef partii Grzegorz Napieralski stworzył mu kilka możliwości startu, a on wybrał wariant, który wydaje mu się ""najbardziej atrakcyjny"". SLD przedstawia swoje listy Zarząd i Rada Krajowa Sojuszu zatwierdziły w sobotę listy wyborcze. Liderem stołecznej listy Sojuszu będzie Ryszard Kalisz. Za nim na liście będą: b. minister zdrowia Marek Balicki, szefowa Federacji Młodych Socjaldemokratów, młodzieżówki SLD Paulina Piechna-Więckiewicz i szefowa Federacji na rzecz Kobiet i Planowania Rodziny Wanda Nowicka. Z okręgu stołecznego, z miejsca 22. wystartuje Alicja Tysiąc, której przed czterema laty Trybunał Praw Człowieka w Strasburgu przyznał 25 tysięcy euro zadośćuczynienia za to, że szpitale w Polsce odmówiły jej prawa do legalnej aborcji ze względu na stan zdrowia. W okręgu podwarszawskim z pierwszego miejca wystartuje wiceszefowa SLD Katarzyna Piekarska. ""Jedynką"" w Krakowie będzie rzecznik SLD Tomasz Kalita. Wcześniej zapowiadał start ze Śląska - Bielska Białej lub Gliwic, a jako lider w stolicy Małopolski rozważany był poseł Jan Widacki, który ostatecznie na listach Sojuszu się nie znalazł. W Nowym Sączu, gdzie jako lider listy rozważany był były premier Józef Oleksy, ""jedynką"" będzie przewodniczący małopolskich struktur Sojuszu Kazimierz Sas. Oleksy - jak mówią nieoficjalnie politycy Sojuszu - chciał być ""jedynką"" w Siedlcach, gdzie zawsze startował. Liderką listy siedleckiej będzie sekretarz klubu Sojuszu Stanisława Prządka. Na gdańskiej liście z ""jedynką"" znalazł się wicedyrektor tamtejszego Teatru Miejskiego Miniatura Krzysztof Andruszkiewicz, a za nim była posłanka Małgorzata Ostrowska. Gdyńską listę otworzy były premier Leszek Miller, a za nim będą: szef pomorskich struktur Sojuszu Jacek Kowalik i b. przewodnicząca Ogólnopolskiego Związku Zawodowego Pielęgniarek i Położnych Dorota Gardias. Na elbląskiej liście numerem jeden będzie szef partii na Warmii i Mazurach i były senator Władysław Mańkut. Nie znalazł się na niej natomiast wieloletni poseł Witold Gintowt-Dziewałtowski. Władze Sojuszu proponowały mu start do Senatu lub 5 albo 3 miejsce na liście do Sejmu. Ostatecznie nie zdecydował się kandydować. W Legnicy liderem listy SLD będzie obecny poseł Ryszard Zbrzyzny; na trzecim miejscu znalazła się Małgorzata Szmajdzińska, wdowa po wicemarszałku Sejmu Jerzym Szmajdzińskim. W Wałbrzychu ""jedynką"" będzie wiceprzewodniczący Stowarzyszenia Ordynacka Sergiusz Najar, a tuż za nim były sekretarz generalny Sojuszu Marek Dyduch. Szef dolnośląskich struktur SLD Janusz Krasoń będzie pierwszy na liście we Wrocławiu, obecna posłanka Anna Bańkowska - w Bydgoszczy, wicemarszałek Sejmu Jerzy Wenderlich - w Toruniu, wiceszef klubu Sojuszu Zbigniew Matuszczak - w Białej Podlaskiej. W Lublinie listę otworzy przewodniczący lubelskiej rady wojewódzkiej Jacek Czerniak, a z drugiego miejsca wystartuje filozofka, była senator Maria Szyszkowska. Poseł Jan Kochanowski będzie pierwszy na zielonogórskiej liście Sojuszu. Na tej samej liście na miejscu trzecim jest szef lubuskich struktur partii Bogusław Wontor - skonflikotwany z Napieralskim. Łódzką listę otwierać ma Dariusz Joński, były kandydat na prezydenta Łodzi. W Piotrkowie Trybunalskim z ""jedynką"" kandydować będzie poseł Artur Ostrowski, w Sieradzu - szefowa Partii Kobiet Iwona Piątek. Na tej samej liście, na ostatnim miejscu będzie brat europosła Wojciecha Olejniczaka - Cezary. W Chrzanowie ""jedynką"" będzie współprzewodniczący Zielonych 2004 Dariusz Szwed; w Tarnowie - radny z tego miasta Jakub Kwaśny; w Płocku - sekretarz mazowiekciej Rady SLD Krzysztof Gawkowski; w Radomiu - wiceszef klubu Sojuszu Marek Wikiński; w Opolu - poseł Tomasz Garbowski; w Rzeszowie - inny wiceszef klubu Tomasz Kamiński; w Olsztynie - poseł Tadeusz Iwiński; w Kaliszu - poseł Leszek Aleksandrzak; w Pile - poseł Romuald Ajchler; w Koszalinie - szef sztabu wyborczego SLD Stanisław Wziątek. Białostocką listę Sojuszu otworzy szef Przedsiębiorstwa Gospodarki Komunalnej w Suwałkach Janusz Krzyżewski, a za nim będzie poseł Jarosław Matwiejuk. W Gnieznie z pierwszego miejsca kandydować ma radny z tego miasta Łukasz Naczas, a za nim znaleźli się posłowie Elżbieta Strecker-Dembińska i Tadeusz Tomaszewski. Natomiast w Poznaniu pierwszy na liście będzie szef Unii Pracy Waldemar Witkowski, a druga była minister edukacji Krystyna Łybacka. W Krośnie z numerem jeden kandydować będzie były poseł Wojciech Domaradzki. Na ostatnim miejscu natomiast również były poseł Witold Firak. (W 2002 został on wykluczony z klubu SLD w związku z ""niedyspozycją"" w dniu, gdy miał być sprawozdawcą komisji regulaminowej i spraw poselskich w sprawie uchylenia immunitetu szefowi Samoobrony Andrzejowi Lepperowi. Jak się okazało, Firak był pod wpływem alkoholu). W Bielsku-Białej liderem listy będzie wiceszef śląskiego SLD Andrzej Marszałek, a na drugim miejscu znalazła się posłanka Bożena Kotkowska; w Częstochowie listę otworzy radny z tego miasta Marek Balt; w Rybniku - poseł Tadeusz Motowidło, a w Gliwicach - radny miejski Marek Widuch. Na tej samej liście na miejscu drugim znalazła się współprzewodnicząca Zielonych 2004 Małgorzata Tkacz-Janik. Szef SLD na Śląsku Zbyszek Zaborowski będzie numerem jeden na liście w Katowicach, a skarbnik partii Kazimierz Karolczak - w Sosnowcu. W Kielcach na pierwszym miejscu znalazł się poseł Sławomir Kopyciński. Na tej samej liście na miejscu trzecim jest dyrektor klubu SLD Małgorzata Winiarczyk-Kossakowska, a na piątym - były minister sprawiedliwości Jerzy Jaskiernia. Jeśli chodzi o wybory do Senatu, to SLD poprze wielu kandydatów niezależnych, w tym: obecnego senatora niez. Włodzimierza Cimoszewicza (Białystok), byłego lidera SdPl Marka Borowskiego (Warszawa), posłankę Socjaldemokracji Izabellę Sierakowską (Lublin), posła niezrzeszonego Andrzeja Celińskiego (Warszawa).","Leszek Miller, fot. Agencja Gazeta/Wojciech Surdziel",
https://wiadomosci.onet.pl/kraj/miller-moglem-isc-na-wojne/6xjtj,Miller: mogłem iść na wojnę,"- Żal mi pewnej utraconej szansy. Miałem ją w 2003 roku po wygranym unijnym referendum. Poprosiłem wtedy o wotum zaufania. Uzyskałem je, ale powinienem wtedy pójść na wojnę - mówi Leszek Miller w wywiadzie dla ""Gazety Wyborczej"".","Były premier uważa, że porażka SLD w wyborach w 2005 roku i ogólna klęska partii to wina komisji śledczej do sprawy Rywina. - Błąd został popełniony wtedy gdy dopuściliśmy do powstania tej komisji - mówi Leszek Miller. Według byłego premiera komisja ds. Rywina to główna przyczyna klęski SLD. - Śledztwo prokuratorskie i tak by się toczyło, ale nie byłoby kosztownego dla nas teatru politycznego. A tak teatr przesłonił fakt, że oddawaliśmy państwo w lepszym stanie, niż je zastaliśmy - mówi Miller w ""Wyborczej"". Były lider Sojuszu uważa, że w 2003 roku, kiedy uzyskał wotum zaufania powinien ""iść na wojnę"". - Trzeba było wygłosić płomienne przemówienie i przedstawić radykalny plan polityczny. (...) Skręcamy w kierunku rozwiązań socjalnych. (...) Jak trzeba, to zwiększymy poziom deficytu budżetowego i średnio będzie nas interesowała reakcja otoczenia zewnętrznego. Będziemy budować państwo, w którym konstytucja jest ważniejsza niż Ewangelia, wracamy do spraw aborcji, zapłodnienia in vitro, itp. - Tak Miller opisywał w ""GW"" swój plan ""pójścia na wojnę"".","Leszek Miller, fot. Tomasz Gzell",
https://wiadomosci.onet.pl/kraj/leszek-miller-w-radiu-zet-nie-zaglosuje-na-kandydata-sld/1dbjp0c,Leszek Miller w Radiu ZET: nie zagłosuję na kandydata SLD,"- Włodzimierz Czarzasty nie dał mi szansy, aby głosować na kandydata SLD, bo ja z różnych powodów nie mogę głosować na Andrzeja Rozenka - powiedział Leszek Miller w rozmowie z Beatą Lubecką na antenie Radia ZET.","Były premier wyjaśnił też, dlaczego Andrzej Rozenek nie otrzyma jego głosu w wyborach samorządowych. - Obserwowałem go cztery lata w Sejmie, gdzie stał na czele grupy, która chciała za wszelką cenę zniszczyć SLD - wyjaśnił. Leszek Miller zadeklarował również, że chętniej oddałby głos na Andrzeja Celińskiego, który był pierwszym kandydatem Sojuszu w stolicy. Na pytanie dlaczego Aleksander Kwaśniewski wsparł Rozenka, mimo, że wcześniej deklarował, że na niego nie zagłosuje, Miller stwierdził, że ""Aleksander Kwaśniewski zmienny jest"". - Jeżeli pani go zapyta, dlaczego jeszcze niedawno mówił, że nie będzie głosował na Rozenka, to pewnie powie, że był źle zrozumiany - ocenił Miller. Rozmowa dotyczyła też taśm, na których nagrany został Mateusz Morawiecki i o których pisał obszernie Onet. - Z taśm wynika, że Mateusz Morawiecki dobrze czuł się w środowisku biznesowo-towarzyskim Platformy Obywatelskiej. Jak pani posłucha retoryki, której używa premier, to przedstawia on środowisko PO niemalże jak degeneratów. Jeżeli dzisiaj wyborca PiS-u słyszy, że jeszcze niedawno pan premier znakomicie czuł się wśród tego grona, to myśli sobie: ""kim ten premier jest?"" - skomentował Miller. - Gdyby Jarosław Kaczyński był bardziej zdystansowany do premiera to mógłby skorzystać z okazji, aby zmienić szefa rządu, ale tak nie będzie - dodał polityk lewicy.",,
https://wiadomosci.onet.pl/kraj/grzegorz-schetyna-wzywa-do-wystawienia-jednej-szerokiej-listy-w-wyborach-do-pe/kjbr2kj,"Grzegorz Schetyna wzywa do wystawienia ""jednej szerokiej listy"" w wyborach do PE","Przewodniczący Platformy Obywatelskiej ogłosił deklarację ""Koalicja Europejska dla Polski"", w której wzywa ""do wystawienia jednej szerokiej listy, której celem byłaby odbudowa mocnej pozycji Polski w UE"". Oprócz Grzegorza Schetyny podpisało ją dziewięciu sygnatariuszy, byłych premierów i ministrów spraw zagranicznych: Leszek Miller, Jerzy Buzek, Marek Belka, Włodzimierz Cimoszewicz, Ewa Kopacz, Radosław Sikorski, Kazimierz Marcinkiewicz, Hanna Suchocka i Adam Daniel Rotfeld.","- Polska musi wrócić do swojego głównego miejsca przy europejskim stole. Chcemy mieć wpływ na europejską politykę zagraniczną - mówił Grzegorz Schetyna. - Żeby tak się stało, potrzebna jest godna reprezentacja - dodał lider PO. - To apel, deklaracja, pokazanie naszej woli, że chcemy i możemy być razem - stwierdził polityk. Następnie odczytał treść deklaracji. ""Wzywamy odpowiedzialne siły i środowiska polityczne, samorządowe i obywatelskie do wystawienia jednej szerokiej listy, której celem byłaby odbudowa mocnej pozycji Polski w UE"" - brzmi jej fragment. - Kiedy wstępowaliśmy do Unii Europejskiej, panował nastrój radości i optymizmu. Dzisiaj tego nastroju niestety w Europie nie ma, pojawiły się obawy o przyszłość. Pojawiły się głosy o potrzebie bardziej egoistycznego podejścia do spraw europejskich i osłabiania UE. Nadchodzące wybory zadecydują o przyszłym kształcie wspólnoty. Wszystkie spory w kraju powinny być odsunięte na bok - oznajmił Włodzimierz Cimoszewicz. - Polska wniosła wielkie wiano do UE w postaci tradycji ""Solidarności"". Apelujemy do wszystkich środowisk i organizacji o działanie na rzecz silnej Polski w Europie. Oddajmy w naszej pracy siłę prostych słów. ""Nasza Polska, nasza Europa"" - powiedział Jerzy Buzek. - Dziś w naszej ojczyźnie nie brakuje kłopotów. Odpowiedzią na nie muszą być błękit i złote gwiazdy Unii Europejskiej. Wraz z ministrem Cimoszewiczem miałem zaszczyt, aby podpisać traktat akcesyjny. Cztery lata później premier Tusk i minister Sikorski podpisali traktat z Lizbony. Pokazuje to, że jeśli chodzi o miejsce Polski w Europie, wiele sił politycznych ma wkład i jest jednomyślna. Apelujemy do wszystkich sił, które chciałyby działać na rzecz integracji europejskiej. Dziś bardziej brakuje nam Stasziców niż Rejtanów. Liczymy, że nurt konstruktywny przeważy nad tęsknotą za tym, żeby Polskę zawrócić - mówił Leszek Miller. - Tylko zjednoczona opozycja, tylko siły od lewa do centroprawicy są w stanie wygrać wybory z obecną władzą. Tylko one mogą zdobyć większość mandatów do PE. Mamy 30. rocznicę rewolucji 1989 r. Możemy jeszcze raz pokazać Europie, że możemy wygrywać i utrzymać siły demokracji, nowoczesności i rozwoju - stwierdził Kazimierz Marcinkiewicz. - Te wybory są wyjątkowe. Zadecydują nie tylko o przyszłości Polski, ale i przyszłości Unii. Dlatego potrzebna jest koalicja europejska, aby ani jeden głos za Polską europejską się nie zmarnował - przyznał Radosław Sikorski. Chcesz być na bieżąco z najważniejszymi informacjami dnia? Polub Onet Wiadomości na Facebooku!",Podpisanie deklaracji,
https://wiadomosci.onet.pl/kraj/byli-premierzy-w-sejmie-jest-decyzja-lidera-sld/7e3w0pd,Byli premierzy w Sejmie? Jest decyzja lidera SLD,"Jeżeli byli premierzy Leszek Miller i Józef Oleksy zechcą startować w wyborach parlamentarnych, mają taką możliwość - powiedział dziennikarzom w Pabianicach szef Sojuszu Lewicy Demokratycznej Grzegorz Napieralski.","Napieralski był pytany czy Leszek Miller będzie ""jedynką"" na liście wyborczej SLD w Łodzi. - Sprawa pierwszego miejsca w moim przekonaniu - chociaż o listach nie rozmawiamy - w Łodzi jest przesądzona. Po dobrym wyniku w wyborach samorządowych, po drugiej turze i zbudowaniu silnego SLD w Łodzi - podkreślił. Pytany czy ""jedynką"" będzie lider SLD w Łódzkiem i kandydat tego ugrupowania na prezydenta miasta w ubiegłorocznych wyborach samorządowych Dariusz Joński, odparł, że o tym będzie rozmowa w czerwcu. Odnosząc się do posłanki Anity Błochowiak, która zapowiedziała, że nie będzie startować w wyborach parlamentarnych, Napieralski powiedział, że ma ona inny pomysł na życie. - Ale to znakomita mama i znakomity parlamentarzysta - zaznaczył. - To naprawdę będzie strata dla polskiego Sejmu. Ale rozumiem też, że wychowanie dziecka i łączenie polityki to jest dość trudne - dodał. Napieralski powiedział, że na listach Sojuszu pojawią się ""znakomite osoby, ludzie, którzy mają wielkie doświadczenie życiowe, ale również doświadczenie samorządowe, rządowe"". - Znajdą się osoby z różnych środowisk: kultury, nauki, sztuki, sportu. Uważamy, że każdy potencjał trzeba wykorzystać - dodał. Pytany przez dziennikarzy o możliwość pojawienia się na listach wyborczych SLD Marty Szulawiak, znanej z programu TVN ""Top Model"", lider Sojuszu powiedział, że ""pani Marta, która zgłosiła się wraz z przyszłym mężem do Sojuszu, powiedziała, że ma drogę życiową, którą przebyła bardzo trudną i tragiczną, i że poszukuje partii politycznej dla takich ludzi, która mogłaby być pomocna"". - SLD jest taką partią, stąd pojawiła się u nas, ale listy będziemy zamykać dopiero w czerwcu - zaznaczył Napieralski.","Józef Oleksy i Leszek Miller, fot. Sławomir Kamiński / Agencja Gazeta",
https://wiadomosci.onet.pl/tylko-w-onecie/leszek-miller-gen-blasik-w-przypadku-smolenska-postaral-sie-za-bardzo/0bd6g,Leszek Miller: gen. Błasik w przypadku Smoleńska postarał się za bardzo,"- Pamiętajmy, że po tamtej tragedii (katastrofie CASY - red.) minister Klich chciał zdymisjonować gen. Błasika, który dowodził siłami powietrznymi, ale energicznie oponował przeciw temu prezydent Kaczyński. Gen. Błasik nie był zwykłym pasażerem, ale faktycznym dowódcą Tu-154. Przejął dowodzenie i zadokumentował to przy trapie samolotu na lotnisku w Warszawie składając meldunek prezydentowi Kaczyńskiemu o gotowości załogi do wykonania zadania. W ten bezprecedensowy sposób pozbawił kompetencji dowódcę maszyny i w decydującej fazie lotu zasiadł w kokpicie - powiedział Leszek Miller w drugiej części rozmowy z Onet.pl.","Z Leszkiem Millerem, byłym premierem RP i szefem SLD rozmawia Jacek Nizinkiewicz. Jacek Nizinkiewicz: Sejm powinien odrzucić raport MAK? Leszek Miller: Sejm nie ma kompetencji odrzucania lub przyjmowania raportów sporządzanych przez Międzypaństwowy Komitet Lotniczy. Nie istnieje żaden przepis Konstytucji, czy jakiejkolwiek ustawy, który by Sejm do tego upoważniał. Może politycy PiS znają, niech zatem podadzą podstawę prawną zgłaszanego przez nich wniosku. Co innego jeśli chodzi o debatę nad informacją rządu o działaniach dotyczących katastrofy Tu-154M. Sejm ma do tego prawo, bo sprawuje funkcje kontrolne nad Radą Ministrów. - Czy obserwując chłodnym okiem działanie strony rosyjskiej, ma pan wrażenie, że Rosjanom zależy na obiektywnym i uczciwym wyjaśnieniu przyczyn katastrofy Tu-154M? - To się dopiero okaże. Na razie dostrzegam pewną dysproporcję między reakcjami polskimi, a reakcjami rosyjskimi. Dla Rosjan jest to po prostu katastrofa lotnicza, a dla nas jest to narodowy dramat. Stąd nasze zaangażowanie emocjonalne jest bez porównania większe. Ale jeśli chcemy skutecznie polemizować z Rosjanami, to tylko na płaszczyźnie merytorycznej. Na chłodno, a nie emocjonalnie. - A na pański stan wiedzy można było zapobiec tragedii smoleńskiej? - Może nie byłoby Smoleńska, gdyby wyciągnięto wnioski z Mirosławca, gdzie zginął kwiat polskiego lotnictwa. Tam było podobnie. Pilot nie widział lotniska nie tylko dlatego, że było ciemno, ale chmury były nisko, jakieś 80 metrów nad ziemią. Przeleciał wzdłuż pasa i zdecydował się na drugą próbę. Zobaczył światła pasa startowego i zrobił niski, ciasny krąg. Miał jednak małą prędkość i niską wysokość. Zahaczył skrzydłem o drzewa i sekundę później CASA stała się tylko potrzaskanym nieszczęściem i rozpaczą. Po tamtej tragedii pracowała komisja, był raport i były wnioski, których jak widać nie wdrożono w życie. Nie potraktowano tamtej katastrofy z należytą powagą i szacunkiem. To jest jedna z zasadniczych przyczyn tragedii w Smoleńsku. - Gdyby pan był premierem, to zdymisjonowałby szefa MON? - Odpowiem inaczej, bo jako były premier nie mam zamiaru meblować gabinetu obecnemu premierowi. Gdybym był posłem i miałbym głosować nad wnioskiem o wotum nieufności dla szefa MON, to podniósłbym rękę. - Zdymisjonowałby pan Bogdana Klicha już po tragedii CASY? - Pamiętajmy, że po tamtej tragedii minister Klich chciał zdymisjonować gen. Błasika, który dowodził siłami powietrznymi, ale energicznie oponował przeciw temu prezydent Kaczyński. W ogóle jeśli spojrzymy na drogę służbową tego generała to zobaczymy, że jego błyskawiczna kariera rozwinęła się za braci Kaczyńskich, czyli za prezydentury Lecha i premierostwa Jarosława Kaczyńskiego. Cóż, ten generał, który tak dobrze wypadał w oczach prezydenta Kaczyńskiego i tak bardzo się starał, w przypadku Smoleńska postarał się za bardzo. - Jak za pańskich czasów funkcjonował 36. Specjalny Pułk Lotnictwa Transportowego? - Nie otrzymywałem informacji o tym, że źle się dzieje w 36. pułku. Oczywiście narzekano na przestarzały i wyeksploatowany sprzęt, ale co do załóg nie było uwag. Warto podkreślić, że w tamtych czasach z prezydentem i premierem latał dowódca pułku, lub jego zastępca, a nie oficerowie niższej rangi. Mój rząd podjął decyzję o zakupie nowych samolotów dla VIP-ów, rozpisano przetarg, zgłosiło się trzech poważnych referentów. Niestety, dwóch z nich przed finałową rozgrywką wycofało się, a ówczesne prawo stanowiło, że jeśli pozostaje jeden oferent przetarg trzeba unieważnić. - A nie jest tak, że Rosjanie próbują generałem Błasikiem odwrócić uwagę od swoich win i mówiąc o alkoholu we krwi generała chcieli z niego zrobić kozła ofiarnego? - Ale pan Andrzej Seremet, prokurator generalny potwierdził wiadomość o alkoholu we krwi gen. Błasika. To jest o tyle istotne, że gen. Błasik nie był zwykłym pasażerem, ale faktycznym dowódcą Tu-154. Przejął dowodzenie i zadokumentował to przy trapie samolotu na lotnisku w Warszawie składając meldunek prezydentowi Kaczyńskiemu o gotowości załogi do wykonania zadania. W ten bezprecedensowy sposób pozbawił kompetencji dowódcę maszyny i w decydującej fazie lotu zasiadł w kokpicie. Gen. Błasik chciał zapewne w oczach prezydenta być tym, który dowiezie Lecha Kaczyńskiego do Katynia bez względu na złe warunki atmosferyczne. - Możliwe są jeszcze wspólne obchody pierwszej rocznicy katastrofy smoleńskiej przez stronę polską i rosyjską? - To raczej niemożliwe, bo rodziny ofiar bardzo podzieliły się politycznie. - A jak pan postrzega marsze przed Pałacem Prezydenckim każdego 10. miesiąca? - Jerzy Giedroyć mówił, że Polską rządzą dwie trumny: Romana Dmowskiego i Józefa Piłsudskiego. Jarosław Kaczyński chce żeby Polską rządziła trzecia trumna. Ta, w której spoczywa jego brat, choć jeszcze do niedawna miał wątpliwości, czy prezydent rzeczywiście w niej spoczywa. Jarosław Kaczyński jest żywo zainteresowany podsycaniem histerii i budowaniem legendy jego brata, zatem tego rodzaju przemarsze są mu na rękę. - Po ujawnieniu raportu MAK notowania PiS poszły do góry, a PO spadły. - Poczekajmy na kolejne sondaże. Polacy nie chcą recydywy IV RP, bo nie chcą żyć w państwie opresyjnym i represyjnym. To, co PiS robi w przypadku tragedii smoleńskiej tylko umacnia Polaków w tym przekonaniu. Katastrofa smoleńska umocni betonowy elektorat PiS, ale również elektorat PO, który jest w stanie zamknąć oczy i wszystko wybaczyć Platformie, byleby tylko PiS nie wrócił do władzy. - A jest jeszcze miejsce dla SLD? - I tu jest problem, bo w śmiertelnym uścisku PO i PiS jest mało miejsca dla Sojuszu. SLD musi być rzecz jasna w opozycji do tych dwu partii, ale ja jestem przeciwnikiem strategii równego dystansu. PO jest normalnym konkurentem w drodze do władzy, ale PiS Kaczyńskiego jest wrogiem. Z badań wynika, że aż połowa wyborców PO głosuje na tę partię ze strachu przed PiS-em. To jest wskazówka, co trzeba zrobić i gdzie trzeba szukać elektoratu. Im strach przed PiS będzie mniejszy, tym większe szanse dla SLD. - A SLD nie chce ugrać kilku punktów poparcia na tragedii smoleńskiej? Pan w swoim blogu napisał, że: ""Próba posadzenia Tu-154 pod Smoleńskiem tamtego fatalnego dnia w ogóle nie powinna mieć miejsca. Skoro tak się stało, to polskim tragediom przybył nowy rozdział. Tym razem o dwóch takich, co rozbili samolot"". - Inteligentny czytelnik wie, o których dwóch chodzi. - Porozmawiajmy o polityce partyjnej. Uważa pan, że dobrym pomysłem byłoby skonstruowanie wspólnych list wyborczych SLD z Januszem Palikotem? - Palikot nie ma już szans. Szkoda, bo to inteligentny i barwny polityk. Myślę, że były poseł już wie, że miał większy wpływ na politykę będąc w PO, niż przebywając poza nią. Podobnie pani Kluzik-Rostkowska i jej grupa. Swego czasu obraziłem się na SLD, trzasnąłem drzwiami, zacząłem tworzyć własną partię i popełniłem największy z możliwych błąd. Trzeba oddziaływać na bieg rzeczy będąc w środku najważniejszych ugrupowań politycznych, a nie na zewnątrz. Chyba, że jest się z partii usuniętym, ale to inna historia. - Bartosz Arłukowicz powinien być wystawiony na wysokim miejscu na liście SLD w wyborach parlamentarnych? - Arłukowicz powinien najpierw odbyć poważną rozmowę z samym sobą, gdzie chce być. Na pewno lepiej byłoby, gdyby był w SLD niż poza Sojuszem. To samo dotyczy również Sejmu. - A Ryszard Kalisz? - Kiedy w 2005 roku Olejniczak, podjudzony przez moich byłych kolegów, zaproponował mi kandydowanie do Senatu, to Kalisz uznał to za doskonały pomysł. Jeśli w tym roku Napieralski zaproponuje Kaliszowi kandydowanie do Senatu, to również uznam to za świetny pomysł. - A jaki pomysł ma pan na siebie? Chce pan wrócić do Sejmu? - Taki jaki realizuję obecnie. Jestem szefem komitetu doradczego w Polsko-Ukraińskiej Izbie Handlowej, której prezesem jest Jacek Piechota. Organizuję Instytut Europejski, pomagam w różny sposób SLD. Napisałem jedną książkę i zbieram materiały do drugiej. Publikuję i doradzam. Najważniejsze, że prowadzę bujne życie rodzinne. Mam co robić. - I na koniec, jak pan postrzega informacje o kolejnej publikacji Jana Tomasza Grossa? - Gross postrzega Polaków bardzo jednostronnie i w swoich pracach zachwiewa proporcje miedzy dobrem i złem. Przecież naszych rodaków jest najwięcej pośród Sprawiedliwych Wśród Narodów Świata. Oczywiście byli Polacy, którzy zachowywali się wobec Żydów haniebnie, ale w większości postępowali dobrze, mimo, że w naszym kraju za ukrywanie Żydów groziła szybka śmierć. W każdym kraju są szuje i dranie, ale ważne są proporcje. W Polsce było więcej szlachetnych i porządnych ludzi i mam wrażenie, że nadal tak jest. - Dziękuję za rozmowę. Koniec części drugiej. Rozmawiał: Jacek Nizinkiewicz W pierwszej części rozmowy z Onet.pl, która znajduje się TUTAJ Leszek Miller powiedział m.in.: ""Tusk musi oprzeć się szaleństwu PiS. Politycy tej partii mówiąc tak dużo o mgle, sami rozsiewają mgłę, żeby ukryć odpowiedzialność prezydenta Lecha Kaczyńskiego i jego otoczenia za próbę lądowania w dramatycznie złych warunkach. Premier musi być odporny na szaleństwo pisowskiego scenariusza wmówienia Polakom, że za sterami Tu-154M siedzieli rosyjscy kontrolerzy, a nie polska załoga. Tragedia smoleńska jest paliwem, na którym PiS chce wrócić do władzy"". O hipotezie zamachu, którą uprawdopodobnia Marcin Dubieniecki były premier powiedział: ""Zamach wykonuje pan Dubieniecki i spółka. Jest to zamach na inteligencję Polaków. Kto miał motyw, aby dokonać zamachu na Lecha Kaczyńskiego? Nikt. Nie odgrywał on żadnej istotnej roli w polityce europejskiej i światowej. Budził uśmiech politowania, a nie krzyk trwogi. Dubieniecki próbuje zrobić karierę polityczną, na trumnie prezydenta Kaczyńskiego. Zdarzają się różni ludzie, także rozmaici dewianci, którzy będą uważać, że Lech Kaczyński zginął śmiercią męczeńską w wyniku zamachu. Jarosław Kaczyński ubiera swojego brata w szaty, które są o co najmniej kilka numerów za duże. Dla prezesa PiS najważniejsze jest, żeby nastrój tragedii, legenda męczeńskiej śmierci trwały jak najdłużej. Co najmniej do tegorocznych wyborów parlamentarnych"".","Leszek Miller, fot. Sławomir Kamiński / Agencja Gazeta",
https://wiadomosci.onet.pl/kraj/pis-chce-uruchomic-wszystkie-zle-moce/bp4j6,"""PiS chce uruchomić wszystkie złe moce""","- Pan Macierewicz ma ugruntowaną opinię politycznego awanturnika. To, co robi PiS, to krańcowe niebezpieczeństwo dla Polski - mówił w TVN24 w programie ""Fakty po Faktach"" były premier Leszek Miller. Zdaniem polityka, Prawo i Sprawiedliwość ""chce uruchomić wszystkie złe moce tkwiące w społeczeństwie"".","- Jarosław Kaczyński używa słowa ""polegli"" (o osobach, które zginęły w katastrofie prezydenckiego samolotu w Smoleńsku - red.), a ja się pytam w jakiej wojnie ""polegli"". To nie powinno mieć miejsca, samolot nie powinien był tam lądować - mówił Miller. Zdaniem byłego szefa rządu, PiS chce ""maksymalnie podpalić atmosferę, znaleźć winnego i obarczyć go winą"". - Przyczyn katastrofy nie należy szukać w Smoleńsku, ale w Polsce, Kancelarii Prezydenta - mówił. Jak przekonywał polityk, zespół Macierewicza będzie miał za zadanie wskazać winnych, czyli ""rząd, premiera Tuska i być może premiera Putina"". Jak zaznaczył drugi z gości programu ""Fakty po Faktach"", Jarosław Gowin z Platformy Obywatelskiej, ""zawłaszczanie tej tragedii przez PiS jest formą moralnego nadużycia"". - W trakcie kampanii prezydenckiej udało im się tego uniknąć, ale to, co robią po drugiej turze, to polityczne szaleństwo - dodał polityk PO.","Leszek Miller, fot. Grzegorz Hawałej/PAP",
https://wiadomosci.onet.pl/kraj/leszek-miller-dla-dgp-robert-biedron-nie-powinien-startowac-na-prezydenta-slupska/zywpdsl,Leszek Miller: Biedroń powinien przestać hamletyzować,"- Robert Biedroń powinien podjąć przestać bawić się w chowanego i podjąć szybką decyzję. Nie wyobrażam sobie, żeby wygrał wybory w Słupsku i odszedł ze stanowiska prezydenta tego miasta - mówi w wywiadzie dla ""Dziennika Gazety Prawnej"" były premier Leszek Miller.","Miller komentuje pogłoski dotyczące planów prezydenta Słupska, by utworzyć własne ugrupowanie i wejść do ogólnopolskiej polityki. - Moim zdaniem nie powinien się ubiegać o drugą kadencję w Słupsku, bo jeśli wygra, to następne pięć lat powinien spędzić w miejskim ratuszu. Nie wyobrażam sobie, że po kilku miesiącach powie, że odchodzi i startuje w wyborach do Parlamentu Europejskiego lub prezydenckich - ocenia dawny lider SLD. Były premier uważa, że Biedroń ""bawi się w chowanego"" i ""hamletyzuje"", a jeśli nie zajmie się budowaniem struktur i tworzeniem konkretnego programu pozostanie ""politycznym celebrytą"". - Jego seksualność niewiele już znaczy. Teraz musi udowodnić, że jego popularność przekłada się na wymiar polityczny - zaznacza Miller. Rozmówca ""DGP"" odnosi się także do słów premiera Mateusza Morawieckiego, który na spotkaniu wyborczym w Sandomierzu oświadczył, że negocjował wejście Polski do Unii Europejskiej. - Według mnie nie było (Morawieckiego przy negocjacjach - red.). Nawet jeśli pracował w Urzędzie Komitetu Integracji Europejskiej, to nie znaczy, że negocjował. Zresztą, formalnie rzecz biorąc, rozmowy zaczęły się 31 marca 1998 r., a otwarcie pierwszych siedmiu obszarów negocjacyjnych na konferencji międzyrządowej miało miejsce 10 listopada 1998 r.. W tym czasie Mateusz Morawiecki pracował już w Banku Zachodnim, więc nie mógł być tu i tu - mówi były premier. Miller twierdzi, że Polska jest ""na drodze wychodzenia z systemu demokracji liberalnej w kierunku autokracji wyborczej"", a obecne zmiany przypominają te wprowadzane przez sanacyjne rządy po zamachu majowym. Dodaje jednak, że nie widzi w tej chwili ryzyka wyjścia Polski z UE. Przypomina, że jego rząd zorganizował referendum w sprawie akcesji do Unii i ""to jest bardzo moca legitymacja"". - Dzisiaj nikt nie powie w Sejmie, że kiedyś ""postkomuniści"" mieli przypadkową większość i wprowadzili Polskę do UE. Jeśli ktoś będzie chciał wyprowadzić Polskę z Unii, to niech szykuje referendum - podkreśla Leszek Miller. Cały wywiad w dzisiejszym ""Dzienniku Gazecie Prawnej"". Chcesz być na bieżąco z najważniejszymi informacjami dnia? Polub Onet Wiadomości na Facebooku! (mt)",Leszek Miller,
https://wiadomosci.onet.pl/tylko-w-onecie/to-cimoszewicz-przekaze-stery-nowackiej-na-konwencji-zl-przemowi-tylko-on-i-nowa/y2clpn,To Cimoszewicz przekaże stery Nowackiej. Na konwencji ZL przemówi tylko on i nowa liderka,"Jak nieoficjalnie dowiedział się Onet, na jutrzejszej konwencji Zjednoczonej Lewicy w Łodzi przeszłość ma zostać odkreślona ""grubą kreską"". Palikot i Miller nie zabiorą głosu. Jedynym mówcą – poza Barbarą Nowacką – będzie Włodzimierz Cimoszewicz. To on ma przedstawić nową szefową lewicy i kandydatkę na premiera.","Jak wynika z informacji Onetu ani szef SLD Leszek Miller, ani Janusz Palikot, lider Twojego Ruchu nie będą podczas konwencji przemawiać. Szef sztabu ZL i rzecznik SLD Dariusz Joński, proszony o potwierdzenie informacji Onetu mówi krótko: ""Nie mogę zdradzić scenariusza jutrzejszej konwencji. Ale zapewniam, że będzie sporo niespodzianek. Chcemy wykonać nowe otwarcie, stworzyć na lewicy nową jakość. Do tego potrzebne są symbole i symboliczne, wiele znaczące dla lewicy postacie. Także, a może przede wszystkim takie, które z czynną, partyjną polityką nie mają już wiele wspólnego"". Joński dodaje, że nastał czas zmian. – Teraz trzeba myśleć o tym, jak poprowadzić lewicę do wyborczego sukcesu. Bo Polska nie może być prawicowo-katolickim zaściankiem. A taki scenariusz, stworzenia u nas społeczeństwa zamkniętego na Europę, staje się coraz bardziej realny. I temu trzeba zapobiec - mówi. Włodzimierz Cimoszewicz oficjalnie już zadeklarował, że odchodzi z polityki. Jednak był i jest postacią, która cieszy się ogromnym szacunkiem nie tylko wśród lewicowego elektoratu. Teraz, jak ustalił Onet, ma wykonać ostatni gest dla środowisk lewicowych. Już kilka dni temu zapowiedział, że weźmie udział w niedzielnej konwencji ZL, jednak z naszych informacji wynika, że były premier i były polityk SLD zrobi znacznie więcej. To właśnie on, podczas swojego przemówienia przekaże ster na lewicy w ręce Nowackiej. Cimoszewicz kilka razy podkreślał, że Nowacka jest nową nadzieją dla środowisk lewicowych. W wywiadzie dla jednej ze stacji telewizyjnych mówił, że Nowacka to ""autentyczna społeczniczka"", która od lat walczy, między innymi, o prawa kobiet. Według Cimoszewicza, właśnie to nadaje jej wiarygodności. Były premier podkreślał także, że właśnie ze względu na szacunek wobec Nowackiej weźmie udział w jutrzejszej konwencji lewicy. Konwencja startuje o godzinie 14, na terenie dawnej Wytwórni Filmów Fabularnych w Łodzi. Rozpocznie szef sztabu Dariusz Joński, który wspólnie z Michałem Kabacińskim z Twojego Ruchu otworzy konwencję. Potem głos zabierze Cimoszewicz. Po nim przemówi Nowacka. Ma zostać nie tylko nową liderką ZL, ale także kandydatką na premiera tego ugrupowania. Czy ma szansę kiedykolwiek przejąć władzę? Na dziś to scenariusz całkowicie nierealny, bo najwyższy, jak dotąd, sondażowy wynik ZL to 12 procent. Jednak, gdyby po wyborach PiS nie był w stanie samodzielnie rządzić i nie byłoby chętnych do koalicji – wtedy pozycja ZL mogłaby nieoczekiwanie wzrosnąć. Gdyby powstał ruch ""wszyscy przeciw PiSowi"" – ugrupowania lewicowe mogłyby stanowić nawet drugą siłę w potencjalnej rządowej koalicji. I nie byłby to pierwszy w polskiej polityce przypadek, gdy lider tego ""drugiego"" ugrupowania stawał na czele rządu.","Włodzimierz Cimoszewicz, obok Barbary Nowackiej ma być jedynym mówcą na jutrzejszej konwencji ZL",
https://wiadomosci.onet.pl/kraj/aleksander-kwasniewski-szykuje-wielki-powrot-do-polityki/10kpb,Aleksander Kwaśniewski szykuje wielki powrót do polityki?,"Jakie polityczne plany ma Aleksander Kwaśniewski? ""Gazeta Wyborcza"" pisze, iż grupa polityków skupionych wokół byłego prezydenta chce stworzyć ruch liberalno-demokratyczny. W ruchu olbrzymią rolę miałby odegrać właśnie Kwasniewski.","Po powrocie z wakacji na początku lutego była głowa państwa ma się spotkać z Markiem Siwcem i Januszem Palikotem. Na jaki temat mają rozmawiać? Rozmówca Agnieszki Kublik podkreśla, iż celem może być stworzenie ""nowej lewicy"", co jednak nie oznacza nowej partii. - Myliśmy o nowej politycznej narracji: nie partia, ale ruch obywatelski - mówi cytowany przez ""GW"" rozmówca. Przedstawiciele Fundacji Kwaśniewskiego ""Amicus Europae"" zaznaczają, iż chcą budować ruch obywatelski, liberalno-demokratyczny, ""gdzie będzie dominować otwartość, tonizowanie sporów, a nie ich nakręcanie"". Rozmówcy Agnieszki Kublik zaznaczają, że były prezydent nie widzi możliwości współpracy z szefem SLD Leszkiem Millerem. Teraz stawia na Ryszarda Kalisza. Millerowi ma się z kolei nie podobać, aby Kalisz pracował tylko i wyłącznie na siebie. Rozpoczęcie nowego projektu, jak informuje ""GW"", ma być planowane po wakacjach, czyli prawie rok przed wyborami do Parlamentu Europejskiego. - Jeśli Kwaśniewski, Palikot, Siwiec i Kalisz wystartują ze swoją listą, a Miller ze swoją, to która wygra? To pytanie retoryczne, proszę nie odpowiadać - mówi rozmówca Kublik. Więcej w dzisiejszym numerze ""Gazety Wyborczej"". Dyrektor Fundacji Kwaśniewskiego ""Amicus Europae"" Ireneusz Bill w sprostowaniu napisał, że red. ""Kublik nie rozmawiała z żadną osobą należącą do władz czy też pracowników Fundacji, stąd sformułowania typu ""…] słyszę w Fundacji Kwaśniewskiego ""Amicus Europae"" od jego współpracowników […]"" są nierzetelne i wprowadzają w błąd czytelników"".","Aleksander Kwaśniewski, fot. AFP",
https://wiadomosci.onet.pl/kraj/miller-mozliwa-koalicja-z-po/e1kjg,Miller: możliwa koalicja z PO,"Były premier Leszek Miller skomentował słowa Donalda Tuska na temat ewentualnej koalicji z SLD po wyborach parlamentarnych. - Koalicja z PO jest możliwa. To koalicja, która rzeczywiście może zmienić Polskę - powiedział polityk w ""Faktach po Faktach"".","Były premier wskazał, że jedną z najważniejszych kwestii jest obecność Polski w Europie. Podkreślił, że w tym szczególnym kontekście ""koalicja PO-SLD jest najlepsza"". - Premier jest zdecydowany realizować jeden główny cel, to jest wygranie wyborów parlamentarnych - komentował Miller taktykę polityczną Tuska. Dodał, że w tym momencie lider PO mówi wyborcom, że ""najważniejsze, żeby była ciepła woda w kranie"". - Celem rządu jest modernizacja, nie wolno twierdzić, że wszystko jest już zrobione - mówił Miller, zdradzając przy okazji, skąd bierze się tak duże poparcie dla Donalda Tuska. - Premier po prostu uznał, że tym, który napędza mu punktów, jest Jarosław Kaczyński. Coraz bardziej gwałtowne zachowania Kaczyńskiego powodują, że duża część Polaków myśli: ""jaki ten Tusk jest, to jest, ale jest"" - stwierdził były premier, zdradzając, w jaki sposób Platforma może zdobyć głosy wyborców. - Jeśli PO zagwarantuje, że PiS nie dostanie się do władzy, to społeczeństwo będzie na nich głosowało - powiedział Miller. - SLD także może zatrzymać PiS w marszu do władzy - dodał. Polityk skomentował również ostatnie wypowiedzi Donalda Tuska o SLD, zaznaczając, że Tusk ""pozwala sobie na takie słowa, bo jest zadufany"". - Na szczęście polska polityka jest bardzo kapryśna, więc może tak się stać, że premier przeżyje przykre zaskoczenie. Może będzie to widoczne w najbliższych wyborach samorządowych - przestrzegł Miller. - Już po roku, każdy kto znajduje się w tym miejscu zdaje sobie sprawę, że może mniej, niż myśli. Przebywanie w kancelarii premiera jest raczej frustrujące, niż wznoszące - powiedział w TVN24 Miller.","Leszek Miller , fot. Leszek Szymański",
https://wiadomosci.onet.pl/kraj/olejniczak-wyczerpal-cierpliwosc-kolegow/8yd6c,"""Olejniczak wyczerpał cierpliwość kolegów""","""Dziennik"": - To nie formuła Lewicy i Demokratów się wyczerpała. To wyczerpała się cierpliwość kolegów do Olejniczaka - twierdzi przewodniczący partii Polska Lewica Leszek Miller w swym komentarzu dla gazety.","Miller uważa, że Olejniczak ""rozbił"" LiD nie z powodów ideowych czy programowych, ""lecz ze strachu"". - ""Olejniczak, budząc się pewnego poranka powiedział do siebie: dlaczego mam wylecieć z zajmowanego fotela?"" - twierdzi były premier. ""Zbliża się Kongres SLD, a to wieszczy wielkie kłopoty, bo krytyka LiD narastała lawinowo, a paralelnie z tym twarz Olejniczaka stawała się symbolem politycznego nieszczęścia"" - ocenia Miller. Zdaniem byłego premiera, działania Olejniczaka to ""ucieczka do przodu"". - ""Czmychnął tak szybko, że zapomniał zawiadomić nie tylko własnych kolegów, ale także ugrupowania, z którym zawarł koalicję"" - podkreślił Miller.",WOJCIECH OLEJNICZAK 2,
https://wiadomosci.onet.pl/kraj/wybory-parlamentarne-2015-leszek-miller-zdradza-przyczyny-porazki/tscnk3,Leszek Miller: jedna debata pozbawiła nas szans na wejście do parlamentu,"- Gdyby nie debata i bardzo dobry występ Adriana Zandberga, wynik Zjednoczonej Lewicy byłby inny. Jedna debata pozbawiła nas szans na wejście do parlamentu - powiedział w ""Poranku TOK FM"" Leszek Miller. Polityk potwierdził też swoje wcześniejsze zapewnienia, że nie będzie się ubiegał o przywództwo w partii.","Prowadzący audycję Piotr Kraśko zauważył, że mimo powszechnej opinii, że środowiska prawicowe przejmują stery w Europie, tak naprawdę mamy do czynienia z ""huraganem w lewo"". Przykładem są chociażby rządy takich partii jak Podemos w Hiszpanii czy Syrizy w Grecji. - W Polsce lewica przepadła - zauważył. - Wahadło przesuwa się w prawą stronę, później przechodzi do centrum, a następnie w lewo - odpowiedział Miller i dodał, że ""gdybyśmy mieli pół procenta więcej, to dziś bym słyszał, jaki to wspaniały stworzyliśmy projekt"". - Tymczasem dla jednych to ostateczne świadectwo końca lewicy, dla drugich powód do dalszej pracy - podkreślił. - Gdyby nie debata i bardzo dobry występ Adriana Zandberga, wynik Zjednoczonej Lewicy byłby inny. Jedna debata pozbawiła nas szans do parlamentu - przyznał polityk. Miller mówił też o konieczności przygotowania się do wyborów samorządowych. - To będzie próba dla Zjednoczonej Lewicy - zauważył. Były szef SLD po raz kolejny zapewnił, że nie będzie ubiegał się o przywództwo na lewej stronie sceny politycznej. Na pytanie o przyszłość odpowiedział tajemniczo. - Chodzą mi rozmaite rzeczy po głowie. Pierwszym takim pomysłem było chociażby porozumienie z Januszem Palikotem i innymi przywódcami, czego owocem była Zjednoczona Lewica - powiedział. Przypomnijmy, że według oficjalnych informacji podanych przez Państwową Komisję Wyborczą, w niedzielnych wyborach parlamentarnych zwyciężyło Prawo i Sprawiedliwość, które uzyskało 37,58 proc. głosów. Na drugim miejscu uplasowała się Platforma Obywatelska z wynikiem 24,09 proc. Do Sejmu dostały się jeszcze ruch Kukiz'15, na który zagłosowało 8,81 proc, .Nowoczesna z poparciem 7,60 proc. oraz PSL, na które zdecydowało się zagłosować 5,13 proc. wyborców. Partia Razem uzyskała 3,62 proc. głosów, a partia KORWIN otrzymała 4,76 proc. Zjednoczona Lewica zdobyła 7,55 proc. głosów.",Leszek Miller,
https://wiadomosci.onet.pl/tylko-w-onecie/to-najgorsze-co-mogloby-mi-sie-przydarzyc/9f1rj,"""To najgorsze, co mogłoby mi się przydarzyć""","- Jerzy Urban wprowadza do dyskusji o Polsce wiele myśli będących poza mainstreamem. W generalnym przekazie nie funkcjonuje ciekawa krytyka Kościoła katolickiego, nachalnego narodowo-patriotycznego patosu czy dyskusja o seksualności. Urban umiejętnie porusza te tematy i to jest bardzo inspirujące - powiedział w drugiej części rozmowy z Onetem Robert Biedroń. Poseł Ruchu Palikota zapytany jak reaguje, kiedy nazywa się go pierwszym gejem III RP stwierdził: ""Nie cierpię autorytetów, są zgubne i fałszywe. Dlatego najgorsze, co mogłoby mi się przydarzyć, to zostać pierwszym gejem III RP"".","Z Robertem Biedroniem - posłem Ruchu Palikota, działaczem na rzecz równouprawnienia osób LGBT, współtwórcą Kampanii Przeciw Homofobii - rozmawia Jacek Nizinkiewicz. Jacek Nizinkiewicz: Dlaczego ""Kolorowa Niepodległa"" chciała blokować Marsz Niepodległości? Może gdyby nie blokada, to nie doszłoby do zadym, a narodowcy przeszliby spokojnie ulicami stolicy i 11 listopada upłynąłby spokojnie i bez awantur? Robert Biedroń: Nie mam dla pana prostej odpowiedzi. W środowisku wolnościowym trwa gorący spór w tej kwestii, dlatego potrzebna jest publiczna i otwarta dyskusja. Szkoda, że zmarnowaliśmy ostatni rok nie podejmując tego tematu. Apelował o nią Seweryn Blumsztajn, niestety, bez skutku. Temat wrócił na kilka dni przed 11 listopada, ale znów jakby za późno. Słyszałem jednak argumenty, iż jeżeli my blokować będziemy przemarsz skrajnych narodowców, to oni powinni mieć prawo do blokowania Parad Równości czy Manif. To fałszywa symetria. Osoby wznoszące hasła ""Pedały do gazu!"" i niosące na transparencie ONR krzyż celtycki - międzynarodowy znak rasistowski White Power, zakazany m.in. w Niemczech - same stawiają się poza sferą legalności. Nawoływanie do przemocy, eksterminacji pewnych grup, propagowanie faszyzmu jest pogwałceniem polskiego prawa. Takiej formy Parady Równości i Manify nie mają. - Z czyjej winy doszło do zamieszek 11 listopada? Politycy już szukają winnych. Jarosław Kaczyński za ataki niemieckich bojówkarzy na grupy rekonstrukcji historycznej oskarża Donalda Tuska i uważa, że prezydent Warszawy powinna wypowiedzieć lokal Krytyce Politycznej na Nowym Świecie, w którym schronili się niemieccy anarchiści. Jakie konsekwencje i wnioski należy wyciągnąć z tych wydarzeń? - Tu nie chodzi o winę. A raczej o sposób w jaki rozmawiamy na ważne tematy, w tym o przyszłości naszego kraju. Zbyt rzadko zastanawiamy się jakiej Polski chcemy - otwartej i tolerancyjnej czy zamkniętej i ksenofobicznej. I odpowiedzi na to pytanie szukali chyba uczestnicy wydarzeń 11 listopada. Różnymi metodami, ale szukali. - A czy obawia się pan vendetty ze strony środowisk skrajnie prawicowych np. podczas najbliższej Manify? - Vendety? Za co? Wobec kogo? - Właśnie za blokowanie Marszu Niepodległości. Zobaczymy, czy narodowcy poczują, że mają teraz równe prawo do blokowania Parad Równości czy Manif. Ale zmieńmy temat, powiedział pan: ""Urban to świeża myśl, a Miller to powrót żywego trupa"". Jakie świeże myśli dostrzega pan u byłego rzecznika PRL? I jakie są wg pana dalsze losy SLD? - Urban wprowadza do dyskusji o Polsce wiele myśli będących poza mainstreamem. W generalnym przekazie nie funkcjonuje ciekawa krytyka Kościoła katolickiego, nachalnego narodowo-patriotycznego patosu czy dyskusja o seksualności. Urban umiejętnie porusza te tematy i to jest bardzo inspirujące. Krytycznie SLD wielokrotnie się już wypowiadałem i przywództwo Leszka Millera potwierdzone ponownym wyborem Jerzego Wenderlicha na wicemarszałka tego nie zmienia. Z tego dobrego chleba już nie będzie. - Czy uważa pan, że pański klubowy kolega Roman Kotliński powinien zakończyć współpracę w ""Faktach i Mitach"" z Grzegorzem Piotrowskim, zabójcą księdza Jerzego Popiełuszki? Czy może lepiej byłoby dla Ruchu Palikota, gdyby Kotliński złożył mandat poselski za współpracę z SB i właśnie Piotrowskim? - Dobrze byłoby najpierw wyjaśnić sprawę. Zbyt mało o niej wiemy. Chciałbym poznać szczegóły, a potem się wypowiedzieć. To też problem współczesnej komunikacji - chcemy się wypowiadać na każdy temat, nie pogłębiając go. Poznam szczegóły, to się wypowiem. - Co chciałby pan osiągnąć przez cztery lata pracy w Sejmie i jaki chciałby pan zmienić polski parlament? - Mam oczywiście wiele pomysłów - głównie ze sfery wolności i praw człowieka oraz polityki zagranicznej. Ale marzę o tym, aby wiele spraw rozwiązywać ponad podziałami partyjnymi, klubowymi i ideologicznymi. Polacy zasługują na odrobinę odpoczynku od permanentnej wojny polsko-polskiej jaką prowadzi od lat PO i PiS. - Jak pan reaguje na zarzutu, że pozuje pan na I geja III RP? - Pozuje? Co to za wyrażenie. Pozować można do zdjęcia. A na serio, nie cierpię autorytetów, są zgubne i fałszywe. Dlatego najgorsze co mogłoby mi się przydarzyć to zostać pierwszym gejem III RP. - Dziękuję za rozmowę. Koniec części drugiej. Rozmawiał: Jacek Nizinkiewicz","Robert Biedroń, fot. PAP/Paweł Supernak",
https://wiadomosci.onet.pl/tylko-w-onecie/ta-afera-miala-wstrzasnac-cala-polska-miller-rosja-podrzucila-trop/v0628,Ta afera miała wstrząsnąć całą Polską. Miller: Rosja podrzuciła trop,"W grudniu 1995 roku wybuchła afera, która zatrzęsła Polską. Premier Józef Oleksy został oskarżony o współpracę z KGB. Kulisy tej historii odkrywa w swojej książce ""Anatomia siły"" Leszek Miller. ""Bałem się prowokacji, o której treści nie miałem pojęcia. Nie wiedziałem, o co zostaniemy oskarżeni. O tym, że Oleksy ma być agentem KGB, dowiedzieliśmy się w ostatniej chwili. Nasi czegoś szukali, obojętnie czego, byle przed wyborami, a Rosjanie się zorientowali i podrzucili spreparowany trop"" - wspomina.","Były premier przyznaje, że docierały do niego sygnały o tym, że jakaś afera może zostać ujawniona. Wydarzenia, które opisuje toczyły się w chwili, gdy o fotel prezydenta rywalizowali ze sobą Lech Wałęsa i Aleksander Kwaśniewski. ""Wiedzieliśmy, że coś się szykuje wcześniej, ale bez szczegółów. Jakiś czas przed pierwszą turą wyborów otrzymałem wiadomość, że chce się ze mną spotkać pewien funkcjonariusz służb specjalnych. Umówiłem się w swoim biurze w Ministerstwie Pracy, w niedzielę. I przyszedł do mnie pan, który przedstawił się jako wyższy oficer z Urzędu Ochrony Państwa. Powiedział swoje nazwisko, tylko bardzo prosił, żeby to pozostało między nami. Zaczął mniej więcej w taki sposób: »Nie wiem dokładnie, o co chodzi, ale odnoszę wrażenie, że jest przygotowywana jakaś prowokacja, i to bardzo poważna, przeciwko wam, przeciwko całemu waszemu środowisku. Przychodzę do pana, żeby to powiedzieć«"" - opowiada. ""Natychmiast zadzwoniłem do Oleksego, pojechałem do niego do willi na Parkowej, wyszliśmy na długi spacer do Łazienek. Chodziliśmy długo i ja go pytam: »Słuchaj, czy ty coś wiesz od swoich ludzi, bo przed chwilą powiedziano mi o poważnej sprawie przygotowywanej w UOP?«. On odpowiada: »A rzeczywiście coś tam słyszałem, ale to przecież nie może być nic poważnego, po prostu szukają czegoś na wybory«. Ja mówię: »No nie wiem, jakbyś jednak mógł zbadać, o co tam może chodzić«. I każdy z nas okruchy tej wiedzy dostawał, co strasznie nas deprymowało, tym bardziej że nie wiedzieliśmy, jak to zostanie rozegrane, kto i kiedy uderzy"" - mówi dalej w rozmowie z Robertem Krasowskim. ""Sądziliśmy, że oni to odpalą przed drugą turą wyborów"" Miller podkreśla, że on i jego środowisko bało się prowokacji, o której treści nie mieli pojęcia. Politycy SdRP spekulowali, że może chodzić o jakąś aferę korupcyjną. ""Baliśmy się, że to w nas uderzy i nie pozwoli, żeby Kwaśniewski wygrał wybory. Oczywiście sądziliśmy, że oni to odpalą jeszcze w kampanii wyborczej, najpewniej przed drugą turą"" - dodaje. Lider SLD przekonuje też, że nikt nie spodziewał się, że Andrzej Milczanowski oskarży premiera Oleksego właśnie o współpracę z KGB. ""Uważaliśmy, że kto jak kto, ale Oleksy nie może być żadnym szpiegiem. Choćby dlatego, że jego język, który sięga do kolan, dyskwalifikuje go jako agenta. Odrzuciliśmy wszystkie zarzuty i postanowiliśmy ostentacyjnie wybrać Oleksego na szefa SdRP. Tak, to była demonstracja"" - tłumaczy. ""U nas była panika, dlatego że zdrada to najcięższy zarzut. Co gorsze, my tego Ałganowa wszyscy znaliśmy, to nie było tak, że tylko Oleksy go spotykał. W tamtym czasie to był popularny gość z ambasady rosyjskiej, który świetnie grał w tenisa, więc każdy mógł z nim mieć zdjęcie na korcie. Był na każdym przyjęciu organizowanym nie tylko przez rosyjską ambasadę, ale przez każdą. Znał setki osób, łącznie z całą czołówką SLD, ale także PSL i innych partii. Wszystko zależało od tego, kto jakie zdjęcie wyciągnie, więc myśmy to naprawdę przeżywali. Ogarnął nas jakiś amok, uważaliśmy, że jesteśmy śledzeni, podsłuchiwani"" - czytamy w książce ""Anatomia siły"". Rosja chciała zablokować rozszerzenie NATO? ""Podrzucili spreparowany trop"" Kto zatem stał za aferą, która mogła pogrążyć nie tylko Józefa Oleksego, ale i zaprzepaścić szanse Aleksandra Kwaśniewskiego na sukces w wyborach prezydenckich? Miller przekonuje, że mogła to być prowokacja ze strony Rosji. ""Myślę, że Wałęsa nie był czynnikiem sprawczym. Oczywiście chciał to jakoś wykorzystać, ale nie wiem, czy sam miał to wszystko od początku do końca pod kontrolą (...) Gdy Rosjanie zorientowali się, że Marian Zacharski ze swoją grupą chodzi i czegoś na nas szuka, pomyśleli sobie, że to świetna okazja. Wędkarz zarzuca wędkę, to mu rybkę podczepimy. I sądzę, że słusznie myśleli, że jeżeli wybuchnie taki skandal, to Amerykanie będą się musieli cofnąć i poczekać z rozszerzeniem NATO"" - argumentuje Miller. ""Nasi czegoś szukali, obojętnie czego, byle przed wyborami, a Rosjanie się zorientowali i podrzucili spreparowany trop. I gdyby wtedy Amerykanie wyciągnęli inne wnioski, to by nas zablokowali w drodze do NATO. To mogło być bardzo groźne"" - dodaje. Zarzutami, jakie formułował wobec Oleksego UOP interesowali się także Amerykanie. Przedstawiciele administracji prezydenta Clintona odbyli szereg rozmów z politykami SdRP właśnie na ten temat. Miller podkreśla, że jego zdaniem władze USA były naprawdę zaniepokojone. ""W ambasadzie miałem okazję zamienić na osobności parę zdań z Holbrookiem. Zapytałem go wtedy, co o tym wszystkim sądzi. Powiedział, że jego zdaniem cała afera jest naciągana. Wyraził to soczystym: »This is bullshit«"" - wspomina były premier. Wykorzystano, dzięki uprzejmości Wydawnictwa Czerwone i Czarne, fragmenty książki Leszka Millera i Roberta Krasowskiego ""Anatomia siły"". Były premier i lider SLD przedstawia w niej swoją wizję historii III RP. Opowiada też dzieje kolejnych rządów, kolejnych prezydentów i z wielką szczerością ujawnia polityczne kulisy. Książka ukazała się w lutym 2013 roku.","Józef Oleksy, fot. AFP",
http://wiadomosci.onet.pl/tylko-w-onecie/leszek-miller-kaczynski-nie-jest-pospolitym-politykiem/7k8x7sk,Leszek Miller: Kaczyński nie jest pospolitym politykiem,"Gościem Jarosława Kuźniara w programie ""Onet Rano."" był Leszek Miller. Były premier wypowiadał się między innymi na temat umiejętności politycznych Jarosława Kaczyńskiego, a także prognozował, czy w następnych wyborach SLD ma szansę powrócić do Sejmu. - Nie można powiedzieć, że Jarosław Kaczyński jest przeciętnym politykiem - powiedział Miller. - Po pierwsze, rekomendował dwóch polityków na stanowisko prezydenta i obaj zostali na nie wybrani, a po drugie wygrał wybory - dodał.",,,
https://wiadomosci.onet.pl/tylko-w-onecie/cimoszewicz-gen-jaruzelski-zasluguje-na-szanowanie-jego-honoru/b4ex2,Cimoszewicz: gen. Jaruzelski zasługuje na szanowanie jego honoru,"- Demonstracje przed domem gen. Jaruzelskiego nie powinny być zakazane, choć dziwie się, że generał godzi się z tym przebywając w domu. Ma poczucie odpowiedzialności za tamte decyzje, sam przyznaje, że były złem, choć w jego przekonaniu mniejszym, ale nie musi tego potwierdzać w taki sposób. Wiele zarzutów pod jego adresem jest bardzo stronniczych i niesprawiedliwych. Moim zdaniem to człowiek zasługujący na szanowanie jego godności i honoru, co nie oznacza braku krytycyzmu wobec różnych jego decyzji i działań - powiedział w drugiej części rozmowy z Onetem Włodzimierz Cimoszewicz.","Z Włodzimierzem Cimoszewiczem - senatorem niezależnym, byłym premierem RP i ministrem spraw zagranicznych - rozmawia Jacek Nizinkiewicz. Jacek Nizinkiewicz: Przed nami 30 rocznica wprowadzenia stanu wojennego. Jaka jest prawda o wydarzeniach sprzed trzech dekad? Zbrodnia przeciwko narodowi polskiemu, czy patriotyczna konieczność? Włodzimierz Cimoszewicz: Jak wiemy, w tych dniach opublikowano wyniki tradycyjnego już sondażu na ten temat. Mam wrażenie, że odsetek popierających wprowadzenie stanu wojennego rośnie, a odsetek krytyków maleje. To zaskakujące. W ciągu 30 lat odeszła z tego świata połowa ludzi, którzy dorośli w 1981 roku i mieli własne zdanie. Przestrzeń informacyjna i edukacyjna jest jednoznacznie zdominowana przez pogląd skrajnie potępiający stan wojenny a pokolenie wyżu demograficznego, które właśnie wtedy przyszło na świat odnosi się do tego wydarzenia dość pozytywnie. Było to kolejne bolesne wydarzenie mieszczące się w logice tamtego czasu i sytuacji w Polsce i w Europie. Choć bunt społeczny roku 1980 był oczywiście słuszny, w końcu roku 1981 warunki życia stawały się nieznośne. Odpowiedzialność ponosili wszyscy, którzy nie chcieli lub nie umieli szukać kompromisu i porozumienia. Uważam, że nie można odpowiedzialnie wykluczyć zagrożenia interwencją zewnętrzną ze wszystkimi jej prawdopodobnymi tragicznymi skutkami. Wiele przemawia (przy obecnym naszym stanie wiedzy) przeciwko takiemu scenariuszowi, jednak decyzje podejmowano wtedy, a nie dzisiaj. Spotkałem dwa lata temu w Waszyngtonie człowieka, który w ‘81 pracował jako analityk CIA dla Białego Domu. Jego zespół monitorował zachowanie wojsk Układu Warszawskiego. Warunki pogodowe bardzo to utrudniały. Mieli tylko cząstkowe dane. Zapytani przez prezydenta, czy uważają interwencję za prawdopodobną odpowiedzieli twierdząco. Moim zdaniem to tłumaczy milczenie USA, które wiedziały od pułkownika Kuklińskiego o przygotowanym stanie wojennym i nie poinformowały o tym ""Solidarności"". Biały Dom uważał zapewne, że w przypadku walk w Polsce wzrośnie prawdopodobieństwo zewnętrznej interwencji i chciał temu zapobiec. Na pańskie pytanie nie ma i nie będzie jednej odpowiedzi za życia tych, którzy doświadczyli zarówno tego, co było przed jak i po wprowadzeniu stanu wojennego. Nie ulega przy tym wątpliwości, że czas jaki władze PRL w pewnym sensie zyskały, został całkowicie zmarnowany. Brak odważnych reform do 1989 r. to bolesna pustka w życiorysach milionów Polaków. - Przed domem Generała Wojciecha Jaruzelskiego po raz kolejny będą gromadziły się tłumy przeciwników decyzji wprowadzania stanu wojennego. Jak Pan postrzega te coroczne demonstracje? Joanna Senyszyn uważa, że powinno się dać spokój generałowi i demonstracje przed domem byłego prezydenta powinny być zakazane. Zgadza się Pan ze stanowiskiem europosłanki SLD? - Oczywiście nie powinny być zakazane, choć dziwię się, że generał godzi się z tym przebywając w domu. Ma poczucie odpowiedzialności za tamte decyzje, sam przyznaje, że były złem, choć w jego przekonaniu mniejszym, ale nie musi tego potwierdzać w taki sposób. Wiele zarzutów pod jego adresem jest bardzo stronniczych i niesprawiedliwych. - Jak według pana gen. Jaruzelski powinien być pamiętany przez historię? - Moim zdaniem to człowiek zasługujący na szanowanie jego godności i honoru, co nie oznacza braku krytycyzmu wobec różnych jego decyzji i działań. - A jak pan uważa, dlaczego PiS zamierza upamiętnić 30. rocznicę wprowadzenia stanu wojennego poprzez organizację ""Marszu Niepodległości i Solidarności""? - Ponieważ prawem kaduka zawłaszcza sobie prawo wieczystej dzierżawy różnych rocznic. To, co w przypadku innych formacji politycznych byłoby uważane za niedopuszczalne nadużycie, w tym nie jest tak traktowane. To oczywiście niedopuszczalne mieszanie problemów. Wykorzystywanie rocznicy stanu wojennego do doraźnych celów politycznych jest naigrywaniem się z rzekomo czczonych ofiar. - Mamy do czynienia z agonią PiS, czy chwilowym spadkiem poparcia partii Jarosława Kaczyńskiego? Czy może proponowany przez prezesa PiS model prawicowości odchodzi powoli do lamusa? - Trudno prorokować. W przypadku partii wodzowskich ich los może zależeć od stanu wyrostka robaczkowego przywódcy. Jednak bardziej prawdopodobne wydaje się, że jeszcze przez jakiś czas (kilka lat) PiS utrzyma poparcie oscylujące wokół 20 proc. niż, że zniknie. Wyżej nie pofrunie - to wiadomo od dawna. PiS, paradoksalnie podobnie jak SLD, sam zepchnął się na margines, zrywając więzi z rosnącą grupą społecznego środka. Hasła PiS i jego wodza są anachroniczne w sferze międzynarodowej i populistyczne w sprawach krajowych. Można nimi uwodzić zagubionych, ale tych - na szczęście - coraz mniej. - Jakie szanse daje pan formacji Zbigniewa Ziobry? Ziobro będzie liderem na prawicy podobnie jak Palikot na lewicy? - Raczej niewielkie. Podzielona prawica jest sama dla siebie śmiertelnym zagrożeniem i będzie się zwalczała bezwzględnie. Przyznaje, że nie jestem tym zmartwiony. - A czy widzi pan realne szanse na postawienia Zbigniewa Ziobry i Jarosława Kaczyńskiego przed Trybunałem Stanu? - To nie ma największego znaczenia. Trybunał Stanu powoływany przez Sejm nigdy nie stanie się wiarygodnym niezawisłym sądem. Jeśli popełnili przestępstwa, powinni stanąć przed sądem powszechnym. Jeśli nie, sposób sprawowania przez nich władzy powinien być rzetelnie obnażony przed społeczeństwem. W moim przekonaniu dopuszczali się rzeczy zasługujących na najsurowszą krytykę. - Jak pan ocenia szanse na realizację przez rząd obietnic złożonych w expose premiera Tuska? - Jeśli rząd chce to rzeczywiście zrobić, musi przeprowadzić zmiany prawne w ciągu 2012 roku. To będzie trudne. Nie wiemy do końca, czy Donald Tusk może liczyć na lojalne poparcie PSL i czy gotów jest do podjęcia ryzyka rozejścia się koalicji w przypadku, gdyby musiał szukać poparcia opozycji przeciw swojemu koalicjantowi. Odpowiedź na to pytanie znana jest być może tylko jemu. Większość propozycji jest ekonomicznie słuszna, ale społecznie i politycznie trudna i ryzykowna. Premier powinien jak najwięcej mówić o tych sprawach społeczeństwu. Zdezorientowani obywatele to zachęta do podstawiania nogi rządowi. - Jakie są najmocniejsze i najsłabsze strony nowego rządu? - Szef tego rządu i kilku ministrów maja już spore doświadczenie. Rząd ma też silny mandat polityczny i dość mocną  pozycję w parlamencie. To atuty. Otaczający nas kryzys finansowy i ekonomiczny, to największe zagrożenie. O personaliach, zwłaszcza w przypadku nowych członków gabinetu nie można na razie sensownie mówić, bo nie znamy jeszcze ich dokonań, czy wpadek. - Oprócz pokonania kryzysu ekonomicznego, jakie wyzwania stoją przed Polską? - Powiedziałbym, że kryzys to ""pikuś"". Prawdziwym problemem jest konieczna i głęboka modernizacja naszego społeczeństwa, państwa i gospodarki. Musimy, przy całym naszym tradycyjnym zachwycie indywidualizmem, stać się bardziej zdolni do współdziałania, porozumienia, kompromisu. Musimy umieć  wykorzystywać nasze coraz wyższe kwalifikacje indywidualne w zgodnym zbiorowym działaniu. Potrzeba nam więcej poczucia wspólnoty niż konfrontacji. Nie chodzi tu o względy estetyczne, ale o coś, co rozstrzygnie o naszych szansach rozwojowych. Indywidualizm był dobry w pierwszych dwudziestu latach budowania gospodarki wolnorynkowej. Teraz jego czas powoli mija. Gospodarka wymaga z kolei podniesienia jej o piętro wyżej pod względem nowoczesności i konkurencyjności. Oznacza to zmiany strukturalne, silniejsze wsparcie nauki i powiązanie jej z realną gospodarką, skłonienie prywatnych inwestorów do większej koncentracji inwestycji w obszarach nowoczesnej produkcji i usług. Państwo musi stale stawać się sprawniejsze, bardziej otwarte, przyjazne i służebne. Obywatel nie może być przymuszany do walki z urzędnikiem, ma prawo oczekiwać pomocy, a nie nieustannych kłopotów. To z kolei ma ścisły związek z pojmowaniem roli państwa, ze świadomością i kulturą prawną itd. Niestety, mimo ogromu zmian w ostatnich dwudziestu latach, do zrobienia pozostało dużo więcej. - I na koniec, czy Białystok jest miastem otwartym na propagowanie nienawiści? W regionie ma miejsce coraz większa ilość chuligańskich wybryków na tle rasistowskim, a media obiegł film z jednej z białostockich szkół, na którym dzieci malowały antysemickie rysunki, a UE zestawiana była na nich ze swastyką oraz sierpem i młotem. Czy władze miasta i politycy nie powinny zareagować? - To są bolesne i oburzające fakty. Władze administracyjne i porządkowe mają swoje obowiązki i czasem kompromitują się nieudolnością. Kilka miesięcy temu, wraz z grupą innych polityków wziąłem udział w otwartym, publicznym proteście przeciw aktom i mowie nienawiści i rasizmu. Nasze konstytucyjne prawo do manifestowania swoich poglądów było naruszone przez grupę łysych chuliganów, a obecna na miejscu policja nawet nie zdawała sobie sprawy ze swoich obowiązków. Następnego dnia komenda wojewódzka zapowiedziała przeanalizowanie, czy naruszono prawo. Od tamtej pory nie słyszałem o jakichkolwiek dokonaniach na tym polu ani o wykryciu sprawców haniebnych aktów w Jedwabnem, Orli, Białymstoku i innych miejscowościach. Brak reakcji rządu na tę nieudolność jest także naganny. Kompromitujące wydarzenia choćby w jednej szkole powinny skłaniać władze lokalne i edukacyjne do prewencyjnych działań wychowawczych. Zdaje się jednak, że nikt na to się nie decyduje. To bardzo przykre i niedobre. Od czasu jednak, gdy stadionowi bandyci zaczęli posługiwać się pseudo-patriotycznym bełkotem i dzięki temu prawica zaczęła się z nimi fraternizować, widać ośmielenie tego ''towarzystwa''. To bardzo niebezpieczna gra. Jej skutki było widać 11 listopada w Warszawie. Zobaczymy jak będzie 13 grudnia. - Dziękuję za rozmowę. Koniec części drugiej.","Włodzmierz Cimoszewicz, fot. Marcin Onufryjuk/Agencja Gazeta",
https://wiadomosci.onet.pl/flesz-b-premier-pokonal-kalisza-paraliz-w-grecji/5l29z,Flesz: b. premier pokonał Kalisza; paraliż w Grecji,"Leszek Miller został dzisiaj nowym szefem klubu SLD. Były premier niespodziewanie pokonał Ryszarda Kalisza. Kandydaturę Millera poparło 14 posłów, Kalisza - 11, a jeden głos był nieważny. W Grecji pobito rekord liczby protestujących przeciwko planowanym oszczędnościom. 125 tys. ludzi uczestniczyło w demonstracjach w Atenach, Salonikach i innych greckich miastach.","- Powierzono mi godność kierowania klubem sejmowym SLD. Zrobię wszystko, żeby być szefem nie tylko tych, którzy na mnie głosowali, ale także tych, którzy oddali głos na mojego konkurenta. Chciałbym podziękować Ryszardowi Kaliszowi za szlachetną rywalizację. Miałem przed sobą polityka wielkiej klasy, polityka kompetentnego - mówił na konferencji prasowej nowy szef klubu SLD - Leszek Miller. Napięta sytuacja w Atenach Dzisiaj Grecję ogarnął paraliż. To już piąty strajk generalny od początku roku i drugi dwudniowy od końca czerwca. 125 tys. ludzi uczestniczyło w południe w demonstracjach przeciwko rządowemu planowi oszczędności. W greckiej stolicy, w pobliżu parlamentu, na marginesie wielkiej demonstracji doszło do starć między policją a grupą ok. 200 młodych ludzi w kapturach, którzy obrzucali funkcjonariuszy koktajlami Mołotowa. Policja użyła gazu łzawiącego. Jarosław Kaczyński wylicza przyczyny porażki wyborczej Prezes PiS w wywiadzie dla ""Rzeczpospolitej"" odniósł do słabszego niż był oczekiwany wyniku wyborczego. - Były różnego rodzaju zgrzyty, ale nie one wpłynęły na wynik wyborów. Pomysł na wychodzenie z partii byłby teraz - poza kwestiami moralnymi - objawem totalnego szaleństwa. Mam nadzieję, że jest to tylko przejaw dobrze mi znanej od dziesięcioleci kampanii, według której kiedyś PC, a potem PiS miały się rozpaść po każdych wyborach - powiedział Kaczyński. ""Ta zbrodnia nie była przypadkowa"" Jarosław Kaczyński był dzisiaj także na mszy w intencji zastrzelonego przed rokiem Marka Rosiaka, a następnie odsłonił tablicę upamiętniającą zmarłego pracownika biura PiS. Napastnik zastrzelił go krzycząc, że chciałby pozbawić życia szefa PiS. - W tym miejscu doszło do zbrodni - mówił szef PiS Jarosław Kaczyński. - Nie była ona wynikiem przypadku - zaznaczył. - Ten mord, to jest zbrodnia i w rozumieniu prawa, i w naszym potocznym myśleniu. Ta zbrodnia nie była wynikiem przypadku, ale atmosfery która została w sposób celowy stworzona w kraju - powiedział prezes PiS. Nowy trop ws. śmierci Papały Prokuratorzy badają kolejny trop ws. zabójstwa szefa polskiej policji gen. Marka Papały. Śledczy chcą ustalić, z jakimi politykami kontaktował się Edward Mazur, ścigany ws. zbrodni. W tym celu okazują świadkom zdjęcia Jarosława Kalinowskiego i Janusza Piechocińskiego z PSL oraz Bogdana Borusewicza z PO. Politycy są zdumieni i żądają od Prokuratora Generalnego wyjaśnień. Wszyscy trzej politycy mieli znać się z Papałą i mieli okazję z nim współpracować, gdy pełnili funkcje w administracji publicznej. Kilka lat temu Leszek Miller zarzucał Borusewiczowi, że to między innymi przez niego Papała przestał pełnić funkcję Komendanta Głównego Policji. Konflikt w strukturach Kościoła Najlepiej, by chrześcijanie grzebali swoich bliskich w ziemi, zaś urny to pozostałość kultur pogańskich. A msza święta może być odprawiona nad urną tylko w wyjątkowych przypadkach - takie oświadczenie episkopatu zniechęcające wiernych do kremacji wywołało spore zamieszanie - informuje ""Polska Gazeta Krakowska"". Nie zgadza się bowiem z tym część duchownych. 13 listopada wierni usłyszą w kościołach list pasterski w tej sprawie. - Po tym poznajemy początek chrześcijaństwa w Polsce, że kończą się urny, a zaczynają groby - mówił Stanisław Gądecki, wiceprzewodniczący Konferencji Episkopatu Polski na zebraniu Konferencji w Przemyślu. - Pochówek prochów jest odpowiedzią na smutną konieczność nowego czasu - dodał ksiądz. Jego zdaniem Polacy idą za modą z Zachodu i stąd wzrost popularności kremacji. ""Solidarność"" broni krzyża Prezydium Komisji Krajowej ""Solidarność"" wzywa wszystkie ugrupowania ""do obrony wartości, którymi kierował się błogosławiony ks. Jerzy Popiełuszko, do obrony Krzyża w polskim życiu publicznym"".",Fot. PAP/EPA,
https://wiadomosci.onet.pl/kraj/miller-palikot-wyprzedzil-tuska-nareszcie-jest-jasnosc/9fgt7,Miller: Palikot wyprzedził Tuska. Nareszcie jest jasność,"Leszek Miller, który był dzisiaj gościem Radia ZET. po raz kolejny odrzucił możliwość udziału w Kongresie i wspólnych obchodów Święta Pracy z Januszem Palikotem. Przyznał, że on i jego partia ""będą stać po stronie ludzi pracy najemnej"", a z ludźmi Palikota za bardzo się różnią. - Palikot daleko bardziej wyprzedził Tuska w liberalnym podejściu. Nareszcie jest jasność, kto jest po czyjej stronie - ocenił były premier.","W rozmowie z Moniką Olejnik szef SLD wyjaśnił, że różnice między jego partią a Ruchem Palikota najlepiej było widać podczas dyskusji nad zmianami w wieku emerytalnym. - Ruch Palikota jako jedyny klub chciał odrzucić obywatelski projekt już w pierwszym czytaniu. Palikot daleko bardziej wyprzedził Tuska w liberalnym podejściu. Nareszcie jest jasność, kto jest po czyjej stronie - przyznał. Wyjaśnił też, że nie weźmie udziału na obchodach Święta Pracy organizowanych przez Janusza Palikota. - To są propozycje, które mnie w ogóle nie interesują. My mamy inną koncepcję obecności na scenie politycznej - stwierdził. Dodał też, że Palikot to ""poważny kapitalista, który zgromadził wielki majątek"". - My zawsze będziemy stać po stronie ludzi pracy najemnej - wyjaśnił. Spór o Święto Pracy. SLD organizuje swoje obchody Kilka dni temu władze SLD poinformowały, że wraz ze związkami zawodowymi zorganizują własne obchody Święta Pracy 1 maja. Jak zdecydował zarząd krajowy Sojuszu, partia nie weźmie udziału w kongresie, który tego dnia organizuje Ruch Palikota. Jaka przyszłość czeka lewicę w Polsce? - podyskutuj na forum! - Będziemy chcieli w Warszawie zrobić centralne uroczystości, przemaszerować Nowym Światem do Sejmu, a następnie na Torwar - powiedział rzecznik SLD Dariusz Joński. Oznacza to, że nie będzie zapowiadanych wcześniej wspólnych obchodów pierwszomajowych z Ruchem Palikota, który tego dnia organizuje kongres w stołecznym Pałacu Kultury i Nauki. - Ostatnie dni i tygodnie pokazały, że Januszowi Palikotowi jest bliżej do Platformy Obywatelskiej, partii liberalnej. Chodzi oczywiście o wydłużenie wieku emerytalnego i brak poparcia dla naszego projektu w sprawie podwyższenia płacy minimalnej - wyjaśnił Joński. Podkreślił, że Święto Pracy to nie czas na happeningi i jakiekolwiek inne ""wyskoki"". - Chcemy tego dnia być razem z ludźmi pracy, nie chcemy brać udziału w kolejnym cyrku Janusza Palikota, stąd też organizujemy osobne obchody - zaznaczył rzecznik SLD. Sojusz zamierza zaprosić do udziału w marszu wszystkie związki zawodowe i stowarzyszenia o charakterze lewicowym. - Planujemy zorganizować duży wiec, na kilka tysięcy osób. Od jutra rozpoczynamy wszystkie przygotowania - poinformował Joński. Palikot powiedział z kolei, że nie widzi możliwości współpracy z szefem SLD, b.premierem Leszkiem Millerem. Jego zdaniem, problemem jest m.in. kwestia więzień CIA. Zwrócił uwagę, że śledztwo w tej sprawie nadal prowadzi prokuratura. W tym tygodniu prowadzone od sierpnia 2008 r. w Warszawie tajne śledztwo w sprawie domniemanych więzień CIA w Polsce zostało przekazane do Prokuratury Apelacyjnej w Krakowie. - Ta kwestia jest bardzo poważnym dla nas problemem w dalszej współpracy z Leszkiem Millerem. Nie z SLD, tylko z Leszkiem Millerem - zaznaczył szef RP. Polscy politycy, m.in. ówczesny prezydent Aleksander Kwaśniewski oraz b.premierzy, wielokrotnie zaprzeczali, by takie więzienia w Polsce istniały. Szefowie Ruchu i SLD ustalili pod koniec grudnia zeszłego roku, że 1 maja zorganizują wspólny wiec ""w obronie interesów ludzi pracy"", również wiec ""o charakterze europejskim"". Podczas niego miała zostać podpisana wspólna SLD i Ruchu Palikota deklaracja pt. ""Korekta kapitalizmu"".","Leszek Miller (po prawej), fot. PAP/Radek Pietruszka",
https://wiadomosci.onet.pl/kraj/miller-polska-powinna-konsekwentnie-zmierzac-do-strefy-euro/s4zzv,Miller: Polska powinna konsekwentnie zmierzać do strefy euro,"Szef klubu SLD Leszek Miller przekonywał w sobotę, że Polska powinna konsekwentnie zmierzać do strefy euro. Jak mówił na briefingu w Sejmie, jest to szansa na zbudowanie silniejszej gospodarki i rząd powinien naszkicować plan przyjęcia wspólnej waluty.","Instytut Europejski - think tank, współpracujący z SLD, rozmawiał w sobotę z posłami SLD i ekspertami nt. ""Kryzys w strefie euro - przyczyny i następstwa"". Jak zapewnił Miller na briefingu, Sojusz jako partia ""konsekwentnie proeuropejska"" uważa, że ""powinniśmy zmierzać do wspólnej waluty"". - Jesteśmy rozczarowani, że ze strony naszego rządu nie ma zbyt wielu sygnałów, które świadczą o tym, że gabinet premiera Tuska chciałby czynić tak samo - podkreślił. Polityk SLD zauważył, że w niedawnym expose premiera Donalda Tuska ""temat europejski znalazł tylko niewielkie odzwierciedlenie"". - Liczyłem, że premier wypowie kilkanaście zdań, które będą wyraźną ilustracją naszej drogi do euro - dodał. Jak podkreślił Miller, data przyjęcia przez Polskę wspólnej waluty musi wynikać ""z gotowości przeprowadzenia w Polsce reform dotyczących finansów publicznych i naszkicowania planu, kiedy spełnimy warunki z Maastricht. Według Millera, Polska powinna konsekwentnie zmierzać do strefy euro, ponieważ ""jest to szansa na zbudowanie silniejszej, konkurencyjnej gospodarki, która będzie m.in. pozbawiona ryzyka kursowego"". - To jest szansa na to, że nasz kraj znajdzie się w jądrze Europy i nie będzie błąkał się po rozmaitych europejskich peryferiach - mówił Miller. - Główne decyzje makroekonomiczne, dotyczące przyszłości kontynentu będą zapadały w strefie euro i jeśli Polska nie znajdzie się w tym ekskluzywnym towarzystwie, to nasza pozycja będzie marginalizowana - dodał. W ocenie przewodniczącego klubu Sojuszu, ""najwyższy czas, aby Rada Ministrów naszkicowała plan wprowadzania Polski do euro"". - Niestety tak nie jest, a co więcej, ponieważ rząd odstąpił od promocji planu wejścia do euro, widać, że coraz więcej Polaków jest do tego pomysłu sceptycznych - zauważył Miller.","Leszek Miller, fot. PAP/Leszek Szymański",
https://wiadomosci.onet.pl/tylko-w-onecie/miller-o-ambasador-usa-to-kopia-trumpa/nrpbwrg,Miller o ambasador USA: to kopia Trumpa,"Leszek Miller był gościem Andrzeja Stankiewicza w programie ""Onet Opinie"". Były premier wypowiedział się m.in. na temat działań ambasador USA w Polsce, Georgette Mosbacher. Pani ambasador wysłała premierowi ostry list w obronie należącej do Amerykanów telewizji TVN, wyraźnie domaga się też preferencji dla firm z USA działających w Polsce. - Ona jest kopią prezydenta Trumpa – uważa były premier. Miller przyznał, że jako premier dostał podobny list, ale od byłego prezydenta Stanów Zjednoczonych, Jimmy'ego Cartera - Napisał do mnie, że jest zaniepokojony, iż duży akcjonariusz amerykański, który miał wtedy udziały w Agorze [wydawcy ""Gazety Wyborczej"" - red.] informuje go, że polski rząd zamierza ograniczyć jej wpływy. Przestrzegał mnie, że jeżeli nie zmienię polityki, to Polska może utracić bardzo ważne kontakty handlowe i spadnie jej pozycja na arenie międzynarodowej – wspominał Miller. — To jest stały sposób działania Amerykanów - dodał.",,,
https://wiadomosci.onet.pl/kraj/miller-do-ambasadorow-w-polsce-widzimy-potrzebe-dalszego-wzmacniania-ue/4hwm2,Miller do ambasadorów w Polsce: Widzimy potrzebę dalszego wzmacniania UE,Pogłębienie integracji europejskiej i wzmacnianie pozycji UE na świecie - to główne priorytety polityki zagranicznej w ocenie SLD. Ambasadorom akredytowanym w Polsce przedstawił je w poniedziałek szef tej formacji - Leszek Miller.,"""Mówiłem dużo o konieczności pogłębienia integracji europejskiej i wzmocnienia pozycji Unii Europejskiej na świecie"" - relacjonował Miller po corocznym spotkaniu liderów SLD z korpusem dyplomatycznym, które miało miejsce w gmachu Sejmu. Jak dodał ambasadorowie akredytowani w Polsce dopytywali go też o ocenę polskich relacji międzyatlantyckich i znaczenie Grupy Wyszehradzkiej w regionie. ""Byli zaciekawieni także naszymi przewidywaniami dotyczącymi wyników wyborów do Parlamentu Europejskiego, oceną sytuacji na Ukrainie i stosunkiem różnych sił politycznych w Polsce do wydarzeń na Ukrainie"" - mówił Miller. ""Oczywiście przyznałem, że my Polacy mamy niewielki wpływ na to, co się tam dzieje, natomiast Ukraina ma duży wpływ na to, co się dzieje w Polsce, bo różne nasze ugrupowania polityczne próbują rozgrywać tym konfliktem dla swoich celów"" - dodał szef SLD.",,
https://wiadomosci.onet.pl/kraj/miller-zwiekszyc-wydatki-na-sluzby-mundurowe-do-ponad-1-proc-pkb/qfp5ch,Miller: zwiększyć wydatki na służby mundurowe do ponad 1 proc. PKB,"Lider SLD Leszek Miller powiedział w Gdyni, że wydatki na służby mundurowe w Polsce powinny być stałe, na wzór finansowania armii, i wynosić w budżecie państwa ponad 1 proc. PKB. Dodał, że jest to ważne w kontekście napływu fali uchodźców do Europy.","- Jeśli bowiem od wielu już lat wydatki na polską armię są wydatkami sztywnymi, tzn. każdorazowo w ustawie budżetowej mają ten sam procent – do tego roku to było 1,95 proc. PKB, teraz będzie 2 proc. PKB – to można tę samą zasadę zastosować w stosunku do służb mundurowych. Tak, żeby uniknąć corocznej walki o środki na modernizację i dobre warunki naszych służb mundurowych – powiedział na konferencji prasowej przewodniczący SLD. Wyjaśnił, że obecne roczne wydatki na służby mundurowe wynoszą ok. 14 mld zł. - To jest oczywiście za mało. W przyszłej kadencji Sejmu wystąpimy z takim wnioskiem, aby wzorem wydatków na armię również wydatki na służby mundurowe były na trwałe wpisane do kolejnych ustaw budżetowych i żeby to było powyżej 1 proc. PKB – zapowiedział Miller. Jego zdaniem, taki wskaźnik sytuowałby te wydatki na poziomie ok. 20, 20-kilku miliardów złotych. - W tej chwili stoimy przed zagrożeniem związanym z postępującą migracją i sytuacją w Europie. Ponieważ exodus ludności z państw arabskich się nie skończył, a dopiero się zaczyna i Europa może być przedmiotem bardzo poważnych konfliktów, to także i my w Polsce powinniśmy się na to przygotować. W związku z tym trzeba wzmocnić finansowo i straż graniczną i policję i inne służby, które będą dbać o nasze bezpieczeństwo – mówił przewodniczący SLD. Miller uważa, że Europa znajduje się w ""przededniu bardzo poważnych kryzysów"".",,
https://wiadomosci.onet.pl/tylko-w-onecie/leszek-miller-wiem-dlaczego-doszlo-do-katastrofy-smolenskiej/b1vw1,"Leszek Miller: wiem, dlaczego doszło do katastrofy smoleńskiej","- Wiem, dlaczego doszło do katastrofy smoleńskiej. Załoga próbowała wykonać zadanie niewykonalne. Winna jest załoga i dysponenci lotu. Wszyscy, którzy podjęli decyzję o lądowaniu w Smoleńsku w warunkach, które na to nie pozwalały. Na pokładzie samolotu byli ludzie, którzy nic nie mogli i tacy, którzy mogli wszystko łącznie z lądowaniem na innym lotnisku, albo powrotem do Warszawy. Lech Kaczyński należał do tej drugiej grupy - powiedział w drugiej części rozmowy z Onetem Leszek Miller. Były premier wyraził również swoją opinię na temat propozycji zmian nauczania historii w szkołach. - W podręcznikach historii powojenna Polska przedstawiana jest jako czarna dziura. Coś na kształt jednego wielkiego obozu koncentracyjnego. To ogromny skandal - stwierdził.","Z Leszkiem Millerem - szefem SLD, byłym premierem Polski - rozmawia Jacek Nizinkiewicz. Jacek Nizinkiewicz: zna pan dużo pieśni opozycyjnych z czasów PRL? Leszek Miller: Kilka znam. - I często je pan sobie nuci? - Nieczęsto. Głównie na spotkaniach, na które jestem zapraszany. - Pan, były członek Biura Politycznego Komitetu Centralnego PZPR, śpiewa ""Mury"" Jacka Kaczmarskiego - hymn ""Solidarności""? Przecież to chichot historii! - Jeśli to chichot, to dlatego, że ""Mury"" Kaczmarskiego nie mają rodowodu solidarnościowego. To pieśń Luisa Llachy, która powstała na długo przed ""Solidarnością"" i była hymnem lewicy hiszpańskiej walczącej z faszyzmem frankistowskim. Jacek Kaczmarski, do oryginalnej melodii katalońskiego barda, napisał własny tekst i zdobywał laury na wielu festiwalach. Między innymi na Festiwalu Piosenki Studenckiej w Krakowie organizowanym przez Socjalistyczny Związek Studentów Polskich. - Donald Tusk powiedział, że pan wśród działaczy ""Solidarności"", to ""ilustracja szczególnej metamorfozy"": - Mnie na pewno utkwi to na długie lata. Obrazek pana premiera Millera, który śpiewał - śpiewał to za dużo powiedziane, bo tam widziałem problem z tekstem był - usiłował śpiewać ""Mury"" wspólnie z działaczami ""Solidarności"" pod jej sztandarami.  Niektóre gesty wyglądające identycznie w zależności od czasu mogą być świadectwem czegoś zupełnie innego. Jakby pan 30 lat temu poszedł do robotnika ze sztandarem ""Solidarności"" i zaśpiewał z nim ""Mury"" to byłoby to świadectwo odwagi. Dzisiaj to było świadectwo braku odwagi - Trudno mi uwierzyć aż w taką ignorancję premiera. Zarówno oryginalna wersja ""L'Estaca"" Llachy, jak i mutacja Kaczmarskiego, były wykonywane i dobrze znane przed narodzinami ""Solidarności"". Nie trzeba było żadnej odwagi, żeby ten piękny utwór słuchać czy wykonywać. - Bardzo pozytywnie wyraża się pan o Piotrze Dudzie, szefie ""Solidarności"". Skąd ta sympatia? Znalazł pan politycznego sojusznika? - Doceniam zdolności i kompetencje szefa ""Solidarności"". Duda nie jest politykiem, więc nie można mówić o politycznych sojuszach. - Jak pan ocenia porozumienie PO z PSL ws. emerytur? Czemu miały służyć przedłużające się negocjacje liderów koalicji? - Było w tym sporo teatru, ale i autentycznego sporu. Trudne negocjacje wymagają czasu. - Zapowiedział pan, że po Wielkanocy SLD złoży wniosek o referendum. Już zebraliście 360 tys. podpisów. Czego pan się spodziewa po tym wniosku, skoro wniosek ""Solidarności"" został odrzucony? - Sprawa zmian w systemie emerytalnym nie jest jeszcze przesądzona. We wniosku SLD zadajemy obywatelom dwa pytania: 1. Czy zgadzają się na wydłużenie i zrównanie wieku emerytalnego do 67 roku życia, tak jak chce rząd? 2. Czy podzielają pogląd, że powinno się przechodzić na emeryturę po przepracowaniu 35 lat (kobiety) i 40 lat (mężczyźni)? Sojusz zebrał już 360 tysięcy podpisów, ale to za mało. Musimy mieć drugie tyle, żeby wniosek zanieść do marszałka Sejmu. Nie chcemy, żeby po odrzuceniu wniosku ""Solidarności"" przez PO, PSL i Ruch Palikota skończyła się debata na ten temat systemu emerytalnego. - Aleksander Kwaśniewski uważa, że gdyby pan był premierem, to nie zgodziłby się na referendum. - Nie wypowiadam się w imieniu Aleksandra Kwaśniewskiego i oczekuję od niego tego samego. - To zmieńmy temat. Dlaczego Sojusz nie chciał likwidacji Funduszu Kościelnego, kiedy pan był premierem? - SLD nigdy nie miał samodzielnej większości parlamentarnej. Zawsze współrządził z PSL, a ta partia nigdy nie chciała wystąpić przeciwko czemukolwiek, co miałoby godzić w Kościół. - SLD poprze zaproponowane przez koalicję rządową zmiany rozliczania się Kościoła? - Oczywiście. Jeśli tylko Donald Tusk zacznie organizować większość sejmową, która pozwoli zmienić finansowanie Kościoła, to SLD chętnie znajdzie się w jej szeregach. - A jak pan reaguje na propozycję zmian nauczania historii w szkołach? - Uczenie historii w blokach tematycznych to niezły pomysł. Problem dotyczy pytania, co się uczy. Jeśli to ma być historia według obowiązującego kanonu prawicowego, to lepiej znieść naukę tej dyscypliny. - To znaczy? - Lepiej nie uczyć kłamstw, niż uczyć. - Młodzi Polacy są uczeni kłamstw w szkołach? - Niestety, zwłaszcza w odniesieniu do wydarzeń po II Wojnie Światowej. - Jakieś przykłady? - W podręcznikach historii powojenna Polska przedstawiana jest jako czarna dziura. Coś na kształt jednego wielkiego obozu koncentracyjnego. To ogromny skandal. - Popiera pan zmiany wprowadzane przez minister Krystynę Szumilas? - Jeśli w szkołach ma być wykładana polityka historyczna zamiast historii, to lepiej jej w ogóle nie uczyć. - Jarosław Kaczyński zaproponował zmiany w Konstytucji RP. Prezes PiS uważa, że obecna ustawa zasadnicza  utrwala postkomunizm w Polsce.  Czy pan podniósłby rękę za zmianami w polskiej Konstytucji? - W niektórych przypadkach. Ważną zmianą w polskiej Konstytucji byłby tryb wybierania prezydenta, który powinien być wyłaniany przez Zgromadzenia Narodowe. - A jest pan za odchudzeniem Sejmu i likwidacją Senatu, o co swego czasu szumnie postulowali politycy PO? - Jestem za przekształceniem Senatu w rodzaj izby senatorsko-samorządowej. - Okręgi jednomandatowe? - Nie, dlatego że okręgi jednomandatowe są sprzeczne z ważną zasadą proporcjonalności. - Wkrótce miną dwa lata od katastrofy smoleńskiej. Czy ten czas przybliżył pana do wiedzy, dlaczego 10 kwietnia 2010 r. zginęli Lech Kaczyński i załoga delegacji prezydenckiej? - Wiem dlaczego doszło do katastrofy smoleńskiej. Załoga próbowała wykonać zadanie niewykonalne. - Uważa pan, że winni katastrofy smoleńskiej są piloci? - Winna jest załoga i dysponenci lotu. Wszyscy, którzy podjęli decyzję o lądowaniu w Smoleńsku w warunkach, które na to nie pozwalały. - Chce pan powiedzieć, że winna leży po stronie śp. Lecha Kaczyńskiego? - Na pokładzie samolotu byli ludzie, którzy nic nie mogli i tacy, którzy mogli wszystko łącznie z lądowaniem na innym lotnisku, albo powrotem do Warszawy. Lech Kaczyński należał do tej drugiej grupy. - Weźmie pan udział w rocznicowych obchodach? - Pójdę na groby przyjaciół. - Ciekaw jestem co pan myśli o sporze Adama Bielana z ""Newsweekiem"". Bielan udzielił wywiadu Teresie Torańskiej ponad rok temu do książki o katastrofie smoleńskiej, a dzisiaj bez autoryzacji i zgody byłego członka PiS, ukazały się fragmenty rozmowy - przyjmując wersję eurodeputowanego - w piśmie, dla którego wywiadu nie udzielał. Jakby się pan teraz zachował na miejscu Bielana? - Poczułbym się oszukany i unikałbym dalszych kontaktów z tą redakcją. - Zapowiedział pan,  że zorganizuje kontrmanifestację 1 maja dla Kongresu Majowego organizowanego przez Ruch Palikota. Na ilu działaczy pan liczy i czego możemy się spodziewać po tej manifestacji? - To nie będzie kontrmanifestacja, ale 10 tysięczna demonstracja w obronie ludzi pracy. Ruch Palikota nie będzie tu żadnym odniesieniem. - Zaskoczyło pana stanowisko Barcka Obamy odnośnie do budowy tarczy antyrakietowej, które poznaliśmy dzięki podsłuchanej wymianie zdań między prezydentami USA i Rosji? - W żadnym razie. To jasne, że Amerykanie chcą budować system bezpieczeństwa światowego razem z Rosją, a nie przeciw Rosji. To słuszny kierunek. - I na koniec. Podobno trwa walką w PO o schedę po Donaldzie Tusku. Widzi pan ewentualnych następców Tuska? - W każdej partii trwa rywalizacja o przywództwo. Dziś jeszcze nie widać, kto mógłby zastąpić Tuska. - Dziękuje za rozmowę. Koniec części drugiej. Rozmawiał: Jacek Nizinkiewicz W pierwszej części rozmowy z Onetem Leszek Miller powiedział: ""Jeśli ja miałbym coś wspólnego z więzieniami CIA w Polsce, to tyle samo miałby z tym wspólnego ówczesny prezydent RP, którym był Aleksander Kwaśniewski. Prezydent miał dokładnie taką samą wiedzę na temat zwalczania terroryzmu i współpracy Polski z USA, jaką miał premier. Może nawet większą, bo częściej spotykał się z prezydentem USA"". Szef SLD skomentował również wypowiedź Janusza Palikota na temat abp Józefa Michalika: ""Palikot powinien być ukarany za nazwanie abp Michalika chamem. Jestem przeciwnikiem obrażania ludzi bez względu na to czy chodzą w garniturze, czy w sutannie"".","Leszek Miller, fot. PAP/Paweł Supernak",
https://wiadomosci.onet.pl/kraj/leszek-miller-za-kilka-dni-beda-gotowe-listy-wyborcze-zjednoczonej-lewicy/lqx0rv,Leszek Miller: za kilka dni będą gotowe listy wyborcze Zjednoczonej Lewicy,"Listy wyborcze Zjednoczonej Lewicy są jeszcze konsultowane, ale będą gotowe za kilka dni - poinformował szef SLD Leszek Miller w Szczecinie, gdzie dotarły czerwone busy Sojuszu.","Miller powiedział dziennikarzom, że ws. list wyborczych prowadzone są jeszcze konsultacje. - Myślę, że potrzeba jeszcze około siedmiu dni, żeby uzgodnić wszystkie szczegóły, a potem oczywiście zwłaszcza liderzy list powinni rozpocząć intensywną kampanię - powiedział. Podjęliśmy decyzję, żeby ubiegać się o mandaty pod postacią koalicyjnego komitetu wyborczego Zjednoczona Lewica - przypomniał Miller. Szef Sojuszu pytany o komentarz do sondażu GfK Polonia, który daje Zjednoczonej Lewicy 1,1 proc. poparcia powiedział: ""Słyszymy, że ten sondaż był wykonany dwa tygodnie temu, a więc jeszcze wtedy, kiedy ważyły się losy, czy my pójdziemy w formule Zjednoczonej Lewicy"". Jak dodał, należy go zdyskwalifikować i poczekać na kolejny, który będzie bardziej miarodajny. - Zdajemy sobie sprawę oczywiście, że wypromowanie nowej nazwy Zjednoczona Lewica nie będzie łatwe. To nakłada na nas obowiązek bardzo intensywnej i skutecznej kampanii wyborczej, ale jesteśmy przekonani, że jesteśmy w stanie to uczynić - powiedział Miller. - Mieszkańcy wybrzeża i turyści mówili, że jeśli pójdziemy w postaci Zjednoczonej Lewicy, jeśli to będą listy wyborcze, na której będzie można znaleźć przedstawicieli różnych ugrupowań, to tym chętniej będą na tego rodzaju formułę głosowali - przekonywał szef SLD. Czerwone busy z parlamentarzystami SLD po kilku dniach spotkań z mieszkańcami i turystami na zachodniopomorskim wybrzeżu dotarły do stolicy Pomorza Zachodniego. Szefowi Sojuszu towarzyszyli w tej m.in. Wincenty Elsner, Stanisław Wziątek i lokalni politycy SLD. Zachodniopomorskie jest kolejnym etapem zapoczątkowanej trzy tygodnie temu akcji polityków Sojuszu ""Masz dość? Chodź z nami"", w ramach której politycy tej partii odwiedzili już m.in. Ciechocinek, Płock, Gdynię, Gdańsk, Władysławowo, Łebę i Piotrków Trybunalski. Politycy SLD na spotkania z mieszkańcami przyjeżdżają czerwonymi busami. Rada Krajowa SLD podjęła blisko dwa tygodnie temu decyzję o starcie w wyborach parlamentarnych w koalicji Zjednoczona Lewica. Rozmowy o wspólnym starcie lewicy toczyły się pod auspicjami OPZZ. Na początku lipca ugrupowania lewicowe wstępnie porozumiały się co do wspólnego minimum programowego. W rozmowach o wspólnym starcie w wyborach brało udział ponad 30 organizacji - partii i stowarzyszeń. Poza SLD, Zielonymi i Twoim Ruchem były to m.in.: Unia Pracy, Partia Demokratyczna, Wolność i Równość, Ruch Sprawiedliwości Społecznej Piotra Ikonowicza i Polska Partia Pracy.",,
https://wiadomosci.onet.pl/kraj/miller-sld-bedzie-popierac-dzialania-ws-dialogu-z-ukraina/ydr02,Miller: SLD będzie popierać działania ws. dialogu z Ukrainą,"SLD będzie popierał wszystkie działania, które idą w kierunku podtrzymania dialogu zarówno z ukraińską władzą, jak i opozycją - zadeklarował po wtorkowym spotkaniu z prezydentem Bronisławem Komorowskim lider Sojuszu Leszek Miller.","Miller - z powodu wizyty zagranicznej - nie wziął udziału w poniedziałkowym posiedzeniu Rady Bezpieczeństwa Narodowego na temat Ukrainy. Z prezydentem spotkał się we wtorek rano. - Życzymy całej Ukrainie powodzenia w jej drodze na Zachód, ale też Polska nie może przekroczyć tej linii, poza którą byłaby ingerencja w wewnętrzne sprawy Ukrainy - oświadczył Miller na konferencji prasowej po rozmowie z Komorowskim. Jak podkreślił, na Ukrainie ""działa legalny rząd i legalnie wybrany prezydent"". - To nie jest sytuacja sprzed lat, kiedy demonstracje na Majdanie dotyczyły podejrzeń o nieprawidłowości, czy sfałszowanie wyborów, stąd też polskie władze muszą postępować bardzo rozważnie, bardzo ostrożnie, żeby nie dać powodów do ataku Rosji, czy innych państw, które mogłyby to wykorzystać - mówił b. premier. Ocenił przy tym, że wysiłki premiera Donalda Tuska i prezydenta Bronisława Komorowskiego zmierzające do nakłonienia przywódców UE do większych zobowiązań względem Ukrainy są właściwe. - Europejskie aspiracje Ukrainy nie rozstrzygną się w Kijowie, tylko w Brukseli i w najpoważniejszych stolicach UE - zaznaczył Miller. Przyznał, że Unia waha się w sprawie integracji z Ukrainą - nie ma żadnego precyzyjnego planu dotyczącego perspektywy przyjęcia jej do wspólnoty, ani planu finansowego w tej sprawie. - Nie może się powtórzyć sytuacja Turcji, która od 50 lat jest w kręgu umowy stowarzyszeniowej, a w ciągu tych lat Turcja zamknęła jeden rozdział negocjacyjny na 35. Dzisiaj nikt nie wie, czy Turcja zostanie przyjęta do UE i kiedy. To nie może być przypadek Ukrainy, zwłaszcza dla nas Polaków, którzy mamy dodatkowy jeszcze emocjonalny wzgląd w to wszystko, co się u naszego wschodniego sąsiada dzieje. Miller podkreślił, że zadeklarował podczas spotkania z prezydentem, że Sojusz będzie popierał działania, które podejmuje on, jak i rząd w sprawie dialogu z Ukrainą. - SLD będzie popierał wszystkie działania, które idą w kierunku podtrzymania dialogu zarówno z ukraińską władzą, jak i opozycją, które prowadzą do głównych stolic europejskich, aby przekonać liderów europejskich do bardziej aktywnego zaangażowania się w sprawy ukraińskie i do konstruowania planów i programów, które są na tyle konkretne, że nie pozostawiają żadnych wątpliwości, tak jak to jest dotychczas - powiedział lider Sojuszu. Tematem poniedziałkowego posiedzenia Raby Bezpieczeństwa Narodowego były polityczno-strategiczne wnioski płynące z kryzysu ukraińskiego. Komorowski zapowiedział po posiedzeniu, że wspólnie z rządem zajmą się zbudowaniem nowego planu działania Polski wobec Ukrainy.",Leszek Miller po spotkaniu z prezydentem,
https://wiadomosci.onet.pl/kraj/b-premier-ogarnia-mna-poczucie-wstydu/zj8xs,B. premier: ogarnia mną poczucie wstydu,"- Ogarnia mną poczucie zażenowania i wstydu za zachowanie państwowych urzędników - mówił dzisiaj były premier Leszek Miller na konferencji prasowej w Słupsku. Takimi słowami ocenił, jego zdaniem skandaliczną, sytuację polskich rybaków.","- Polski rybaków najbardziej boli to, że za rządów PiS zachęcano ich do połowów ryb i mówiono, żeby nie przejmować się żadnymi ograniczenia, a po zwycięstwie PO otrzymali kary pieniężne za swoją aktywność - wytłumaczył. Były premier dodał również, że ""w tym jest widoczna nonszalancja administracji"". - To jest fakt skandaliczny. Nie może tak być, że administracja jednego rządu zachęca, a druga karze - stwierdził.","Leszek Miller, fot. Damian Kramski / Agencja Gazeta",
https://wiadomosci.onet.pl/kraj/miller-nie-pozwolimy-na-zapudrowanie-skandalicznych-faktow/pz509,Miller: nie pozwolimy na zapudrowanie skandalicznych faktów,"Nie pozwolimy na zapudrowanie przez rząd skandalicznych faktów - mówił w Sejmie Leszek Miller odnosząc się do ujawnionych nielegalnych nagrań. Zapowiedział, że SLD będzie współpracować ze wszystkimi siłami w Sejmie, które chcą wyjaśnienia sprawy do końca.","- Wszystkie ujawnione patologie muszą być ujawnione i osądzone - powiedział Miller. Oświadczył, że SLD złożyło - w związku z opublikowanymi przez tygodnik ""Wprost"" taśmami - wnioski do NIK i prokuratury m.in. ws. zbadania m.in. kwestii terminu oddania do użytku gazoportu w Świnoujściu i ewentualnego nielegalnego finansowania regionalnych lotnisk. - Nie pozwolimy na zapudrowanie skandalicznych faktów z uruchomionej właśnie fabryki pudru, bo wyłania się z niego obraz państwa życzliwego dla swoich i bezlitosnego wobec nie swoich - mówił Miller. Według niego obraz politycznych elit, wyłaniający się z nagrań, w których ""dominuje odstręczający język, pycha i arogancja (...) oraz prywatne libacje na koszt podatników"" nie zniknie, gdy premier wymieni jednych ministrów dla drugich, czy wtedy, gdy uzyska wotum zaufania dla swojego rządu. Miller ocenił, że premier Donald Tusk ""słusznie chce wyjaśnienia kto i dlaczego podsłuchiwał i słusznie wstydzi się za podsłuchiwanych"". Wyraził jednocześnie zaniepokojenie, bo - jak mówił - premier sprawia wrażenie, że ""gdyby nie posługiwali się oni wulgarnym językiem to wszystko byłoby w porządku"". Zaznaczył, że szef rządu ""ani słowem nie odniósł się do merytorycznej oceny swoich współpracowników, za to chętnie przeprosił za styl rozmów, a nie ich treść"". - Nie obchodzi nas - używając języka elit PO - kto w szeregach tej partii jest ""starą komuszką"", kto jest - tu stawiam kropki, a kto jest czymś jeszcze gorszym. Nie obchodzi nas, kto jest ""nadętym babskiem"", kto należy do ""żulii lwowskiej"", w jakiej strukturze rządu jest szambo, kto opowiada najlepsze dowcipy o domach publicznych, a kto o Żydach - mówił Miller. Zaznaczył, że SLD interesuje z kolei to, że szef MSZ Radosław Sikorski ""głęboko nie zgadza się z prowadzoną przez siebie polityką"", a szef MSW Bartłomiej Sienkiewicz utrzymuje, że ""państwo, którym premier Donald Tuska zarządza istnieje tylko w teorii"". Jak mówił, SLD interesuje też stan spółki Polskie Inwestycje Rozwojowe. Zaznaczył, że to ""okręt flagowy rządu, który - jak słyszymy od ministra Sienkiewicza - spoczywa na »kupie kamieni«, i jak słyszymy jeszcze paru innych elastycznych wspornikach"". Według Millera premier po kolei realizuje scenariusz konieczny w takich sytuacjach: udziela informacji, a potem zgłasza wniosek o wotum zaufania dla swojego rządu. Przypomniał, że SLD żądał wykonania obu tych kroków. Zdaniem Millera lepiej byłoby jednak, gdyby premier zadziałał w tej sprawie kilka dni wcześniej. Poinformował, że SLD ws. wotum podejmie decyzję ""w odpowiednim czasie"". - Jeżeli nic nie pomoże i kryzys będzie się pogłębiał, pozostaje trzeci krok: przyśpieszone wybory - zauważył szef SLD. Miller ocenił, że afera podsłuchowa spowodowała, że ""bieżący podział polityczny to ci, którzy chcą wyjaśnienia tej sprawy i ci, którzy tego nie chcą"". - SLD będzie współpracował ze wszystkimi siłami w Sejmie, które zamierzają wyjaśnić do końca aferę podsłuchową - zadeklarował. Zwrócił się też do ""ludzi lewicy"", którzy głosowali ostatnio na PO. Podkreślił, że jest przekonany, iż dziś są oni zawstydzeni i zażenowani standardami panującymi w tym ugrupowaniu oraz tym, że premier ""usilnie pracuje na powrót Jarosława Kaczyńskiego do władzy"". - Ale nie jest tak, że alternatywą premiera Donalda Tuska jest premier Kaczyński. Szanowni państwo, macie SLD. Wracajcie do swojego domu, jest gdzie i po co wracać - apelował Miller.",Leszek Miller,
https://wiadomosci.onet.pl/jonski-palikot-gra-bezpieczenstwem-nawet-lepper-tego-nie-robil/tzvwz,Joński: Palikot gra bezpieczeństwem. Nawet Lepper tego nie robił,"- Wypowiedzi Janusza Palikota są zagrożeniem. Sprawiają zagrożenie dla naszego kraju - tak podczas konferencji prasowej w Sejmie o ostatnich wypowiedziach lidera Ruchu Palikota powiedział rzecznik SLD Dariusz Joński. - Palikot próbuje grać bezpieczeństwem Polski. Próbowaliśmy szukać takiego polityka w przeszłości. Nawet Andrzej Lepper nie grał nigdy bezpieczeństwem Polski, a Palikot to robi - powiedział.","Joński zaznaczył też, że jest pewien, że przedstawicieli organizacji terrorystycznych czytają doniesienia i słowa Janusza Palikota i mogą źle wpłynąć na sytuację w kraju. - Te wszystkie informacje są przekazywane i niewątpliwie przedstawiciele organizacji terrorystycznych śledzą te informacje - stwierdził. Dodał też do słów Palikota dochodzi ""enigmatyczne zachowanie"" prokuratury, która nie chciała się wypowiadać na ten temat. - Wypowiedzi Palikota sprawiają zagrożenie dla naszego kraju. (...) Dopóki to była zabawa polegająca na piciu bimbru i paleniu marihuany to było okej. Teraz zabawa się kończy. - ocenił. Palikota zaatakował też Leszek Miller, którego kilka godzin wcześniej Palikot oskarżył o odpowiedzialność za śmierć polskich żołnierzy w Iraku i Afganistanie. Były premier wyjaśnił, że ostateczną decyzję o wysłaniu wojsk podejmuje, na wniosek Rady Ministrów, prezydent RP. Na pytanie, dlaczego Palikot nie atakuje w tej kwestii ówczesnego prezydenta Aleksandra Kwaśniewskiego Miller podkreślił, że ma dwie hipotezy. - Mamy do czynienia z nieuctwem i niechęcią do czytania podstawowych dokumentów, które są pod ręką każdego posła lub z powodami politycznymi, jako że głównym zagrożeniem dla Palikota jestem ja, a nie Kwaśniewski - powiedział. Wojna słowna Millera z Palikotem Janusz Palikot zapowiedział dziś rano, że pozwie do sądu szefa SLD Leszka Millera. Chodzi o wypowiedź, w której Miller miał - według Palikota - powiedzieć, że szef Ruchu był skazany wyrokiem sądu. - To kłamstwo, które Miller będzie musiał sprostować - oświadczył Palikot. To kolejna odsłona konfliktu między liderem Ruchu Palikota a szefem SLD. Wczoraj do spięcia między politykami doszło w studiu TVN24, gdzie politycy nie podali sobie ręki. Kilka godzin temu Palikot oskarżył Millera o odpowiedzialność za śmierć polskich żołnierzy na misjach zagranicznych, a w odpowiedzi lider SLD nazwał Palikota ""pajacem"". Lider Ruchu Palikota odniósł się do sprawy rzekomej odpowiedzialności lidera SLD za stworzenie tajnych więzień CIA w Polsce. - On ponosi odpowiedzialność za śmierć żołnierzy w Afganistanie i Iraku. Jeżeli wydarzą się jakieś ataki terrorystyczne, w szczególności podczas mistrzostw Europy, to odpowiedzialność poniosą ci, którzy doprowadzili do powstania więzień CIA w Polsce. Gdyby ich nie było, gdybyśmy nie byli w Iraku, to moglibyśmy dziś spać spokojnie - powiedział. Przyznał też, że wstydzi się tego, że w Polsce, gdzie przez lata walczyło się o prawa obywatelskie, były więzienia. - Polska strzeliła sobie wizerunkowego gola. Popełniła wizerunkowe harakiri. Straciliśmy twarz, bo zgodziliśmy się na torturowanie ludzi. To jest przerażające - stwierdził. Zaznaczył też, że to, że Polska się teraz do tego przyznaje jest ""nadzieją, że w oczach tych osób (terrorystów - przyp. red.) my się od tej polityki odcinamy - ocenił.","Dariusz Joński i Leszek Miller, fot. PAP/Jacek Turczyk",
https://wiadomosci.onet.pl/kraj/leszek-miller-ws-wiezien-cia-prokuratura-zaprasza-terrorystow-do-polski/8bx2w,Leszek Miller ws. więzień CIA: prokuratura zaprasza terrorystów do Polski,"- Jedni celebryci prokuratorscy z Katowic wykorzystują śmierć małego dziecka, a drudzy celebryci, tym razem z Warszawy, wykorzystują temat więzień CIA. Tylko, że to już jest poważna sprawa. Prokuratura zaprasza terrorystów do Polski - powiedział na antenie TVN 24 w programie ""Kropka nad i"" były premier Leszek Miller (SLD).","- Ja nie wydawałem żadnej zgody na więzienia CIA w Polsce. Prokuratura ma informować o faktach, a nie o przypuszczeniach. Mogę tylko zdumieć się nad nieprofesjonalizmem, jaki reprezentuje prokuratura. Ja nie mam nic przeciwko jej działalności. Powinna zakończyć śledztwo i przedstawić zarzuty. Ja byłem w prokuraturze, ale nie byłem przesłuchany. Odmówiłem przesłuchania. Obowiązuje mnie zachowanie tajemnicy - tłumaczył lider SLD. - Nie chciałbym, żeby jakiś islamski terrorysta wpadł do polskiej szkoły z karabinem - dodał. Miller odniósł się również do wcześniejszych słów Janusza Palikota. Lider Ruchu Palikota powiedział: ""Wstyd mi za Polskę i wstyd mi za Leszka Millera. Oczekuję od Leszka Millera rezygnacji z prowadzenia działalności politycznej i zrzeczenia się immunitetu"". - Nie ma co uprawiać teatru. Dziwię się, że Janusz Palikot jest tak niekompetentny. Poseł może się zrzec immunitetu, kiedy wpłynie odpowiedni wniosek. Tymczasem ja nie jestem o nic oskarżony - powiedział Leszek Miller. Tajne więzienia CIA w Polsce ""Gazeta Wyborcza"" napisała dzisiaj, że warszawska prokuratura w pierwszej połowie stycznia postawiła byłemu szefowi Agencji Wywiadu Zbigniewowi Siemiątkowskiemu zarzuty przekroczenia uprawnień oraz naruszenia prawa międzynarodowego dotyczące przetrzymywania w Polsce więźniów CIA. Prokuratura bada, czy była zgoda polskich władz na stworzenie w Polsce tajnych więzień CIA w latach 2002-2003, i czy ktoś z polskich władz nie przekroczył uprawnień, godząc się na tortury, jakim w punkcie zatrzymań CIA w Polsce mieli być poddawani podejrzewani o terroryzm. Według informacji ""Gazety Wyborczej"" i ""Panoramy"" TVP2 warszawscy śledczy przygotowali materiał pozwalający przesłać do Sejmu dowody, pozwalające wszcząć procedurę postawienia Millera - premiera w latach 2001-2004 - przed Trybunałem Stanu.","Leszek Miller i Dariusz Joński, fot. PAP/Paweł Supernak",
https://wiadomosci.onet.pl/kraj/sld-chce-wspolnej-lewicowej-listy-w-wyborach-samorzadowcyh/pw9sv,SLD chce wspólnej lewicowej listy w wyborach samorządowcyh,"Zarząd SLD podjął uchwałę, w której zwraca się do wszystkich formacji lewicowych o utworzenie wspólnych list w wyborach samorządowych. - Główną siłą na lewicy jest SLD - mówił Miller. Komentując tę propozycję Andrzej Rozenek z Twojego Ruchu, porównał ją do rosyjskiego konwoju humanitarnego.","- Główną siłą na lewicy jest SLD. Zwracamy się, bez żadnych warunków wstępnych, do wszystkich ugrupowań, związków, stowarzyszeń, które zaliczają się do lewicy o stworzenie komitetu SLD-Lewica Razem - powiedział dziennikarzom Leszek Miller. Przewodniczący Sojuszu podkreślił, że jego ugrupowanie jest gotowe do oddania połowy wszystkich miejsc na listach wyborczych. - Na razie widać, że nie ma miejsca dla Twojego Ruchu w propozycji SLD - skomentował tę propozycję w TVN24 Andrzej Rozenek. - Tę propozycję można porównać do rosyjskiego białego konwoju. Ona ładnie wygląda z zewnątrz, ale w środku się czai coś nieprzyjemnego - zaznaczył Rozenek. Wspólne listy z Twoim Ruchem w wyborach samorządowych i współpraca z innymi ugrupowaniami o charakterze lewicowym - m.in. o tym będzie dyskutował w środę zarząd SLD. Podejmie też decyzję ws. ważności rozwiązania krakowskich struktur Sojuszu. Szef SLD Leszek Miller zapowiedział w poniedziałek w radiowych ""Sygnałach Dnia"", że na dzisiejszym posiedzeniu zarządu zostaną podjęte ""wszystkie niezbędne decyzje"" dotyczące m.in. nadchodzących wyborów samorządowych. Już na początku tygodnia deklarował, że chciałby, aby powstała szeroka lista lewicy, która stanowiłaby ofertę dla wielu środowisk lewicowych. - W każdych wyborach - parlamentarnych i samorządowych - jedna lista adresowana do szerokiego, w miarę określonego tożsamościowo środowiska jest lepsza niż kilka list - argumentował jeszcze w poniedziałek. Szef SLD przyznał wtedy, że w Sojuszu jest ""wiele oporu"" ws. ewentualnej współpracy z Twoim Ruchem - z powodu różnic programowych i różnego ""potencjału obecności w samorządach"". - My mamy prawie 5 tysięcy działaczy samorządowych, Twój Ruch ma dziewięć czy dziesięć. No i nie wygasły jeszcze rozmaite, złe wspomnienia z przeszłości, gdzie obydwie formacje nie szczędziły sobie agresji i gorzkich słów - tłumaczył Miller. Według sekretarza generalnego SLD Krzysztofa Gawkowskiego doszło już do porozumienia Sojuszu z Krajowa Partią Emerytów i Rencistów, a także trwa współpraca z Unią Pracy. Co do warunków tej współpracy oraz rozmów z innymi ugrupowaniami - zaznaczył Gawkowski - szczegóły zostaną ujawnione 25 sierpnia, kiedy Sojusz ostatecznie ""zamknie temat list"". Temat list wyborczych nie jest jedynym, który jest dyskutowany na dzisiejszym posiedzeniu zarządu SLD. W agendzie jest także m.in. sprawa rozwiązania krakowskich struktur Sojuszu. Decyzję w tej sprawie podjęła w końcu lipca małopolska rada Sojuszu po wniosku jej szefa Krzysztofa Klimczaka. Według niego ma to lepiej przygotować partię do walki w jesiennych wyborach samorządowych. Klimczak zapewnia, że sprawa nie ma ""drugiego dna"". Z kolei zdaniem członkini krakowskiego SLD i wiceszefowej tej partii Joanny Senyszyn uchwała o rozwiązaniu struktur jest nieważna, bo w trakcie jej uchwalania nie było kworum. W związku z tym Senyszyn skierowała do zarządu wniosek o unieważnienie tej decyzji oraz wystąpiła o zawieszenie w prawach członka partii Klimczaka, bo - jej zdaniem - szkodzi on partii. Ostateczną decyzję czy uznać uchwałę rozwiązującą krakowskie struktury podejmie zarząd krajowy SLD.",Leszek Miller i Janusz Palikot,
https://wiadomosci.onet.pl/kraj/leszek-miller-wystartuje-z-list-sld/ttb5n,Leszek Miller wystartuje z list SLD?,"B. premier Leszek Miller, lider SLD w Łódzkiem Dariusz Joński i poseł Sylwester Pawłowski są wśród osób, które otrzymały rekomendacje dzielnicowych struktur partii w Łodzi do startu w wyborach parlamentarnych. Na razie nie wiadomo jednak, czy Miller wystartuje z samej Łodzi.","Każdy kandydat SLD, który chce znaleźć się na liście wyborczej do parlamentu, musi otrzymać rekomendację - w przypadku Łodzi - najpierw koła, dzielnicy, później Rady Miejskiej i Wojewódzkiej Sojuszu. - Jesteśmy obecnie na etapie zakończenia rekomendacji kół i dzielnic. Jeszcze w tym miesiącu odbędzie się Rada Miejska w Łodzi i na początku czerwca Rada Wojewódzka, która musi przyjąć propozycję list w trzech okręgach w województwie - powiedział w poniedziałek PAP Joński. Ostatecznie listy musi zaakceptować Rada Krajowa partii. Rekomendację śródmiejskich struktur SLD otrzymał b. premier Leszek Miller. Według Jońskiego nie oznacza to jednak, że będzie on kandydował z Łodzi. - Rekomendacja to wyrażenie woli co do chęci samego startu w wyborach, natomiast nie jest przesądzone, że Leszek Miller będzie kandydował z samej Łodzi. Co do okręgu to jest jeszcze kwestia do ustalenia. Są różne propozycje. Myślę, że w ciągu dwóch tygodni będziemy to wiedzieli - zaznaczył Joński. Według nieoficjalnych informacji Leszek Miller mógłby kandydować m.in. w Warszawie, Płocku czy Włocławku. W Łodzi rekomendację dzielnic do startu w wyborach otrzymali także m.in. poseł i szef miejskich struktur Sojuszu Sylwester Pawłowski, b. marszałek województwa Mieczysław Teodorczyk, b. posłanki Elżbieta Jankowska i Alicja Murynowicz oraz znani miejscy radni Jarosław Berger czy Małgorzata Niewiadomska-Cudak. To są tylko rekomendacje z samego SLD, który nadal prowadzi rozmowy w sprawie kandydatów na listy z innymi partiami m.in. z Partią Kobiet czy Partią Zielonych. Nadal nie wiadomo, czy na listach SLD znajdzie się łódzka posłanka prof. Zdzisława Janowska z SdPl, czy posłanka Anita Błochowiak.",,
https://wiadomosci.onet.pl/kraj/piekarska-liczy-na-rozmowe-z-millerem-w-przyszlym-tygodniu/kx42t,Piekarska liczy na rozmowę z Millerem w przyszłym tygodniu,"Wiceprzewodnicząca SLD Katarzyna Piekarska liczy, że w przyszłym tygodniu uda jej się porozmawiać o swojej przyszłości w SLD z liderem partii Leszkiem Millerem. Piekarska w zeszły weekend przegrała wybory na szefową mazowieckich struktur Sojuszu.","Wiceszefowa SLD zapowiada, że ma projekt dotyczący funkcjonowania Sojuszu, który chce przedstawić Millerowi. W przyszłą sobotę odbędzie się kongres SLD, który ma zatwierdzić korespondencyjny wybór Millera na przewodniczącego Sojuszu na najbliższą, czteroletnią kadencję. Były premier tymczasowo zasiada na fotelu szefa partii od grudnia zeszłego roku, po tym jak z kierowania SLD zrezygnował Grzegorz Napieralski. Kongres SLD wybierze też nowego sekretarza generalnego partii, a także ustali liczbę wiceprzewodniczących, których wyłoni następnie Rada Krajowa ugrupowania. Piekarska powiedziała PAP, że otrzymała od b. premiera propozycję pozostania na funkcji jego zastępcy. ""Przewodniczący złożył mi taką propozycję. Myślę, że trzeba na spokojnie porozmawiać i wtedy podjąć stosowne decyzje. Mam nadzieję, że taką konstruktywną rozmowę odbędziemy w przyszłym tygodniu"" - potwierdziła PAP Piekarska. Jak zastrzegła, sama funkcja partyjna ma dla niej znaczenie drugorzędne. ""Mogę zostać w SLD bez stanowiska, mam jednak pewien projekt i chciałabym powiedzieć o tym przewodniczącemu. Leszek Miller ma ogromny wpływ na to, co dzieje się w SLD. Jest popierany przez różne frakcje wewnątrz SLD, więc tym bardziej wydaje mi się, że od niego będzie sporo zależało"" - zaznaczyła wiceszefowa Sojuszu. Projekt dotyczy - jak mówiła Piekarska - kobiet i polityki równościowej, ale też jej funkcjonowania w obrębie Mazowsza. Nie chciała jednoznacznie powiedzieć, czy faktycznie myśli o odejściu z Sojuszu. ""Należę do SLD, jestem również jednym z członków-założycieli tej partii. To jest jednak 15 lat mojego życia, które nie jest łatwo tak po prostu zamknąć za sobą"" - zaznaczyła wiceszefowa SLD. W ostatnich wywiadach Piekarska skrytykowała m.in. swą partię za to, że nie promuje kobiet, zarówno na listach wyborczych, jak i we własnych strukturach. ""Chciałabym działać w partii, w której nie ma szklanego sufitu dla kobiet"" - mówiła. Jak dodała: ""15 lat temu (Miller - PAP) przekonywał mnie, aby przejść do Sojuszu. Teraz będzie mnie namawiał, abym została"". Pytany o te słowa w czwartek b. premier ocenił, że ""decyzja dotycząca pozostania w SLD, czy nie, należy tylko i wyłącznie do Katarzyny Piekarskiej"". ""Bardzo bym chciał, aby Katarzyna Piekarska została w SLD, ale ja nie jestem niańką, nie zajmuję się niańczeniem nikogo"" - powiedział dziennikarzom w Sejmie. Podkreślił, że polityka to twarda gra, jej reguły są znane, trzeba umieć wygrywać i przegrywać. Piekarska, pytana później przez PAP o wypowiedź szefa Sojuszu przypomniała, że z Millerem znają się wiele lat i do tej pory współpracują ze sobą. ""Trzeba zwyczajnie usiąść i porozmawiać. Nie chodzi o to, żeby ktoś kogoś niańczył, tylko o poważną rzeczową dyskusję, bo ostatnio trochę czasu na taką rozmowę zabrakło. To była ta jedna rozmowa za mało"" - oceniła Piekarska. Piekarska w 2007 roku i w roku ubiegłym bezskutecznie ubiegała się o mandat poselski w wyborach parlamentarnych. W ostatnich wyborach, mimo iż w okręgu podwarszawskim głosowało na nią blisko 14 tys. osób, to Sojusz nie zdobył tam ani jednego mandatu. Początkowo wiceszefowa SLD miała być ""jedynką"" listy stołecznej SLD, jednak miejsce to oddała Ryszardowi Kaliszowi, a sama postanowiła, że otworzy listę podwarszawską. W wyborach 2011 roku, Sojusz zanotował najgorszy w historii tej formacji wynik wyborczy - 8,24 proc., co dało mu tylko 27 mandatów poselskich.",,
http://wiadomosci.onet.pl/tylko-w-onecie/leszek-miller-saryusz-wolski-nie-zostanie-wybrany/zz54dc1,Leszek Miller: Saryusz-Wolski nie zostanie wybrany,"- Jacek Saryusz-Wolski nic Polsce nie załatwi, dlatego że nie zostanie wybrany - powiedział w programie ""Onet Rano."" Leszek Miller. Były premier ocenił szanse, jakie posiada kandydat Polski na uzyskanie stanowiska szefa Rady Europejskiej, a także zauważył, że w razie niepowodzenia ktoś powinien ponieść konsekwencje. Ponadto Miller zaznaczył, że przyczyną zgłoszenia kandydatury Saryusz-Wolskiego były wewnętrzne zatargi w Polsce. - Tu nie chodzi o to, żeby Saryusz-Wolski został szefem Rady Europejskiej, bo chyba nikt w to nie wierzy, ale o ewentualną blokadę wyboru Donalda Tuska - stwierdził gość Jarosława Kuźniara.",,,
https://wiadomosci.onet.pl/tylko-w-onecie/wyscie-ich-poinformowali-ze-miller-juz-nie-jest-premierem-sld-ma-umowe-z-komunistami/nel7b,"""Wyście ich poinformowali, że Miller już nie jest premierem?"" - SLD ma umowę z komunistami","Leszek Miller dopiero co wrócił z Wietnamu, gdzie przebywał z partyjną wizytą. Nieco później wrócili inni działacze Sojuszu. - To była owocna wizyta - mówi Onetowi Konrad Gołota (SLD), członek delegacji, który nie wrócił z pustymi rękami, ale z umową pomiędzy SLD a Komunistyczną Partią Wietnamu (KPW). - Wyście ich poinformowali, że Polska już nie jest krajem komunistycznym, a Miller już nie jest premierem? - szydzą internauci na www SLD. Co tak właściwie jest w tej umowie? Sprawdziliśmy.","Przewodniczący SLD Leszek Miller spotkał się w Hanoi z Sekretarzem Generalnym Komunistycznej Partii Wietnamu Nguyen Phú Trong. Jak podało SLD, strony uzgodniły, że ""będą współpracować na rzecz zwiększenia wymiany gospodarczej między państwami"". Członkowi Komitetu Centralnego wietnamskich komunistów były premier Polski opowiadał też o ""polskich doświadczeniach w przechodzeniu od gospodarki centralnie kierowanej do rynkowej oraz do systemu demokracji parlamentarnej"". - Podczas spotkania z przewodniczącym wydziału zagranicznego KC KPW w randze ministra, partie podpisały porozumienie o współpracy - głosi komunikat SLD. Co się w tym porozumieniu kryje? Uzyskaliśmy kopię umowy pomiędzy SLD a KPW. Z ramienia Sojuszu podpis złożył Konrad Gołota, który jest członkiem Krajowego Komitetu Wykonawczego SLD. We wstępie zapisano, że umowę podpisano m.in. z uwagi na ""ważność stosunków międzypartyjnych dla dobrych stosunków pomiędzy obydwoma państwami"" oraz w celu ""przyczynienia się do pokoju, stabilizacji, współpracy i rozwoju na świecie"". Co do konkretów, to w dokumencie zapisano, iż ""strony będą wymieniać się doświadczeniami w sprawie działania i rozwoju partii i innych płaszczyznach stanowiących zainteresowanie stron"". Zatem SLD ma wspierać uzasadnione interesy Wietnamu na forach UE, a Komunistyczna Partia Wietnamu na forum ASEAN. Na stronie SLD szybko pojawiły się szyderstwa z partyjnej eskapady do jednego z niewielu już krajów komunistycznych. - Wyście ich poinformowali, że Polska już nie jest krajem komunistycznym, a Miller już nie jest premierem? - Mam nadzieje, że (podpisano - red.) pakt o wzajemnej nieagresji i wreszcie zacznę spać spokojniej bez obawy o szalejące po moim ogrodzie wietnamskie czołgi. - A to partia rządząca nie powinna podpisywać takich porozumień? - Ciekawe, czy to porozumienie dotyczy też wspierania wietnamskiej bezpieki w tropieniu przebywających w Polsce dysydentów. Pozytywną opinię wraził za to działacz Sojuszu i były poseł Piotr Gadzinowski: - Tak trzymać! Wietnam to kraj z piękną przeszłością o wielkiej przyszłości. Wizyty i samej umowy broni też jej sygnatariusz. - Dla wietnamskiej partii jest to dość istotna umowa, bo z oczywistych względów nie byliby w stanie podpisać porozumienia z żadną inną partią w Polsce, a bardzo im zależy na kontaktach gospodarczych. Mają też wielką sympatię do Polski i są ciekawi naszych doświadczeń z transformacji, bo sami są w połowie drogi - mówi Onetowi Konrad Gołota. Czy jednak taka umowa nie powinna być raczej podpisana przez szefa polskiego MSZ albo ambasadora? - Powinna, gdyby to była umową międzyrządowa, a myśmy ją podpisali z partią, a nie z rządem Wietnamu. Najlepiej byłoby, gdyby polskie MSZ, dla którego celem nr 1 są Chiny, zauważyło tak ważny kierunek jak Wietnam, a do tego czasu w ramach możliwości SLD i Komunistycznej Partii Wietnamu będziemy się starać wspierać współpracę gospodarczą obu państw - dodaje.","Umowa między SLD a wietnamskimi komunistami, fot. Onet",
http://wiadomosci.onet.pl/tylko-w-onecie/leszek-miller-gosciem-ustalmy-jedno/vl4kl5,"Leszek Miller gościem ""Ustalmy Jedno""","Leszek Miller w programie ""Ustalmy Jedno"" komentuje konflikt na lewicy, czyli zarejestrowanie dwóch komitetów Zjednoczonej Lewicy. Ocenia również, że w razie wygranej PiS, to Jarosław Kaczyński zostanie premierem. Z kolei komentując plan zagranicznych wizyt prezydenta Andrzeja Dudy, wytyka brak Brukseli.",,,
https://wiadomosci.onet.pl/tylko-w-onecie/prof-raciborski-zuzywa-sie-przywodztwo-tuska-i-rzady-po/66yml,Prof. Raciborski: zużywa się przywództwo Tuska i rządy PO,"- Zużywa się przywództwo Donalda Tuska i rządy PO (...). Druga kadencja jest jednak wyraźnie bezprogramowa. Odnoszę wrażenie, że premier nie był na nią przygotowany. Nie zawsze, nie wszystko da się wyjaśnić czynnikami zewnętrznymi, dekoniunkturą światową. Ujawniają się błędy rządzenia z minionej kadencji - mówi socjolog prof. Jacek Raciborski.","Łukasz Lipiński: Polska lewica tak się intensywnie łączy, że jest coraz bardziej podzielona. SLD, Europa Plus, Ruch Palikota, stowarzyszenie Kalisza... Czy dopadł ją ten sam syndrom, co prawicę w latach 90.? Prof. Jacek Raciborski*: To zdumiewający proces, jeśli się zważy rangę osób, które biorą w tym udział. Wszyscy są bardzo doświadczeni politycznie, wydaje się też, że dobrze definiują sytuację. Obecne napięcie wynika z tego, że wiedzą, iż ""teraz albo nigdy"". Ogólne trendy bardzo sprzyjają przedstawieniu alternatywy wobec rządzącej PO oraz PiS-owskiej opozycji. Te partie to duopol, który zdominował grę polityczną w ostatnim dziesięcioleciu. Teraz ta oś napędowa polskiej polityki może się zmienić. W jaki sposób ta lewicowa alternatywa mogłaby powstać? Na prawicy były dwa modele. Model AWS, czyli ""może się nie lubimy, ale musimy się dogadać, żeby dojść do władzy"" oraz model PiS - darwinistyczna walka, wygrywa najsilniejszy i on zgarnia wszystko. - Na lewicy też widzę rywalizację tych dwóch koncepcji. Wszyscy czołowi liderzy chcą integracji: i Kwaśniewski, i Miller, i Oleksy, i Cimoszewicz, i Kalisz. Nie jest dla mnie jasna tylko pozycja Palikota. Wszyscy chcą powołania jednej formacji, która sięgnie po władzę. Ale problem w tym, kto będzie hegemonem w tym procesie. Leszek Miller uważa, że wszelkie jednoczenie lewicy może odbyć się tylko pod berłem SLD. W tym przekonaniu utwierdził go start nowej inicjatywy Europa Plus w momencie, gdy Palikot jest bardzo osłabiony. Ma niskie notowania, przygniotła go sprawa z odwołaniem własnej wicemarszałek Sejmu Wandy Nowickiej. Zdystansował się od niego Kongres Kobiet i środowiska feministyczne, które są dla niego bardzo ważne. Miller uznał, że w tej sytuacji jedyne co musi zaproponować Kwaśniewskiemu to rola patrona, a nie realnego lidera nowej formacji, a właściwie to nie nowej formacji, lecz poszerzonego SLD. Natomiast rachuby Kwaśniewskiego mogły być bardzo racjonalne, wbrew temu co się teraz mówi. Sam byłem zaskoczony, że Kwaśniewski poparł inicjatywę Marka Siwca i Palikota. - Chodzi o to, że jeśli się podaje rękę komuś tak osłabionemu, to się go podporządkowuje. To mogłaby być strategia efektywna dla całej lewicy, przy założeniu, że wszyscy uznają wzajemnie swoje siły. Marian Krzaklewski, gdy tworzył AWS, wyliczył kto i jakie ma udziały w tej inicjatywie: największe ""Solidarność"", potem inne partie. Gdy te parytety zostały zaakceptowane, to się ich trzymał. Natomiast na lewicy nastał teraz czas zamętu. Palikot się nie godzi z obecną ""wyceną"" jego sił prezentowaną zwłaszcza przez Millera. Dopóki wycena nie zostanie uzgodniona nic nie może  się udać. Bo dopiero wtedy możliwe będzie zastosowanie strategii Krzaklewskiego: to znaczy powiązania tych wszystkich elementów z wyraźnym wskazaniem kto jest najważniejszy. Druga strategia, jak ją pan nazwał PiS-owska, jest atrakcyjna dla SLD Millera, bo może doprowadzić do wyeliminowania konkurencji. Pytanie czy SLD ma potencjał, by stać się znów dużą partią. - Może nie skończy się to spektakularnym sukcesem, ale pozwoli utrzymać partię w przedziale 10-15 proc. To pozwala na istnienie, a może nawet uczestnictwo w rządzie. To myślenie, że ""partia mała, ale własna"" jest w SLD popularne - chyba nawet dominujące. Jego rzecznikiem był też Grzegorz Napieralski. Ale ta koncepcja jest rezygnacją z aspiracji stworzenia lewicowej alternatywy dla rządów Platformy i w długiej perspektywie oznacza całkowity uwiąd partii. Raczej los Stronnictwa Demokratycznego niż PSL. Czy Ruch Palikota jest jeszcze tradycyjną partią polityczną? A może to już postpolityczny byt? - Postpolityczny jest również Miller, jak i Tusk. Wraz z Palikotem to osoby, które znakomicie rozumieją rolę wizerunku, i nie przywiązują się szczególnie do jakichś realnych interesów. Wszyscy oni są gotowi, by w tej wojnie na wizerunki zająć dowolne pozycje. Czy po sprawie Nowickiej i ostatnich niskich sondażach Ruch Palikota się skończył? - Wygasło pewne wrażenie nowości. Spadek notowań tej partii rozpoczął się na długo przed sprawą Nowickiej. To partia mało stabilna programowo i eklektyczna. Skoncentrowała się na kwestiach światopoglądowych i pewnego typu wolnościach osobistych. Większość jej wyborców to ludzie młodzi, którzy zachowują się dość pasywnie w wyborach. Muszą wystąpić okoliczności, które ich szczególnie mobilizują. W 2011 r. to perspektywa powrotu do władzy PiS, znudzenie Platformą, która ponadto nie okazała się partią liberalną w sferze obyczajowej wykreowały Palikota. Te czynniki przestały działać. Mimo to zmierzch nie musi być aż tak gwałtowny, jak wykazują to niektóre ostatnie sondaże. Poparcie może się odbudowywać i oscylować między 5 i 10 proc. Czy Kwaśniewski ma jeszcze potencjał, by zmienić scenę polityczną? Były prezydent ma poważne rysy na wizerunku: doradztwo dla wielkiego biznesu i kazachskiego dyktatora, powracające podejrzenia o nadużywanie alkoholu. - Czasem ataki mogą się obrócić przeciwko atakującym. Wyborcy mogą odnieść wrażenie, że Kwaśniewski jest niesłusznie poniewierany i wykańczany, tak jak kiedyś zaszczuto Cimoszewicza, czy wcześniej obalono w wyniku prowokacji Oleksego. Jeżeli uda się grupie Kwaśniewskiego upowszechnić pogląd, że te podejrzenia o alkohol, artykuły o wielkich pieniądzach za doradzanie, to polowanie z nagonką w którym być może biorą udział służby specjalne, to wtedy może nawet nastąpić przypływ sympatii do niego. Może wystąpić underdog effect - opisywane w psychologii zjawisko sympatyzowania z przegrywającym. Sondaże dają Europie Plus na początek niezłe wyniki. - Potencjał Kwaśniewskiego jest duży. Wytwarzają go nie tylko cechy osobiste, ale przede wszystkim sytuacja. Zużywa się przywództwo Donalda Tuska i rządy PO, które skądinąd oceniam nienajgorzej. Druga kadencja jest jednak wyraźnie bezprogramowa. Odnoszę wrażenie, iż premier nie był na nią przygotowany. Nie zawsze, nie wszystko da się wyjaśnić czynnikami zewnętrznymi, dekoniunkturą światową. Ujawniają się błędy rządzenia z minionej kadencji. Narasta zmęczenie obywateli irracjonalnym konfliktem między PO i PiS i wojną smoleńską. Teraz naprawdę najważniejszym uzasadnieniem dlaczego ma rządzić Platforma, stał się motyw blokowania PiS. Potencjał Kwaśniewskiego jest więc duży, ale jak to zawsze jest z potencjałem to czy zostanie uruchomiony zależy od złożenia bardzo wielu czynników. Na większość z nich jego wpływ jest mały lub żaden. Gdyby Kwaśniewski miał zgodne wsparcie liczących się partnerów, takich jak SLD, Ruch Palikota i drobniejszych, ludzie mogliby uwierzyć. Siła w polityce to teraz tylko kwestia wiary, że ktoś jest silny. Wyborcy muszą widzieć zaplecze polityczne, uwierzyć że to nie jest słomiany zapał. Start Europy Plus jest niedobry, bo wyborców potraktowano instrumentalnie. ""My chcemy fajnych kolegów wprowadzić do Parlamentu Europejskiego. I ja też chcę do Parlamentu"". Ludzie by może chcieli Kwaśniewskiego, ale niekoniecznie w Parlamencie Europejskim. Najpilniejsze jest wytworzenie alternatywy krajowej. Tu powinno być widać determinację. Taką determinację, jaką przejawia jeden z liderów obecnego SLD Włodzimierz Czarzasty. On na Mazowszu objedzie każdy powiat, każdą gminę, poda rękę każdemu sympatykowi SLD i wygra. Przy słabnącej Platformie pojawia się szansa dla lewicy, a liderzy zachowują się jak dzieci w piaskownicy. Kłócą się o to kto gdzie pójdzie, a gdzie nie, kto komu i co powiedział, a czego nie powiedział. - Też tak uważam. I już dziennikarze, polityczna publiczność uruchamia gotowe klisze, negatywne określenia typu ""konwent świętej Katarzyny"" czy ""polonizacja SLD"" - myśl Jana Rokity sprzed ponad dekady, że lewica zacznie się tak dzielić, jak prawica. To powoduje poza tym konflikt lojalności wśród aktywnych sympatyków lewicy. Dlatego uwolnienie jej uśpionego potencjału nie jest możliwe w warunkach konfliktu między liderami. Ludzie o dobrych pozycjach zawodowych i środowiskowym autorytecie nie chcą się wpisywać w rywalizację, w której gołym okiem widać, że idzie tylko o kilkanaście czy kilkadziesiąt stołków. Od przyszłego roku czeka nas cykl wyborczy: najpierw wybory europejskie, potem prezydenckie, parlamentarne i samorządowe. Czy można zaryzykować jakieś prognozy? - Robienie prognoz wymaga przyjęcia mocnych założeń. Podkreślałbym, że lewica staje przed szansą sięgnięcia po wiele. Natomiast, i tu jestem raczej pesymistą, nie stanie się to przed wyborami europejskimi. Prawdopodobnie odbędzie się próba sił między SLD a Kwaśniewskim i Ruchem Palikota. Możliwe też, że Europa Plus będzie trzecim odrębnym od SLD i Palikota aktorem wyborów europejskich. Sporo jeszcze zależy od przyszłej temperatury sporów między Kwaśniewskim, Millerem i Palikotem. W ostatnim czasie zrobiono wiele, żeby do poważnego zjednoczenia nie doszło, ale jeśli konflikt zostanie utrzymany w ryzach, to wybory europejskie będą ważnym momentem dla owej wyceny sił poszczególnych partnerów o której mówiliśmy na początku. Od tej procedury zacznie się budowa lub odbudowa wielkiego ugrupowania lewicowego. Perspektywa bliskich wyborów samorządowych stworzy lepszy grunt dla inicjatyw integracyjnych niż wybory europejskie. Tu są przecież tysiące posad, a nie kilka. Niebezpieczeństwo tego scenariusza polega na tym, że zasadniczo zmieni się struktura politycznych konfliktów, ugruntuje się społeczne przekonanie o zmierzchu lewicy po słabym wyniku w wyborach europejskich, a jej liderzy w oczach wyborców staną się już tylko kłótliwymi dziadkami. Czy lewica ma jeszcze odpowiedzi na problemy współczesnego świata? Jak np. bronić pracowników, skoro coraz więcej osób pracuje na podstawie innych umów? Tacy ludzie nie czują się reprezentowani przez lewicę. - Polityka odrywa się od tradycyjnych interesów. W Polsce to widać szczególnie intensywnie. Wina jest zresztą nie tylko po stronie partii. To obywatele nie szukają takiej reprezentacji, bo ich  interesy dla nich samych przestały być klarowne. Tym bardziej partie mają trudność z odczytaniem struktury interesów w gwałtownie zmieniającym się świecie. Nie jest jasne na przykład, jakie powinno być stanowisko lewicy wobec tzw. umów śmieciowych. Z jednej strony powinna dążyć do tego, żeby cywilizować te umowy, obejmować je składkami i prawami pracowniczymi. Z drugiej strony może się okazać, że pracy nie będzie w ogóle, bo firmy przestaną zatrudniać. - Już dawno stwierdzono, że związki zawodowe są obrońcami tych, którzy mają pracę, a nie tych, którzy jej szukają. Pisał o tym w latach 60. wybitny socjolog i ekonomista amerykański Mancur Olson. To paradoks, bo związki uchodzą za lewicowe z natury. Bardziej elastyczny rynek pracy daje większej liczbie ludzi szanse na pracę i realizację zawodową. W kanonie wartości lewicy, nawet w marksizmie odnajdujemy duży nacisk na wolność i samorealizację. W wizji przyszłego społeczeństwa każdy robi to, co lubi, kiedy chce… Każdemu według potrzeb? - Tak. Społeczeństwo to wolni wytwórcy i twórcy. Część umów śmieciowych, choć ta nazwa jest niefortunna, jest związana z zajęciami bardzo wyrafinowanymi: projektanci, tłumacze, artyści. Oni często nie potrzebują tradycyjnych etatów. Jakie jest w tej sprawie stanowisko lewicowe, a jakie prawicowe? To prawicowy zwolennik silnego państwa będzie zmierzał do wlania tego całego zróżnicowania zawodowego w tradycyjne ramy: opodatkowane etaty, korporacje zawodowe i hierarchie, solidarność międzypokoleniowa, ubezpieczone, nadzorowane. Lewica przechodzi w ostatnich latach kryzys w całej Europie. W zdecydowanej większości krajów rządzi tam prawica i centroprawica. Jedyne jaskółki wiosny to Francja i Włochy, ale tam też trudno mówić o sukcesach. - To byłby pochopny pogląd, bo obserwujemy raczej pulsowanie politycznych klimatów. Oczywiście lewica nie jest w tak dobrej sytuacji, jak w czasach, gdy Niemcami rządził Gerhard Schröder, Wielką Brytanią Tony Blair, a w Polsce premierem był Miller. Ale to była skądinąd lewica, która była oskarżana o zdradę ideałów. Liberalizm? - Tak. Ale wracając do chwili obecnej. Francja i Włochy to nie byle jakie wyjątki. Należy wziąć pod uwagę wielkość tych społeczeństw. Problem polega na kondycji tradycyjnych partii politycznych. Widać to we Włoszech, Hiszpanii czy Wielkiej Brytanii. Stare partie systematycznie tracą tam moc mobilizowania ludzi. Nawet w brytyjskim systemie dwóch dużych partii zaczynają się pojawiać nowi aktorzy - mamy liberałów w koalicji rządzącej; wszędzie budzą się konflikty etniczne wobec których stare partie są bezradne. Nie ma zatem przesłanek, by mówić o globalnym kryzysie lewicy, chociaż można mówić, że dzieje się coś niedobrego z ideą partyjności w ogóle. Narasta pasywność obywateli i gorzej odnajdują się oni w obecnej strukturze politycznych podziałów. Rozmawiał Łukasz Lipiński *Prof. dr hab. Jacek Raciborski, socjolog, kierownik Zakładu Socjologii Polityki w Instytucie Socjologii Uniwersytetu Warszawskiego. Autor ponad stu publikacji naukowych, m.in. książek: Polskie wybory (1998), Elity rządowe III RP (2006), Praktyki obywatelskie Polaków (2010). Ostatnio opublikował książkę Obywatelstwo w perspektywie socjologicznej.","Prof. Jacek Raciborski, fot. Newspix",
https://wiadomosci.onet.pl/kraj/miller-list-gowina-trafnie-pokazuje-problemy-po/b3g09,Miller: list Gowina trafnie pokazuje problemy PO,List Jarosława Gowina do członków Platformy Obywatelskiej trafnie ujmuje problemy tej partii i jej rządu; SLD mówi o nich od dawna - powiedział przewodniczący SLD Leszek Miller w poniedziałek w Białej Podlaskiej (Lubelskie).,"""W liście pana Gowina ten były minister pokazuje wszystkie wady funkcjonowania Platformy Obywatelskiej i rządu, o których od dawna mówimy"" - powiedział Miller na konferencji prasowej. ""Mówimy, że Platforma Obywatelska nie realizuje swoich obietnic i pan Gowin to stwierdza, że nie realizuje. Mówimy, że PO zajmuje się sobą przede wszystkim i pan Gowin stwierdza, że zajmuje się sobą. Mówimy, że PO nie daje nadziei na rozwiązanie najważniejszych problemów dla ludzi i pan Gowin stwierdza, że rzeczywiście nie gwarantuje"" - wyliczał Miller. ""Uważamy, że pan Gowin dosyć trafnie ujął te wszystkie problemy, którymi dzisiaj toczona jest Platforma Obywatelska"" - wskazał.",,
https://wiadomosci.onet.pl/flesz-dramat-w-rosji-afera-zmiotla-prezydenta/8xedj,Flesz: dramat w Rosji; afera zmiotła prezydenta,"Świat zelektryzowała dziś informacja o tragicznym wypadku samolotu pasażerskiego na Syberii, w którym zginęło 31 osób. W koalicji PO-PSL nadal dochodzi do tarć w związku z reformą emerytalną. Politycy PSL postanowili uderzyć w PO plakatami. Także dzisiaj pojawiła się informacja, że matka sześciomiesięcznej Madzi może usłyszeć kolejne zarzuty. Na świecie głośnym echem odbiła się także sprawa ""afery plagiatowej"". W jej wyniku prezydent Węgier Pal Schmitt podał się do dymisji. Dowiedz się więcej o najważniejszych wydarzeniach mijającego dnia w podsumowaniu Onetu.","Dzisiaj we wczesnych godzinach porannych na zachodniej Syberii rozbił się pasażerski samolot ATR-72. W wyniku tego tragicznego wydarzenia śmierć poniosło 31 osób a 12 kolejnych trafiło do szpitali. Stan wszystkich osób jest bardzo poważny. Ludowcy ruszają z akcją ""co udało się osiągnąć PSL"". To kolejna odsłona koalicyjnego sporu wokół reformy emerytur. Specjalne plakaty mają dowieść, że ws. podwyższenia wieku emerytalnego to ""Pawlak ograł Tuska"" a nie odwrotnie. Według informacji ""Super Expressu"" prokuratura przedstawi matce sześciomiesięcznej Madzi kolejne zarzuty. Według informacji dziennikarzy może chodzić o ""pogrzebanie córki w miejscu niedozwolonym"". Rodzice Madzi mają też poddać się dodatkowemu badaniu wykrywaczem kłamstw. W Polsce nie milkną komentarze dotyczące katastrofy smoleńskiej. - Wiem, dlaczego do niej doszło - mówił w wywiadzie dla Onetu szef SLD Leszek Miller. - Winna jest załoga i dysponenci lotu. Wszyscy, którzy podjęli decyzję o lądowaniu w Smoleńsku w warunkach, które na to nie pozwalały. Na pokładzie samolotu byli ludzie, którzy nic nie mogli i tacy, którzy mogli wszystko łącznie z lądowaniem na innym lotnisku, albo powrotem do Warszawy. Lech Kaczyński należał do tej drugiej grupy - mówił Miller. Głos w sprawie katastrofy smoleńskiej zabrał również Adam Bielan, który ocenił w wywiadzie dla ""Newsweeka"", że ""żaden polski samolot nie powinien lądować na tak fatalnie wyposażonym lotnisku"". Pikanterii wywiadowi dodaje fakt, że polityk nie udzielił zgody na jego publikację i teraz grozi procesami zarówno autorce materiału, jak i samemu tygodnikowi. Po ukazaniu się wywiadu europoseł stwierdził, iż tekst został ""całkowicie zmanipulowany"".","Katastrofa samolotu w Rosji, fot. PAP/EPA",
https://wiadomosci.onet.pl/kraj/barbara-nowacka-jesli-miller-jest-odpowiedzialny-za-wiezienia-cia-w-polsce-to/lzjvx7,"Barbara Nowacka: jeśli Miller jest odpowiedzialny za więzienia CIA w Polsce, to poniesie konsekwencje","- Wchodząc do Sejmu, zrobimy wszystko, żeby osoby odpowiedzialne za więzienia CIA poniosły konsekwencje - powiedziała w ""Kontrwywiadzie"" RMF FM liderka Zjednoczonej Lewicy Barbara Nowacka. - Nawet Miller? - dopytywał Konrad Piasecki. - Oczywiście, każda osoba odpowiedzialna. Wszyscy jesteśmy świadomi tego, że osoby odpowiedzialne za swoje działania będą musiały ponieść konsekwencje - powiedziała Nowacka.","Nowacka pytana o wybór jej na liderkę lewicy odpowiedziała: - Projekt Zjednoczonej Lewicy nie powstał w wyniku spotkania kilku panów w gabinetach. Były długie, wewnętrzne dyskusje, ale kiedy już ustaliliśmy, że to ja, to sprzeciwu nie było. Gość RMF FM gwarantuje, że po wyborach będzie wspólny klub Zjednoczonej Lewicy. - Tylko w ten sposób będziemy mogli walczyć z konserwatystami, którzy mają różne okropne pomysły - powiedziała Nowacka. - Nie marzy mi się współrządzenie z PO. Marzy mi się, żebyśmy byli silnym, opozycyjnym głosem. PiS? Jeśli spełniłby nasze warunki, to jesteśmy gotowi rozmawiać z nimi o rządzeniu - dodała. - Miller i Palikot to dorośli ludzie i wiedzą, jak trzeba się hamować i kontrolować, żeby odnieść sukces. Nie mam ambicji wychowywania ich. Wiem, że wspólny sukces wymaga powściągnięcia ego - mówił gość Kontrwywiadu RMF FM. Liczymy na dwucyfrowy wynik i na niego będę pracowała - powiedziała w poniedziałek rano liderka Zjednoczonej Lewicy Barbara Nowacka, pytana o spodziewany rezultat wyborczy jej ugrupowania. Nowacka w poniedziałek rano, przed wejściem do stacji metra Centrum w Warszawie rozdawała ulotki, dotyczące polityki mieszkaniowej Zjednoczonej Lewicy. Podczas krótkiego briefingu powiedziała m.in., że chciała ""wyrazić smutek"" z powodu zawetowania przez prezydenta Andrzeja Dudę ustawy o uzgodnieniu płci. ""Ustawa o uzgodnieniu płci dotyczy naprawdę niewielu osób, więc może nikt, mówią konserwatyści, nie będzie reagował. Otóż będziemy, lewica zawsze będzie stała po stronie słabszych, dyskryminowanych i odrzuconych, po stronie tych, którym z niewiadomych koniunkturalnych powodów prezydent odmówił godności"" - podkreślała. Zaznaczyła, że ""to nie jest wielka ustawa"", ale ma ona pomóc osobom transpłciowym przejść proces zmiany płci, do którego mają prawo, ""w sposób godny"". - Jesteśmy zasmuceni tym, prezydent obiecywał być prezydentem wszystkich Polek i wszystkich Polaków; dzisiaj której grupy Polek i Polaków nie jest prezydentem? - pytała Nowacka. Wyraziła nadzieję, że Andrzej Duda nie będzie zwlekał z odesłaniem ustawy do Sejmu, by ten zdążył przed końcem kadencji odnieść się do weta. Komentowała też fakt, że liderkami trzech najważniejszych list - PiS, PO i ZL - są kobiety. - Cieszy mnie, że Polska jest motorem takich pozytywnych równościowych zmian - powiedziała.",Barbara Nowacka,
https://wiadomosci.onet.pl/kraj/kalisz-odcina-sie-od-millera-nie-mam-pojecia-co-mu-sie-stalo/h6p1z,"Kalisz odcina się od Millera: nie mam pojęcia, co mu się stało","- Nie mam pojęcia, co się stało Millerowi. Bardzo proszę nie łączyć mnie z tym, co w ostatnich dniach robił Leszek - mówił w ""Kontrwywiadzie RMF FM"" Ryszard Kalisz. - Łapię się za głowę, jak mogło mu to przyjść do głowy, żeby poprzeć antysystemowy pomysł Kaczyńskiego?! Nie mam pojęcia, co się stało Millerowi i innym. Nie mam z tym nic wspólnego - dodaje. I nie wyklucza, że wkrótce może pożegnać się z polityką.","Pytany, czy również uważa, że ostatnie wybory samorządowe zostały sfałszowane, Kalisz zdecydowanie zaprzeczył. - Nie czuję fałszerstwa w powietrzu. Czuję, że po 25 latach mamy kryzys funkcjonowania instytucji państwowych - tłumaczył. - To, co robi Leszek Miller, świadczy o tym, że poparł antysystemowe działania Kaczyńskiego. To, że Kaczyński kwestionuje istotę konstytucyjności państwa polskiego, to wiemy od dawna. To, że to lewica zawsze krytykowała wiemy też. Ale co się stało teraz Leszkowi Millerowi i innym, którzy go wspierają? Nie mam pojęcia - mówił dalej gość RMF FM. W ubiegłym tygodniu Leszek Miller i lider PiS Jarosław Kaczyński zaapelowali o skrócenie kadencji samorządów wybranych 16 listopada i przeprowadzenie nowych wyborów. Ich zdaniem nieprawidłowości podczas wyborów samorządowych było zbyt dużo, by można uznać ich rezultat. Szef SLD zapewnił, że nie żałuje spotkania z prezesem PiS Jarosławem Kaczyńskim w sprawie wyborów samorządowych. Przypomniał, że wcześniej spotkał się również z premier Ewą Kopacz. - Mimo że spotkanie z Kopacz odbywało się w gorączce kampanii wyborczej, przyjąłem to zaproszenie, nie uznając w żadnym razie, że w ten sposób zawieram koalicję z Platformą; podobnie postąpiłem, kiedy spotkanie organizował Jarosław Kaczyński. To też nie oznacza żadnej koalicji z PiS - zaznaczył. Podkreślił, że spotkanie z Kaczyńskim nie oznacza, że zmienił zdanie - jeśli chodzi o opinię na temat IV RP. - Proszę tych dwóch kwestii nie mylić i nie plątać - apelował szef Sojuszu. Miller zaapelował też do prezydenta o spotkanie z przedstawicielami głównych partii politycznych, przedstawicielami PKW i prezesem NIK, aby ocenić stan przygotowań do wyborów prezydenckich i parlamentarnych w 2015 roku. - Najwyższa Izba Kontroli informuje, że Państwowa Komisja Wyborcza nie jest przygotowana do przyszłorocznych wyborów prezydenckich i parlamentarnych. To jest sytuacja, która musi budzić reakcję i najwyższy niepokój, dlatego zgłaszamy się z inicjatywą do prezydenta, aby zechciał spotkać się z przedstawicielami głównych partii politycznych, przedstawicielami PKW i prezesem NIK, aby ocenić sytuację i podjąć środki zaradcze - powiedział Miller w Sejmie. Jak dodał, trudno sobie wyobrazić, aby Polacy w 2015 roku musieli przeżywać podobny kryzys, jak przy liczeniu głosów w wyborach samorządowych.",Ryszard Kalisz,
https://wiadomosci.onet.pl/kraj/seremet-sprawe-smierci-blidy-badano-rzetelnie-i-wszechstronnie/n121k,Seremet: sprawę śmierci Blidy badano rzetelnie i wszechstronnie,"Okoliczności śmierci Barbary Blidy badane były rzetelnie, wszechstronnie, wielowątkowo i wielokierunkowo; ocena śledztw prowadzonych w tej sprawie nie doprowadziła do zakwestionowania wydanych w nich decyzji - uznał prokurator generalny Andrzej Seremet.","- Nie zgadzam się z tą opinią. Wystarczy zapoznać się z ustaleniami komisji śledczej, która badała okoliczności śmierci Barbary Blidy. Jest w nich wiele dowodów mataczenia, ukrywania dowodów i zacierania śladów. Jest mi przykro, że pan prokurator Seremet stoi po stronie swoich kolegów, a nie po stronie prawdy - skomentował pismo prokuratora generalnego szef SLD, Leszek Miller. Seremet - do którego pisma dotarła PAP - odpowiedział w ten sposób na wątpliwości Rzecznik Praw Obywatelskich prof. Ireny Lipowicz. RPO na początku kwietnia skierowała pismo do prokuratora generalnego w sprawie śledztw prowadzonych po śmierci byłej posłanki SLD. Jak wtedy pisała RPO - w jej ocenie - zatrzymanie Blidy nie było konieczne, a późniejsze umorzenie śledztwa, w którym badano okoliczności tego zatrzymania - przedwczesne. ""Mój niepokój budzi okoliczność, że w piśmie Pani Rzecznik wielokrotnie użyto ostrych, ale też i ogólnych sformułowań, niepopartych jednak konkretnymi zarzutami, które miałyby swoje źródła w konkretnym materiale dowodowym, przepisach prawa karnego materialnego, czy też procesowego"" - zaznaczył prokurator generalny w swym piśmie. Dodał, że oceny dokonane przez RPO mają charakter polemiki z zebranym materiałem dowodowym. Jak podkreślił, efektywności śledztwa nie należy oceniać przez pryzmat liczby osób postawionych w stan oskarżenia. Będzie ""biała księga"" decyzji prokuratury ws. Barbary Blidy W celu zapoznania opinii publicznej z decyzjami podjętymi w śledztwach prowadzonych w związku ze śmiercią Barbary Blidy mam zamiar opublikować je w formie tzw. białej księgi - poinformował prokurator generalny Andrzej Seremet. ""Prokuratorzy wydawali decyzje w oparciu o zasadę swobodnej oceny dowodów, na podstawie obowiązujących przepisów prawa, całości zgromadzonego materiału dowodowego, zgodnie z zasadami prawidłowego rozumowania oraz wskazań biegłych, którzy wydawali w tych sprawach opinie"" - podkreślił prokurator generalny. Według niego zapoznanie się z aktami tych spraw rozwiewa wątpliwości odnośnie podstaw merytorycznych decyzji prokuratury. Seremet zaznaczył, że decyzje prokuratur zostaną opublikowane w ""białej księdze"". ""Prace nad jej sporządzeniem aktualnie trwają w Prokuraturze Generalnej"" - poinformował. Barbara Blida popełniła samobójstwo o świcie 25 kwietnia 2007 r., gdy ekipa ABW przyszła do jej domu w Siemianowicach, aby ją zatrzymać w związku ze śledztwem związanym z korupcyjnym handlem węglem na Śląsku. Okoliczności jej śmierci zbadała prokuratura w dziewięciu śledztwach, umarzając sprawę w zasadniczej części i oskarżając szefa grupy ABW zatrzymującej Blidę - za to, że nie nakazał sprawdzenia łazienki, do której udała się Blida i odebrała sobie życie. Sprawę wyjaśniała też sejmowa komisja śledcza, która uznała, że były premier Jarosław Kaczyński oraz były minister sprawiedliwości Zbigniewa Ziobro powinni odpowiedzieć za tę sprawę przed Trybunałem Stanu.","Andrzej Seremet, fot. Krzysztof Białoskórski/sejm.gov.pl",
https://wiadomosci.onet.pl/swiat/bruksela-wesprze-moskwe/yxwdt,"""Bruksela wesprze Moskwę""","Leszek Miller powiedział w TVN24, że ""w kwestii Gazociągu Północnego Unia Europejską wesprze Moskwę i Berlin"". - Sprawa jest już przesądzona i jeśli Donald Tusk ma w tej sprawie złudzenia, to się myli - powiedział Miller.","- Polska droga na Zachód wiedzie przez Niemcy, ale niemiecka na Wschód - nie zawsze wiedzie przez Polskę - uważa były premier. Miller dodał, że w polityce zagranicznej trójkąt weimarski został przyćmiony przez trójkąt petersburski, w którym nie ma Polski, a jedynie Niemcy, Rosja i Francja. - Przez ostatnie dwa lata strategia kooperacji została zastąpiona przez strategię konfrontacji - podsumował Miller. Antoni Mężydło (PO) przyznał, że ""Donald Tusk napotkał w rozmowie z kanclerz Merkel rafy i kwestia Gazociągu jest największą z nich"". - Najważniejszych problemów premier jeszcze nie załatwił - powiedział poseł PO. Marek Jurek (Prawica RP) określił projekt Gazociągu jako ""aeuropejski i skrajnie jednostronny"" i nie zgodził się, że jego budowa jest już przesądzona. Takie samo zdanie ma Krzysztof Putra (PiS). Gazociąg Północny dotyczy wielu państw Powstaniu Gazociągu Północnego przeciwna jest Polska i państwa nadbałtyckie. Skutkami jego budowy dla środowiska, ale również bezpieczeństwa jest zaniepokojone są także Szwecja i Finlandia. Mierzący 1198 km Gazociąg Północny ma połączyć Wyborg w Rosji z Greifswaldem w Niemczech.",LESZEK MILLER LEPPER,
https://wiadomosci.onet.pl/kraj/sld-chce-likwidacji-ipn-i-oswiadczen-majatkowych-jest-projekt/3jsyq,SLD chce likwidacji IPN i oświadczeń majątkowych. Jest projekt,"Likwidację Instytutu Pamięci Narodowej i zniesienie obowiązku składania oświadczeń lustracyjnych przewiduje projekt autorstwa SLD, który trafił do laski marszałkowskiej. Kompetencje IPN miałyby przejąć: Archiwum Państwowe, prokuratura i minister kultury.","Projekt Sojuszu nie budzi jednak entuzjazmu pozostałych klubów parlamentarnych - poparcie zadeklarował jedynie rzecznik Ruchu Palikota Andrzej Rozenek. Szef SLD Leszek Miller ocenił w poniedziałkowej rozmowie z PAP, że Instytut Pamięci Narodowej w obecnej postaci to marnotrawstwo publicznych pieniędzy. - IPN w obecnej postaci jest placówką, która wyspecjalizowała się w pewnego rodzaju badaniach i śledztwach, jak bezustanne polowanie na Lecha Wałęsę, czy innych polityków, którzy później wygrywają kolejne procesy w sądach, albo na działalności polegającej na ekshumacji grobów, np. gen. Sikorskiego. Szkoda pieniędzy na tego typu działalność - podkreślił Miller. Projekt SLD, który trafił do Sejmu w ubiegłym tygodniu, zakłada więc likwidację IPN, a także zniesienie obowiązku składania oświadczeń dotyczących pracy, służby w organach bezpieczeństwa państwa lub współpracy z nimi w okresie od dnia 22 lipca 1944 r. do dnia 31 lipca 1990 r. Zadania, które wykonuje IPN, miałyby przejąć obecnie istniejące instytucje: Archiwa Państwowe, prokuratura i minister kultury. Jak wynika z projektu, Naczelny Dyrektor Archiwów Państwowych miałby realizować zadania i kompetencje w zakresie ewidencjonowania, gromadzenia, przechowywania, opracowywania, zabezpieczania, udostępniania i publikowania dokumentów organów bezpieczeństwa państwa, a także Trzeciej Rzeszy Niemieckiej i ZSRR. Zgodnie z projektem Sojuszu, w ramach Archiwum Państwowego powstałoby specjalne ""archiwum obywatelskie"", gdzie znalazłyby się materiały gromadzone dotychczas w IPN. Dyrektor Archiwum wybierany byłby w otwartym konkursie, a następnie powoływany przez ministra kultury. W myśl propozycji SLD, każdy miałby prawo wystąpić do Naczelnego Dyrektora Archiwów Państwowych z wnioskiem o udostępnienie do wglądu kopii akt dotyczących jego osoby, znajdujących się w ""archiwum obywatelskim"". W razie odmowy dostępu do materiałów zgromadzonych w tym archiwum, można byłoby odwołać się do ministra kultury, a potem do sądu administracyjnego. Według projektu SLD każdy miałby prawo załączenia do zbioru dotyczących go dokumentów własne uzupełnienia, sprostowania, uaktualnienia, wyjaśnienia oraz dokumenty lub ich kopie. Dane już zawarte w dokumentach nie ulegałyby zmianie. Jak wynika z rozmów PAP z politykami klubów parlamentarnych, projekt Sojuszu nie ma raczej szans w Sejmie - poparcie dla niego deklaruje jedynie rzecznik Ruchu Palikota. - IPN jest instytucją, która źle funkcjonuje, przeżera nasze pieniądze i nie ma z tego żadnych efektów - ocenił Rozenek. Przeciwko propozycjom Sojuszu zdecydowanie opowiadają się PiS i Solidarna Polska. Zdaniem Ryszarda Terleckiego (PiS) likwidacja IPN skutkowałaby utrudnionym dostępem do materiałów tej instytucji. ""To jest pomysł, żeby zabezpieczyć akta konfidentów bezpieki. IPN powstał jako placówka służąca oczyszczeniu życia publicznego z ludzi, którzy nie powinni brać w nim udziału, więc jakieś minimum w tym zakresie zapewnia, oczywiście na tyle, na ile pozwala mu na to ustawa"" - zaznaczył Terlecki w rozmowie z PAP. Rzecznik klubu SP Patryk Jaki uważa projekt SLD za szkodliwy. - Jest to projekt wyjątkowo szkodliwy, a ja mam w ogóle wrażenie, że SLD występuje tu we własnej sprawie. IPN jest jednym z najważniejszych dorobków III RP, a polskie państwo jeżeli chce być silne powinno wzmacniać tę instytucję, a nie osłabiać - ocenił. Przeciwny likwidacji Instytutu jest też sekretarz klubu PO Paweł Olszewski, choć - jak zaznaczył - trzeba zastanowić się nad reformą tej instytucji. ""Moim zdaniem nie należy likwidować IPN, a zmienić konstrukcję i cele IPN"" - powiedział Olszewski. Podobnie uważa poseł PSL Eugeniusz Kłopotek. ""Nie mówmy o likwidacji IPN, natomiast akcenty w jego działalności rzeczywiście powinny zostać inaczej rozłożone, tak by główny nacisk skoncentrować na rzetelnym badaniu naszej przeszłości i ukazywaniu jej"" - powiedział Kłopotek.","Szef SLD Leszek Miller, fot. PAP/Grzegorz Jakubowski",
https://wiadomosci.onet.pl/kraj/leszek-miller-o-nowym-projekcie-pis-u-to-jest-reakcja-na-spadajace-sondaze/wxd5tdy,Leszek Miller o nowym projekcie PiS-u: to jest reakcja na spadające sondaże,"Gościem Jarosława Kuźniara w ""Onet Rano."" był Leszek Miller. Były premier wypowiedział się na temat ostatniej konwencji Prawa i Sprawiedliwości. - Chodziło o utwierdzenie tego elektoratu, który już jest i przekazanie kilku sygnałów, w odniesieniu do ostatnich zdarzeń jakie miały miejsce - powiedział Leszek Miller, który ocenił również nowy projekt PiS-u, czyli wyprawkę dla ucznia w kwocie 300 zł. - Myślę, że jest to reakcja na spadające sondaże. To sygnał, że dalej są pieniądze, które mogą być użyte na cele społeczne i socjalne oraz to, że nie ma żadnych konfliktów wewnątrz PiS-u - stwierdził były premier.",,,
https://wiadomosci.onet.pl/kraj/miller-licze-na-zmiane-stanowiska-francji/gbb2w,Miller: liczę na zmianę stanowiska Francji,"Szef SLD Leszek Miller powiedział, że liczy, iż podczas szczytu UE Francja zmieni zdanie w sprawie paktu fiskalnego. Paryż sprzeciwia się, by kraje spoza strefy euro mogły uczestniczyć we wszystkich szczytach eurolandu.","Jak ocenił Miller na konferencji prasowej w Sejmie, głównym dylematem brukselskiego szczytu jest to, czy zostanie na nim potwierdzony podział na ""Europę dwóch prędkości"". - Jednym słowem, czy UE podzieli się państwa wspólnej waluty i te państwa, które będą na zewnątrz - zaznaczył. Szef SLD powiedział również, że jest rozczarowany postawą Francji. Jak dodał, ma nadzieję na zmianę stanowiska Paryża. - Kiedy sam prowadziłem negocjacje, Francuzi uważali, że UE rozszerza się zbyt szybko, że przyjmowanie krajów z Europy Środkowo-Wschodniej jest dla Europy ryzykiem. I dzisiaj zapewne, gdyby UE się podzieliła, to Francuzi użyliby argumentu, że wtedy mieli rację, że jednym słowem przyjęto państwa z Europy Wschodniej, które nie są przygotowane do wypełnienia tych kryteriów - podkreślił Miller. - Życzę liderom europejskim, także naszemu premierowi, żeby tak się nie stało. Oczekuję na dobre wiadomości z Brukseli - dodał. Po południu rozpoczyna się w Brukseli nieformalny szczyt UE, podczas którego unijni przywódcy podejmą decyzję w sprawie wzmacniającego dyscyplinę finansową paktu fiskalnego. Polska zabiega, by kraje spoza strefy euro mogły - jako obserwatorzy - uczestniczyć we wszystkich posiedzeniach szczytów euro. Były premier odniósł się też do propozycji liderów Solidarnej Polski, którzy opowiedzieli się w poniedziałek za zorganizowaniem referendum poprzedzającym ewentualną ratyfikację paktu fiskalnego w Polsce. Solidarna Polska chce też referendum w sprawie wprowadzenia euro w naszym kraju. - Dobrze byłoby, gdyby posłowie do polskiego parlamentu, jak i ci, którzy pracują w Brukseli, zachowywali się poważnie - powiedział Miller. Przypomniał, że ""w momencie kiedy Polacy zdecydowali w ogólnopolskim referendum o wejściu do UE, jednocześnie zdecydowali o wejściu do strefy euro"".","Leszek Miller,fot.PAP/Paweł Supernak",
https://wiadomosci.onet.pl/kraj/rzeczpospolita-prorosyjskie-przeslanie-sld/lk0v9,"""Rzeczpospolita"": prorosyjskie przesłanie SLD","Jedną z twarzy Sojuszu Lewicy Demokratycznej w kampanii do Parlamentu Europejskiego ma być Niemiec. Chodzi o Güntera Verheugena, byłego komisarza odpowiedzialnego za rozszerzenie Unii Europejskiej. Więcej kontrowersji budzi jednak ""prorosyjskość"" Millera, o którą lider SLD jest oskarżany przez politycznych konkurentów.","Jak donosi ""Rzeczpospolita"", Verheugen miałby być tubą Millera do głoszenia niepopularnych w Polsce poglądów o ukraińskim rządzie. Niemiecki polityk zasłynął bowiem ostatnio wypowiedzią o ""faszystach"" w gabinecie Arsenija Jaceniuka. Działacze lewicy cytowani przez dziennik wspominają, że SLD chce pokazać wyborcom, ""że sytuacja na Ukrainie nie jest tak jednoznaczna, jak twierdzą polskie partie"". Jednocześnie politycy Sojuszu zaznaczają, że nie wykorzystują wątków prorosyjskich lecz jedynie uprawiają realpolitik. ""Rzeczpospolita"" ocenia postawę lidera SLD następująco: ""Miller robi polityczny szpagat. Z jednej strony oficjalnie nie pochwala Moskwy za aneksję Krymu, ale z drugiej sugeruje, że z Rosją trzeba się dogadać"". Za to zachowanie został już sprowokowany przez Donalda Tuska na antenie radia TOK FM. Wczoraj Leszek Miller oświadczył, że oczekuje, iż polski rząd wystąpi z ""kompleksową, dojrzałą inicjatywą dyplomatyczną"" na rzecz obrony integralności Ukrainy. Według niego konflikt wokół Ukrainy może zostać zażegnany przez porozumienie między Rosją a USA. Miller ocenił, że rosyjski prezydent dokonując aneksji Krymu ""pokazał swoje rozumienie rosyjskich interesów"". - Liczymy na to, że UE podczas najbliższego szczytu określi swoje interesy - zaznaczył. Dodał, że konieczne będzie wypracowanie kompleksowej alternatywy, dotyczącej głównie kwestii gospodarczych i wyjaśnienie interesów poszczególnych krajów unijnych. We wtorek, 18 marca prezydent Rosji Władimir Putin podpisał traktat o przyjęciu Krymu i Sewastopola w skład Federacji Rosyjskiej. W nadzwyczajnym orędziu podkreślił m.in., że w przypadku Ukrainy zachodni partnerzy przekroczyli granicę, ""zachowywali się brutalnie, nieodpowiedzialnie i nieprofesjonalnie"". W odpowiedzi ukraińskie MSZ oświadczyło, że nie uznaje przyłączenia Krymu do Rosji. Wcześniej w nieuznawanym przez Zachód referendum na Krymie, za przyłączeniem półwyspu do Rosji zagłosowało 96,77 proc. uczestników; w poniedziałek USA i UE ogłosiły sankcje wobec osób z Rosji i Krymu zaangażowanych w działania zmierzające do naruszenia suwerenności i integralności terytorialnej Ukrainy i aneksji Krymu przez Rosję.",Leszek Miller,
https://wiadomosci.onet.pl/kraj/oleksy-sld-powinien-wspoldzialac-z-ruchem-palikota/1n839,Oleksy: SLD powinien współdziałać z Ruchem Palikota,"Wiceszef SLD Józef Oleksy uważa, że Sojusz powinien współdziałać z Ruchem Palikota i że dialog tych partii - w interesie centrolewicy - jest możliwy. Pod warunkiem, że lider Ruchu Janusz Palikot wykaże się rozsądkiem - zastrzega były premier i były szef SLD. - To jest nowy ruch, nowy lider, nowe zjawisko, ja jestem zwolennikiem współdziałania - powiedział Oleksy na konferencji prasowej w Kielcach.","- Jestem skłonny uważać, że szereg postulatów i ocen, które Ruch Palikota formułuje, mieszczą się w rozumieniu lewicowości, ale nie wyczerpują tego, co musi być dopowiedziane, żeby można było na trwale uważać, że ta lewicowość jest przypisana Ruchowi Palikota - dodał. Oleksy zaznaczył, że znane jest stanowisko przewodniczącego SLD Leszka Millera, nacechowane ""niechęcią i urazą"" do lidera Ruchu Palikota, które stanowczo podkreśla również, iż Ruch Palikota nie jest partią lewicową, ani formacją o nachyleniu lewicowym. Według Oleksego, Palikot wie o tym, że musi jeszcze dość dużo wykazać, żeby dowieść, że lewicowość to nie jest tylko antyklerykalizm, ponieważ nie każdy antyklerykał musi być uznany za lewicowca. - Jestem dość spokojny, że przy rozsądku Janusza Palikota, który powinien wykazać, będzie możliwy dialog - uważa polityk. Zaznaczył, że budowa silnej centrolewicy w Polsce nie będzie żadnym łączeniem się ""silnego"" SLD z ""nowym"" Ruchem Palikota, ale musi oznaczać gotowość do współpracy, bo inaczej liderzy będą się różnić, ale doły mogą uznać, że jest im blisko w wielu sprawach. - Niech każda partia buduje swoją pozycję i będzie z tego pożytek - mówił Oleksy. Nie wykluczył wspólnej listy do europarlamentu SLD i Ruchu. - Tu Leszek Miller się nie deklarował, że jest przeciw - mówił Oleksy. W opinii jego opinii, jest sporo czasu na to, ażeby obie formacje poznały się bliżej, zidentyfikowały, co jest w kraju najważniejsze dla społeczeństwa i określiły swoją gotowość do współdziałania. - Bo inaczej nie ma efektów w walce politycznej o władzę - dodał.","Józef Oleksy i Joanna Senyszyn, fot. PAP/Radek Pietruszka",
https://wiadomosci.onet.pl/kraj/miller-w-przyszlym-tygodniu-spotkanie-ws-porozumienia-lewicy/mz5mh7,Miller: w przyszłym tygodniu spotkanie ws. porozumienia lewicy,"W przyszłym tygodniu ma się odbyć spotkanie ""szeroko rozumianej lewicy"", pod auspicjami OPZZ - poinformował w Warszawie lider SLD Leszek Miller. Polityk podkreślił, że chce utworzenia wspólnej lewicowej listy w wyborach parlamentarnych.","Miller rozdawał w poniedziałek - z okazji Dnia Dziecka - prezenty dzieciom mieszkających w warszawskim domu ""Przyce"", w którym mieszka kilka rodzin eksmitowanych ze swoich mieszkań; potem rozmawiał z dziennikarzami. - Otrzymaliśmy od szefa OPZZ Jana Guza zaproszenie do spotkań pod auspicjami Ogólnopolskiego Porozumienia Związków Zawodowych, które chce być inicjatorem różnych dyskusji, różnych spotkań szeroko rozumianej lewicy - podkreślił lider Sojuszu. - Zobaczymy, kto przyjdzie na pierwsze spotkanie, które będzie miało i charakter programowy, jeśli chodzi o porozumienie się co do podstaw programowych, ale też organizacyjnych - dodał Miller. - Ja się bardzo cieszę, tutaj z koleżankami i kolegami, że OPZZ podjęło się tego zadania. Bo jeśli prezentujemy nasze programy społeczne i socjalne, to związki zawodowe są pierwszym partnerem - zaznaczył szef SLD. Polityk zapowiedział, że spotkanie odbędzie się najprawdopodobniej w przyszłym tygodniu. - Przekonamy się, kto jeszcze oprócz nas przyjmie to zaproszenie i zobaczymy, czy uda się zbudować szeroki front - podkreślił. Według Millera, ""wariantem optymalnym"" byłoby stworzenie jednej listy szeroko rozumianej lewicy. - I do tego będziemy zmierzać. Czy to się uda, czy to się powiedzie - nie wiem, ale jest dobra wola, pełne otwarcie, będziemy namawiać różne lewicowe struktury do wspólnego działania - mówił. Pytany, czy na spotkanie zaproszono Janusza Palikota, Miller zaprzeczył. - Janusz Palikot oświadczył, że idzie do wyborów sam i żadna kooperacja go nie interesuje, wierzy, że samodzielnie jest w stanie znaleźć się w przyszłym parlamencie - podkreślił. - No cóż, każdy jest kowalem własnego losu - zaznaczył. Dziennikarze chcieli wiedzieć, jakie są plany SLD na kampanię przed jesiennymi wyborami parlamentarnymi. Miller odpowiedział, że SLD będzie ""energicznie"" wykorzystywać czas na pokazywanie swojego programu.",Leszek Miller,
https://wiadomosci.onet.pl/kraj/miller-bienkowska-to-dobra-kandydatka-na-komisarza-ue/7dx0z,Miller: Bieńkowska to dobra kandydatka na komisarza UE,"Wicepremier Elżbieta Bieńkowska jest dobrą kandydatką do objęcia stanowiska komisarza Unii Europejskiej – uważa szef SLD Leszek Miller. Dodał, że to osoba kompetentna i ma szanse na otrzymanie ważnej teki w Komisji Europejskiej, co jest potrzebne Polsce.","- Nowy szef Komisji Europejskiej Jean-Claude Juncker zwrócił się do szefów wszystkich rządów, żeby wśród kandydatów na nowych komisarzy było jak najwięcej kobiet. Bardzo dobrze, że premier Donald Tusk decyduje się na panią Bieńkowską, bo oprócz jej wysokich kwalifikacji jest szansa, że otrzyma jakiś ważny obszar kompetencyjny, co z punktu widzenia Polski byłoby bardzo oczekiwane i potrzebne - powiedział Miller Rybniku. Pytany o następcę Bieńkowskiej w resorcie infrastruktury i rozwoju, szef SLD odpowiedział, że decyzja będzie należała do Tuska lub nowego premiera. Miller nie wyklucza, że po odejściu Bieńkowskiej, zmieni się kształt kierowanego przez nią dotychczas ministerstwa, które - jego zdaniem - zostało skonstruowane ""nieco sztucznie"". Podczas spotkania z dziennikarzami padło też pytanie, czy po objęciu stanowiska szefa Rady Europejskiej przez Donalda Tuska nowym premierem może zostać szef MON Tomasz Siemoniak. Miller odpowiedział, że dla klasycznego modelu demokracji dobrze jest, jeśli jedna osoba jest równocześnie szefem partii i premierem. - Mam nadzieję, że ta osoba, która zostanie szefem polskiego rządu, będzie również szefem PO. Nie sądzę, żeby to było w zasięgu pana ministra obrony narodowej – dodał. Według niego największe szanse ma Ewa Kopacz. Szef Sojuszu przyznał, że po wyborze Tuska na szefa Rady Europejskiej kampania przed wyborami samorządowymi jest dla opozycji trudniejsza. - Przez parę tygodni na pewno notowania PO wzrosną, z uwagi na wizerunkowy sukces premiera Tuska. Natomiast po kilku miesiącach ten efekt już może wygasnąć - ocenił. Dodał, że ostatecznie każda partia jest oceniana ze względu na to, ""co robi w kraju, a nie to, jakich ma przedstawicieli za granicą"". Miller przyjechał w środę do Rybnika, by wesprzeć kandydata tej partii w wyborach uzupełniających do Senatu posła Piotra Chmielowskiego. Jak mówił, jest to osoba kompetentna, znająca się m.in. na górnictwie i ochronie zdrowia. Sam Chmielowski przypomniał, że SLD nie ma ani jednego przedstawiciela w obecnym Senacie. Jeśli zdobędzie mandat, chce pracować w taki sposób, by po kolejnych wyborach w izbie wyższej znalazło się wielu przedstawicieli Sojuszu. - Po to, aby robić dobre prawo, poza tym po to, aby znalazł się głos, że Senat w tej formule, która dzisiaj funkcjonuje, nie jest korzystny dla naszego kraju. Ma się on stać izbą samorządową, tam mają znaleźć się najlepsi samorządowcy, a kompetencje Senatu mają sprowadzać się do podziału środków i do spraw wewnątrzkrajowych – powiedział kandydat. - Dzisiaj Senat zajmuje się praktycznie wszystkim i niczym, bo Sejm może odrzucić każde postanowienie Senatu – ocenił. 7 września w wyborach uzupełniających do Senatu Chmielowski zmierzy się z Izabelą Kloc (PiS), Markiem Krząkałą (PO) i Maciejem Urbańczykiem (KNP). Po spotkaniu z mieszkańcami na Rynku w Rybniku Miller pojechał do kopalni Jankowice. Jak mówił dziennikarzom, chce spytać związkowców o przebieg ich negocjacji z premierem Tuskiem na temat poprawy sytuacji górnictwa. - Z mojego punktu widzenia można pomóc górnictwu w prosty sposób – zmniejszając fiskalizm. Polskie górnictwo jest obarczone wysoką stawką VAT, dodatkowymi opłatami, chociażby za wyrobiska. Z tego co mówią związkowcy, jest ponad 30 czynników, które składają się na koszt wydobycia węgla – powiedział.",Leszek Miller,
https://wiadomosci.onet.pl/tylko-w-onecie/jerzy-urban-broni-wojewodzkiego-tlumaczac-sie-trzesie-d-nad-swoimi-chalturami/t46f1,"Jerzy Urban broni Wojewódzkiego: tłumacząc się, trzęsie d.. nad swoimi chałturami","- Żarty Wojewódzkiego i Figurskiego były wyśmianiem poprawności politycznej. Reakcja jest błędną interpretacją ich słów. Nie podoba mi się tłumaczenie Wojewódzkiego w ""Polityce"". On nie powinien przepraszać. Mógłby ewentualnie wyrazić ubolewanie, jeśli kogoś dotknęły jego słowa. Niepotrzebnie przyznaje się do przekraczania jakiś granic. On trzęsie d... nad swoimi chałturami. Nie wszyscy przyjmują daną konwencję. Niektórych ona razi i odpycha. Innych nie. Mnie się podobał żart Wojewódzkiego i Figurskiego - powiedział w pierwszej części rozmowy z Onetem Jerzy Urban.","Z Jerzym Urbanem - redaktorem naczelnym tygodnika ""NIE"", byłym rzecznikiem prasowym rządu PRL - rozmawia Jacek Nizinkiewicz. Jacek Nizinkiewicz: Bawi pana poczucie humoru Kuby Wojewódzkiego? Jerzy Urban: Wysoko je cenię. - Podobały się panu seksistowskie żarty Kuby Wojewódzkiego i Michała Figurskiego o Ukrainkach? - Podobały. - Dlaczego? - Żarty Wojewódzkiego i Figurskiego były wyśmianiem poprawności politycznej. Jeśli ja piszę w ""NIE"" negatywnie o Żydach, to nie znaczy, że moja gazeta jest antysemicka, tylko że parodiuję myślenie część polskiego społeczeństwa. Reakcja na Wojewódzkiego i Figurskiego jest błędną interpretacją ich słów. - Kuba Wojewódzki tłumacząc się w ""Polityce""… - ...trzęsie dupą nad swoimi chałturami. Nie podoba mi się tłumaczenie Wojewódzkiego w ""Polityce"". On nie powinien przepraszać. Mógłby ewentualnie wyrazić ubolewanie, jeśli kogoś dotknęły jego słowa. A on niepotrzebnie przyznaje się do przekraczania jakiś granic. - Nie ma pan wrażenia, że ich satyra na Polaków był podana chamsko i prymitywnie? Abstrahując już od obrażenia pracujących w Polsce Ukrainek i kobiet w ogóle. - Nie wszyscy przyjmują daną konwencję. Niektórych ona razi i odpycha. Innych nie. Mnie się podobał żart Wojewódzkiego i Figurskiego. - Ale nie szefostwu Eski Rock. Radiostacja pożegnała się z dziennikarzami, prawdopodobnie nie tylko na czas wakacji, ale na stałe. - To zła wiadomość. Słowa Wojewódzkiego i Figurskiego zostały tak zinterpretowane i potępione, że interpretacja dominuje nad reakcją. Słuchacze, którzy słyszeli te słowa dzielą się na dwie grupy. Na grupę widzącą w tym konwencję brykania przeciwko pewnej uździe jaką stwarza poprawność polityczna i anty- kołtuńskie żarty. Druga część słuchaczy rechocze z przyczyn nacjonalistycznych. Niektórzy słowa typu: ""zerżnął swoją Ukrainkę"", biorą za dobrą monetę, śmiejąc się z tego, a Ukrainki uważają za pod ludzi. To są dominujące reakcje. - Również zareagował pełen oburzenia ukraiński MSZ. Marcin Bosacki, rzecznik polskiego MSZ stwierdził, że żądanie przeprosin ze strony ukraińskiego MSZ jest ""absolutnie uzasadnione"" i dodał: ""Wypowiedź tych panów była nie tylko idiotyczna, ale skandaliczna i chamska. Takie wypowiedzi, szeroko dzisiaj komentowane przez media ukraińskie, osłabiają lata wysiłków budowania przyjaźni między Polakami a Ukraińcami, nie między władzami obu państw, ale zwykłymi obywatelami, czego zwieńczeniem jest wspólna organizacja Euro 2012, która budzi uznanie całego świata"". - Ukraiński MSZ wzoruje się na polskim MSZ, który protestuje przeciwko różnym publikacjom. Niech się państwo nie miesza do takich spraw. Kiedy ja byłem rzecznikiem rządu i pojechałem na Węgry, to akurat polski komunistyczny MSZ wysłał na Węgry notę protestacyjną ponieważ na Węgrzech ukazała się powieść - ""Iksowie"" Györgya Spiró o Wojciechu Bogusławskim - która obrażał naród polski. Jak wiadomo, w Polsce mało kto czyta po węgiersku. Książkę znałem ja i Jerzy Robert Nowak, który napisał, że to jest ohydna antypolska powieść. Z dalszych jego wywodów wynikało, że powieść dotyczyła Bogusławskiego i intryg w teatrze XVIII w., i jest to powieść z kluczem w stosunku do jakichś spraw węgierskich, bliżej nam nieznanych. - I co pan zrobił? - Kiedy usłyszałem, że polski rząd oficjalnie protestuje przeciwko powieści, która toczy się w XVIII w. i dotyczy aktora, to przeprosiłem rząd węgierski za głupotę polskiego MSZ. Przecież to nie jest sprawa rządowa. Myśmy się zawsze o wszystko obrażali. Polacy są wzorem obrażalstwa. - Czyli jak rozumiem, trzyma pan również stronę Dody, która powiedziała że Biblię napisali ""kolesie napruci winem i upaleni ziołem""? - Skazywanie Dody, to idiotyzm. Niedługo będzie można w Polsce karać za obrazę uczuć religijnych należnych piłce nożnej, bo ona w tej chwili ściąga uczucia o charakterze religijnym, większym niż Bóg. W państwie Donald Tuska piłka jest Bogiem! - Euro 2012 jest sukcesem czy klapą Polski? - Euro 2012 okaże się sukcesem, jeśli wzrosną notowania Tuska i PO. Dlatego nie chciałem, żeby Polska wygrała mistrzostwa. - Żartuje pan? - Gdyby polska drużyna wygrała Euro 2012, to w kraju doszłoby do wybuchów ohydnego nacjonalizmu i przyznania racji Tuskowi, że warto było budować stadiony. - Ucieszył się pan, że drużyna narodowa nie wyszła z grupy? - Ja nie wiem, co to jest wychodzenie z grupy. Widziałem tylko rysunek o mrówkach, które umawiają się, żeby nie wychodzić z grupy. Jestem zadowolony, że Polska nie wygrała Euro 2012. - A podczas meczu Polska-Rosja komu pan kibicował? - Ja nikomu nie kibicuję. Ja po prostu nie oglądam niczego w telewizji. - A jak pan postrzega sprawę katastrofy smoleńskiej? Nie przeszkadza panu, że sprawa śmierci polskiego prezydenta i pasażerów polskiego samolotu nie została wyjaśniona? - Sprawa katastrofy smoleńskiej została wyjaśniona we wszystkich szczegółach. - To znaczy? - To znaczy, że doszło do niefortunnego lądowania w mgle i rozpierd... samolotu o ziemię. - Uważa pan, że powodem katastrofy były złe warunki atmosferyczne i błędy pilotów? - Samolot z prezydentem Kaczyńskim nigdy nie powinien był lądować na smoleńskim lotnisku… - Na którym wcześniej lądował Donald Tusk i Władimir Putin. - Putin z Tuskiem też nie powinni byli tam lądować. - W pańskiej głowie nawet przez chwilę nie pojawiła się myśl, że Lech Kaczyński mógł zginąć w wyniku zamachu? - Nawet przez chwilę nie pomyślałem, że Lech Kaczyński mógłby zginąć w wyniku zamachu. Kaczyński nie był wart zamachu jako osoba. Rosja też nie robi zamachów tego typu. - Przepraszam, ale po wielu pańskich publikacjach, mam wrażenie, że ucieszył się pan ze śmierci Lecha Kaczyńskiego? - (długie milczenie) Nie ucieszyłem się ze śmierci Lecha Kaczyńskiego, bo jego śmierć wzbudziła w Polsce wielkie emocje ""prokaczyńskie"". - Tylko dlatego? - Lech Kaczyński to było zero. On był kukiełką w rękach swojego brata. - Obraża pan byłą głowę państwa. Nie ma pan respektu dla pamięci Lecha Kaczyńskiego? - Nie mam. Dlaczego miałbym mieć? Ja nie mam respektu wobec głów państwa. Jak pan wie, jestem nawet skazany za brak respektu względem głowy państwa. - No tak, obraził pan samego Jana Pawła II. A tak po ludzku, czy sam Jarosław Kaczyński nie wzbudza w panu szacunku jako wybitny gracz polityczny? Abstrahując od przeciwległych względem pańskich poglądów politycznych. - Kaczyński to dla mnie obrzydliwa postać. Wieczny intrygant. Nacjonalista rządny władzy represyjnej. Budowniczy bzdurnych legend i kłamstw. - Ale sprawuje rząd dusz nad 1/3 chodzących na wybory Polaków. - Niestety. Polska ma różne wady. - Wadą Polski jest rozdarcie między PiS a PO? - Według różnych przecieków, z Tuska uszła para. Zdążył się wypalić. Dwie kadencje władzy go zmęczyły. Dziś chce być premierem mającym święty spokój. Najlepiej jakby Platforma się rozpadła. - Póki co, to marzenie ściętej głowy. - PO rozpadnie się po wyborach lub jeszcze przed wyborami paralamentarnymi. Scena polityczna ulegnie przemeblowaniu i nie zachowa dzisiejszego kształtu. Z Platformy powstanie część konserwatywna i liberalna. Konserwatyści z PO połączą się z odpryskami i resztkami Kaczyńskiego, a część liberalna zbliży się z Ruchem Palikota. - A co miałoby być detonatorem rozsądzającym PO, która w sondażach cieszy się największym poparciem? - Tendencje odśrodkowe, niezadowolenie z Tuska i walka o schedę po nim. W społeczeństwie będzie narastało zmęczenie Platformą i dzisiejszą strukturą sceny politycznej. PO nie ma w swoim zapleczu prawdziwych interesów grupowych. Wiadomo kogo reprezentuje PiS. W sensie społecznym. Ale nie wiadomo czyje interesy ambicyjne zaspokoiłby PiS zwyciężając wybory. Trudno odpowiedzieć też na pytanie, czyje interesy mógłby zaspokajać Ruch Palikota gdyby wygrał wybory. Czynnik interesów jest niedowartościowany w polskiej polityce. Czynnik interesów w przeciągu trzech lat i zdolność do rozeznania własnych interesów, czyli grupowych, i połączenia ich z jakąś siłą polityczną, może być czynnikiem sprzyjającym dekompozycji obecnej sceny politycznej. - Idąc tokiem pańskiego rozumowania, to gdzie byłoby miejsce Donalda Tuska za trzy lata? - Może Tusk wciąż chce być prezydentem. A może będzie się jednak starał o wysokie stanowisko w strukturach Unii Europejskiej. A może wszystkie scenariusze Tuskowi wezmą diabli, tak jak Kwaśniewskiemu. - Tusk byłby lepszym prezydentem od Bronisława Komorowskiego? - Trudno powiedzieć jakim prezydentem byłby Tusk, bo Komorowski jest prezydentem istniejącym w minimalnym stopniu. Komorowski nikomu nie wadzi. Zmęczony Tusk mógłby być inteligentniejszym Komorowskim. A może nagle wypocząć i nabrać ambicji. Ja nie znam tych ludzi i nie chcę się mądrzyć na ich temat. - A jako obywatel, jest pan dumny z tego jak Bronisław Komorowski reprezentuje Polskę na zewnątrz i wewnątrz kraju? - Ja w ogóle nie jestem dumny z reprezentowania Polski. Komorowski jak przestał robić gafy, to swoją robotę wykonuje znośnie. - A szkoda panu Aleksandra Kwaśniewskiego, który nie odnalazł się na polskiej i zagranicznej scenie politycznej, po tym jak przestał być prezydentem Polski? - Oczywiście, bo Kwaśniewski to wybitny talent polityczny. Teraz próbuje odgrywać jakąś rolę przy Julii Tymoszenko, ale zobaczymy co z tego wyjdzie. - A Ryszard Kalisz jest dla pana politykiem, który może jeszcze odegrać znacząca rolę na lewicy? - Kalisz to mądry i sympatyczny człowiek, który jest życzliwy wszystkim, ale Kalisz nie jest nadzieją na władzę w Polsce. - Może byłby dobrym prezydentem Warszawy? - Nie. Kalisz to nie jest homo faber. Jest prawnikiem logicznie myślącym i mówiącym, który jednak nie ma opinii człowieka czynu. - A czy Bartosz Arłukowicz był dla pana nadzieją lewicy? - Nie. Ale szkoda, że zniszczyli Arułkowicza, który był młodym, wschodzącym i pewnym siebie politykiem. A teraz Arłukowicz to wrak człowieka i szmata. - Słucham?! - No, chodzi jak skończona szmata. Chodzi jak wymiętoszona szmata. - W znaczeniu fizycznym, a nie moralnym? - Tak. Te rozbiegane, przerażone oczka robią z niego małego człowieczka. Niektórych przemęczanie uskrzydla. Ale nie Arłukowicza. Nie znam się na służbie zdrowia, ale dobrze się w niej nie dzieje. - Od ponad 20 lat z okładem. - Tak, ale za moich czasów służba zdrowia była stosunkowo tania. Lekarz był tani. Aparaty były tanie. Jak jeżdżę do lekarza, żeby sprawdzono, czy nic mi przypadkiem nie dolega - a nic mi nie dolega - i pytam lekarza dlaczego mnie męczy, to odpowiada, że dzisiaj są takie aparaty, że nikt z tych aparatów nie wychodzi zdrowy. To tylko kwestia, czy ktoś jest chory, czy bardzo chory. - Pozostańmy przy temacie lewicy. Czy Leszek Miller i Aleksander Kwaśniewski powinni stanąć przed Trybunałem Stanu za więzienie CIA w Polsce? - Myślę, że Leszek Miller tak. - Dlaczego Miller powinien stanąć przed TK, a Kwaśniewski nie? Dlatego, że nie lubi pan obecnego szefa SLD, a ceni pan byłego prezydenta ? - Leszek Miller latał do CIA i zawierał tam porozumienia. To był jedyny premier świata, który odwiedził CIA. To tak jakby prezydent Francji przyjechał do Polski i poszedł do centrali wywiadu polskiego. - Od odwiedzania centrali CIA do zawierania porozumień ws. przetrzymywania i torturowania więźniów droga daleka. - Daleka droga, ale są pewne poszlaki wiodące do takich wniosków. - Jakie poszlaki? - Na przykład wcześniejsze ściskanie Ryszarda Kuklińskiego. - Bohatera narodowego? - Dla mnie Kukliński nie był bohaterem narodowym. - Bo dla pana bohaterem jest gen. Czesław Kiszczak i gen. Wojciech Jaruzelski? - Kiszczak i Jaruzelski powinni być postrzegani przez polską historię jak najlepiej. Są bohaterami choćby ze względu na dwa najważniejsze dla Polski posunięcia. - Jakie? - Wprowadzenia stanu wojennego i doprowadzenia do okrągłego stołu. Stan wojenny to była konieczność, a ofiary jak na rozmiar operacji były minimalne. - Wojciech Jaruzelski i Czesław Kiszczak są według sądów niezdolni do uczestniczenia w procesach za zbrodnie przeciwko Polakom… - Przez ostatnie dwadzieścia lat, polski wymiar sprawiedliwości czepiał się gen. Kiszczaka i gen. Jaruzelskiego. Oni nie powinni odpowiadać za czyny z czasów PRL. Wymknęli się z procesu. Sąd nie może ich uniewinnić, bo prawica się wścieknie, a na skazanie nie pozwala materia prawna. Wymiar sprawiedliwości pozbył się kłopotu. Nie może skazać i nie skazać Jaruzelskiego i Kiszczaka. - A pan, czy żałuje pan czegoś ze swojego dotychczasowego życia publicznego? - Nie żałuję niczego. - Czytał pan ""Marsz Polonię"" Jerzego Pilcha? - Czytałem. - Beniamin Bezetzny to pan? - Oczywiście. Pilch bywał u mnie. Historie przedstawione przez Pilcha są jego fantazjami, ale w pełni uprawnionymi. - Na 80. urodziny przygotowuje pan równie spektakularną imprezę? - Na 80. urodziny już się niczego nie przygotowuje, bo nie ma już kolegów. Raczej pozostają koleżanki. Ale już mało atrakcyjne. Koniec części pierwszej.","Jerzy Urban, fot. Filip Klimaszewski / Agencja Gazeta",
https://wiadomosci.onet.pl/kraj/premier-spotkal-sie-z-leszkiem-millerem/0vc7v,Premier spotkał się z Leszkiem Millerem,"Premier Donald Tusk spotkał się w piątek z nowym szefem klubu parlamentarnego SLD Leszkiem Millerem - poinformowało Centrum Informacyjne Rządu. Premier przekazał Millerowi gratulacje z okazji wyboru na szefa klubu, godzinna rozmowa dotyczyła organizacji pracy w Sejmie - podało CIR.","W środę Miller został wybrany na szefa nowego klubu SLD. Rywalizację o fotel szefa klubu Sojuszu Miller wygrał z Ryszardem Kaliszem. Takie spotkanie, to dobry obyczaj - tak piątkową rozmowę premiera Donalda Tuska z szefem klubu SLD Leszkiem Millerem określają politycy PO. Politycy PSL zapewniają, że nie mają o to spotkanie pretensji i nie dopatrują się w nim intencji tworzenia przez PO sojuszu z SLD. Politycy Platformy nie mają informacji o ustaleniach z rozmowy Tusk-Miller. Szef klubu PSL Stanisław Żelichowski ocenił z kolei, że fakt, iż Tusk, jako lider największego ugrupowania, spotyka się z szefem klubu jednej z partii sejmowych dobrze o nim świadczy. - Jesteśmy w wolnym kraju. Każdy może rozmawiać z kim chce, nie mamy żadnej pretensji do premiera Tuska, że rozmawiał Millerem, a wręcz przeciwnie, im więcej rozmów, tym lepiej - powiedział polityk. Pytany, czy PSL nie interpretuje tego, jako ostrzeżenia ze strony PO, powiedział, że politycy PSL nie posądzają - tak jak czasami media - innych o złe intencje. Dopytywany, czy szef rządu mógł rozmawiać o trójczłonowej koalicji PO-PSL-SLD odparł, że nie ma powodu, aby tworzyć taką koalicję, skoro PO i PSL mają większość. - Część PO, która wyznaje wartości tradycyjne miałaby problemy, żeby zaakceptować koalicję z lewicą, w związku z tym robienie (jej) jeszcze po tym, co stało się na styku premier Tusk-marszałek Schetyna doprowadziłoby donikąd - oświadczył. Z kolei rzecznik klubu PO Paweł Olszewski powiedział: ""To było kurtuazyjne spotkanie, dobrze, że się odbyło. Nie ma w tym nic dziwnego, to dobry obyczaj, że premier i przedstawiciel klubu opozycyjnego ze sobą rozmawiają - przez cztery lata w parlamencie, bez względu na różne konfiguracje i różnice polityczne, będziemy ze sobą pracowali"". Również według Małgorzaty Kidawy-Błońskiej (PO), spotkanie Tusk-Miller, to przykład dobrego obyczaju - aby pogratulować nowemu szefowi klubu wyboru na stanowisko - i nie ma w tym nic nadzwyczajnego. Jak dodała, potrzebne są rozmowy o tym, co można poprawić we współpracy klubów w przyszłej kadencji.","Leszek Miller,fot.PAP/Leszek Szymański",
https://wiadomosci.onet.pl/kraj/miller-to-pytania-o-przyszlosc-polski/991em,Miller: to pytania o przyszłość Polski,"Przewodniczący SLD Leszek Miller uważa, że źródła zagrożeń wiszących nad UE tkwią w niedokończonej i niepełnej integracji. - W pytaniach o przyszłość Europy, jest też pytanie o przyszłość Polski - mówił lider Sojuszu w czwartek w Sejmie.","- Rozmawiamy dzisiaj o przyszłości Europy, a przyszłość Europy to przyszłość świata. Pytanie o kierunek, w jakim zmierza Europa jest pytaniem o przyszłość człowieka i naszej cywilizacji (...) A w pytaniach o przyszłość Europy jest też pytanie o przyszłość Polski. Martwimy się o przyszłość Europy, bo martwimy się o przyszłość Polski, o poziom życia naszych obywateli - mówił Miller podczas debaty nad informacją premiera o przyszłości UE. - Unia Europejska jest projektem, który przez ponad pół wieku zapewnia pokój, dobrobyt i postęp milionom mieszkańców Europy, a dziś to wielkie przedsięwzięcie jest zagrożone kryzysem gospodarczym, rosnącym eurosceptycyzmem, rozmaitymi nacjonalizmami (...) Źródła tego tkwią w niedokończonej i niepełnej integracji - podkreślił. Według Millera, Unia ""jest wspólnotą gospodarczą, ale nie wspólną gospodarką, rozwija współpracę socjalną, ale nie wspólną politykę socjalną, sprzyja kooperacji wielu instytucji, ale nie buduje wspólnych instytucji"". Zdaniem lidera SLD nie można uznać, że ""to co jest, jest zadowalające"". Kryzys - dodał - ""jest efektem odejścia od polityki federalistycznej"". - Integracja musi posuwać się naprzód - przekonywał Miller. - Zamiast dalej budować iluzje, trzeba tworzyć i konstytucję, i instytucje federacji państwa zjednoczonych Europy. To oznacza głęboką integrację we wszystkich możliwych wariantach - uważa Miller. - Panie premierze cieszę, że w tej sprawie jest pan po właściwej stronie i cieszę się, że polityka rządu w tej sprawie jest zgodna z programem SLD - zwrócił się do Tuska. Według Millera, interesem Polski jest silniejsza integracja strefy euro i wejście do niej. - Polska nie powinna blokować procesów integracyjnych, nawet jeśli jest na zewnątrz strefy, bo jesteśmy w sytuacji kraju, który nie dokonał jeszcze pełnej integracji. Pierwszy krok zrobiliśmy w 2004 roku, drugi - w 2007 roku, kiedy weszliśmy do strefy Schengen, ale nie ma trzeciego roku, a trzecim krokiem jest wejście do strefy euro - powiedział. Wyraził nadzieję, że szef rządu przedstawi precyzyjną ścieżkę dochodzenia Polski do strefy euro. - Przystąpiliśmy do Unii, która ma być nie tylko silna, ale i wspólna i im bardziej wspólna, tym bardziej silna. Poszczególne państwa i narody europejskie samodzielnie nie znaczą zbyt wiele. Dlatego pożądanym kierunkiem dla Europy i dla Polski jest kierunek federacyjny, tworzenie tożsamości europejskiej - dodał Miller. Odnosząc się do wystąpienia ministra spraw zagranicznych w Berlinie, przewodniczący Sojuszu ocenił, że Radosław Sikorski ""właściwie określił dylematy - albo głębsza integracja, albo rozpad UE"". Jednak - jak podkreślił - jego sprzeciw budzi założenie, że kwestie m.in. religii, moralności powinny zostać na zawsze w gestii państw. - Za tymi słowami może kryć się sprzeciw wobec uznania za uniwersalne prawa, prawo do niedyskryminacji, prawa kobiet, prawa kobiet o decydowania o macierzyństwie - dodał Miller. - Panie premierze życzę powodzenia w budowie silnej Europy i silnej Polski w silnej Europie, w tym dziele będziemy z panem - zakończył szef SLD.",,
https://wiadomosci.onet.pl/kraj/sld-swietuje-20-lecie-zwycieskich-wyborow/m8wez,SLD świętuje 20-lecie zwycięskich wyborów,"SLD zorganizował konferencję z okazji 20-lecia swego zwycięstwa wyborczego w 1993 r. Jak mówił Leszek Miller, ówczesne hasło SLD ""Tak dalej być nie musi"" jest aktualne i dziś. Nadchodzi czas - jak w 1993 r. - na głęboką korektę polityki gospodarczej - wskazał.","Według Millera lewica w 1993 roku ""obiecała prospołeczną korektę polityki gospodarczej i nie zawiodła tych oczekiwań"". Jak mówił, konferencja jest poświęcona nie tylko przeszłości, ale również opisaniu obecnej sytuacji w Polsce. Ostatnie protesty związkowców w Warszawie pokazały - wskazał szef SLD - ""skalę niezadowolenia i frustracji polskich pracowników"". - Po 20 latach transformacji hasło wyborcze SLD z 1993 roku ponownie jest aktualne: ""Tak dalej być nie musi"" - podkreślił Miller. - Historia zatoczyła koło. Tak jak 20 lat temu, tak i dziś scena polityczna zdominowana została przez ugrupowania prawicowe, w Europie zaczyna się prąd lewicowych zmian, skala nieprawości prowadzących do wykluczenia społecznego budzi coraz większy opór - mówił szef SLD. Jak ocenił, przed lewicą stoi wyzwanie przekonania do swej wizji Polski pokolenia urodzonego i wychowanego już w kapitalistycznym ustroju, które ""poczuło gorzki smak niewidzialnej, a może niewidomej ręki rynku na własnej skórze"". - Nadchodzi zatem czas tak jak w 1993 roku na głęboką korektę polityki gospodarczej, na wzrost, na rozwój, na nowe miejsca pracy - oświadczył szef SLD. W jego ocenie Polska potrzebuje ""nowej umowy społecznej, paktu na rzecz wzrostu i zatrudnienia"". Tłumaczył, że taki pakt powinien wyrażać się w działaniach na rzecz ""państwa nowych fabryk i inwestycji"", szybkiego wzrostu gospodarczego i dialogu między rządem, pracownikami, pracodawcami, ""gdzie ma miejsce rozmowa równoprawnych partnerów, a nie monolog, pouczanie i oznajmianie wcześniej podjętych już decyzji"". Podkreślił, że chodzi o państwo sprawiedliwe, gdzie wszyscy korzystają z dobrobytu, wzrostu i sukcesów, ""ale proporcjonalnie do nich ponoszą także obciążenia wynikające z kosztów i podatków"". Zwrócił się do zgromadzonych: ""Szanowne koleżanki i koledzy - jesteśmy dziś ponownie zdolni do walki o lewicowe ideały, o prawdziwy interes Polski i interes ludzi pracy"". Przekonywał też, że SLD ""idzie dobrą drogą"" i ma alternatywę dla Polski. Miller rozpoczął czwartkowe spotkanie słowami: ""Witam zwycięzców z 1993 roku, witam wszystkich przybyłych w 20. rocznicę pamiętnych wyborów, które zapoczątkowały nowy rozdział w historii III Rzeczypospolitej"". Lider Sojuszu przypomniał, że komitet wyborczy SLD w 1993 roku uzyskał ponad 2,8 mln głosów, co dało mu 171 mandatów w Sejmie i 31 - w Senacie. ""Tamten czas został właściwie dla Polski przez nas wykorzystany"" - przekonywał. Według polityka ""zwycięstwo w 1993 roku rozpoczęło proces aktywnego - już w pozycji formacji rządzącej - włączenia się Sojuszu Lewicy Demokratycznej w proces przemiany ustrojowej i otworzyło drogę do prezydentury Aleksandra Kwaśniewskiego"". Miller przekazał uczestnikom spotkania pozdrowienia od Kwaśniewskiego, który przebywa za granicą. Szef SLD ocenił też, że 1993 rok otworzył drogę do ""największego sukcesu Sojuszu - w 2001 roku"". - Wynikiem tamtego sukcesu była realizacja wielkich projektów modernizacyjnych, jak przyjęcie konstytucji w 1997 roku, przystąpienie Polski do NATO i wreszcie członkostwo naszego kraju w Unii Europejskiej, gdzie Sojusz Lewicy Demokratycznej ponosi największe zasługi - oświadczył Miller. Jego zdaniem można bez cienia wątpliwości powiedzieć, że SLD ""zdał egzamin z odpowiedzialności za państwo w trudnym momencie jego historii"". - Bez Sojuszu nie byłoby Polski stabilnej, europejskiej i promodernizacyjnej. Polski nowoczesnej - dowodził szef ugrupowania. Miller mówił również o czynnikach, jakie - według niego - złożyły się na to, że SLD wygrał wybory w 1993 roku. Jego zdaniem wynikało to m.in. z ""radykalizacji nastrojów społecznych"". - Po 4 latach kapitalizmu w Polsce obywatele Rzeczypospolitej dostrzegli jego istotę, dostrzegli, że socjalistyczna Polska sprzed tego okresu ze wszystkimi swoimi wadami, miała też wiele zalet - pełne zatrudnienie, bezpieczeństwo socjalne, szeroki wachlarz bezpłatnych usług publicznych, w tym edukacja i ochrona zdrowia, czy solidna polityka prorodzinna - wyliczał szef Sojuszu. Jako kolejny czynnik, który wpłynął na ówczesny wynik wyborczy, wskazał ""aktywność i konsolidację środowisk lewicowych""; przypomniał w tym kontekście, że wówczas formuła komitetu wyborczego SLD skupiała 28 różnych podmiotów. - Wreszcie trzecim czynnikiem była instytucjonalna bezradność prawicy, która doprowadziła do upadku rządu Hanny Suchockiej i powstania ordynacji wyborczej, pozbawiającej prawicowy plankton racji bytu - ocenił. W konferencji - zorganizowanej wspólnie przez klub SLD oraz Fundację im. Kazimierza Kelles-Krauza - udział wzięli m.in. b. premier Józef Oleksy, b. szef SLD Grzegorz Napieralski, Jerzy Wiatr, Jacek Raciborski oraz Zbigniew Siemiątkowski. W 1993 roku SLD - wówczas koalicja partii i ugrupowań lewicowych, skupiona wokół Socjaldemokracji Rzeczypospolitej Polskiej (SdRP) - wygrał wybory parlamentarne, uzyskując 171 mandatów i wraz z PSL utworzył rządzącą koalicję. SLD przekształcił się w jednolitą partię o tej samej nazwie w 1999 roku; SdRP zostało wtedy rozwiązane. SdRP powstała w wyniku samorozwiązania się PZPR na ostatnim jej zjeździe w dniach 26-27 stycznia 1990 roku. Jej pierwszym przewodniczącym został Aleksander Kwaśniewski, a sekretarzem generalnym Leszek Miller.","Leszek Miller, fot. PAP/Tomasz Gzell",
http://wiadomosci.onet.pl/tylko-w-onecie/leszek-miller-o-przyczynach-dobrych-wynikow-sondazowych-pis/990b4vj,Leszek Miller o przyczynach dobrych wyników sondażowych PiS,"Leszek Miller był gościem Jarosława Kuźniara w programie ""Onet Rano."". Były premier wypowiadał się między innymi na temat przyczyn bardzo dobrych wyników sondażowych Prawa i Sprawiedliwości. - Myślę, że są co najmniej dwie przyczyny. Pierwszą jest sfera socjalna, zaczynając od 500+, ale też podwyższenie minimalnej płacy i emerytur. Drugą przyczyną jest pierwiastek narodowy - stwierdził.",,,
https://wiadomosci.onet.pl/kraj/miller-koalicja-spojona-strachem-potrzebna-lewicowa-alternatywa/86h9d,"Miller: koalicja ""spojona strachem"", potrzebna lewicowa alternatywa","Przewodniczący SLD Leszek Miller uważa, że piątkowe głosowanie nad wnioskiem o odwołanie szefa MSW Bartłomieja Sienkiewicza pokazało, iż koalicja jest ""spojona strachem"". Dlatego potrzebna jest lewicowa alternatywa dla rządu – przekonywał.","W piątek posłowie w głosowaniu odrzucili dwa wnioski PiS: o konstruktywne wotum nieufności dla rządu oraz o odwołanie szefa MSW. W pierwszym głosowaniu opozycyjne kluby SLD i TR wstrzymały się od głosu. Za odwołaniem Sienkiewicza głosowała cała opozycja, szef MSW pozostał na stanowisku, bo do odrzucenia wniosku PiS wystarczyły głosy PO i PSL. Miller zaznaczył, że wynik głosowania o wotum nieufności dla Sienkiewicza zależał od tego, jak się zachowa PSL. - Słowa pana premiera »idziemy po was«, okazały się wystarczająco silną przestrogą (by nie poprzeć wniosku o odwołanie szefa MSW) – ocenił szef SLD. Miller przekonywał, że koalicja była do niedawna ""spojona profitami rządzenia"", a dziś jest ""spojona strachem"". - Od kilku dni dowiadujemy się, że ekipa CBA odwiedza kolejne gabinety przedstawicieli rządu premiera Tuska, czy samorządów, gdzie rządzi koalicja PO-PSL i nic dziwnego, że w takiej atmosferze najważniejsze problemy polskiej rzeczywistości uciekają. (...) Koalicja ma problemy – mówił szef Sojuszu. Miller odniósł się w ten sposób do przeszukania przez CBA biura szefa klubu parlamentarnego ludowców Jana Burego w Rzeszowie, a także przeszukania pomieszczeń wiceministra infrastruktury Zbigniewa Rynasiewicza z PO. W ramach śledztwa zarzuty powoływania się na wpływy w resorcie infrastruktury, w zamian za korzyść majątkową lub osobistą, przedstawiono dwóm biznesmenom z branży paliwowej z Leżajska. Miller przekonywał, że potrzebna jest alternatywa dla obecnego rządu. - Najlepiej, żeby była to lewicowa alternatywa w postaci SLD – dodał. Po raz kolejny zapowiedział, że jego partia będzie dążyła do złożenia wniosku o konstruktywne wotum nieufności wobec rządu Tuska. - Zaproponujemy potencjalnym sojusznikom taką kandydaturę na premiera, która będzie dla nich do przyjęcia. Będziemy też starać się uzyskać poparcie całej opozycji, bo tylko wtedy takie przedsięwzięcie ma sens – zapewnił. Dzisiaj, podczas głosowania wniosku PiS o wotum nieufności dla szefa MSW, b. szef PSL Waldemar Pawlak zaproponował, aby ogłosić przerwę przed głosowaniem nad tym wnioskiem do 22 lipca, by w tym czasie prokurator generalny w trybie nadzoru nad prokuraturą i premier w trybie nadzoru nad CBA, przedstawili Sejmowi informację, czy są poważne zarzuty wobec posła Jan Burego. PO i pozostali członkowie klubu PSL zdecydowali jednak, że głosowanie nad wotum nieufności dla Sienkiewicza będzie w piątek. Przeciwko odwołaniu szefa MSW zagłosowała cała koalicja, jedynie Pawlak wstrzymał się od głosu. - Niestety Waldemar Pawlak okazał się nie tyle rycerzem na białym koniu, ile błędnym rycerzem - skomentował Miller.",Leszek Miller,
https://wiadomosci.onet.pl/kraj/pawlak-nie-bede-zazdrosny-o-spotkanie-dwoch-facetow/dm6np,Pawlak: nie będę zazdrosny o spotkanie dwóch facetów,- Nie będę zazdrosny o spotkanie dwóch facetów - tak prezes PSL Waldemar Pawlak odniósł się do dzisiejszego spotkania premiera Donalda Tuska z szefem klubu SLD Leszkiem Millerem.,"Na uwagę dziennikarzy, że SLD mogłoby zostać koalicjantem PO, Pawlak odparł: ""Nie sądzę, żeby Platforma teraz nagle miała jakieś odchylenie lewicowe"" - Nie będę zazdrosny o spotkanie dwóch dorosłych facetów. Chyba nie podejrzewacie ich o to, że robili coś więcej poza rozmowami - powiedział. Jak ocenił, zarówno Tusk jak i Miller ""mają powody (...), żeby porozmawiać sobie o polityce"". Pawlak zapewniał, że nic złego się nie dzieje. Dopytywany, czy o spotykaniu dowiedział się z mediów, prezes PSL odparł: ""Miałem niejakie podejrzenia wcześniej, ale media tylko potwierdziły"" - Nie ma powodu do niepokoju, lepiej jak dorośli ludzie ze sobą rozmawiają, niż jak się obrzucają obelgami - zaznaczył Pawlak. Zapewnił też, że on sam spotyka się z Tuskiem ""nie rzadziej niż raz w tygodniu"". ""Romanse z SLD czy Palikotem popsułyby wizerunek PO"" Prezes PSL ocenił, że ""romanse"" PO z SLD lub z Ruchem Palikota popsułyby wizerunek Platformy. Pawlak pytany w tym kontekście o ewentualną koalicję PO-SLD powiedział dziennikarzom: ""Nie ma obaw. W tej sytuacji, która jest obecnie, myślę, że byłoby to dla Platformy bardzo niezręczne"". Dopytywany, co sprawia, że jest tak pewien koalicji z PO, Pawlak odparł: ""W obecnej sytuacji takie romanse zarówno z SLD, jak i z Ruchem Palikota byłyby chyba bardzo psujące oblicze Platformy. Wydaje mi się, że moglibyśmy spokojnie, nawet zbyt dużo nie dyskutując, zmienić datę tej umowy koalicyjnej z 2011 na 2015 i nie musimy się specjalnie troszczyć o szczegóły. Będzie to szło w dobrym stylu na następne cztery lata"". Pawlak ocenił też, że nie było potrzeby, by także i on brał udział w piątkowym spotkaniu Tuska z Millerem. - Czasami potrzebna jest taka dwustronna konsultacja. Nie jestem zazdrosny, naprawdę - zaznaczył. Premier spotkał się z Leszkiem Millerem Premier Donald Tusk spotkał się dzisiaj z nowym szefem klubu parlamentarnego SLD Leszkiem Millerem - poinformowało Centrum Informacyjne Rządu. Premier przekazał Millerowi gratulacje z okazji wyboru na szefa klubu, godzinna rozmowa dotyczyła organizacji pracy w Sejmie - podało CIR.","Waldemar Pawlak i Donald Tusk,fot.PAP/Jacek Turczyk",
https://wiadomosci.onet.pl/kraj/miller-sld-po-swietach-zlozy-w-sejmie-swoj-wniosek-o-referendum/s043j,Miller: SLD po świętach złoży w Sejmie swój wniosek o referendum,"Szef SLD Leszek Miller zapowiedział w sobotę w Łodzi, że po świętach wielkanocnych Sojusz skieruje do Sejmu swój wniosek o referendum ws. wieku emerytalnego. Według niego SLD zebrał dotąd pod wnioskiem mniej więcej 360 tys. podpisów.","Lider SLD podkreślił, że determinacja Sojuszu jest tym większa, że wniosek Solidarności o referendum został odrzucony. - Ponieważ rozpoczęliśmy zbieranie podpisów już dawno, więc chcemy to przedsięwzięcie dokończyć i złożymy mam nadzieję, że zaraz po świętach, nasz wniosek dopominając się od pani marszałek Sejmu, żeby szybko go wprowadziła pod obrady wysokiej izby - powiedział MIller w sobotę na konferencji prasowej w Łodzi. Podkreślił, że jego partia złoży wniosek, chociażby dlatego, żeby ta dyskusja nie ustała. - Żeby to nie było tak, iż odrzucenie wniosku Solidarności kończy w Polsce debatę w tych ważnych kwestiach. Uważamy, że ona powinna być wydłużona, przedłużona i mamy nadzieję, że nasz wniosek będzie tej sprawie służyć - ocenił Miller, który gościł na wojewódzkim zjeździe partii w Łodzi. Przypomniał, że wniosek SLD zawiera dwa pytania: czy obywatele RP są za wydłużeniem wieku emerytalnego do 67 lat, tak jak chce rząd; czy obywatele podzielają pogląd, że drugim kryterium umożliwiającym przejście na emeryturę jest staż pracy, faktycznie przepracowane lata, dla kobiet - 35, dla mężczyzn - 40 lat. Według Millera SLD zebrało dotąd mniej więcej 350-360 tys. podpisów. - Mamy też deklarację ze strony ludzi Solidarności, że będą także zbierać dla nas podpisy w sytuacji, kiedy ich wniosek przepadł - dodał. Miller podkreślił, że jest pod wrażeniem sejmowego wystąpienia szefa Solidarności Piotra Dudy. - To była mowa niezwykle błyskotliwa i bardzo dobrze uargumentowna. Jedno z najlepszych wystąpień, jakie ja słyszałem w wysokiej izbie. Myślę, że NSZZ ""Solidarność"" może być dumny z faktu, że ma takiego przewodniczącego - mówił lider SLD. Dopytywany przez dziennikarzy dodał, że nie podziela tezy, iż Solidarność jest teraz jakąś przybudówką PiS. Pytany, czy jest możliwa współpraca SLD z Ruchem Palikota, Leszek Miller podkreślił, że jest ona niemożliwa z dwóch powodów, w tym, wyraźnych różnic programowych. - To, że wczoraj Ruch Palikota przyłączył się do PO i PSL w momencie odrzucenia wniosku Solidarności, sytuuje Ruch Palikota na sejmowej prawicy. Widać wyraźnie, że to jest przybudówka PO, która z lewicą nie ma nic wspólnego - ocenił Miller. Jako drugi powód wymienił formę polityki, którą uprawia Janusz Palikot. - Polityki agresywnej, gdzie często obraża się naszych przedstawicieli, a także, że w tzw. kwestii więzień CIA Janusz Palikot staje po stronie morderców i terrorystów. Janusz Palikot wyraźnie eksponuje ich stronę, a z mojego punktu widzenia to jest niedopuszczalne - mówił Miller. Jak zaznaczył, zawsze należy stać po stronie ofiar, a nie po stronie morderców, zawsze należy stać po stronie ofiar zamachu 11 września a nie po stronie tych, którzy ten zamach wykonali i trzeba stać po stronie polskich żołnierzy, którzy walczą z terroryzmem. Zdaniem Millera to co Janusz Palikot robi ""stwarza bardzo istotne zagrożenie dla obywateli i naszego państwa"". Wzmaga - według lidera SLD - zagrożenie dla naszego kontyngentu w Afganistanie, stwarza zagrożenia dla wielu polskich turystów i istotne niebezpieczeństwo przed Euro 2012. - Ja tego nie akceptuję i głęboko się z tym nie zgadzam, żeby kwestia walki z terroryzmem, rzekomego więzienia CIA była wykorzystywana do bieżących celów politycznych. Janusz Palikot igra z ogniem, zbiera chrust i bawi się zapałkami. I jeżeli coś się złego w Polsce wydarzy, to poniesie za to odpowiedzialność - dodał Miller.","Lider SLD Leszek Miller,fot.PAP/Jacek Turczyk",
http://wiadomosci.onet.pl/kraj/gazeta-wyborcza-powrot-szorstkiej-przyjazni/4yjde,"""Gazeta Wyborcza"": powrót szorstkiej przyjaźni?","Ocieplenie na linii Leszek Miller – Aleksander Kwaśniewski? 9 listopada zasiądą obok siebie na obchodach pięciolecia śmierci Mieczysława Rakowskiego – informuje ""Gazeta Wyborcza"".","Tuzy lewicy od lat łączy tzw. szorstka przyjaźń. Ale od miesięcy obaj politycy nie pokazywali się razem. Rolę łącznika między nimi odegrał Sławomir Wiatr, niegdyś SLD-owski spec od UE, dziś w biznesie. - Pretekstem do spotkania jest rocznica śmierci Mietka Rakowskiego, a jak ktoś chce się tu dopatrywać drugiego, politycznego dna, jego sprawa – mówi Wiatr. O tzw. szorstkiej przyjaźni między Kwaśniewskim a Millerem mówi się od lat. Punkt kulminacyjny przypadł na czas, kiedy obecny szef SLD był premierem, a Kwaśniewski prezydentem. Do polityków wywodzących się z tego samego obozu politycznego dochodziło wówczas do mniejszych i większych starć. Sprawa wróciła kilka miesięcy temu, kiedy Kwaśniewski niebezpośrednio włączył się w poparcie ruchu ""Europa Plus"" tworzonego między innymi przez Janusza Palikota i Marka Siwca.",Leszek Miller ma spotkać się z Aleksandrem Kwaśniewskim przy okazji 5. rocznicy śmierći Mieczysława Rakowskiego,
https://wiadomosci.onet.pl/kraj/palikot-mamy-do-czynienia-z-poczatkiem-upadku-leszka-millera/zjxwp,Palikot: mamy do czynienia z początkiem upadku Leszka Millera,"Mamy do czynienia z początkiem upadku przewodniczącego SLD Leszka Millera - ocenił Janusz Palikot. Kongres Polskiej Lewicy polityk nazwał ""katastrofą""; zauważył, że nie wziął w nim udziału żaden z byłych prezydentów.","- Dzisiaj mamy do czynienia z początkiem upadku Leszka Millera. Na kongres SLD, który miał być Kongresem Lewicy, a skończył się jako kongres SLD, nie przyszedł żaden z zaproszonych prezydentów, nie ma tam wszystkich najważniejszych ugrupowań lewicowych, centrolewicowych, demokratycznych i liberalnych - podkreślił na konferencji prasowej Palikot. Jak zauważył, nie ma na Kongresie nie tylko trzeciej siły w parlamencie, czyli Ruchu Palikota, ale nie ma też Ryszarda Kalisza, Marka Siwca, Andrzeja Celińskiego, Pawła Piskorskiego, Unii Pracy czy Racji Polskiej Lewicy. - Nie ma bardzo wielu polityków i bardzo wielu stowarzyszeń i partii politycznych. Niestety Leszek Miller przehandlował SLD na rzecz władzy, na rzecz funkcji marszałka czy wicepremiera. Zamiast budować razem z nami alternatywę wobec Platformy zadeklarował chęć współrządzenia z Platformą - ocenił lider RP. Jego zdaniem współrządzenie z PO nie ma żadnego sensu, bo to oznacza dalej taki sam sposób funkcjonowania państwa, jak przez minione sześć lat. - Dość rządów Donalda Tuska i PO; nie ma zgody na rozbijanie alternatywy przez Leszka Millera. Jestem pewien, że dzisiejsza katastrofa jaką jest kongres SLD rozpocznie tak naprawdę proces odwoływania Leszka Millera z funkcji szefa SLD i że w lipcu-sierpniu 2014 roku, po eurowyborach rozpoczniemy negocjacje już z nową ekipą kierującą SLD - podkreślił Palikot. Jak dodał, nie żałuje, że nie poszedł na Kongres Polskiej Lewicy. Jak mówił, ""przyłożenie ręki do rządów Donalda Tuska i Leszka Millera byłoby absurdalne"". - My chcemy obalić PO, chcemy zbudować alternatywę dla Platformy, a nie współrządzić z PO - zaznaczył. Jak dodał ""to pycha Leszka Millera pcha go dzisiaj do tej bufonady, że marzy mu się stanowisko marszałka Sejmu"". Palikot przypomniał sobotnią wypowiedź Donalda Tuska na Kongresie Kobiet, ""że nie będzie liberalizacji aborcji, nie będzie ustawy o związkach partnerskich, nie będzie zmiany polityki społecznej, nie będzie legalizacji marihuany"". - Jeżeli SLD chce rządzić z człowiekiem, który zaprzecza wszystkim podstawowym postulatom, ideom środowisk socjaldemokratycznych, centrolewicowych, jest to po prostu hucpa. Władza dla samej władzy nie ma sensu. Jesteśmy w polityce dla zmiany, a nie dla władzy - oświadczył Palikot. Lider RP pytany o Ogólnopolski Kongres Katolików ""Stop ateizacji"", który odbywa się w Częstochowie, podkreślił, że katolicy mają prawo do różnego rodzaju zjazdów, a jedynym problemem jest to, że bierze w tym udział partia polityczna, czyli PiS. - W ten sposób jakby religia staje się elementem partyjnej rywalizacji, a to jest niezgodne ani z Konstytucją, ani z duchem Konstytucji, ani z trendami na świecie - zaznaczył Palikot. Jego zdaniem Jarosław Kaczyński bardzo źle postępuje ""jakby tak chomeizując, czy islamizując polską rzeczywistość polityczną"". ""Jeśli ktoś dzisiaj prowadzi do ateizacji, do tego, że ludzie na masową skalę opuszczają Kościół w Polsce, to są biskupi, którzy doprowadzili do upartyjnienia krzyża i innych symboli religijnych i politycy tacy jak Jarosław Kaczyński, którzy z religii zrobili sztandar partyjno-polityczny. To szkodzi Kościołowi"" - ocenił Palikot. Konferencję prasową zakłócała grupa młodych ludzi ze środowisk narodowych, którzy przynieśli transparent ""Tylko idiota głosuje na Palikota"" i skandowali m.in. ""Raz sierpem raz młotem czerwoną hołotę"", ""Ruch Palikota lewacka hołota"", ""Skończyła się lewacka Łódź"". Lider RP próbował z nimi rozmawiać, ale młodzi ludzie już do końca zakłócali okrzykami spotkanie z dziennikarzami. Palikot poinformował, że w sobotę na Paradzie Równości ""tego typu ludzie, jak ci którzy zakłócają spotkanie pobili Roberta Biedronia"". ""Został kopnięty, uderzony w twarz i opluty. Na szczęście policja złapała tego homofoba i miejmy nadzieję, że spotka go surowa kara za to co zrobił"" - powiedział. Jego zdaniem w Polsce jest pewien rodzaj przyzwolenia na taką awanturniczą politykę różnego rodzaju nacjonalistów. Jest to - w jego ocenie - wynikiem przez lata tolerowania przez rząd Donalda Tuska języka i sposobu funkcjonowania PiS-u. Według Palikota m.in. Europa Plus powstała po to, żeby PiS nie wróciło do władzy. - PiS jest dzisiaj po sześciu latach Platformy mocniejszy niż kiedykolwiek, ale jednocześnie wyhodowała wspólnie z Kaczyńskim to jajo węża, z którego wykluwa się nacjonalizm - ocenił. Lider RP przyjechał do Łodzi w związku ze zbiórką podpisów pod pięcioma projektami ustaw jego ugrupowania dla ludzi młodych. Dotyczą one: głosowania przez internet, obniżenie wieku wyborczego do 16. roku życia, ciepłego posiłku na koszt szkoły dla każdego ucznia, wprowadzenia lekcji edukacji seksualnej i profilaktyki zdrowotnej w miejsce lekcji religii i częściowej legalizacji marihuany. RP chce zebrać pod tymi projektami 100 tys. podpisów. Palikot zapowiedział, że to pierwszy etap programu RP dla ludzi młodych. Drugi jego partia ma przedstawić jesienią i będzie się on wiązał głównie z rozwojem budownictwa mieszkaniowego na wynajem. Obok Łodzi lider RP odwiedzić ma w niedzielę także Sieradz i Piotrków Trybunalski.","Janusz Palikot, fot .Marcin Stępień / Agencja Gazeta",
https://wiadomosci.onet.pl/kraj/wniosek-palikota-ws-krzyza-bez-szans/9ckg7,Wniosek Palikota ws. krzyża bez szans?,"PO, PiS i PSL są za tym, by krzyż pozostał w sali posiedzeń Sejmu. Wniosek o usunięcie go złożył w czwartek do marszałka Sejmu Ruch Palikota. SLD przypomina, że w sprawie krzyża protestował już 14 lat temu, gdy krzyż zawieszono. - Otrzymałem wówczas odpowiedź, że Prezydium Sejmu i większość sejmowa nie widzą niczego niestosownego w obecności krzyża. Przypuszczam, że pan Palikot usłyszy to samo - powiedział natomiast szef klubu SLD Leszek Miller.","We wniosku Ruchu Palikota napisano m.in., że krzyż w sali obrad Sejmu został umieszczony ""sprzecznie z prawem"". Wnioskodawcy uważają, że obecność symbolu religijnego w tym miejscu jest m.in. niezgodna z konstytucją. Małgorzata Kidawa-Błońska (PO), poproszona o komentarz w tej sprawie, zwróciła uwagę, że krzyż powieszono w sali obrad nie na zasadzie ustawy czy zarządzenia i że przez te wszystkie lata nie budził emocji. - Czyli uzyskał consensus wszystkich ugrupowań, a przecież różne ugrupowania były w Sejmie - powiedziała. Dlatego - według niej - wisi w Sejmie zgodnie z prawem. - Dla jednych był symbolem religijnym, dla innych świadectwem, że Polska odzyskała niepodległość po tylu latach, a jeszcze dla innych kontynuacją naszej historii - mówiła. Zwróciła uwagę, że Palikot, który ""dużo mówi o tolerancji (...) pomija to, że są ludzie w tym Sejmie, którym ten krzyż przez tyle lat nie przeszkadzał i dalej chcieliby, żeby on wisiał"". - Tu nie jest potrzebne rozporządzenie, żaden przepis, tylko potrzebne by w nowym Sejmie dojść do porozumienia - oceniła. Pytana, czy PO jest za tym, by krzyż pozostał w sali posiedzeń, odparła: ""Tak, bo to jest jakaś część naszej historii, którą cały czas budujemy"". Posłanka PO zwróciła też uwagę, że wnioski do marszałka Sejmu powinni składać posłowie, tymczasem złożyli go posłowie-elekci, jeszcze przed ślubowaniem. - Czyli Palikot ma pełną świadomość, że to tylko gest - dodała. Wiceprezes PiS Beata Szydło, pytana o wniosek Ruchu Palikota, zapowiedziała, że na najbliższym posiedzeniu Sejmu PiS złoży projekt uchwały, zakładającej, że krzyż pozostanie w sali obrad. - Składamy uchwałę, bo uważamy, że krzyż powinien pozostać - powiedziała. - Ja nie chcę oceniać ani komentować działań polityka, który próbuje za wszelką cenę zaistnieć w opinii publicznej - powiedziała. Posłanka PiS podkreśliła, że jest osobą wierzącą i pozostawienie krzyża w sali obrad jest dla niej ważne. - Uważam, że (krzyż - przyp. red.) powinien tam być. A jeżeli Janusz Palikot ma z tym problem, to jest jego sprawa - powiedziała Szydło. Za tym, by krzyż pozostał w sali obrad opowiada się także PSL. - Niech sobie składają (wniosek - przyp.red.), natomiast ten krzyż tam pozostanie. I tutaj żaden Palikot ani jego Ruch nic nie zrobią w tym zakresie, by go zdjąć, bo gdyby tylko próbowali zdejmować, nie wiem, fizycznie, to prędzej by zdjęli Palikota niż ten krzyż - stwierdził Eugeniusz Kłopotek. - Żaden marszałek własnym zarządzeniem nie może podjąć decyzji o zdjęciu krzyża. Marszałek czuwa na straży oczywiście godności, porządku w Sejmie. Ten krzyż nie zakłóca porządku w Sejmie, a jeżeli kogoś opętał szatan, mam nadzieję, że kiedyś to zrozumie i przejdzie czy wejdzie na prawdziwą ścieżkę - oświadczył Kłopotek. - Janusz Palikot zrobił dokładnie to, co klub SLD zrobił 14 lat temu, kiedy zaraz po zaprzysiężeniu posłów ten krzyż się pojawił. My wtedy protestowaliśmy, rozmawiałem z ówczesnym marszałkiem Sejmu Maciejem Płażyńskim i otrzymałem odpowiedź, że Prezydium Sejmu i większość sejmowa nie widzą niczego niestosownego w obecności krzyża. Przypuszczam, że pan Palikot usłyszy to samo - powiedział natomiast szef klubu SLD Leszek Miller. Senator-elekt Kazimierz Kutz, który w czwartek odebrał z rąk prezydenta Bronisława Komorowskiego akt powołania na marszałka-seniora Senatu, nazwał ""słuszną"" inicjatywę Ruchu Palikota. Jak ocenił w rozmowie z dziennikarzami, krzyż w sali obrad Sejmu został powieszony bezprawnie, a to, co robi Ruch Palikota, jest - jak mówił - porządkujące i nie ma nic wspólnego z walką z Kościołem. Kutz nie wykluczył, że sprawa oprze się o Sąd Najwyższy albo instytucje międzynarodowe. Podkreślił, że prawo powinno być przestrzegane. Poseł PSL Józef Zych, który odebrał akt powołania na marszałka-seniora Sejmu, przypomniał zaś, że wszystkie wnioski poselskie mogą być składane dopiero po złożeniu przyrzeczenia poselskiego. - Wniosek jest chybiony, bo konstytucja wyraźnie mówi, że w takich sprawach wymagana jest ustawa - ocenił. - Mamy wszyscy prawo wyznawać wiarę, na sali sejmowej modlono się. Modlić się można (w Sejmie), a symboli religijnych nie można (zawieszać)? - pytał Zych. Zaapelował, żeby w sprawie krzyża w Sejmie ""nie szukać sensacji"". Krzyż w sali plenarnej Sejmu zawiesili posłowie AWS przed pierwszym posiedzeniem Sejmu III kadencji, w październiku 1997 roku. Odbyło się to nocą - po zakończeniu obrad klubu AWS. Według posłów AWS, krzyż ten ofiarowała im matka księdza Jerzego Popiełuszki po odprawionej poprzedniego dnia w kościele św. Stanisława Kostki na warszawskim Żoliborzu mszy św. w intencji ojczyzny; w trakcie mszy krzyż leżał na grobie zamordowanego księdza.","Leszek Miller, fot. PAP/Radek Pietruszka",
https://wiadomosci.onet.pl/niezwykly-sen-leszka-millera-moze-mial-jakies-przeczucie/5w39q,"Niezwykły sen Leszka Millera. ""Może miał jakieś przeczucie?""","Były premier Leszek Miller ocenił, że obecnie dyskusja dotycząca katastrofy smoleńskiej służy ""zamianie urn z prochami na urny wyborcze"". Jednocześnie lider SLD wyznał, że sam nie może do końca zapomnieć katastrofy. Miller opowiedział ze szczegółami swój sen, w którym spotkał niedawno Jerzego Szmajdzińskiego. Polityk zapytał nawet swojego zmarłego kolegę o przyczyny katastrofy. Jego zdaniem Szmajdziński ""mógł mieć jakieś przeczucie"" dotyczące wypadku z 10 kwietnia.","Leszek Miller podkreślił swoją pewność dotyczącą przyczyn katastrofy smoleńskiej. Jego zdaniem nie było żadnego zamachu, a skrzydło zostało urwane przez brzozę. Obecnie cała sprawa katastrofy jest według szefa SLD wykorzystywana politycznie. - Tutaj się urny z prochami zamienia po prostu na urny wyborcze. I to jest koszmarne - mówił polityk. Czy wierzysz w niezwykłą moc snów? Wypowiedz się na forum! Jego zdaniem przez sprawę katastrofy smoleńskiej posłom ""z jednej i drugiej strony"" jest się trudniej porozumiewać, panuje nieufność. Miller przekonywał, że nie można zrzucić takich odczuć na karb żałoby. - Sam oczywiście od czasu do czasu o tym myślę... Niedawno... Nie wierzę w żadne sny, ale niedawno miałem przejmujący sen... Wszedłem na dawny Rozbrat... Kiedyś miałem tam sekretariat wspólny ze Szmajdzińskim po jednej stronie był on, a po drugiej ja. Wszedłem do sekretariatu, jego drzwi były uchylone i zobaczyłem Szmajdzińskiego - wspominał Miller. Kontynuując opowiadanie szef SLD mówił, że wszedł do pokoju swojego kolegi. - Z takim swoim misiowatym, charakterystycznym uśmiechem spojrzał na mnie, a ja mu powiedziałem: Jurek, przecież ty nie żyjesz - relacjonował były premier. - A on odpowiedział: hm... Ja na to: słuchaj, jak już cię widzę to powiedz, jak to było? A od odpowiedział: no przecież wiesz, kto to organizował. Odpowiedziałem: no tak, ale mi chodzi o te ostatnie sekundy. Chciał mi coś powiedzieć, ale niestety zniknął. W tym momencie się obudziłem. Pewnie jeszcze kiedyś mi powie. To może wynika stąd, że on wielokrotnie pytał mnie, co ja czułem spadając w rządowym helikopterze. Może miał jakieś przeczucie... - mówił Miller. Cały wywiad w dzisiejszym wydaniu tygodnika ""Wprost"". 10 kwietnia 2010 roku o godz. 8.41 pod Smoleńskiem rozbił się samolot Tu-154M, którym polska delegacja udawała się do Katynia na uroczystości związane z 70. rocznicą zamordowania tam polskich oficerów przez radzieckie NKWD.","Leszek Miller, fot. PAP/Radek Pietruszka",
http://wiadomosci.onet.pl/kraj/leszek-miller-wizyte-andrzeja-dudy-w-moskwie-obserwowalaby-duza-czesc-swiata/l8s2hs,Leszek Miller: wizytę Andrzeja Dudy w Moskwie obserwowałaby duża część świata,"- Wizyta prezydenta Andrzeja Dudy w Moskwie byłaby nie tylko obserwowana przez rosyjskie i polskie media oraz polityków, ale także przez dużą część świata - mówi w ""Ustalmy jedno"" Onetu Leszek Miller, były premier. - To nienormalne, że nasze stosunki z Moskwą przypominają epokę lodowcową - zaznacza.","Szef SLD dodaje, że niepokojący jest brak Brukseli na liście stolic, które w najbliższym czasie zamierza odwiedzić prezydent Duda. Z kolei w szczycie wschodniej flanki NATO w Bukareszcie widzi jedynie ""przedsięwzięcie ceremonialne"". - Czy jest klimat albo potrzeba, by głowa polskiego państwa jechała na Kreml - pyta dziennikarz Onetu. - Gdyby prezydent Duda chciał przejść do wielkiej polskiej polityki i gdyby mu się udało odmrozić stosunki z Rosją, to by ten cel osiągnął - stwierdza szef SLD. - To nienormalne, że nasze stosunki z Moskwą przypominają epokę lodowcową - ocenia w rozmowie.",,
https://wiadomosci.onet.pl/kraj/kalisz-politycy-sld-powinni-wziac-udzial-w-inicjatywie-kwasniewskiego/f0jg8,Kalisz: politycy SLD powinni wziąć udział w inicjatywie Kwaśniewskiego,"- Politycy SLD powinni wziąć udział w współorganizowanej przez Aleksandra Kwaśniewskiego inicjatywie tworzenia centrolewicowej listy do PE. To nie jest inicjatywa partyjna - przekonuje polityk Sojuszu Ryszard Kalisz. Choć poseł deklaruje chęć pozostania w SLD, jego przyszłość nie jest jasna. Leszek Miller już kilka dni temu zapowiedział, że będzie rozmawiał z Kaliszem na temat jego zaangażowania w ""konkurencyjny projekt polityczny"".","Były prezydent Aleksander Kwaśniewski w ubiegły piątek na wspólnej konferencji prasowej z Januszem Palikotem i Markiem Siwcem ogłosił decyzję o współtworzeniu centrolewicowej listy do Parlamentu Europejskiego Europa Plus. Poinformował, że w inicjatywę jest zaangażowany także Kalisz, obecny wiceszef klubu Sojuszu. W odpowiedzi szef SLD Leszek Miller powiedział, że w tym tygodniu będzie chciał spotkać się z Kaliszem i oczekuje od niego odpowiedzi, czy zamierza angażować się w konkurencyjny projekt polityczny. Kalisz powiedział, że takie spotkanie jeszcze się nie odbyło. Na pytanie, czy zadeklaruje chęć pozostania w SLD, odparł, że tak. - Jestem członkiem SLD - zaznaczył. Według Kalisza politycy Sojuszu powinni wziąć udział w tworzeniu listy Europa Plus, gdyż - jak zaznaczył - to nie jest inicjatywa partyjna, a pozapartyjna. - Uważam, że ludzie związani z SLD powinni w tej inicjatywie brać udział, zresztą (to - red.) deklarują, bardzo dużo deklaruje - dodał. Przekonywał też, że również Miller może startować z tej listy. - To nie jest inicjatywa partyjna, tu każda osoba podejmuje sama decyzje. Leszek Miller ma otwartą drogę na tę listę - podkreślił. Na uwagę, że Miller mówił, iż jest zażenowany tym, że były prezydent postanowił ""zniżyć się"" do poziomu polityki Palikota, Kalisz odparł: ""To pozostawię bez odpowiedzi, bo pamiętam różne rzeczy"". Na pytanie, czy - według niego - lista współorganizowana przez Kwaśniewskiego może być początkiem nowej formacji politycznej, Kalisz odparł: ""Wszystko jest przyszłe i niepewne, co z tego będzie, zobaczymy"". Dodał jednocześnie, że ""na pewno jest potrzeba dziś innej organizacji systemu politycznego w Polsce, ludzie czują, że nikt ich nie reprezentuje, że klasa polityczna zajmuje się sama sobą"". Kwaśniewski mówił w ubiegły piątek, że Kalisz będzie łącznikiem między Europą Plus a środowiskami kobiecymi i równościowymi. Polityk Sojuszu, pytany, z kim już rozmawiał, odparł: ""Rozmawiam ze wszystkimi (...), nie tylko ze środowiskami kobiecymi, to była pewna niezręczność Aleksandra Kwaśniewskiego. Z dużą częścią organizacji pozarządowych"". Nie chciał jednak odpowiedzieć na pytanie, z kim konkretnie. Pytany, czy rozmawiał już z wicemarszałek Sejmu Wandą Nowicką, odparł, że jeszcze nie.","Ryszard Kalisz, fot. Sławomir Kamiński / Agencja Gazeta",
https://wiadomosci.onet.pl/kraj/lewica-sie-jednoczy-wspolna-konferencja-leszka-millera-i-janusza-palikota/0x4kt,Lewica się jednoczy. Wspólna konferencja Leszka Millera i Janusza Palikota,W obliczu afery podsłuchowej wcześniejsze urazy i niesnaski przestają mieć znaczenie - powiedział szef SLD Leszek Miller po spotkaniu z liderem Twojego Ruchu Januszem Palikotem. Rozmowa dotyczyła współpracy ws. wniosków o komisje śledcze i o odwołanie szefów MSW i MSZ.,"Obaj politycy rozmawiali w Sejmie o współpracy po opublikowaniu przez ""Wprost"" nagrań z podsłuchanych rozmów m.in. ministrów PO. - Dzisiaj polityczny podział w Sejmie biegnie między tymi, który chcą całkowitego wyjaśnienia wszystkich okoliczności i skutków afery, a między tymi, którzy tego nie chcą. Z tego punktu widzenia TR i SLD są po tej samej stronie - powiedział Miller na wspólnej z Palikotem konferencji prasowej. Jak dodał, w obliczu sprawy podsłuchów ""wszelkie wcześniejsze urazy i niesnaski przestają mieć znaczenie"". SLD i TR zamierzają poprzeć wnioski o powołanie trzech komisji śledczych - dotyczących bezpieczeństwa państwa, gazoportu w Świnoujściu oraz rozmowy b. ministra transportu Sławomira Nowaka z b. wiceministrem finansów Andrzejem Parafianowiczem. W Sejmie jest już wniosek PiS o odwołanie ministra spraw wewnętrznych Bartłomieja Sienkiewicza. TR i SLD zamierzają wnioskować o odwołanie Radosława Sikorskiego. Miller zastrzegł, że na spotkaniu nie rozmawiano o innych kwestiach - jedynie o działaniach związanych ze sprawą podsłuchów. Z kolei lider Twojego Ruchu Janusz Palikot wezwał premiera i podległe mu służby do ujawnienia pełnej listy osób podsłuchiwanych oraz treści nagranych rozmów. Jeśli tak się nie stanie, premier w sytuacjach kryzysowych będzie mógł być szantażowany - przekonywał. Wyraził też wątpliwość, czy ABW nie zniszczy nagrań - jako uzyskanych nielegalnie - bezpośrednio po zakończeniu ""różnego rodzaju postępowań szczegółowych"". Według niego osoby nagrane i premier mogą w takiej sytuacji być szantażowane treścią nagrań, zwłaszcza w sytuacjach kryzysowych: szczytach w Brukseli czy ustaleniach na temat polityki wschodniej. - W zawiązku z tym jedną z naszych konkluzji jest wzywanie służb podległych premierowi: ABW i prokuratury, a także samego premiera do ujawnienia pewnej wiedzy, którą oni dziś mają, a której nie ma opinia publiczna - oświadczył Palikot. Dodał, że chodzi mu o listę osób podsłuchiwanych i treść nagranych rozmów. Palikot zastrzegł, że porozumienie pomiędzy SLD i TR dotyczy wyłącznie działań w sprawie tzw. afery podsłuchowej; potwierdził to Leszek Miller. - Nie rozmawialiśmy o żadnych wspólnych listach, żadnych działaniach dotyczących czy wyborów do samorządów lokalnych czy wyborów do parlamentu; te kwestie nie były przedmiotem naszych dociekań - zaznaczył szef SLD.",WARSZAWA SEJM PALIKOT MILLER SPOTKANIE (Leszek Miller i Janusz Palikot),
https://wiadomosci.onet.pl/kraj/sld-szykuje-w-czerwcu-wielki-kongres-na-stadionie-narodowym/bnjgg,SLD szykuje w czerwcu wielki kongres na Stadionie Narodowym,"SLD szykuje na czerwiec wielki kongres lewicy społecznej. Do udziału zaprasza ponad 130 organizacji i chce powołać honorowy komitet kongresu, w którym jak nieoficjalnie wiadomo zasiąść ma m.in. znany aktor Daniel Olbrychski - pisze dzisiejsza ""Rzeczpospolita"". Informacje o udziale Olbrychskiego w kongresie mogą być zaskoczeniem, bo jeszcze niedawno aktor przekonywał, że głosował na Platformę Obywatelską i nadal popiera tę partię.","Kongres zaplanowano na czerwiec w salach konferencyjnych i foyer Stadionu Narodowego. W salach będą odbywać się dyskusje panelowe, a w foyer wystawy. Do udziału w kongresie zaproszono ponad 130 organizacji m.in. partie polityczne, związki zawodowe, stowarzyszenia działające na rzecz kobiet, fundacje lewicowe, stowarzyszenia gospodarcze, organizacje LGBT, ruchy ekologiczne czy internautów walczących przeciw ACTA. SLD postanowił powołać honorowy komitet kongresu. Z informacji ""Rz"" wynika, że udział w nim potwierdził m.in. aktor Daniel Olbrychski, politolodzy Kazimierz Kik, Rafał Chwedoruk, socjologowie Janusz Czapiński, Jacek Raciborski, czy filozof Jan Hartman. Sojusz chciałby, aby w komitecie zasiadał także Aleksander Kwaśniewski, ale ten jako warunek postawił zaproszenie na kongres Janusza Palikota. SLD nie zamierza tego robić. Leszek Miller nie ustaje jednak w staraniach, by Kwaśniewski udział w kongresie wziął i przyłączył się do budowy szerokiej lewicy społecznej w Polsce. Więcej w dzisiejszej ""Rzeczpospolitej"".",Fot. Piotr Skórnicki / Agencja Gazeta,
https://wiadomosci.onet.pl/kraj/prawnik-al-nashiriego-tajnosc-maskowala-brak-wspolpracy-polski-z-etpc/121pj,Prawnik al-Nashiriego: tajność maskowała brak współpracy Polski z ETPC,"Dotychczasowa niejawność postępowania służyła maskowaniu braku współpracy strony polskiej z Trybunałem, a nie ochronie tajemnic państwowych i interesu śledztwa - tak decyzję trybunału w Strasburgu ws. domniemanych więzień CIA komentuje prawnik skarżącego.","Jak powiedział we wtorek mec. Mikołaj Pietrzak, który jest pełnomocnikiem Abd al-Rahima al-Nashiriego, który miał być więziony w domniemanym więzieniu CIA w Polsce, Trybunał zrobił wyjątek, oferując polskiej stronie wyłączenie jawności, aby stworzyć jej komfort w dostarczeniu wiadomości do rozpatrzenia sprawy. - Po uzyskaniu tych materiałów Trybunał uznał, że nie zawierają one treści uzasadniających wyłączenie jawności. Dotychczasowa niejawność postępowania służyła maskowaniu braku współpracy strony polskiej z Trybunałem, a nie ochronie tajemnic państwowych i interesu śledztwa - ocenił mec. Pietrzak. Ponadto - podkreślił Pietrzak - Trybunał uznając doniosłość i wagę sprawy, zdecydował się skierować ją na rozprawę, a nie - jak robi się to zwykle - do pisemnego trybu wymiany argumentów. - Jeśli rząd zdecyduje się jednak współpracować z Trybunałem, zawsze może prosić o tajny tryb przekazania zasługujących na tajność informacji - podkreślił adwokat. Miller: nie było żadnych więzień CIA w Polsce Leszek Miller po raz kolejny powtórzył, że w Polsce nie było tajnych więzień CIA. - W ten sposób Trybunał sygnalizuje chęć szybkiego zakończenia tej sprawy. Instytucja ta bowiem wie, że Polska nie przekaże żadnych tajnych materiałów odnoszących się do współdziałania wywiadowczego, czy walki z terroryzmem, bo narażałaby w ten sposób własne bezpieczeństwo, a także bezpieczeństwo sojuszników - powiedział Miller. Zdaniem lidera Sojuszu, ETPC zdaje sobie z tego sprawę, a w związku z tym śledztwo zostanie szybko zakończone. - Rozumiem, że Trybunał uważa, że to jest kwestia, którą nie powinien się dalej zajmować. Odtajnia materiały tajne, zdając sobie sprawę, że Polska w takiej sytuacji takich materiałów nie przekaże, to śledztwo pewnie niedługo zostanie zakończone - uważa polityk. Miler był też pytany o ocenę postawy MSZ w sprawie decyzji Trybunału w Strasburgu. Wiceszef resortu Maciej Szpunar pytany o decyzję Trybunału dotyczącą jawności postępowania odpowiedział, że była ona dla rządu zaskoczeniem. - Trybunał musi sobie zdawać sprawę, że w momencie, gdy przesądza o upublicznieniu wszystkich informacji przekazanych przez polski rząd, to siłą rzeczy ogranicza naszą możliwość współpracy - podkreślił Szpunar. Jak dodał: ""Będziemy zdecydowanie bardziej ostrożni. Musimy się liczyć, że wszystkie informacje, jakie przekażemy Trybunałowi staną się publicznie dostępne"". Zdaniem Millera stanowisko MSZ jest ""bardzo poprawne i bardzo racjonalne"". - Nie znam państwa, które chciałoby przekazywać tajne informacje o operacjach wywiadowczych, chyba że jest to państwo w stanie całkowitego rozkładu. Ufam, że państwo polskie nie jest w stanie rozkładu - powiedział lider Sojuszu. Jak dodał, dla państwa polskiego najważniejszym kryterium decyzji jest bezpieczeństwo własnych obywateli. - Jak rozumiem tym kryterium państwo polskie będzie się kierować - dodał. Według Millera wobec Polski nie zostaną wyciągnięte żadne konsekwencje. - Wszyscy doskonale rozumieją, iż każde państwo strzeże swoich oficerów, którzy prowadzą działania wywiadowcze - powiedział. Prawnicy al-Nashiriego (jednym z nich jest mec. Pietrzak) zaskarżyli do Strasburga ""przewlekłość i nieefektywność polskiego śledztwa"" w 2011 r. W toku prowadzonego od sierpnia 2008 r. tajnego śledztwa w sprawie domniemanych więzień CIA w Polsce prokuratura bada, czy była zgoda polskich władz na stworzenie w Polsce tajnych więzień CIA w latach 2002-2003 i czy ktoś z polskich władz nie przekroczył uprawnień, godząc się na tortury, jakim w punkcie zatrzymań CIA w Polsce mieli być poddawani podejrzewani o terroryzm. Media informowały, że zarzuty w tej sprawie usłyszał b. szef UOP Zbigniew Siemiątkowski. W lutym 2012 r. śledztwo prowadzone początkowo w Warszawie zostało przekazane Prokuraturze Apelacyjnej w Krakowie.",,
https://wiadomosci.onet.pl/kraj/szykuje-sie-spektakularny-powrot-do-polityki/mc05v,Szykuje się spektakularny powrót do polityki?,"Były premier Leszek Miller uważa, że odejście Bartosza Arłukowicza nie zaszkodzi SLD, może natomiast okazać się niekorzystne dla Platformy Obywatelskiej. Jest przekonany, że Arłukowicz będzie pełnił w rządzie funkcję ""dekoracyjną"". - Jestem ostatnim człowiekiem, który może to krytykować, bo sam to robiłem - podkreślił Miller, który kilka lat temu odszedł z SLD i założył Polską Lewicę. Były szef rządu nie wyklucza powrotu do polityki i startu w najbliższych wyborach do Sejmu z list Sojuszu.","We wtorek premier Donald Tusk poinformował, że zaproponował Arłukowiczowi współpracę w rządzie - funkcję pełnomocnika ds. osób wykluczonych. Arłukowicz od środy jest też członkiem klubu PO. Miller pytany w środę na konferencji prasowej w Katowicach o przejście Arłukowicza do Platformy, nie zgodził się z opinią, że może to być kłopotem dla SLD. - To raczej może spowodować problemy dla PO, dlatego że Bartosz Arłukowicz wielokrotnie bardzo krytycznie wypowiadał się o Platformie i o premierze Donaldzie Tusku, nawet obelżywie - podkreślił. Zdaniem byłego premiera łatwo będzie można podważyć wiarygodność polityka, który w kilka tygodni jest w stanie ""tak gwałtownie zmienić swoją opinię i swoje zdanie"". Jak dodał, zastanawia się jak Arłukowiczowi ułożą się relacje z posłem PO Jarosławem Gowinem, zwłaszcza w takich dziedzinach jak stosunek państwo-Kościół czy in vitro. Zdaniem Millera, choć dominująca siła na scenie politycznej zawsze wzbudza największe zainteresowanie, jest magnesem, który przyciąga ""rozmaite opiłki"", to jednak poparcie pojedynczych polityków nie ma znaczenia dla wyniku wyborczego. Były premier uważa też, że funkcja pełnomocnika rządu ma charakter dekoracyjny, a Arłukowicz będzie ""Julią Piterą w spodniach"". - Nie mówię tego z jakąś gryzącą ironią, tylko po prostu wiem, że funkcja pełnomocnika to jest stanowisko dekoracyjne - tam nie ma budżetu, wielkiego aparatu, którym się można posłużyć - powiedział. Miller dodał, że jako wiceszef sejmowej komisji śledczej Arłukowicz zapowiadał, że prędzej czy później dopadnie bohaterów tzw. afery hazardowej. - Przechodząc do PO, ma ich pod ręką, więc może to jest szatański plan pana Arłukowicza? - żartował. Pytany o ewentualne dalsze transfery, odparł, że to indywidualne decyzje polityków. Dopytywany o ewentualne odejście z SLD Ryszarda Kalisza, odpowiedział: ""Mogę się z państwem założyć, że nie odejdzie z SLD"". Miller dodał, że przechodzenie z jednego ugrupowania do innego nie jest niczym nowym. Przypomniał zmianę barw przez Katarzynę Piekarską, Andrzeja Celińskiego, Barbarę Labudę i Radosława Sikorskiego. - Jestem ostatnim człowiekiem, który może to krytykować, bo sam to robiłem - podkreślił Miller, który kilka lat temu odszedł z SLD i założył Polską Lewicę. Dziś mówi, że kierowały nim z jednej strony rozgoryczenie, a z drugiej pycha. - Polska scena polityczna już się skrystalizowała i nowe partie nie mają szans - dodał.","Leszek Miller, fot. Sławomir Kamiński / Agencja Gazeta",
http://wiadomosci.onet.pl/kraj/sld-zaatakuje-po-odwazny-plan-leszka-millera/20rlf,SLD zaatakuje PO. Odważny plan Leszka Millera,"Podczas zbliżającej się konwencji SLD w Sosnowcu Leszek Miller będzie punktował Donalda Tuska - podaje ""Gazeta Wyborcza"". Wyliczanie błędów premiera to początek drogi do realizacji odważnego planu szefa Sojuszu. Zakłada on wygraną z PO w wyborach do euro parlamentu i fotel premiera w 2015 roku.","Były premier nie chce jednak przesadzić z krytyką obecnego Prezesa Rady Ministrów. Na łamach ""Gazety Wyborczej"" nie ukrywa, że w przypadku wygranej w wyborach do polskiego parlamentu w 2015 roku ""najlepszym koalicjantem jest PO"". Śmiałe plany Millera to efekt stałego wzrostu popularności SLD w sondażach. Początkiem triumfu nad PO mają być jednak zbliżające się wybory do europarlamentu. Jak informuje ""GW"", jednym z asów w rękawie Millera może być Włodzimierz Cimoszewicz, który miałby wystartować w wyborach z woj. warmińsko-mazurskiego. Ten wciąż się waha. Podczas sobotniej konwencji SLD Leszek Miller przedstawi też koncepcję swojego programu, który ma przekonać wyborców, że lewica lepiej zadba o potrzeby społeczeństwa niż obecny rząd. ""Rzeczpospolita"" informuje, że partia obiera kurs na socjalizm. Co się pod tym kryje? Wyższe podatki dla najbogatszych, podwyżki emerytur, czy też sprzeciw wobec prywatyzacji szkół i szpitali. Zebrane pieniądze miałyby zostać wykorzystane na poprawę stanu edukacji i służby zdrowia. Najbardziej rewolucyjne wydają się jednak propozycje zmian ustrojowych. Chodzi o wzmocnienie kompetencji premiera kosztem prezydenta, a także kadencyjność we wszystkich wyborach. Oznacza to, że posłowie i senatorzy mogliby pełnić swoje funkcje maksymalnie dwie kadencje pod rząd. - Po 8 latach spędzonych w opozycji Miller w odróżnieniu od Tuska może obiecać wszystko – komentuje dla ""Rz"" Bartłomiej Biskup, politolog z UW. Dodaje też, że swoimi zapowiedziami SLD może trafić do ludzi młodych i starszych. Czy to wystarczy, okaże się już wkrótce. Więcej w ""Gazecie Wyborczej"" i ""Rzeczpospolitej""","Leszek Miller, przewodniczący SLD",
https://wiadomosci.onet.pl/kraj/leszek-miller-trojpodzial-wladz-odchodzi-w-przeszlosc/2pcxm5p,Leszek Miller: trójpodział władz odchodzi w przeszłość,"Leszek Miller był gościem Roberta Felusia w programie ""Onet Rano."". Były premier wypowiedział się na temat zmian w Sądzie Najwyższym. - Po ostatnich wydarzeniach, odnoszę wrażenie, że trójpodział władz odchodzi w Polsce w przeszłość. SN przestaje być jednym z segmentów podziału władz, bo został podporządkowany władzy ustawodawczej i wykonawczej - stwierdził Miller. - Nie rozumiem jak prezydent RP, doktor praw, może podpisać ustawę, która jest ewidentnie sprzeczną z konstytucją - dodał.",,,
https://wiadomosci.onet.pl/kraj/mocne-slowa-millera-o-poslach-ta-nacpana-holota-nie-jest-mi-w-stanie-przeszkodzic/fc1nq,"Mocne słowa Millera o posłach. ""Ta naćpana hołota nie jest mi w stanie przeszkodzić""","Podczas sejmowej debaty ws. priorytetów polskiej polityki zagranicznej Marszałek Sejmu Wanda Nowicka musiała kilkakrotnie uspokajać posłów, którzy przeszkadzali podczas przemówienia Leszka Millera. Lider SLD, który z mównicy sejmowej oceniał przemówienie Radosława Sikorskiego nie wytrzymał i w mocnych słowach ocenił polityków. - Ta naćpana hołota nie jest mi w stanie przeszkodzić - wypalił w stronę ław, w których zasiadają posłowie Ruchu Palikota. Jego słowa spotkały się ze sprzeciwem posłów, a byłego premiera upomniała też Nowicka, która poprosiła go o używanie ""adekwatnego"" języka.","Minister spraw zagranicznych Radosław Sikorski przedstawił w Sejmie kierunki polskiej polityki zagranicznej w 2012 roku. Na debatę o polskiej dyplomacji przeznaczono blisko 9 godzin. - Chciałem powiedzieć, że niepotrzebnie pan Sikorski wprowadza do tej dyskusji o polityce zagranicznej wątek suwerenności uzależnionej od takiego, czy innego systemu emerytalnego. Można mieć inny pomysł na system emerytalny. Powiem panu coś więcej. Można być przeciwnikiem rządu i być zwolennikiem wolnej Polski - mówił Miller zabierając głos w debacie. Miller ocenił też, że Sikorski ""niepotrzebnie wprowadza akcenty historycznie mówiąc o Polsce Ludowej jako o bankrucie"". - Pałac kultury i nauki który jest dla pana symbolem. Cieszę się, że od wielu lat nie potrafi pan zburzyć tego symbolu, chociaż pan tego tak pragnie - stwierdził szef SLD. Miller przyznał też, że są elementy w których zgadza się z Sikorskim. - Chciałem zacząć od tych elementów, w których się zgadzamy. Do tego, że w 2015 roku Polska będzie gotowa przystąpić do strefy Euro. Żadna tego typu deklaracja od wielu tygodni nie padała. Teraz została sformułowana w sposób jasny. Rozumiem, że wejście do strefy Euro zakończy naszą integrację - mówił były premier. Podczas przemówienia, Millerowi kilkakrotnie przeszkadzali posłowie zgromadzeni na sali plenarnej Sejmu. Po kolejnym upomnieniu marszałek Wandy Nowickiej lider SLD wypalił: ""ta naćpana hołota nie jest mi w stanie przeszkodzić"". Jego słowa spotkały się ze sprzeciwem posłów. Millera upomniała też Nowicka, która prosiła szefa Sojuszu, żeby używał języka ""adekwatnego do miejsca i sytuacji"". Wystąpienie szefa MSZ Informacji szefa MSZ przysłuchiwali się: prezydent Bronisław Komorowski, premier Donald Tusk oraz przedstawiciele korpusu dyplomatycznego. Priorytety polityki zagranicznej przedwczoraj przyjął rząd. Wśród nich są m.in.: Polska jako wiarygodny sojusznik w NATO, silna w Unii, otwarta na różne wymiary współpracy regionalnej, ze skuteczną służbą zagraniczną. Na dyskusję o polskiej dyplomacji przewidziano blisko 9 godzin. Będzie to debata średnia, co oznacza, że dla klubu PO przypadną 102 minuty, klubowi PiS - 69 minut, klubowi Ruchu Palikota - 23 minuty, klubowi PSL - 17 minut, klubowi SLD - 16 minut, a klubowi Solidarnej Polski - 13 minut. ""Jesteśmy na dobrej drodze"" - W interesie Polski leży dalsza integracja UE zmierzająca do trwałej unii politycznej. Tylko taka unia daje szansę na podniesienie Europy do rangi supermocarstwa - oświadczył podczas expose w Sejmie Radosław ikorski. Podkreślił, że Polska powinna być silniejsza, a nie odważniejsza. - W interesie Polski leży dalsza integracja zmierzająca do trwałej unii politycznej. Tylko taki charakter integracji wzmocni instytucje wspólnotowe. Tylko unia polityczna daje szansę na wzmocnienie demokracji na poziomie unijnym i podniesienie Europy do rangi supermocarstwa - mówił Sikorski. - Dominująca w Unii postawa wyczekiwania jest dla Polski rozczarowująca. Rzeczywista unia polityczna wymaga ambitnego budżetu. W Stanach Zjednoczonych budżet federalny wynosi około 30 procent PKB, w Unii Europejskiej to zaledwie 1 procent. Dodatkowo tylko jedna dziesiąta budżetu unijnego pochodzi ze środków własnych. Udział ten powinien wzrosnąć, także poprzez podatek od transakcji finansowych - zaznaczył. Dodał, że opowiadamy się za połączeniem stanowiska przewodniczącego Komisji Europejskiej i przewodniczącego Rady Europejskiej oraz wybieraniem go przez Parlament Europejski lub w wyborach powszechnych. Według niego część europosłów powinna być wybierana z listy ogólnoeuropejskiej. - Unia polityczna oznacza zerwanie z obciążeniami i kompleksami przeszłości. Aktywność, proponowanie rozwiązań, współkształtowanie Unii Europejskiej - to polska wizja Europy. Mamy przy tym świadomość, że wpływ Polski na sprawy europejskie będzie tym większy, im lepsza będzie kondycja gospodarcza państwa, a polskie elity odpowiedzialne i myślące proeuropejsko - podkreślił szef polskiej dyplomacji. - Jesteśmy na dobrej drodze. Głos Polski jest dziś w Europie słyszany i słuchany, a nasze propozycje poważnie analizowane i studiowane przez partnerów. Aby Polska ugruntowała swą pozycję wśród liczących się państw europejskich, potrzebujemy chłodnej oceny naszego potencjału i możliwości oddziaływania. Działania w duchu powstań i bitew wygranych, a nie przegranych. Polska powinna być silniejsza, a nie odważniejsza - oświadczył Sikorski kończąc swoje wystąpienie przed Sejmem. Euro w Polsce w 2015 roku? W perspektywie roku 2015 chcemy spełnić wszystkie kryteria konwergencji i być zdolni do przyjęcia euro - oświadczył Sikorski. Jak przekonywał, ""w interesie politycznym Polski leży przystąpienie do najściślejszego kręgu integracji krajów, które posługują się wspólną walutą"". Sikorski zaznaczył, że w czasie polskiej prezydencji działaliśmy na rzecz całej Unii, ale jednocześnie dbaliśmy o nasze interesy narodowe. Jak mówił, świadczy o tym utrzymanie propozycji Komisji Europejskiej w sprawie perspektywy finansowej na lata 2014-2020 jako podstawy do dalszych negocjacji. - Sprzeciwiamy się temu, by Polska z racji szybkiego wzrostu gospodarczego miała otrzymać mniej środków z budżetu unijnego. Nie chcemy być karani za sukces - oświadczył minister. Zapowiedział, że w czasie negocjacji nad nowym budżetem unijnym polski parlament rozpocznie intensywną współpracę z parlamentami państw unijnych. - Będziemy chcieli sprawić, by negocjacje budżetowe nie ograniczały się do uzgodnień między największymi państwami - zaznaczył Sikorski. Jak mówił, dla Polski kluczowe są inwestycje europejskie, bo pomagają przezwyciężyć kryzys i jednocześnie wzmacniają rynek wewnętrzny. Odnosząc się do paktu fiskalnego Sikorski zaznaczył, że rząd nie miał wątpliwości, że w polskim interesie było podpisanie tej umowy.","Leszek Miller, fot. PAP/Paweł Supernak",
https://wiadomosci.onet.pl/kraj/kutz-w-powietrzu-wisi-nowy-i-gigantyczny-konflikt/7xb3w,Kutz: w powietrzu wisi nowy i gigantyczny konflikt,"- Konflikt między biedą a bogactwem ciągle się rozwija. W powietrzu wisi nowy i gigantyczny konflikt - ostrzegał na antenie TVN 24 w programie ""Kropka nad i"" senator Kazimierz Kutz. Polityk stwierdził, iż w każdym zakątku świata, ale ""bardziej w bogatych państwach, niż w biednych"", może dojść do wybuchu społecznego niezadowolenia. - Pełza to niebezpieczeństwo zbiednienia - dodał.","Pytany przez Monikę Olejnik, co go najbardziej ""wkurzyło"" w 2011 roku, Kutz stwierdził, że było to ""skumulowanie złej energii w życiu politycznym"". - Było tego bardzo dużo. To się wiąże z podziałem na dwie Polski. One się cały czas naparzają. Zawsze znajdzie się temat, którym politycy pogrążają społeczeństwo - zauważył. Zdaniem reżysera wcześniej była to kwestia smoleńska, a obecnie to jest temat kryzysu. Olejnik w dalszej części rozmowy zapytała senatora, co w tym roku wydarzyło się optymistycznego. - To, że się pojawił Palikot. On na naszych oczach zdewaluował dotychczasową pozycję Kaczyńskiego. Pojawił się nowy polityk - powiedział w TVN 24. Jego zdaniem Janusz Palikot wiele wnosi do polityki i jest medialnie utalentowany. - To jest pierwszy polityk, który szanuje wartości, zmierza do społeczeństwa obywatelskiego. Palikot ma wtopioną w swoją osobę szacunek do wartości - dodał. Kazimierz Kutz przekonywał, że każdy polityk, jak chce istnieć, to ""musi mieć swój język"". - I Palikot to ma. On walczy, żeby wymusić w nowej sytuacji u premiera bardziej dynamiczną politykę - ocenił. Polityk stwierdził, że Donald Tusk i Janusz Palikot w przyszłości będą razem pracować. - Za rok, za dwa oni zostają na polu walki i krzywdy sobie nie wyrządzą - dodał. Zdaniem reżysera prezes PiS Jarosław Kaczyński ""nie ma nic wspólnego z postępowością"". - Zajmuje się przeszłością, to XIX-wieczny gracz. W tej chwili jest znokautowany i on już na ring nie wyjdzie - powiedział w ""Kropce nad i"". Kutz, oceniając działalność Leszka Millera, powiedział, że szef SLD ""próbuje to (jego partię - red.) utrzymać z przyczyn osobistych"". - On jest chory na władzę. Nie może żyć bez mediów - skonkludował. (kdp) Zobacz najciekawsze materiały wideo: Duńczycy od niedawna - tak jak niegdyś Niemcy mieli Knuta - mają Siku. Miesięczny niedźwiadek polarny przyszedł na świat w duńskim zoo i od razu stał się gwiazdą internetu. Zobacz wideo:","Kazimierz Kutz, Fot. Wojciech Olkuśnik / Agencja Gazeta",
https://wiadomosci.onet.pl/kraj/sld-poprze-kandydature-kwiatkowskiego-na-prezesa-nik/1key4,SLD poprze kandydaturę Kwiatkowskiego na prezesa NIK,Klub SLD poprze kandydaturę Krzysztofa Kwiatkowskiego na prezesa NIK - poinformował na konferencji prasowej szef Sojuszu Leszek Miller. Kandydat PO spotkał się z klubem SLD; zaprezentował posłom swą koncepcję funkcjonowania Izby.,"- Po wyczerpującej dyskusji, w której mogliśmy poznać poglądy i cele Krzysztofa Kwiatkowskiego, także odpowiedzi na wiele pytań, klub SLD podjął decyzję o głosowaniu za tą kandydaturą, zatem jeśli na porządku dziennym Sejmu pojawi się wybór nowego szefa NIK, SLD odda swe głosy za kandydaturą Krzysztofa Kwiatkowskiego - powiedział Miller dziennikarzom po spotkaniu. Według lidera SLD posłowie Sojuszu docenili plany zmian w funkcjonowania NIK, które zaprezentował im poseł PO. - Pan Kwiatkowski usystematyzował swoje wystąpienie w kilka warstw, zaczynając od zasadniczych priorytetów, które rozumiem jako wzmocnienie spójności, współdziałania NIK z Sejmem tak, aby działalność kontrolna NIK była bardziej skorelowana z potrzebami Sejmu i z planami pracy Wysokiej Izby. Powiedział też, że będzie starał się ogniskować działalność kontrolną NIK na kwestiach, które budzą najwięcej zastrzeżeń, np. przetargów, które są często powodem bardzo wielu patologii - relacjonował Miller. Jak ocenił, wystąpienie Kwiatkowskiego było bardzo interesujące. ""I stąd taka decyzja"" - zaznaczył Miller. Szef SLD pytany, dlaczego jego klub woli poprzeć kandydata PO, niż zgłosić własnego, powiedział: ""uznaliśmy, że w sytuacji, kiedy w szranki staje ceniony polityk, także w gronie SLD oddamy nasze głosy"". Kwiatkowski zapowiedział, że jeśli zostanie wybrany na prezesa NIK, złoży mandat poselski, a także legitymację partyjną. - Prezes Najwyższej Izby Kontroli jako najwyższego konstytucyjnego organu kontroli państwowej musi być organem całkowicie apolitycznym, niebudzącym żadnych wątpliwości co do swojej bezstronności - wyjaśnił kandydat PO. 42-letni Kwiatkowski to były minister sprawiedliwości; obecnie w Sejmie kieruje komisją nadzwyczajną ds. zmian w kodyfikacjach. We wtorek kandydaturę Kwiatkowskiego poparł klub PSL. Polityk Platformy ma się jeszcze spotkać z klubem Ruchu Palikota. Sześcioletnia kadencja obecnego szefa NIK upłynie 22 sierpnia 2013 r. Jacek Jezierski sprawuje tę funkcję od lipca 2007 r. Według konstytucji Najwyższa Izba Kontroli jest naczelnym organem kontroli państwowej i podlega Sejmowi. W III RP na czele NIK stali: w roku 1991 - Walerian Pańko; w latach 1992-95 - Lech Kaczyński; w latach 1995-2001 - Janusz Wojciechowski; w latach 2001-7 - Mirosław Sekuła i od 2007 - Jacek Jezierski.",,
http://wiadomosci.onet.pl/opinie/czy-pis-ma-z-kim-przegrac-wybory/wq6tdc7,Czy PiS ma z kim przegrać wybory?,"Leszek Miller był gościem Andrzeja Gajcego w programie ""Onet Opinie"". Były premier ocenił między innymi, czy PiS miałoby z kim przegrać wybory. - Dzisiaj Prawo i Sprawiedliwość może nie ma z kim przegrać, ale za rok, czy dwa lata sytuacja może być zgoła inna - powiedział Miller. W dalszej części programu wypowiadał się również na temat działalności opozycji. - Partie opozycyjne bardziej mają skłonność do oceniania i interpretowania polityki rządu niż prezentowania własnych pomysłów i projektów. To jest ich największa słabość - dodał były premier.",,,
https://wiadomosci.onet.pl/kraj/miller-posel-ruchu-palikota-przenosi-zwyczaje-z-wiezienia-na-sale-sejmowa/09f6k,Miller: poseł Ruchu Palikota przenosi zwyczaje z więzienia na salę sejmową,"- Od tej pory, kiedy Janusz Palikot zachował się haniebnie, nie podajemy sobie rąk - powiedział Leszek Miller (SLD) na antenie TVN 24. Lider SLD tłumaczył również swoje ostre słowa w Sejmie, które skierował do posłów Ruchu Palikota. - To, że powiedziałem o naćpanej hołocie, było wynikiem zachowań grupy posłów Ruchu Palikota, którzy usiłowali mi przeszkodzić w przemówieniu. Jednym z bardziej agresywnych osobników był poseł, który 2,5 roku przesiedział w więzieniu za napaść rozbójniczą i posługiwanie się kijem bejsbolowym. On przenosi zwyczaje z więzienia na salę sejmową - powiedział Miller.","Lider SLD wypowiedział się w ten sposób o pośle Wojciechu Penkalskim, który w przeszłości był karany za pobicie, groźby bezprawne wobec świadka i wymuszenie rozbójnicze, a obecnie jest członkiem Ruchu Palikota. Miller skomentował również w programie ""Jeden na jeden"" obecną sytuację w służbie zdrowia i stan polskiej infrastruktury. - Za całą sytuację na A2 odpowiada ten, kto podpisał kontrakt z DSS (wykonawcą autostrady A2 na odcinku C - przyp. red.), czyli Generalna Dyrekcja Dróg Krajowych i Autostrad - powiedział - Złożymy wniosek do prokuratury, aby zbadała proces wyboru kontrahenta. Nie mogę uwierzyć w to, że państwo jest bezradne, żeby nie mogło sprawdzić tej firmy. Minister nie podpisuje tego typu umów, ale w jego imieniu robi to GDDKiA, to do niej powinno się mieć pretensje. Nowak często pokazuje się na autostradach, szkoda, że nie przyszedł wczoraj na A2 - mówił szef SLD. Były premier zapytany z kolei o to, jak ocenia działania ministra zdrowia Bartosza Arłukowicza odpowiedział: ""mam wątpliwości, czy Arłukowicz jest przygotowany do pełnienia funkcji ministra zdrowia"". - Ja nie jestem specjalnie krwiożerczy. Trzeba się najpierw nauczyć resortu, ale nie wolno ich rozgrzeszać. Nikt im nie kazał być ministrami - podsumował przewodniczący Sojuszu.","Leszek Miller, fot. Sławomir Kamiński / Agencja Gazeta",
https://wiadomosci.onet.pl/kraj/leszek-miller-rola-kobiet-w-polityce-rosnie/xhvm0,Leszek Miller: rola kobiet w polityce rośnie,"Rola kobiet w życiu politycznym cały czas rośnie - uważa szef SLD Leszek Miller. Przy okazji Dnia Kobiet lider Sojuszu podkreślił, że na listach tej partii do europarlamentu ok. 40 procent stanowią panie.","- Rola kobiet w polityce rośnie i można się zżymać na różne zasady, które były ostatnio wprowadzone, ale to jednak pomaga i zachęca kobiety do większej aktywności - mówił Miller na konferencji prasowej w Warszawie przypominając, że w majowych eurowyborach po raz pierwszy na listach wyborczych będzie musiało być minimum 35 proc. kobiet lub mężczyzn. Szef SLD zaznaczył, że niektóre listy SLD mają równy 50 proc. parytet. Jak mówił Miller, w tak szczególnym dniu należy pamiętać również o zawodowych problemach kobiet. - Istotnym problemem jest to, że kobiety na porównywalnych stanowiskach co mężczyźni zarabiają średnio o 17 proc. mniej - powiedział. Zdaniem przewodniczącej Forum Równych Szans i Praw Kobiet Moniki Pniakowskiej kobiety w Polsce są niesłusznie dyskryminowane w pracy. - Kobiety mają takie samo wykształcenie i takie same kwalifikacje i z powodzeniem mogą się sprawdzać na tych samych stanowiskach co mężczyźni. Im więcej będziemy o tym mówić, tym większy osiągniemy sukces - mówiła. Po konferencji szef SLD rozdawał czerwone róże paniom spacerującym po Placu Zamkowym. Przed południem na skrzyżowaniu ul. Nowy Świat i Chmielnej przedstawiciele SLD częstowali kobiety własnoręcznie upieczonymi ciastami. Sekretarz Generalny SLD Krzysztof Gawkowski podkreślał, że trzeba walczyć o równość płci zarówno w życiu prywatnym jak i w polityce, a także wyrównywać szanse kobiet i mężczyzn w możliwościach awansu zawodowego. Przypomniał, że 16 marca w Pałacu Kultury i Nauki w Warszawie odbędzie się trzeci Sejmik Kobiet Lewicy. - To będzie kolejny sygnał, jak ważna jest rola kobiety w życiu codziennym - mówił. Stołeczny radny i kandydat Sojuszu na prezydenta miasta Sebastian Wierzbicki obiecał, że jeżeli wygra wybory, połowę stanowisk wiceprezydentów Warszawy obejmą kobiety. 8 marca przypada Międzynarodowy Dzień Kobiet. Z tej okazji w całym kraju odbywają się różnego rodzaju imprezy organizowane z myślą o paniach. Święto to ustanowiono w 1910 r. dla upamiętnienia strajku 15 tys. kobiet, pracownic fabryki tekstylnej w Nowym Jorku, które 8 marca 1908 r. domagały się praw wyborczych i polepszenia warunków pracy. Właściciel fabryki zamknął strajkujące w pomieszczeniach fabrycznych. W wyniku pożaru zginęło wówczas 129 kobiet.",Leszek Miller,
https://wiadomosci.onet.pl/kraj/miller-rozpoczynamy-marsz-lewicy-ktory-zakonczy-sie-sukcesem-w-2015-r/escmy,"Miller: rozpoczynamy marsz lewicy, który zakończy się sukcesem w 2015 r.","Dziś rozpoczynamy marsz lewicy, który zakończy się sukcesem w 2015 roku - oświadczył szef SLD Leszek Miller podczas Kongresu Polskiej Lewicy.  Mamy w Polsce pustynię biedy i oazy bogactwa - kontener często zastępuje mieszkanie komunalne, a ""chwilówki"" zastępują pensje pracownicze - podkreślił w swoim wystąpieniu Miller.","Lider SLD ocenił, że ""dziś nasze państwo wymaga szybkiej naprawy"". - I można to zrobić za pomocą kartki wyborczej. Trzeba budować lepsze państwo, a to oznacza więcej w nim lewicy, a mniej prawicy; więcej lewicowych dążeń i lewicowych postulatów - przekonywał. - Dziś rozpoczynamy marsz lewicy, który zakończy się sukcesem w 2015 roku. Jesteśmy zainteresowani zwycięstwem i zmienianiem Polski, a nie rolą przystawki, czy przybudówki kogokolwiek. Będziemy się starali, aby SLD miał taki wynik, żeby sam sobie dobierał koalicjantów, a nie żeby był dobierany - oświadczył b. premier. - Jako reprezentacja lewicy w parlamencie: składamy jasną ofertę: w kolejnych wyborach stwórzmy wspólną, lewicową alternatywę dla obecnie rządzącej prawicy. Wszystkim tu zgromadzonym proponujemy ideowy, programowy i przyjacielski sojusz - podkreślił szef SLD. Jak ocenił lider Sojuszu, dziś w polskich domach ""nadzieje są coraz mniejsze, a rozgoryczenie coraz większe"". - Wraz ze wzrostem bezrobocia, rosną dysproporcje społeczne i rośnie bieda, która co najgorsze ma twarz dziecka. Mamy w Polsce pustynię biedy i oazy bogactwa - kontener często zastępuje mieszkanie komunalne, a chwilówki zastępują pensje pracownicze - podkreślał b. premier. Dobra edukacja- mówił - staje się wspomnieniem z przeszłości, a nie rodzi nadziei związanej z przyszłością. - Zlikwidowano już tyle szkół, ile Polska Ludowa zbudowała ich na tysiąclecie państwa polskiego - zaznaczył b. premier. - W publicznych szkołach mamy do czynienia z postępującą segregacją; miejscem upokorzenia staje się polska stołówka, w której zawartość talerza zależy od grubości portfela rodziców dzieci - ocenił. Jak dodał, ""zdrowie, edukacja, kultura i inne powinności naszego państwa wobec obywateli poddane są coraz częściej logice zysku i logice pieniądza"". Szef SLD ocenił też, że Polska potrzebuje lewicy. Jak podkreślił, wiatr historii znowu wieje w lewicowym kierunku. - Musimy odpowiedzieć na to oczekiwanie. Musimy odpowiedzieć na rosnące nierówności społeczne bezrobocie, ubóstwo, brak perspektyw dla młodego pokolenia - przekonywał szef Sojuszu. Jak zaznaczył, w trakcie 25 lat od polskich przemian Polacy odczuli zarówno ""smak radości"", jak i ""gorycz porażek"", ale ""nigdy nie mieli tak poważnych problemów, jak w ostatnich 8 latach rządów prawicy"". Podkreślił, że na kongresie pojawili się przedstawiciele ponad 70 organizacji. Jego zdaniem są to ludzie, którzy nigdy nie bali się słowa lewica. - Lewicą się jest, a nie tylko bywa. Zwłaszcza, kiedy to wygodne, użyteczne, albo modne - podkreślił Miller wywołując brawa. Na kongresie - mimo zaproszenia - nie pojawili się byli prezydenci: Aleksander Kwaśniewski, Lech Wałęsa i gen. Wojciech Jaruzelski. Celem zjazdu - jak deklarują politycy Sojuszu - jest refleksja programowa lewicy, podkreślenie wagi sprawiedliwości społecznej, a nie tworzenie nowej formacji politycznej.","Leszek Miller, fot. PAP/Leszek Szymański",
https://wiadomosci.onet.pl/flesz-kim-dzong-il-zabity-nagrania-olewnika/378hn,Flesz: Kim Dzong Il zabity? Nagrania Olewnika,"Włodzimierz Olewnik nagrywał rozmowy z ministrami; w Afganistanie zmarł kolejny Polski żołnierz; pojawiły się podejrzenia, że Kim Dzong Il mógł zostać zabity, są różnice w rosyjskich i polskich dokumentach ws. sekcji zwłok Zbigniewa Wassermanna - oto najważniejsze wydarzenia czwartku. Sprawdź, co zdarzyło się jeszcze w Polsce i na świecie.","Włodzimierz Olewnik przyznał, że nagrywał rozmowy, które na różnym etapie postępowań w sprawie uprowadzenia i zabójstwa jego syna, Krzysztofa, prowadziła rodzina z osobami nadzorującymi organa ścigania. - Jestem zdziwiony, zaskoczony, że jeśli prokuratura zabezpieczyła jakiś materiał dowodowy, informacje o tym, przed procesowymi ustaleniami i decyzjami, wyciekają do mediów - stwierdził pełnomocnik Olewników mecenas Bogdan Borkowski. Informację o tym, że Włodzimierz Olewnik - bez wiedzy osób nagrywanych - dokonywał rejestracji rozmów, podał m.in. portal tvn24.pl, wymieniając wśród osób nagranych b. ministra sprawiedliwości Zbigniewa Ćwiąkalskiego. Nagranie to miało zostać znalezione wśród innych dowodów zabezpieczonych podczas przeszukania domu Włodzimierza i Ewy Olewników, rodziców Krzysztofa, 17 listopada w Świerczynku pod Drobinem. Kolejna śmierć Polaka w Afganistanie W czwartek z Afganistanu doszła kolejna tragiczna informacja. W szpitalu polowym w bazie Ghazni zmarł polski żołnierz, sierż. Zbigniew Biskup; jego śmierć nie ma związku z działaniami bojowymi. Sierżant Biskup służył w Afganistanie od ponad dwóch miesięcy. Był starszym technikiem śmigłowca w Samodzielnej Grupie Powietrzno-Szturmowej wchodzącej w skład polskiego kontyngentu. Pozostawił żonę i dziewięcioletniego syna. Posunięcia odwetowe wobec Francji Wbrew protestom Turcji francuskie Zgromadzenie Narodowe uchwaliło ustawę przewidującą grzywny i kary więzienia za negowanie ludobójstwa Ormian, jakiego dopuścili się Turcy w latach 1915-1917. W odpowiedzi Turcja odwołała swego ambasadora we Francji. Premier Turcji Recep Tayyip Erdogan ostro skrytykował Francję za uchwalenie kontrowersyjnej ustawy. Oświadczył, że ""otwiera ona rany, którym trudno będzie się zabliźnić"", i ogłosił posunięcia odwetowe. Kim Dzong Il został zabity? - Korea Północna kłamie na temat okoliczności śmierci Kim Dzong Ila - twierdzi szef południowokoreańskiego wywiadu Won Sei Hoon. - Dzięki zdjęciom z amerykańskich satelitów szpiegowskich ustaliliśmy, że osobisty pociąg Kima (w tym czasie - red.) stacjonował w Pjongjang - powiedział Won z komisji wywiadu zgromadzenia narodowego. - Obserwowaliśmy, gdzie przebywa Kim aż do czwartku, jednak nie mogliśmy go namierzyć w piątek. Są poszlaki świadczące o tym, że chciał gdzieś wyruszyć (w sobotę - red.), ale zmarł - dodał Won. Jeśli szef wywiadu Korei Południowej się nie myli, to te informacje mogą sugerować, że śmierć przywódcy Korei Północnej mogła być skutkiem intrygi lub nawet morderstwa, a nie ataku serca, jak podały media Korei Północnej. Różnice w dokumentach ws. sekcji zwłok Wassermanna W rosyjskiej opinii z sekcji zwłok Zbigniewa Wassermanna były błędy, nie podają one jednak w wątpliwość głównych wniosków - to jedna z konkluzji ekspertyzy dokonanej przez polskich biegłych, którą w środę ujawniła Naczelna Prokuratura Wojskowa. Jak podało w czwartek RMF FM, różnice w rosyjskich i polskich dokumentach w sprawie sekcji zwłok byłego posła są jednak ogromne. Zgodność dokumentów wynosi około 3 procent. Chodzi o protokół z moskiewskiej sekcji zwłok Wassermanna i opinię polskich biegłych, która powstała po ekshumacji. Oba dokumenty: polski i rosyjski zgadzają się co do tego, że zwłoki rzeczywiście należą do Zbigniewa Wassermanna. Poza tym jednak praktycznie nic się już nie zgadza. Inicjatywa Ruchu Palikota i SLD Szefowie SLD i Ruchu Palikota Leszek Miller i Janusz Palikot zapowiedzieli w czwartek, że 1 maja obie partie zorganizują wspólny wiec ""w obronie interesów ludzi pracy"". - Potwierdziliśmy, że 1 maja w Sali Kongresowej razem zorganizujemy wiec w obronie interesów ludzi pracy, ale też wiec o charakterze europejskim, bo to będzie kolejna rocznica wejścia naszego kraju do UE, a obie nasze partie są silnie proeuropejskie - powiedział Miller dziennikarzom po spotkaniu. Dodał, że do 1 maja ma być opracowany projekt wspólnej deklaracji, która zostanie przyjęta na wiecu.",,
https://wiadomosci.onet.pl/kraj/sld-chce-zmienic-kontrowersyjna-ustawe-zlozyli-wniosek/r9hdp,SLD chce zmienić kontrowersyjną ustawę. Złożyli wniosek,"Klub SLD złożył w poniedziałek w Sejmie projekt zmiany ustawy o dostępie do informacji publicznej. Proponuje wykreślenie z niej, wprowadzonego we wrześniu, zapisu o ograniczeniu prawa do informacji ze względu na ""ochronę ważnego interesu gospodarczego państwa"".","Na konferencji prasowej w Sejmie szef sejmowej Komisji Sprawiedliwości i Praw Człowieka Ryszard Kalisz (SLD) podkreślał, że zgodnie z art. 61 konstytucji ""obywatel ma prawo do uzyskiwania informacji o działalności organów władzy publicznej oraz osób pełniących funkcje publiczne"". - Nie może być tak, że przez nierozsądny, a nawet kontrkonstytucyjny przepis, wprowadza się przepisy związane z bezpieczeństwem do ustawy o dostępie do informacji publicznej - powiedział Kalisz. 16 września, na ostatnim posiedzeniu Sejmu VI kadencji, posłowie przyjęli senacką poprawkę do nowelizacji ustawy o dostępie do informacji publicznej. W myśl poprawki wniesionej przez senatora Marka Rockiego (PO), możliwe jest ograniczenie prawa do informacji publicznej ze względu na ""ochronę ważnego interesu gospodarczego państwa"" w dwóch przypadkach: gdy osłabiałoby to pozycję państwa w negocjacjach np. umów międzynarodowych lub w ramach Unii Europejskiej oraz by chronić interesy majątkowe państwa w postępowaniach przed sądami czy trybunałami. Przeciwko tej poprawce protestowały organizacje pozarządowe, w tym Helsińska Fundacja Praw Człowieka. W pierwotnym brzmieniu ustawa nie pozwalała na dostęp do danych, które są chronione przez przepisy o ochronie informacji niejawnych lub innych tajemnic (np. lekarskiej albo adwokackiej). Prezydent Bronisław Komorowski, gdy podpisywał nowelizację, zapowiedział, że wystąpi do Trybunału Konstytucyjnego, w trybie kontroli następczej, o zbadanie zgodności z konstytucją trybu jej uchwalenia w zakresie dotyczącym poprawki Senatu. Według Kalisza podejmując decyzję w sprawie nowelizacji ustawy o dostępie do informacji publicznej prezydent Komorowski powinien był skorzystać z możliwości prewencyjnego wniosku do Trybunału Konstytucyjnego. ""Prezydent ustawę podpisał, ale mając poczucie, że źle robi zapowiedział, że złoży projekt nowelizacji"" - mówił Kalisz. Zdaniem polityka SLD, w nowelizacji ustawy zastosowano klauzulę generalną (""ważny interes gospodarczy państwa""), pod którą ""każdy może rozumieć, co chce.","Leszek Miller, fot. PAP/Radek Pietruszka",
https://wiadomosci.onet.pl/kraj/sld-miller-raczej-jedynym-kandydatem-na-szefa-partii/5k7d6,SLD: Miller raczej jedynym kandydatem na szefa partii,"Obecny lider SLD Leszek Miller będzie prawdopodobnie jedynym kandydatem na szefa partii. O północy upływa termin zgłaszania kandydatów. Łukasz Naczas, który zastanawiał się nad startem w wyborach, powiedział, że jednak nie będzie ubiegał się o przywództwo w Sojuszu.","Zaplanowany na 28 kwietnia kongres SLD wyłoni nowe władze partii, w tym m.in. szefa, sekretarza generalnego, a także ustali liczbę wiceprzewodniczących i członków Zarządu Krajowego, którzy zostaną następnie wybrani przez Radę Krajową. Nowy przewodniczący, który będzie pełnił swą funkcję przez najbliższe cztery lata, zostanie wskazany korespondencyjnie przez wszystkich członków partii. Jeśli żaden z kandydatów nie otrzyma w wyborach powszechnych wymaganej większości ponad 50 proc. głosów, wówczas to delegaci kongresu zdecydują, który z nich obejmie przywództwo. Miller zgłosił swą kandydaturę, wraz z wymaganą liczbą 100 podpisów poparcia, już w środę. Wszystko wskazuje na to, że nie będzie miał kontrkandydata. Nad startem zastanawiał się szef Biura Medialnego Sojuszu, 29-letni Łukasz Naczas. W czwartek powiedział jednak, że nie będzie ubiegał się o przywództwo w SLD. - Nie będę kandydował na przewodniczącego. Uważam, że teraz lewicy, szczególnie naszej partii, potrzebna jest jedność, a to zdecydowanie gwarantuje Leszek Miller, któremu w najbliższym czasie będę pomagał, zarówno w kampanii, jak i akcjach, które prowadzimy, jak zbiórka podpisów pod wnioskiem o referendum emerytalne - podkreślił Naczas. Jak dodał, nie widzi potrzeby zmiany szefa SLD. - Nie widzę konieczności zmiany podejścia i polityki SLD, która została wprowadzona po wyborach parlamentarnych - zaznaczył młody działacz Sojuszu. Jest również kandydat na sekretarza generalnego SLD - chęć ubiegania się o tę funkcję zadeklarował kilka dni temu obecny sekretarz mazowieckich struktur Sojuszu Krzysztof Gawkowski. - Mam swój pomysł na funkcjonowanie partii, chciałbym, aby była zarządzana tak, jak nowoczesne partie socjaldemokratyczne w Europie. Sojusz powinien być formacją, która łączy, a nie dzieli - zarówno profesorów, jak i pracowników zawodowych; ludzi wielkiego biznesu i osób bezrobotnych - mówił Gawkowski.","Leszek Miller,f ot. PAP/Bartłomiej Zborowski",
https://wiadomosci.onet.pl/kraj/miller-apeluje-o-powolanie-komisji-sledczej-dot-korupcji-w-b-mswia/tms4t,Miller apeluje o powołanie komisji śledczej dot. korupcji w b. MSWiA,"Lider SLD Leszek Miller zaapelował do koalicji PO-PSL o poparcie wniosku o powołanie komisji śledczej, która zbadałaby doniesienia o korupcji m.in. w Centrum Projektów Informatycznych b. MSWiA oraz MSZ. Mówił, że w 2003r. rządzące wówczas SLD było za utworzeniem komisji ds. afery Rywina.","- Skoro Paweł Wojtunik, szef CBA, powołany już za rządów Platformy Obywatelskiej nazywa te wydarzenia największą aferą korupcyjną w historii III RP, to parlament powinien wykorzystać swoje możliwości i właściwości kontrolne - powiedział przewodniczący SLD na konferencji prasowej zorganizowanej na terenie budowanego portu lotniczego w Kosakowie, k. Gdyni. Miller zapewnił, że jego partia zrobi wszystko, aby szczegóły tej afery zostały publicznie ujawnione. - Nie możemy żyć w kraju tak przeżartym przez korupcję, jak w tej chwili i zrobimy wszystko, żeby nikt tego nie mógł zamieść pod dywan - dodał. - Przez całe lata z lubością różne ugrupowania, także i te dzisiaj rządzące, używały sformułowania, że tzw. afera Rywina była największą aferą korupcyjną. W aferze Rywina jednak nikt nie dostał złotówki i nikt nie wydał ani złotówki. I ci, którzy dzisiaj przeciwstawiają się powołaniu komisji śledczej, wtedy żądali jej utworzenia. Dzisiaj są rzeczywiste powody, bo nie chodzi o złotówki, lecz o miliony i miliardy i przepływy, które budują bardzo jednoznaczną atmosferę wokół Platformy Obywatelskiej i kadry urzędniczej przez nią desygnowanej - mówił lider SLD. Miller powiedział, że kierowany wówczas przez niego rząd oraz SLD poparły 10 lat temu powołanie komisji śledczej. - Wzywamy obecny rząd i obecne siły rządzące, żeby poszły tym śladem - zaapelował lider Sojuszu. Zdaniem Millera, to czy powstanie komisja śledcza do zbadania doniesień o korupcji m.in. w CPI zależy głównie od postawy polityków PSL. Szef SLD ocenił, że w sprawie tej prawie każdego dnia pojawiają się nowe wątki i to może ostatecznie skłonić ludowców do poparcia wniosku o powołanie komisji. Wniosek o powołanie komisji śledczej do zbadania doniesień o korupcji m.in. w Centrum Projektów Informatycznych b. MSWiA oraz w MSZ trafił w zeszłym tygodniu do Sejmu z podpisami posłów SP i Twojego Ruchu. Marszałek Ewa Kopacz poinformowała w piątek, że wniosek ten trafił do oceny prawnej. W ostatnich dniach poinformowano, że CBA zatrzymało kolejne osoby w związku ze śledztwem dot. korupcji przy przetargach m.in. w Centrum Projektów Informatycznych w b. MSWiA i KGP. Ogólnie w śledztwie tym podejrzanych jest 38 osób. W toku postępowania zebrano dowody wskazujące na podejrzenie popełnienia przestępstw związanych z zamówieniami także w innych instytucjach, w tym MSZ i GUS. Wśród zatrzymanych są przedstawiciele firm informatycznych i osoby, które pełniły funkcje publiczne. Zarzuty postawiono 22 osobom, m.in. b. wiceministrowi SWiA, b. już wiceszefowi GUS oraz b. urzędniczce MSZ.",,
https://wiadomosci.onet.pl/kraj/redzikowo-moze-odetchnac-tarczy-w-polsce-nie-bedzie/n49fl,"""Redzikowo może odetchnąć, tarczy w Polsce nie będzie""","Były premier Leszek Miller przewiduje na swoim blogu w Onet.pl, że amerykańska tarcza antyrakietowa w Polsce nie powstanie. - Każdy, kto rozumie ostatnie wypowiedzi amerykańskich polityków, wie że administracja Obamy wycofa się z niepotrzebnego projektu - pisze Miller.","- Dziesięć antyrakiet i skromna bateria patriotów zdolna osłonić kawałek Warszawy miały być wielkim zwycięstwem w zimnej wojnie polsko-rosyjskiej. Dziś już wiadomo, że żadnej victorii nie będzie. Każdy, kto umie nie tylko czytać, ale i rozumieć ostatnie wypowiedzi amerykańskich polityków wie, że administracja Obamy wycofa się z niepotrzebnego projektu. Było to już wiadome przed wyborami, kiedy otoczenie przyszłego prezydenta jak i on sam mnożyli zastrzeżenia i wątpliwości, ale Warszawa wolała udawać, że tego nie widzi. Dla nowego prezydenta USA - co zupełnie zrozumiałe - ważniejsze niż tarcza jest pozyskanie Rosji do współpracy w sprawie Iranu i Afganistanu. Moskwa zadeklarowała już, że pomoże Ameryce i NATO w transporcie wojsk i ekwipunku do tego kraju. Z kooperacją dotyczącą Iranu będzie trudniej, ale Miedwiediew woli mieć sukces w relacjach ze Stanami Zjednoczonymi, niż ewentualne kłopoty wynikające z nuklearnych aspiracji Teheranu - tłumaczy Miller swoje przewidywania. Według byłego premiera dzieje się tak, bo Polska nie ma polityki zagranicznej o strategicznym wymiarze. - Jest ona albo histeryczna jak w przypadku Rosji, albo reaktywna jak w odniesieniu do Unii Europejskiej - pisze Leszek Miller.",WARSZAWA TARCZA ANTYRAKIETOWA PRZECIWNICY PIKIETA,
https://wiadomosci.onet.pl/tylko-w-onecie/oleksy-gudzowaty-to-czlowiek-z-ktorym-nie-nalezy-sie-zadawac-nigdy/9qebs,"Oleksy: Gudzowaty to człowiek, z którym nie należy się zadawać. Nigdy!","Józef Oleksy, który w rozmowie z Onetem przekonuje, że był najbardziej atakowanym politykiem ostatniego dwudziestolecia, zdradza też, że na szczytach władzy od lat obecny jest alkohol. Jak ujawnia, Aleksander Kwaśniewski za czasów prezydentury lubił wyrwać się z pałacu ""na miasto"", a w pałacu prezydenckim można było spróbować dobrej i porządnej whisky. Wraca też do sprawy prywatnej rozmowy z Aleksandrem Gudzowatym, którą biznesmen opublikował w mediach. - W przypadku Gudzowatego określenie: ""zawód"" to za mało. Do niego pasuje określenie: nikczemność. To człowiek, z którym nie należy się zadawać. Nigdy! - podkreśla.","Z Józefem Oleksym, politykiem SLD, byłym premierem i marszałkiem Sejmu rozmawia Grzegorz Łakomski. ""Polityka to okrutny zwierzak, który zjada ludzi"" - mawiał klasyk Mirosław Drzewiecki. To prawda? Nie taki on znowu klasyk. Polityka ma w sobie ""dzikość"" i bezwzględność. To jest w końcu nieustanna gra. Często bez zasad. Podczas interwencji wojsk Układu Warszawskiego w Czechosłowacji byłem na praktykach studenckich w dawnej Jugosławii. Szef firmy zwrócił się do nas, praktykantów z Polski: ""politika es prostituta!"". Miał rację? W jakimś zakresie. Warto było w nią wchodzić? Z biografii na ogół opinia publiczna zapamiętuje incydenty. Często się nad tym zastanawiałem. Przecież mogłem się sprawdzać na innych polach. Żałuje pan? Czasem mi się wydaje, że zmarnowałem wiele lat w służbie państwu tak, jak ja sobie tę służbę wyobrażałem. Szkodził mi swoisty idealizm. Był pan zbyt naiwny? Nie wierzę. To prawda! Byłem ufny wobec ludzi. Czasem zbyt późno stwierdzałem, z kim mam do czynienia. Potrafiłem też być ostrożny. Kilka razy mi się zdarzyło, że się na kimś dość mocno zawiodłem. Popełniałem też sam pewne błędy. Przyjaźń w polityce jest możliwa? W polityce nie ma przyjaźni. A jeśli nawet się zrodzi, prędzej czy później polityka ją zabije. I wtedy człowiek przeżywa zawód. Mówi pan ""zawód"" a myśli ""Aleksander Gudzowaty"", wspominając, jak dał się pan mu nagrać na słynnych taśmach? W przypadku Gudzowatego określenie: ""zawód"" to za mało. Do niego pasuje określenie: nikczemność. To człowiek, z którym nie należy się zadawać. Nigdy! Mądry Oleksy po szkodzie? Trochę tak. Nie musiałem do niego iść, nie musiałem wcześniej z nim gadać. On każdą rozmowę zaczynał od pyskowania na lewicę, na SLD, na kolejne rządy, na Aleksandra Kwaśniewskiego. Znudzony tym, czasem go podpuszczałem ironizując. Czy cała ta towarzyska integracja lewicy to lipa? Wewnętrzne więzi były. W końcu uczestniczyliśmy w prawdziwej historii. Choć dziś nie wiem, kto kogo lubił, a kto tylko udawał. Relacje towarzyskie w polityce są nieszczere? W tym sensie, że życie towarzyskie nie toczy się tylko według sympatii osobistych. Jest także uwarunkowane pozycjami. Jak ktoś przestaje być ważny, przyjaźnie gasną. Mimo to lewica słynęła z imprez. Bez przesady. Byliśmy słabi w porównaniu z PSL. U nich to były imprezy! Były biesiady do późnej nocy, sprowadzano orkiestry. Pan lubił takie życie? Nigdy z tym nie przesadzałem. A koledzy? Wielu ludzi na lewicy jest towarzyskich. Podobno Aleksander Kwaśniewski w pierwszym okresie prezydentury lubił się wyrwać z pałacu na miasto. Był młody i nie lubił siedzieć wieczorami w tym gmaszysku. Zresztą, nawet królowie zarzucali czasem siermiężną szatę i wymykali się z pałacu, by ""pobyć z ludem"". Ale swoją ""frakcję"" zbudował w znacznej mierze na fundamencie silnych relacji towarzyskich. Te więzi trwają do dzisiaj. A Leszek Miller imprezował? Znacznie mniej. Choć nadal nie wiem, co pan podkłada pod to pojęcie. Bywaliście u siebie w domach? U Kwaśniewskich prawie się nie spotykaliśmy. Być może pani Jolanta nie pozwalała? U Millera byłem parę razy, mimo że mieszkamy dom w dom. Mój dom był z kolei bardzo otwarty. Za to w pałacu prezydenckim u Aleksandra Kwaśniewskiego można było spróbować dobrej whisky? Trudno, by u prezydenta podawano gorzałę! Tam rzeczywiście były dobre wina i porządna whisky. Ceniłem to sobie. Podawałem też whisky w gabinecie premiera, gdy pełniłem tę funkcję. Podobno kupował ją pan za swoje. Rządowa była tak droga, że zabroniłem kupować. I przynosiłem swoją. Na parę butelek w miesiącu było mnie stać. Czyli dużo się nie piło? Osobiście od dawna nie używam alkoholu, ale w polityce się to robi. Nie przekraczaliśmy granic. Jak ktoś za dużo wypił, to taki incydent był traktowany nagannie. W większych gronach zawsze się zdarza, że ktoś przesadzi. Na przykład w hotelu poselskim? Nie jestem już posłem, ale koledzy mówią, że dawne życie towarzyskie w hotelu zaginęło. Dom poselski stał się jakby bursą uczniowską. O godzinie 22 restauracja zamknięta, w pokojach cisza. To ma być hotel? (śmiech) Alkohol pomaga w rozmowach międzynarodowych? Nie wolno z tym przesadzać. O spotkaniu Lecha Wałęsy z Borysem Jelcynem w 1993 roku do dziś krążą legendy. Wałęsa chciał go upić, żeby uzyskać zgodę na wejście Polski do NATO. Wódka z Jelcynem była posunięciem nieładnie wyreżyserowanym. Takich rzeczy się nie robi, tym bardziej, że w przypadku Jelcyna sprawa nie była trudna… Wałęsa miał mocną głowę? Przeciwnie. Wałęsa tylko markował picie. Jak się układały pańskie relacje z Wałęsą, gdy był prezydentem? Nieraz mnie totalnie atakował. Niewybrednie i publicznie, ale ja zagryzałem zęby i jechałem do niego. Rozmawialiśmy spokojnie. Był bardzo komunikatywny. Nawet się nić sympatii pojawiała. Jak się spotykaliśmy, gdy byłem marszałkiem siadał zawsze otoczony swoimi ministrami. Ja byłem sam. W końcu przekonałem, go, że powinniśmy czasem rozmawiać w cztery oczy jako ludzie o najwyższej odpowiedzialności za sprawy państwa. Wyprosił ich przy mnie. Pan nigdy zagranicznych gości nie częstował alkoholem? Skłoniłem kiedyś do wypicia dwóch kieliszków polskiej wódki Jacquesa Santera, pierwszego przewodniczącego Komisji Europejskiej, który złożył oficjalną wizytę w Polsce, i Boutrosa-Ghali’ego, sekretarza generalnego ONZ. Powiedziałem im na wstępie: ""jesteście w kraju, w którym wypada spróbować czysto polskiego produktu"". Zgodzili się? Tak. A potem byli całkiem rozweseleni. Ale to były dwa kieliszki, nie więcej. Natomiast podczas Forum Ekonomicznego w Krynicy zdarzały się imprezy integracyjne, które zbliżały gości z różnych krajów. Podobno z gościnności słynął pewien przedsiębiorca, który ma w okolicy wielką rezydencję. To wspaniały i bardzo gościnny człowiek. Dzięki niemu spotykali się u niego politycy wysokiego szczebla z Rosji, Białorusi, Ukrainy, Mołdowy a nawet Kazachstanu. Raz było tam nawet pięciu prezydentów, których zapraszał prezydent Kwaśniewski. Zdarzyła się też taka kolacja, w trakcie której w swoiste ""szranki"" stanęli ambasadorzy Stanów Zjednoczonych i Rosji. A Polacy? Ja i Aleksander Kwaśniewski tylko kibicowaliśmy. Kto wygrał? Skończyło się rozejmem - obie strony doszły do wniosku, że czas przestać. Zwłaszcza, że następnego dnia toczyły się nadal prace Forum. Fajne historie. Nie planuje pan wydania wspomnień? I owszem. Ale nie spieszę się. Nic im nie zaszkodzi jak poleżą na półce. Może dopiero po mojej śmierci syn to wyda. Dlaczego? Nie chcę znów paść ofiarą własnej szczerości. Na początku lat 90-tych maszynopis mojej pierwszej książki, bez mojej zgody, wydawca dał do przeczytania Jaruzelskiemu, Rakowskiemu, Kwaśniewskiemu i Millerowi. Wszyscy orzekli, że jestem zbyt krytyczny i się im nie podobało. Mieli rację? Nie atakowałem nikogo, ale też moim celem nie była adoracja kogokolwiek. Polityka mnie nie rozpieszczała. Przesadza pan. Był pan dwa razy marszałkiem Sejmu, premierem, wicepremierem, ministrem… Ale też byłem najbardziej atakowanym politykiem dwudziestolecia! Podam przykład: Władimira Ałganowa znało mnóstwo ludzi, w tym Aleksander Kwaśniewski i Leszek Miller. Ale tylko ja poniosłem konsekwencje tej znajomości. Oskarżenie urzędującego premiera o szpiegostwo nie było przypadkiem. ""Gazeta Wyborcza"" wraz z innymi mediami usiłowała na mnie nałożyć infamię wiekuistą i gorliwie przewodziła akcji potępienia. Wcześniej z Adamem Michnikiem miał pan dobre relacje? Wiele nocy z nim przegadałem! Ale to wszystko przestało mieć znaczenie. Choć Michnik po trzech latach przeprosił mnie za to, że ""Wyborcza"" tak łatwo uwierzyła w rzekome szpiegostwo. W jakich okolicznościach doszło do tych przeprosin? Byliśmy na kolacji u Aleksandra Kwaśniewskiego. Michnik poprosił mnie do saloniku obok i mówi: ""słuchaj, ja cię chcę bardzo przeprosić za to, co Gazeta o tobie pisała:. Ja na to: ""Adaś, w takim razie przeproś mnie grubą czcionką na pierwszej stronie swojej gazety"". A Michnik: ""Daj spokój, po co do tego wracać"". Uważam, że to nie fair. Od dwudziestu lat toczę walkę o swoje dobre imię. Niestety w osamotnieniu. Szczerość w polityce jest groźna? Trzeba się pilnować. W polityce sama prawda się nie broni. Musi być ""opakowana"" i trzeba o nią walczyć. Jest pan zgorzkniały?","Józef Oleksy, fot. Newspix",
https://wiadomosci.onet.pl/tylko-w-onecie/ryfinski-na-blogu-leszku-nie-idz-ta-droga-nie-ma-wroga-na-lewicy/xz0ej,"Ryfiński na blogu: Leszku, nie idź tą drogą! Nie ma wroga na lewicy!","""Projekt Europa+ będzie kolejnym skokiem milowym w polskiej polityce i wywoła nie mniejsze zaskoczenie, jak w 2011 roku wejście Ruchu Palikota, jako trzeciej siły politycznej do Sejmu. Polityka to nie piaskownica, a SLD zachowało się w obliczu jednoczenia i budowania szerokiego frontu centrolewicowego, tak jak rozkapryszone dziecko, Leszku, nie idź tą drogą! Nie ma wroga na lewicy!"" - apeluje na swoim blogu w Onecie Armand Ryfiński.","W piątek Aleksander Kwaśniewski, Janusz Palikot oraz Marek Siwcem ogłosili projekt centrolewicowej listy do europarlamentu pod roboczą nazwą Europa Plus. Były prezydent powiedział, że uprzedził Millera, iż ogłosi taki projekt, więc SLD nie powinien być zaskoczony. Niechęć Sojuszu do udziału w projekcie z powodu Palikota uznał za niepoważną i poradził, by partia nie podejmowała nerwowych decyzji. - Aleksander Kwaśniewski postanowił się zapisać do nowego PiS - Palikot i Siwiec - jestem tym zażenowany - mówił z kolei szef SLD Leszek Miller. Zapowiedział też wykluczenie z Sojuszu Ryszarda Kalisza, jeśli ten będzie tworzył listę do PE we współpracy z Kwaśniewskim, Palikotem i Siwcem. ""Troszkę infantylne wydają się te stwierdzenia i żartobliwe figury retoryczne Leszka Millera, że prezydent Aleksander Kwaśniewski zapisał się do nowego PiS-u. Polityka to nie piaskownica, a SLD zachowało się w obliczu jednoczenia i budowania szerokiego frontu centrolewicowego, tak jak rozkapryszone dziecko, które chce mieć ciastko i już. Powtarzane jak mantra: chcemy silnego SLD jest życzeniowe. SLD skupia się na ciastku czyli na sobie, a my - Ruch Palikota chcemy rozmawiać o remoncie cukierni (reformie Polski)"" - odpowiada w swoim najnowszym wpisie poseł Ruchu Palikota. Ryfiński przekonuje, że nowa inicjatywa, jaka rodzi się na polskiej scenie politycznej jest szansa na ""obalenie delikatnie mówiąc słabych rządów PO-PiS-u"". ""Wszystkie osoby, które po wyborach parlamentarnych mówiły »chcieliśmy zagłosować na Ruch Palikota, ale baliśmy się, że nie oddając głosu na PO doprowadzimy do władzy PiS« już nie będą miały tego strachu. Będą mogły zagłosować na formację, która zapewni im rozwój kraju"" - pisze dalej. Jego zdaniem, ostatnie gesty i wypowiedzi świadczą o tym, że Sojusz Lewicy Demokratycznej się pogubił. Jak zaznacza parlamentarzysta Ruchu Palikota, jest mu tego ugrupowania ""troszkę żal"". ""Nie wiadomo, z jakiego powodu Leszek Miller zamknął się w swoich okopach i kategorycznie odmówił o współpracy, grożąc przy tym Ryszardowi Kaliszowi wyrzuceniem z partii. Być może była to obawa przed utraceniem swojej pozycji lidera, a być może przyzwyczajenie do nic nie robienia lub strach przed zmianami"" - pisze na swoim blogu Armand Ryfiński. ""Obrażanie się na wszystkich, zamykanie w swoich gabinetach, wykluczanie, wyrzucanie to zostawmy Jarosławowi Kaczyńskiemu i Donaldowi Tuskowi to od lat ich domena"" - kończy.","Armand Ryfiński, fot. PAP/Radek Pietruszka",
https://wiadomosci.onet.pl/kraj/leszek-miller-o-magdalenie-ogorek-w-pewnym-momencie-mialem-jej-dosc/ggks7rz,Leszek Miller o Magdalenie Ogórek: w pewnym momencie miałem jej dość,"- W pewnym momencie miałem jej tak dosyć, że chciałem ogłosić, że nie jest naszą kandydatką - tak o Magdalenie Ogórek mówi w wywiadzie dla ""Dziennika Gazety Prawnej"" Leszek Miller.","Były premier ujawnił kulisy pracy z kandydatką na prezydenta podczas kampanii wyborczej w 2015 roku. Podczas rozmowy Millerowi zasugerowano, że Ogórek szantażowała byłego szefa SLD wyjściem do dziennikarzy. Miała im wtedy powiedzieć, co myśli o Millerze. - Zaproponowałem, żeby poszła, a jak skończy, to ja zejdę do dziennikarzy i powiem swoją wersję, a ona na tym straci - odpowiedział. Miller przyznał, że od pomysłu powiedzenia dziennikarzom, że ""ma dość"" Ogórek i nie będzie już ona kandydatką SLD, powstrzymali go partyjni koledzy. Ich zdaniem, dla partii ""byłby to jeszcze większy krach"". Jednym z kandydatów lewicy na prezydenta - według Millera - miał być Ryszard Kalisz, który ""był gotów"". - Potem pomyślałem o Wojciechu Olejniczaku. (...) Zgodził się, ale po dwóch tygodniach się wycofał - mówi były premier. Leszek Miller twierdzi, że wielu polityków było przekonanych o wygraniu wyborów - i to jeszcze w pierwszej turze - przez Bronisława Komorowskiego. Leszek Miller przypomniał również kulisy spotkania kierownictwa Partii Europejskich Socjalistów w Madrycie. Zdaniem byłego premiera, przy Magdalenie Ogórek większość polityków robiła ""maślane oczy"" i ""nadskakiwała"". - A ona? Trzepotanie rzęsami, poprawianie włosów, miny, a wszystko jakby wyreżyserowane - dodał Miller. Chcesz być na bieżąco z najważniejszymi informacjami dnia? Polub Onet Wiadomości na Facebooku! Źródło: ""Dziennik Gazeta Prawna""",Magdalena Ogórek i Leszek Miller w trakcie kampanii wyborczej w 2015 r.,
https://wiadomosci.onet.pl/kraj/rzad-tuska-upadnie-to-ma-byc-prezent-na-pieciolecie/xvc45,"Rząd Tuska upadnie? To ma być ""prezent"" na pięciolecie","Na pięciolecie rządów premiera Donalda Tuska PiS złoży wniosek o konstruktywne wotum nieufności - zapowiedział dzisiaj rzecznik partii Adam Hofman. Kandydat na szefa nowego gabinetu ma być spoza partii politycznych. - Będzie konstruktywne wotum nieufności, ono będzie mniej więcej na pięć lat rządów Tuska - powiedział w TVP Info Hofman. Pierwszy raz Tusk powołany został na szefa rządu 16 listopada 2007 r.","Polityk PiS zaznaczył, że jego ugrupowanie nie chce mówić publicznie o kandydacie, który miałby zastąpić obecnego premiera, przed przeprowadzeniem konsultacji. - To będzie osoba spoza partii politycznych, taka, która może zdobyć jak najszerszą akceptację, osoba o dużym autorytecie, uznana - mówił rzecznik PiS. Jak podkreślił, od jakiegoś czasu trwają już rozmowy na temat tej kandydatury. Zapowiedział, że PiS przedstawi też jesienią gotowe projekty ustaw dotyczących najważniejszych dziedzin życia - służby zdrowia, szkolnictwa, finansów i gospodarki. W przypadku składania wniosku o konstruktywne wotum nieufności wobec rządu konieczne jest podanie nazwiska kandydata na premiera. Media spekulowały ostatnio, że może nim być prezes PAN prof. Michał Kleiber. Ten jednak w przesłanym w poniedziałek PAP oświadczeniu podkreślił, że nie prowadzi żadnych rozmów w sprawie kandydowania na premiera w tzw. rządzie fachowców. Powołanie takiego rządu w wyniku złożenia konstruktywnego wotum nieufności proponował Janusz Palikot wskazując Kleibera jako potencjalnego kandydata PiS. Od pomysłu konstruktywnego wotum nieufności odciął się w poniedziałek szef SLD Leszek Miller. - Chciałbym oświadczyć, że nieprawdziwe są doniesienia medialne o jakiejś koalicji PiS, Ruchu Palikota i kogoś tam jeszcze, które by zmierzały do utworzenia nowego rządu. Ja oczywiście szanuję pana ministra Kleibera, bo był ministrem (nauki - PAP) w moim rządzie. Mam wysokie uznanie w stosunku do jego kompetencji, naukowych zwłaszcza - oświadczył Miller na konferencji prasowej. Ocenił jednak, że rząd z udziałem SLD, RP i PiS nie jest możliwy do powołania w Sejmie. - Nie wyobrażam sobie, żeby można było ustalić wspólny program rządu, który miałby być oparty na partiach: Kaczyńskiego, Palikota i Millera, a po drugie nie ma w Sejmie 231 głosów, dzięki którym można byłoby odsunąć rząd pana premiera Tuska od władzy - podkreślił Miller.","Donald Tusk, fot. Sławomir Kamiński / Agencja Gazeta",
https://wiadomosci.onet.pl/kraj/miller-w-sprawie-acta-mamy-swoista-koalicje-miedzy-po-a-pis/9whqm,Miller: w sprawie ACTA mamy swoistą koalicję między PO a PiS,Szef SLD Leszek Miller zaapelował do innych ugrupowań parlamentarnych o niewyrażanie przez Sejm zgody na ratyfikację umowy ACTA.,"- W sprawie ACTA mamy swoistą koalicję między PO a PiS. Za rządów Jarosława Kaczyńskiego Polska nie podpisała Karty Praw Podstawowych, za rządów PO podpisano ACTA, który te swobody obywatelskie w dużym stopniu ogranicza - mówił Miller na konferencji prasowej w Sejmie. Jak zauważył przewodniczący Sojuszu jest jeszcze możliwość, aby ten traktat nie wszedł w życie. - Wystarczy, że Sejm nie wyrazi zgody na ratyfikację. Apelujemy do wszystkich ugrupowań parlamentarnych, by - kiedy rząd skieruje do Sejmu ustawę o ratyfikacji - ona nie została przyjęta. To najbardziej skuteczny sposób, by z podpisanej umowy uczynić bezużyteczny świstek papieru - ocenił Miller. Według europosła Janusza Zemke, europejska lewica chciała, by ACTA weszła w życie po ratyfikacji przez Parlament Europejski. Taki postulat - mówił Zemke - znalazł się w projekcie rezolucji europarlamentu, którą proponowały wspólnie frakcje: lewicy, liberałów i zielonych w PE, a która ostatecznie nie zyskała poparcia chadeków i konserwatystów. Jak dodał, europosłowie przegłosowali jednak ostatecznie dokument, w którym tego zapisu zabrakło. - Przyjęto tutaj taką zasadę, że jeżeli sześć państw by ratyfikowało tę umowę, to ona wchodzi w życie dla stron tego porozumienia. Naszym zdaniem jest to niebezpieczne - to jest próba ominięcia Parlamentu Europejskiego, który jest przedstawicielstwem europejskiego społeczeństwa - ocenił Zemke.","Leszek Miller i Donald Tusk, fot. PAP/Grzegorz Jakubowski",
https://wiadomosci.onet.pl/kraj/miller-inicjatywa-bialo-czerwoni-to-dzialanie-dzielace-lewice/5hepm9,Miller: inicjatywa Biało-Czerwoni to działanie dzielące lewicę,"- Polska lewica próbuje się łączyć, a nie dzielić; inicjatywa Biało-Czerwoni jest działaniem odwrotnym: działaniem nie łączącym, a dzielącym – tak szef SLD Leszek Miller ocenił zapowiedź powołania nowej formacji przez Grzegorza Napieralskiego oraz Andrzeja Rozenka.","Napieralski, który ostatnio opuścił szeregi SLD oraz Andrzej Rozenek do niedawna polityk Twojego Ruchu, ogłosili, że powołują do życia nową formację polityczną pod nazwą Biało-Czerwoni. Leszek Miller proszony na poniedziałkowej konferencji prasowej w Gdańsku o komentarz do tej inicjatywy stwierdził: Kilka lat temu Aleksander Kwaśniewski powiedział: ""nie idźcie tą drogą"". Dedykuję słowa klasyka zarówno panu Rozenkowi, jak i panu Napieralskiemu. - Jesteśmy w sytuacji prób porozumienia różnych ugrupowań lewicowych pod patronatem OPZZ. Trwają prace i programowe, i organizacyjne. Polska lewica próbuje się łączyć, a nie dzielić. Inicjatywa pana Rozenka i pana Napieralskiego jest działaniem odwrotnym: działaniem nie łączącym, a dzielącym. Z tego punktu widzenia musimy odnieść się do tego krytycznie – podkreślił Miller. Jak dodał, ""z jednej strony trwa proces kooperacji, nawiązywania rozmaitych więzi, a z drugiej strony pojawia się kolejny podmiot, który jakby stoi na zewnątrz tego jakże korzystnego procesu.” Informując o powstaniu nowej formacji, Rozenek mówił, że ""to co proponujemy jest skierowane absolutnie do każdego"". - Jak jest program dla wszystkich, to znaczy absolutnie dla nikogo – skwitował Miller. Do nowej inicjatywy odniósł się także na briefingu w Łodzi rzecznik SLD Dariusz Joński. - Szkoda, że Grzegorz Napieralski, który prosił sąd partyjny jeszcze w zeszłym tygodniu, żeby zostać w Sojusz, mówił, że będzie budował wspólną lewicę, gdzieś już po cichu od paru tygodni budował inną formację - podkreślił Joński. - Jego sprawa, jego wybór, my wiemy co robić. Budujemy szerokie porozumienie na lewicy. Po raz pierwszy chyba jest na to ogromna szansa, bo wszystkie organizacje, stowarzyszenia, ludzie lewicy się spotkali w jednym miejscu. Żałuję, że dwóch z nich nie potrafi tego zrozumieć. Ale chcą budować, niech budują, my robimy swoje i budujemy porozumienie - dodał rzecznik Sojuszu. - Jeśli w takim momencie, kiedy wszyscy się spotykają w OPZZ - i są to też ludzie, którzy czasami od wielu lat ze sobą nie rozmawiali - oni zakładają inną formację, to albo tego nie rozumieją, w jakiej są sytuacji, albo specjalnie to robią, żeby zwrócić na siebie uwagę i żeby przyjść za parę tygodni i powiedzieć, że są w stanie dopisać się do tego porozumienia - zaznaczył Joński. Według niego ""tak nie powinno się robić"". - To jest nie fair wobec tych wszystkich koleżanek i kolegów, którzy ciężko pracują, żeby to porozumienie budować - dodał. - Nie wiem, dlaczego próbują rozbijać lewicę, ale nie tacy już próbowali. Chcą, niech spróbują sił. Znam życie, jestem już 14 lat w jednej formacji, wszyscy, którzy wychodzili, później wracali. Szkoda, że nie mogą tego zrozumieć na cztery miesiące przed wyborami - podkreślił Joński. Miller na konferencji prasowej w Gdańsku był też pytany o planowane na wtorek wyjazdowe posiedzenie rządu, które ma się odbyć na Śląsku. Jego zdaniem to część kampanii wyborczej. - To manewr z obszaru PR-u. To sygnał, że rząd bardzo przejmuje się sytuacją na Śląsku i Zagłębiu i interwencja pani premier nie wystarczy, tylko potrzeba wyjazdowego posiedzenia całego rządu. To jest też odpowiedź na pytanie, w jakim stanie znajduje się Śląsk i Zagłębie, skoro cały rząd musi ten region ratować – powiedział Miller. Pytany, jakie mogą nastąpić w Polsce po wyborach parlamentarnych, mówił: To będzie pierwsza od lat kampania, której wyniku nie będzie można do końca przewidzieć. Jest zbyt wiele zmiennych i zbyt wiele nowych okoliczności, które będą powodować trudności w oszacowaniu końcowego rezultatu. Miller nie sądzi, aby ruch Pawła Kukiza ""otrzymał tak dobry wynik, jak on sam w wyborach prezydenckich"". - Nie jest prawdziwa teza, że wszyscy wyborcy Pawła Kukiza, którzy oddali na niego głos jako na kandydata na prezydenta, będą teraz głosować w wyborach parlamentarnych w takim samym procencie – ocenił. Szef SLD przypomniał też, że SLD jest zdecydowanie przeciwko jednomandatowym okręgom wyborczym. - Nie chodzi tu tylko o ordynację wyborczą, ale też o model państwa, który z tego wynika: model państwa, w którym silny staje się jeszcze silniejszy, a słaby staje się jeszcze słabszy – podkreślił. Zauważył, że zaplanowane na 6 września referendum w sprawie JOW-ów będzie kosztowało ponad 100 mln zł. - To jest poważna kwota, która mogłaby być przeznaczona na ważne cele bytowe i społeczne – podkreślił Miller. Przypomniał też, że SLD w najbliższym czasie będzie prowadził akcję, która ma przekonać Polaków, by nie godzili się w referendum na wprowadzanie JOW-ów. Miller był też pytany o pomysł kandydatki PiS na premiera Beaty Szydło, aby wrześniowe referendum rozszerzyć o kolejne pytania dotyczące: obniżenia wieku emerytalnego, obowiązku szkolnego 6-latków oraz przyszłości Lasów Państwowych. - To są sensowne pytania – uważa szef Sojuszu. Przypomniał, że SLD zbierał podpisy pod referendum ws. wieku emerytalnego, starał się także o referendum ws. sześciolatków. - Takie pytania są właściwe i ważne, ale - z powodów konstytucyjnych - nie sądzę, aby można było dodać tego rodzaju pytania do tych, które zostały już przez pana prezydenta i Senat ogłoszone – powiedział Miller. Dodał, że wprowadzenie nowych pytań wymagałoby powtórzenia całej procedury formalnej związanej z referendum.",Leszek Miller,
https://wiadomosci.onet.pl/tylko-w-onecie/bielan-czas-sztuczek-po-sie-skonczyl-tusk-zaczyna-sie-gubic/jjrbt,Bielan: Czas sztuczek PO się skończył. Tusk zaczyna się gubić,"- Donald Tusk odniósł olbrzymi sukces w wyborach parlamentarnych. Wygrał je w zasadzie sam. Wydaje mi się, że poczuł się wtedy zbyt pewnie i stracił kontakt z rzeczywistością. Dziesięciu Ostachowiczów, Grasiów i Arabskich nie wymasuje już ego Tuska. On wie, że ma problemy. Pijarowe sztuczki nie pomogą. Czas sztuczek PO skończył się. PO będzie tracić popularność, a najbardziej jej lider - powiedział w drugiej części rozmowy z Onetem Adam Bielan. - Wydaje mi się, że (Donald Tusk - red.) poczuł się wtedy zbyt pewnie i stracił kontakt z rzeczywistością. Dowodem na to jest chociażby skład rządu, zbudowany bez większych merytorycznych podstaw - dodaje.","Z Adamem Bielanem - posłem do Parlamentu Europejskiego, byłym rzecznikiem PiS i byłym członkiem PJN - rozmawia Jacek Nizinkiewicz. Jacek Nizinkiewicz: Chce pan wrócić do PiS? Adam Bielan: Jestem bezpartyjnym politykiem prawicy, który pozostaje krytyczny wobec działań obecnego rządu. - Polepszyły się pańskie relacje z Jarosławem Kaczyńskim? - Moje stosunki z partią Jarosława Kaczyńskiego nie zmieniły się w ciągu ostatnich miesięcy. - Czyli wciąż jest pan na wygnaniu? - Współpracuję blisko z PiS w Parlamencie Europejskim, w ramach jednej frakcji - Europejskich Konserwatystów i Reformatorów. Mam dobre relacje z eurodeputowanymi PiS. - Jest pan dzisiaj politycznym roninem? - Nie, choć organizacyjnie jestem daleko od bieżącej polskiej polityki. Po wielu latach działania w partii, czasem warto nabrać dystansu. - Ale ciągnie wilka do lasu? Czy będziemy mogli proces pańskiego zbliżenia sie z PiS lepiej zaobserwować przed wyborami do Parlamentu Europejskiego, kiedy będzie się pan ubiegał o reelekcję? - Oczywiście trudno uprawiać politykę poza partiami politycznymi, ale nie mam szklanej kuli, nie potrafię przewidywać przyszłości i nie wiem, co wydarzy się za kilka lat. - I nabierając dystansu do bieżącej polityki, zrozumiał pan, że nie ma życia poza PiS? - Z całą pewnością PiS utrzymał dominującą pozycję po tej stronie sceny politycznej. Wszystkie nowe inicjatywy poniosły porażkę. - A Solidarna Polska Zbigniewa Ziobry? - Solidarna Polska ma wiele atutów: klub parlamentarny, rozpoznawalnego lidera, niemałe struktury. W przeciwieństwie jednak chociażby do PJN, nie znalazła niszy wyborczej, może odbierać poparcie tylko Prawu i Sprawiedliwości. Pytanie brzmi, dlaczego dotychczasowi wyborcy PiS mieliby głosować na partię Zbigniewa Ziobry. Krótko mówiąc, jeżeli PiS będzie popełniał błędy, to Solidarna Polska ma szansę na przekroczenie progu wyborczego. W przeciwnym wypadku, nie wróżę jej wielkiego sukcesu. - Wyborca prawicowy mógł stracić wiarę w PiS Kaczyńskiego po sześciu z rzędu wyborczych porażkach i zagłosować na partię ""niezłomnego szeryfa"" Zbigniewa Ziobry. - To prawda, że po ostatnich wyborach parlamentarnych wśród wielu wyborców PiS mogło nastąpić spore rozczarowanie. Dziś chcą oni jednak przede wszystkim odsunięcia od władzy Platformy Obywatelskiej. PiS ma na to znacznie większe szanse niż Solidarna Polska. - Solidarna Polska zmieniła nazwę na Solidarną Polskę Zbigniewa Ziobro, żeby lepiej kojarzyć się w sondażach… - To sytuacja dość kuriozalna, bo przecież założyciele Solidarnej Polski odchodzili z PiS, twierdząc, że jest to partia wodzowska. Tymczasem wpisanie nazwiska lidera do nazwy partii sugeruje, że nowe ugrupowanie będzie miało z tym jeszcze większy problem. - Ziobryści przepadną jak PJN? - PJN ciężko zapracował na swoją porażkę. Ziobryści z całą pewnością wyciągnęli z tego wnioski. Powtórzę jeszcze raz: ich sukces zależy od polityki PiS-u. - PiS z panem jako doradcą, popełniałby mniej błędów niż obecnie? - Stojąc z boku łatwo jest krytykować. Nie popełnia błędów tylko ten, kto nic nie robi. - Czy mówienie o upadku Donalda Tuska, nie jest dzisiaj myśleniem życzeniowym? - Nie, dlatego że Donald Tusk ma coraz więcej problemów. Zarówno wewnątrz PO, w koalicji z PSL, z czyhającymi na potknięcia Tuska Leszkiem Millerem i Januszem Palikotem, jak i z doganiającym PO w sondażach  PiS. W Polsce również pogarszają się nastroje, a Tusk traci zaufanie. Nie radzi sobie w sytuacjach kryzysowych. Pokazała to choćby dyskusja w Sejmie na temat referendum w sprawie podwyższenia wieku emerytalnego, kiedy nazwał szefa ""Solidarności"" Piotra Dudę pętakiem. Zaczyna się gubić, gdy traci popularność, a ta wciąż spada. - Już Igor Ostachowicz wie jak wymasować ego premierowi. - Dziesięciu Ostachowiczów, Grasiów i Arabskich nie wymasuje już ego Tuska. On wie, że ma problemy. Pijarowe sztuczki nie pomogą. Premier ma też inny problem, Tusk jest uosobieniem post-polityki. Zamiast mówić o konkretnych problemach i o tym jak je rozwiązać, buduje atmosferę. Czas sztuczek PO skończył się. PO będzie tracić popularność, a najbardziej jej lider. - Lider PO jest ojcem sukcesu Platformy w ostatnich wyborach parlamentarnych. - To prawda. Donald Tusk odniósł olbrzymi sukces w wyborach parlamentarnych. Wygrał je w zasadzie sam. Wydaje mi się, że poczuł się wtedy zbyt pewnie i stracił kontakt z rzeczywistością. Dowodem na to jest chociażby skład rządu, zbudowany bez większych merytorycznych podstaw. Ten gabinet słabo sobie radzi z realnymi problemami, dlatego uważam, że czas sukcesów PO już się kończy. Wzmacniają się partie opozycyjne, sytuacja gospodarcza kraju jest coraz trudniejsza. Polska straciła na arenie międzynarodowej przez niewyjaśnienie śmierci własnego prezydenta, nieodzyskanie dowodów z Rosji i dała się ograć państwu Putina.  Pytanie, czy PO jest przygotowana na zmianę lidera? - Partia ma Grzegorza Schetynę... - ...który nie jest już nawet - z dziwnych powodów - uwzględniany przez CBOS w rankingach zaufania do czołowych polityków w kraju. - Bo przestał być czołowym politykiem. Czuje pan spisek PO z CBOS? - Schetyna jest wiceszefem PO i - jak sądzę - cieszy się już większym zaufaniem od Tuska. Podobnie Radosław Sikorski. Schetyna jest bardzo sprawnym politykiem i z pewnością ma ambicje przywódcze. Choć trzeba przyznać, że w PO nie ma drugiej osoby, która tak jak Tusk byłaby w stanie pogodzić różne nurty ideowe. - A w PiS jest? - Też nie ma. To prawda. - Przyjaźń jest możliwa w polityce? - Rozumiem, że pyta pan o moje relacje z Michałem Kamińskim. Nasze drogi polityczne się rozeszły, kiedy rozstałem się z PJN, a Michał w nim pozostał. Zaczęliśmy się politycznie różnić. - Zaszkodził panu w relacjach z Jarosławem Kaczyńskim wywiad dla ""Newsweeka""? - Nie udzieliłem żadnego wywiadu Newsweekowi. Opublikowano całkowicie zmanipulowany tekst. - Chciał pan wstrzymać wywiad dla ""Newsweeka"", bo bał się pan pogorszenia relacji z Jarosławem Kaczyńskim? Wywiad z Teresą Torańską, dla gazety Tomasza Lisa, do których to dziennikarzy prezes PiS nie ukrywa swojego negatywnego stosunku, może panu zamknąć drogę do odnowienia relacji z Kaczyńskim? Dlatego wszczął pan awanturę z uznaną dziennikarką, jaką jest Teresa Torańska? - To pani Torańska i kierownictwo ""Newsweeka"" zastosowało metody typowe dla brukowców, aby zdobyć rozgłos. Jeżeli zostanie pan okradziony w centrum handlowym i będzie domagał się ukarania sprawcy, to przecież nikt nie powie, że to pan wszczął awanturę. Naruszono prawo i zasady etyki, które obowiązują każdego. Kontekst polityczny jest tutaj nieuprawniony. - Czy w wywiadzie są jakieś słowa, których pan nie wypowiedział? - Tak. Wywiad został zmanipulowany. Tekst mija się z moimi przekonaniami. Przykładowo ostatnie zdanie może sugerować, że źle oceniam prezydenturę śp. Lecha Kaczyńskiego, a jest zupełnie odwrotnie. Uważam, że Lech Kaczyński był najlepszym prezydentem minionych lat. Mam nauczkę, żeby z nieuczciwymi dziennikarzami nie rozmawiać. - Teresa Torańska powszechnie cieszy się uznaniem w świecie dziennikarskim. - Znam co najmniej jednego polityka, który miał z panią Torańską identyczne problemy. Jego ""wywiad"" nie ukazał się. Nigdy nie miałem takich problemów, jakie mam z panią Torańską, z żadnym dziennikarzem. Tym bardziej jest mi przykro. - A może to ustawka? Zrobił pan reklamę ""Newsweekowi"", Tomasz Lis miał dobre wejście z pierwszym numerem pisma jako redaktor naczelny, pan po długiej nieobecności medialno-politycznej przypomniał o sobie Polakom, a Teresie Torańskiej z jej pozycją mało co zagrozi w środowisku dziennikarskim. Zyski ze sprzedaży ""Newsweeka"" z rozmową pokryją z nawiązką ewentualne odszkodowanie, które może pan dostać w procesie, a kampania reklamowa, którą zrobił pan pismu Tomasza Lisa skutecznie wryje w pamięć Polakom, kto jest nowym szefem prestiżowego tygodnika. - Bardzo możliwe, że redaktorowi naczelnemu przyświecała cyniczna kalkulacja, którą pan przedstawił, ale ja się nie zgodziłem na użycie mojej osoby w tej rozgrywce. Wystąpię na drogę prawną. Nie omieszkam też powiadomić o nierzetelności i wszystkim co się wydarzyło właściciela tytułu ""Newsweek"" w Stanach Zjednoczonych. - W USA nie obowiązuje autoryzacja. - Prawo do autoryzacji przysługuje w Polsce z mocy ustawy. Redakcja “Newsweeka"" wiedziała, że łamie prawo i zasady etyczne, a mimo wszystko zwiększenie sprzedaży i zysk z rozgłosu okazały się ważniejsze. W amerykańskim “Newsweeku"" nie mógłby ukazać się wywiad, którego nie było. - Długa trudna droga przed panem. - Niestety, ale wierze w sprawiedliwość. - Dziękuję za rozmowę. Koniec części drugiej. Rozmawiał: Jacek Nizinkiewicz","Adam Bielan, fot. Wojciech Olkuonik / Agencja Gazeta",
https://wiadomosci.onet.pl/tylko-w-onecie/leszek-miller-w-onet-rano-mozna-bylo-polskie-obchody-100-rocznicy-odzyskania/h91wfhw,Leszek Miller: obchody 100. rocznicy niepodległości Polski można było zorganizować dzień wcześniej,"- W kręgach, które dzisiaj rządzą Polska nie ma ludzi wykwalifikowanych i kompetentnych- powiedział były premier Leszek Miller w Onet Rano, komentując sposób i termin organizacji obchodów 100. rocznicy odzyskania niepodległości, zbiegających się z wielkimi obchodami 100. rocznicy zakończenia I wojny światowej w Paryżu.","- Kompetencje MSZ są takie, że na ważne z punktu widzenia Polaków święto nie przyjedzie żaden poważny polityk zagraniczny, chyba, że będzie to Viktor Orban (premier Węgier - red.), który zapowiedział, nie pojedzie do Paryża na wielkie święto absorbujące wielu polityków światowych – dodał gość programu Onet Rano. – Skoro można było przewidzieć, że ważna 100. rocznica zakończenia I wojny światowej ściągnie do Paryża śmietankę polityczną świata, to można było polskie obchody (100. rocznicy odzyskania niepodległości - red.) zorganizować w jej wigilię. - Wystarczyło mieć dobry plan i z odpowiednim wyprzedzeniem starać się przekonać, kanałami dyplomatycznymi, przynajmniej kilku ważnych polityków, aby przyjechali do Polski – powiedział były szef rządu. – A teraz będzie w Warszawie nasz prezydent, nasz premier i Viktor Orban - dodał. Zobacz także: Organizator Marszu Niepodległości: nie stawialiśmy prezydentowi żadnych warunków, tym bardziej zaporowych Miller podkreślił, że decyzja prezydenta Andrzeja Dudy, iż 11 listopada nie będzie uczestniczył w manifestacji organizowanej przez ONR, jest „dobrym posunięciem”. Wyraził jednocześnie zdziwienie, że z tak ważnej okazji nie ma „marszu państwowego”. – To jest dziwaczna sytuacja, że jedynym marszem w dnu 11 listopada będzie marsz ONR - ocenił Miller. Były premier zwrócił uwagę na zaostrzającą się w Polsce polaryzację społeczeństwa, która, jego zdaniem, nie zmniejszy się podczas wyborów parlamentarnych. – Wybory samorządowe udowodniły, że następuje polaryzacja między mieszkańcami dużych miast i mieszkańcami mniejszych ośrodków oraz wsi. To nie jest dobre dla kondycji społeczeństwa i tożsamości narodu. Politycy, którzy dzisiaj rządzą powinni się zastanowić jak to niwelować, bo pogłębianie się takiego podziału niczego dobrego nie wróży – mówił Miller. - Gdy opadnie bitewny kurz po wyborach, to można spokojnie przemyśleć zachowania wszystkich ugrupowań politycznych i zastanowić się, co dzisiaj zagraża naszemu narodowi i naszemu państwu i próbować temu przeciwdziałać. Odpowiedzialni politycy tak powinni myśleć – podkreślił Leszek Miller. Wszystkie programy Onet Rano znajdziesz [TUTAJ]. Zapraszamy również do śledzenia programów Onet Opinie, których autorami są Bartosz Węglarczyk oraz Andrzej Stankiewicz.",Leszek Miller,
https://wiadomosci.onet.pl/kraj/poprawki-sld-do-reformy-emerytur/fhlkw,Poprawki SLD do reformy emerytur,"Przejście na emeryturę powinno zależeć nie tylko od wieku, ale też od stażu pracy; reforma powinna dotyczyć tylko osób, które nie ukończyły 50. roku życia - takie poprawki do ustawy o wydłużeniu wieku emerytalnego zapowiada SLD. Nie wykluczają też wniosku do TK.","Sejm nie przyjął w piątek wniosku o odrzucenie projektu podnoszącego wiek emerytalny do 67. roku życia dla kobiet i mężczyzn. Projekt trafi do komisji nadzwyczajnej. Wnioski w tej sprawie złożyły kluby: PiS, SLD i Solidarnej Polski. Była prezes ZUS Anna Bańkowska raz jeszcze na piątkowej konferencji prasowej powtórzyła, że SLD nie zgadza się na wydłużenie wieku emerytalnego do 67. roku życia. ""Uważamy, że propozycje rządowe nie rozwiązują podstawowych problemów, na które rząd się powołuje uzasadniając tę ustawę: nie rozwiązują problemów demograficznych, które, jeśli rząd dalej nic nie będzie robił, będą narastać, ani nie rozwiązują problemów finansowych Funduszu Ubezpieczeń Społecznych"" - oceniła posłanka SLD. Jej zdaniem, jeśli rząd dalej będzie tolerował tzw. umowy śmieciowe i niewłaściwą podstawę do opłacania składek przez miliony ludzi, nie zaprzestanie wybierania pieniędzy, to sytuacja FUS nie ulegnie poprawie. Mimo sprzeciwu wobec wydłużenia wieku emerytalnego, Sojusz zamierza jednak złożyć poprawki do rządowego projektu ustawy po to, by - jak powiedziała Bańkowska - ""uczłowieczyć"" go. Jedna z poprawek przewiduje, że reforma nie objęłaby osób po 50. roku życia. W ocenie posłanki SLD, rozwiązanie to może być sprzeczne z konstytucją - może podważać zasadę zaufania obywatela do państwa. ""I taka propozycja z naszej strony wychodzi, żeby wydłużanie wieku nie dotyczyło ludzi +50 plus+"" - zaznaczyła b. prezes ZUS. Nie wykluczyła przy tym wniosku do Trybunału Konstytucyjnego, jeśli ustawa zostanie uchwalona przez Sejm w kształcie, jaki proponuje rząd. Inna z poprawek SLD zakłada wprowadzenie dodatkowego kryterium uprawniającego do przejścia na emeryturę - stażu pracy: 35 lat dla kobiet i 40 lat dla mężczyzn. ""Uważamy, że rząd w ogóle nie zadbał o to, żeby prawo do jakiegoś świadczenia mieli ludzie z długim okresem składkowym (...) Dlatego też mówimy: 35 lat okresu składkowego kobieta i 40 lat mężczyzna powinni mieć prawo do emerytury bez względu na wiek"" - powiedziała Bańkowska. Sojusz chciałby również uregulować kwestię wysokości kapitału początkowego dla matek przebywających na urlopach wychowawczych. ""Nasza poprawka będzie powodowała, że realnie kobiety będą miały wyższy kapitał, a tym samym - wyższe świadczenie w przyszłości"" - zaznaczyła b. prezes ZUS. Posłanka Krystyna Łybacka odniosła się z kolei do rządowego projektu reformy emerytur mundurowych. Sojusz również do tego projektu zgłosi poprawki. Jedna z nich zakładałaby zwiększenie podstawy świadczeń emerytalnych dla tych funkcjonariuszy, którzy pełnią służbę w warunkach trudnych np. pirotechników czy płetwonurków. Zgodnie z inną, podstawa do emerytury funkcjonariuszy i żołnierzy naliczana byłaby z 3 lat służby, a nie jak chce rząd, z 10 lat. Szef SLD Leszek Miller poinformował, że zapowiedziany na 1 maja wspólny SLD i OPZZ marsz z okazji Święta Pracy, przejdzie ulicami Warszawy również pod hasłem sprzeciwu wobec wydłużenia wieku emerytalnego. ""Mamy nadzieję, że wiele osób, wielu mieszkańców Warszawy zechce przyłączyć się do tej formy protestu"" - zaznaczył lider Sojuszu. Zapowiedział też wsparcie dla OPZZ i NSZZ ""Solidarność"" w proteście przeciwko reformie emerytalnej. ""Partia lewicowa jaką jesteśmy nie ma innej misji jak walka o interesy ludzi pracy wspólnie ze związkami zawodowymi. Tego rodzaju wyraźny sygnał popłynie 1 maja"" - zaznaczył b. premier.",,
https://wiadomosci.onet.pl/kraj/miller-jestem-zazenowany-tym-co-robi-kwasniewski/vfthp,"Miller: jestem zażenowany tym, co robi Kwaśniewski","Aleksander Kwaśniewski postanowił się zapisać do nowego PiS - Palikot i Siwiec - jestem tym zażenowany - mówi szef SLD Leszek Miller. Zapowiada wykluczenie z SLD Ryszarda Kalisza, jeśli ten będzie tworzył listę do PE we współpracy z Kwaśniewskim, Januszem Palikotem i Markiem Siwcem. - Mam przestrogę dla Kalisza - jak się siedzi okrakiem na barykadzie, to się źle kończy. Kiedyś tak robił Marek Borowski - dopowiada Grzegorz Napieralski.","- Dowiedziałem się wczoraj, że Aleksander Kwaśniewski postanowił się zapisać do nowego PiS - do formacji, która nazywa się PiS, czyli Palikot i Siwiec. Jestem tym zażenowany, to prawda, ale każdy ma prawo do wolnego wyboru, także do błędu. Przyjęliśmy uchwałę, zarząd krajowy przyjął w tej sprawie specjalne stanowisko i każde dziecko, które umie czytać wie, co tam jest napisane. My nie możemy się zniżyć do poziomu uprawianej przez Palikota polityki, nie możemy akceptować słów, że pani Nowicka chciała być zgwałcona, a premier Tusk zlizuje śmietanę z kolan kardynała Nycza. My uważamy, że jest pewien pułap, poza który nie wolno wychodzić - podkreślił Miller w sobotę w RMF FM, odnosząc się do ogłoszonej w piątek przez Kwaśniewskiego, Palikota i Siwca inicjatywy wspólnej centrolewicowej listy do europarlamentu. Szef Sojuszu dodał, że chciałby, żeby były prezydent startował z tej listy i ""nie chował się za plecami PiS-u, czyli Palikota i Siwca"". - Tylko żeby zweryfikował swoją wyborczą przydatność - zaznaczył. - Mam nadzieję, że Kwaśniewski zdobędzie się na ten krok, że wystartuje osobiście, dlatego, że próby, które do tej pory mój szorstki przyjaciel stosował, okazały się nieskuteczne - wskazał. Miller ocenił, że Palikot sam się wyklucza. Zapytany dlaczego Kwaśniewski wybrał zatem Palikota, a nie jego, Miller odpowiedział: ""To jest pytanie do Aleksandra Kwaśniewskiego, nie do mnie. SLD nie zgadza się na pozycję partii politycznej, której ktokolwiek coś dyktuje, mówi, co ma zrobić, jaką ma być opozycją, z kim ma się przyjaźnić, z kim nie. SLD jest dumną, silną partią polityczną, która podejmuje suwerenne decyzje i ta decyzja została opisana w uchwale"". Według Kwaśniewskiego listę będzie współtworzył Ryszard Kalisz jako łącznik ze środowiskami kobiecymi, walczącymi o tolerancję i równouprawnienie. Miller pytany, czy dla ""łącznika Ryszarda Kalisza jest jeszcze miejsce w SLD"", odpowiedział: ""Nie potrzebujemy żadnych łączników. Jeśli Ryszard Kalisz potwierdzi te słowa, które Kwaśniewski skierował pod jego adresem, to Ryszard Kalisz zostanie usunięty z SLD"". - Nigdy Ryszarda Kalisza nie wyrzucano z SLD, jeśli to się stanie, to będzie to debiut Kalisza w tej roli. To jest dokładnie zapisane w statucie SLD, jak wiem, w każdej innej partii politycznej. W statucie SLD jest napisane, że członek SLD nie może uczestniczyć w tworzeniu konkurencyjnych list wyborczych, nie może zapisać się do innej partii, nie może brać udziału w wyborach bez zgody władz SLD - tłumaczył Miller. Napieralski: mam przestrogę dla Kalisza O sytuacji w SLD mówił także były szef partii, Grzegorz Napieralski. - Jak byłem szefem SLD i rozpadł się LiD (koalicja wyborcza m.in. SLD i Partii Demokratycznej - red.), to spadliśmy poniżej progu wyborczego. Podnosiłem partię, doszliśmy do 12 proc. w sondażach, a potem przyszły wybory do PE i było to samo: tworzenie wspólnych list, zabieganie o poparcie Kwaśniewskiego - mówił rano Napieralski w TVN 24. - Znowu pojawi się to samo. Europa Plus nas nie zabije. Kiedy na wybory prezydenckie udało się zbudować dobrą kampanię społeczną, udało się zbudować dobry wizerunek, to wtedy Włodzimierz Cimoszewicz wbił nam nóż w plecy, choć w sondażach mogło być nawet i 17-18 proc. Teraz powtarza się to samo - mówił Napieralski nawiązując do wyborów prezydenckich z 2010 roku, kiedy to był kandydatem SLD. Tuż przed wyborami Włodzimierz Cimoszewicz poparł wtedy kandydaturę Bronisława Komorowskiego. Co do inicjatywy Europa Plus - czyli Aleksandra Kwaśniewskiego z Ruchem Palikota, to Napieralski uważa, że w całej sprawie blokującym jest były polityk PO. - Palikot nas powstrzymuje, blokuje. Poza tym obraża ludzi, mówi o marihuanie, podnosi wiek emerytalny, obniża standard życia politycznego - wyliczał poseł SLD. - Dobrze, że SLD chce budować nową lewicę, dla nowego pokolenia. Jest wielu młodych polityków SLD, radnych, posłów, jest prezydent Częstochowy Krzysztof Matyjaszczyk. My doceniamy to, co Aleksander Kwaśniewski zrobił dla Polski i świata, ale to już było. Jeśli Kwaśniewski chce być w porządku wobec przyjaciół i lewicy, to jest dla niego miejsce na listach SLD. Ale wybrał inną drogę, może to zrobić, mamy demokrację. Zapisał się do Palikota - powiedział. Napieralski odniósł się także do Ryszarda Kalisza, który popiera inicjatywę Kwaśniewskiego. - Mam przestrogę dla Kalisza - jak się siedzi okrakiem na barykadzie, to się źle kończy. Kiedyś tak robił Marek Borowski. Myślę jednak, że Kalisz otrzeźwieje i powie, że SLD jest jego partią i powinien ją wspierać - dodał. Centrolewicowa lista bez SLD Kalisz, pytany w piątek wieczorem w TVN24, czy zaangażuje się w projekt Kwaśniewskiego, odpowiedział: ""Angażuję się we wspólną listę ludzi lewicy (...), ale to powinna być lista Gawkowskiego, Millera i wszystkich ludzi, którzy dzisiaj funkcjonują poza partiami"". W ostatniej uchwale zarządu krajowego Sojusz zaprosił do współpracy wszystkich ludzi lewicy, jednak takich, którzy ""nie sprzeniewierzyli się ideałom i programowi lewicowemu"". - Do tych ludzi nie należy Janusz Palikot - on nie tworzy w Polsce lewicy. I nie ma zgody SLD na jakąkolwiek współpracę z Januszem Palikotem - tłumaczył w piątek sekretarz generalny partii Krzysztof Gawkowski. W piątek Kwaśniewski z Palikotem z Siwcem ogłosili jednak projekt centrolewicowej listy do europarlamentu pod roboczą nazwą Europa Plus. Kwaśniewski powiedział, że uprzedził Millera, iż ogłosi projekt Europa Plus, więc SLD nie powinien być zaskoczony. Niechęć Sojuszu do udziału w projekcie z powodu Palikota uznał za niepoważną i poradził, by partia nie podejmowała nerwowych decyzji.","Leszek Miller, fot. PAP/Jacek Turczyk",
https://wiadomosci.onet.pl/kraj/leszek-miller-tajemnice-prokuratury-mozna-kupic-za-dwa-zlote-w-kazdym-kiosku/2m3bt,Leszek Miller: tajemnice prokuratury można kupić za dwa złote w każdym kiosku,"- Tajemnice prokuratury można kupić za dwa złote w każdym kiosku - mówił w rozmowie z ""Uważam Rze"" Leszek Miller. Dodał, iż nie będzie z nikim rozmawiał na temat różnych operacji polskich służb specjalnych.",             ,,
https://wiadomosci.onet.pl/kraj/tu-jest-miller-b-premier-wspomina-katastrofe/rxbsw,"""Tu jest Miller!"" - b. premier wspomina katastrofę","Po głowie kołatały mi różne myśli. Jestem sparaliżowany? Całe życie spędzę na wózku? Przypomniałem sobie, że najlepiej sprawdzić poruszając palcami. Najpierw u rąk potem u nóg. Ostrożnie spróbowałem. Udało się! - Leszek Miller na swoim blogu wspomina katastrofę śmigłowca.",  ,,
https://wiadomosci.onet.pl/kraj/miller-niech-rzad-zacznie-rehabilitacje-wegla-od-spraw-podatkowych/tpje6,"Miller: niech rząd zacznie ""rehabilitację"" węgla od spraw podatkowych","O rozpoczęcie naprawy sytuacji w górnictwie węgla kamiennego od kwestii zmniejszenia obciążeń podatkowych branży zaapelował dzisiaj do rządu szef SLD Leszek Miller. Nawiązał w ten sposób do zapowiadanej przez premiera Donalda Tuska ""rehabilitacji"" polskiego węgla.",       ,,
https://wiadomosci.onet.pl/tylko-w-onecie/miller-w-sld-narastala-fascynacja-pis-i-ich-sukcesem/vngey,Miller: w SLD narastała fascynacja PiS i ich sukcesem,"Leszek Miller przyznał w swojej książce ""Anatomia siły"", że w 2005 roku w SLD narastała fascynacja Prawem i Sprawiedliwością i jego sukcesem wyborczym. ""Ciągle zerkano w jego stronę. Czynili tak nie tylko młodzi, ale także mój przyjaciel i patron Mieczysław Rakowski, który z pewnym uznaniem sformułował tezę, że »PiS ukradł nam socjalizm«"" - pisze. Wszelkie złudzenia zniknęły jednak po śmierci Barbary Blidy. ""Zrozumieliśmy, że fanatyzm ekipy Kaczyńskiego nie zna granic"" - tłumaczy.",          ,,
https://wiadomosci.onet.pl/kraj/miller-palikot-budzi-we-mnie-pogarde-i-obrzydzenie/4d1f5,Miller: Palikot budzi we mnie pogardę i obrzydzenie,"- Palikot budzi we mnie pogardę i obrzydzenie. Jest gotów użyć każdej podłości - powiedział na antenie TVN24 w programie ""Fakty po faktach"" Leszek Miller. - On to wykorzystuje do celów politycznych. Dopóki ja jestem przewodniczącym Sojuszu żadnego anschlussu do Ruchu Palikota nie będzie - dodał.",   ,,
https://wiadomosci.onet.pl/kraj/slowa-donalda-tuska-zdumialy-szefa-sld/e8khv,Słowa Donalda Tuska zdumiały szefa SLD,"Kongres SLD, który wybierze nowe władze partii odbędzie się 28 kwietnia - zdecydowała w sobotę Rada Krajowa Sojuszu. Termin ten zaproponował szef SLD Leszek Miller. Były premier nawiązał także do sytuacji na Węgrzech i apelował do premiera Donalda Tuska o porzucenie przez niego ""roli adwokata węgierskiego diabła"".",                    ,,
https://wiadomosci.onet.pl/kraj/sld-zlozy-projekt-nowelizacji-ws-refundacji/47zwh,SLD złoży projekt nowelizacji ws. refundacji,SLD złoży w najbliższych dniach projekt nowelizacji ustawy refundacyjnej - zapowiedzieli politycy Sojuszu po spotkaniu w Sejmie szefa partii Leszka Millera z ekspertami z dziedziny ochrony zdrowia.,             ,,
https://wiadomosci.onet.pl/kraj/sld-walka-z-bezrobociem-reforma-ofe-edukacji-i-sluzby-zdrowia/9bthq,"SLD: walka z bezrobociem, reforma OFE, edukacji i służby zdrowia","Program walki z bezrobociem, reforma OFE, systemu edukacji i służby zdrowia - to część z pomysłów SLD dotyczących gospodarki, które politycy Sojuszu i lider partii Leszek Miller przedstawią w niedzielę.",    ,,
https://wiadomosci.onet.pl/kraj/sld-apeluje-do-po-o-poparcie-wnioskow-o-ts-dla-ziobry-i-kaczynskiego/1gzeh,SLD apeluje do PO o poparcie wniosków o TS dla Ziobry i Kaczyńskiego,"Szef SLD Leszek Miller ponowił apel do PO o poparcie przygotowanego przez Sojusz wniosków o Trybunał Stanu dla b. premiera Jarosława Kaczyńskiego i b. ministra sprawiedliwości Zbigniewa Ziobro. PO nie chce tego robić, ale nie jest pewne, czy złoży własne. - Wyrok sądu jest miażdżącym przykładem, który powinien przestrzegać każdego zwolennika IV RP. Wyrok sądu potwierdza jak w państwie pana Kaczyńskiego i pana Ziobro funkcjonowały mechanizmy dociekania prawdy - mówił były premier.",           ,,
https://wiadomosci.onet.pl/kraj/miller-dialog-miedzy-zwiazkami-a-rzadem-mozliwy-w-sejmie/rmfl7,Miller: dialog między związkami a rządem możliwy w Sejmie,"Parlamentarny zespół związkowy może być miejscem dialogu między rządem a związkami zawodowymi; może zastąpić Komisję Trójstronną - przekonywał w czwartek szef SLD Leszek Miller po spotkaniu z Piotrem Dudą (Solidarność), Janem Guzem (OPZZ) i Tadeuszem Chwałką (FZZ).",    ,,
https://wiadomosci.onet.pl/kraj/nowy-trop-ws-smierci-papaly/w2k0m,Nowy trop ws. śmierci Papały,"Prokuratorzy badają kolejny trop ws. zabójstwa szefa polskiej policji gen. Marka Papały. Śledczy chcą ustalić, z jakimi politykami kontaktował się Edward Mazur, ścigany ws. zbrodni. W tym celu okazują świadkom zdjęcia Jarosława Kalinowskiego i Janusza Piechocińskiego z PSL oraz Bogdana Borusewicza z PO. Politycy są zdumieni i żądają od Prokuratora Generalnego wyjaśnień - czytamy na stronie tvn24.pl.",  ,,
https://wiadomosci.onet.pl/kraj/echa-wystapienia-premier-ewy-kopacz-kopacz-nie-ma-co-snic-o-poziomie-tuska/ffms5h,"Echa wystąpienia premier Ewy Kopacz. ""Kopacz nie ma co śnić o poziomie Tuska""","Opozycja krytycznie ocenia dzisiejsze wystąpienie Ewy Kopacz, w którym szefowa rządu podsumowała ostatni rok rządów Platformy Obywatelskiej. -To był rok spełnionych obietnic - powiedziała. Jej wystąpienie wywołało falę komentarzy wśród polityków. Skrytykował je m.in Leszek Miller. - Ten rząd oceniam na ""trzy"" - powiedział lider Zjednoczonej Lewicy.",       ,,
https://wiadomosci.onet.pl/kraj/dgp-seremet-przeniosl-sledztwo-ws-wiezien-cia-z-prokuratury-warszawskiej-do/44e5v,"""DGP"": Seremet przeniósł śledztwo ws. więzień CIA z prokuratury warszawskiej do krakowskiej","""Dziennik Gazeta Prawna"" poinformował, że Prokurator Generalny Andrzej Seremet przeniósł śledztwo w sprawie więzień CIA z prokuratury warszawskiej do krakowskiej. Decyzja jest tym bardziej zaskakująca, że odbywa się to kluczowym momencie, kiedy prokuratorzy zapowiedzieli szybkie zakończenie śledztwa. Jego efektem mogłoby być postawienie zarzutów najwyżej postawionym Aleksandrowi Kwaśniewskiemu i Leszkowi Millerowi, którzy wtedy pełnili odpowiednie funkcje prezydenta i premiera. .",     ,,
https://wiadomosci.onet.pl/kraj/janusz-palikot-krytykuje-kaczynskiego-i-millera-twoj-ruch-wydaje-oswiadczenie/7r75ty,Janusz Palikot krytykuje Kaczyńskiego i Millera. Twój Ruch wydaje oświadczenie,"Twój Ruch zaapelował do władz o ""natychmiastową reakcję"" w związku z wtargnięciem w nocy do siedziby PKW grupy protestujących osób. W oświadczeniu podpisanym przez lidera TR Janusza Palikota ugrupowanie wyraziło wzburzenie tymi wydarzeniami. Palikot na blogu wskazuje też winnych temu, co się stało: ""Kaczyński z Millerem - związek niepartnerski!"".",         ,,
https://wiadomosci.onet.pl/kraj/czarzasty-i-wenderlich-w-drugiej-turze-wyborow-na-szefa-sld-partii-grozi-rozpad/s5rjhk,Czarzasty i Wenderlich w drugiej turze wyborów na szefa SLD. Partii grozi rozpad?,"Szef mazowieckich struktur SLD Włodzimierz Czarzasty zdobył niemal 38 proc., a b. wicemarszałek Sejmu Jerzy Wenderlich blisko 25 proc. głosów w wyborach przewodniczącego SLD - poinformowała krajowa komisja wyborcza partii. Obaj politycy zmierzą się w drugiej turze wyborów w najbliższą sobotę. Według informacji PAP ze źródeł w partii, agresywna kampania wyborcza i przegrana obecnego sekretarza generalnego Sojuszu w walce o stanowisko przewodniczącego mogą doprowadzić do rozpadu partii.",                       ,,
https://wiadomosci.onet.pl/kraj/miller-o-rozmowie-z-prezydentem-w-sprawie-ukrainy-i-okraglego-stolu/pmyj2,Miller o rozmowie z prezydentem w sprawie Ukrainy i Okrągłego Stołu,"Szef SLD Leszek Miller poinformował w czwartek, że rozmawiał z prezydentem Bronisławem Komorowskim o sytuacji na Ukrainie i doświadczeniach obrad Okrągłego Stołu, które rozpoczęły się 25 lat temu w Warszawie.",     ,,
https://wiadomosci.onet.pl/kraj/miller-chetnie-pojde-na-pogrzeb-urbana/px26fy,Miller: chętnie pójdę na pogrzeb Urbana,"- Przyjdę na pogrzeb Jerzego Urbana, ponieważ ta chwila satysfakcji warta jest takiego wyrzeczenia - powiedział Leszek Miller. Lider SLD skomentował dla ""Super Expressu"" słowa Urbana, który stwierdził, że Miller jest ""chodzącym trupem"".",  ,,
https://wiadomosci.onet.pl/kraj/lech-walesa-wybiera-sie-na-organizowany-przez-sld-kongres-lewicy/w305m,Lech Wałęsa wybiera się na organizowany przez SLD Kongres Lewicy,"Lech Wałęsa zadeklarował, że weźmie udział w Kongresie Lewicy Programowej, który odbędzie się w czerwcu w Warszawie. Na to wydarzenie zaprosił go w Gdańsku lider SLD Leszek Miller. Były prezydent twierdzi, że zrobi to, bo ""tworzy się nowa epoka"".",        ,,
https://wiadomosci.onet.pl/kraj/trzaska-wieczorek-ironia-nie-przystoi-leszkowi-millerowi/04nsv,Trzaska-Wieczorek: ironia nie przystoi Leszkowi Millerowi,"- Ironia nie przystoi Leszkowi Millerowi; nie przystoi tym, którzy stali po stronie osób trzymających ujadające psy, ale także tych, którzy strzelali do robotników - tak szefowa prezydenckiego biura prasowego odniosła się do wpisu Millera na Twitterze.", ,,
https://wiadomosci.onet.pl/kraj/miller-kaczynski-mysli-sobie-zrobilbym-to-lepiej/r8zd0q,"Miller: Kaczyński myśli sobie ""zrobiłbym to lepiej""","Leszek Miller uważa, że Beata Szydło nie pozostanie na stanowisku premiera do końca kadencji. - Przypuszczam, że co jakiś czas prezes Jarosław Kaczyński myśli sobie: ""ja bym to zrobił lepiej, gdybym był szefem rządu"" - powiedział były szef SLD w ""Kontrwywiadzie"" RMF FM. Dodał również, że gdyby jego partia miała ""takie pieniądze jak PiS"", to również wprowadziłaby program ""500 Plus, a nawet 1000 Plus"".",      ,,
http://wiadomosci.onet.pl/kraj/miller-w-polsce-inwigilacja-rozpowszechniona-ponad-miare/z9ycjl,Miller: w Polsce inwigilacja rozpowszechniona ponad miarę,"Zdaniem Leszka Millera obecne uprawnienia, które posiada policja, są ""wystarczające"". Lider SLD odniósł się do propozycji PiS ws. poszerzenia uprawnień policji. - W rozmaitych statystkach dot. poprzedniego rządu, to Polska była na czele krajów, w których podsłuchy i inwigilacja są rozpowszechnione ponad miarę - przypomniał Miller.",       ,,
https://wiadomosci.onet.pl/kraj/kazimiera-szczuka-miller-handlowal-prawami-kobiet/wx10b,Kazimiera Szczuka: Miller handlował prawami kobiet,"- Posłanka Pawłowicz notorycznie obraża ludzi, oceniając ich wygląd, używając obraźliwych słów. I otrzymała też cios na tym samym poziomie. Chamstwo Pawłowicz wobec Grodzkiej było wstrząsające - mówi w rozmowie z ""Gazetą Wyborczą"" Kazimiera Szczuka. Feministka i kandydatka do Parlamentu Europejskiego koalicji Europa Plus Twój Ruch krytykuje równocześnie innych polityków związanych z ugrupowaniem Janusza Palikota: Kazimierza Kutza i Marka Domarackiego.",       ,,
https://wiadomosci.onet.pl/tylko-w-onecie/miller-szturm-paranoi-na-siedzibe-msz/j8ngw,Miller: szturm paranoi na siedzibę MSZ,"""Paranoja i infantylizm"" na stałe zagościły w polskiej polityce - napisał na swoim blogu politycznym w Onet.pl były premier Leszek Miller. Jego zdaniem ""zajęły szturmem siedzibę MSZ."" Tak polityk skomentował słowa Radosława Sikorskiego, który mówił, że pierwszym sukcesem wizyty Obamy w Polsce jest zgodna Jarosława Kaczyńskiego na udział w spotkaniu z prezydentem USA.", ,,
https://wiadomosci.onet.pl/kraj/miller-sld-nie-poprze-projektu-budzetu-na-2013-r/t2t62,Miller: SLD nie poprze projektu budżetu na 2013 r.,"SLD nie poprze projektu przyszłorocznego budżetu w pierwszym, w drugim ani w trzecim czytaniu - zapowiedział w Sejmie podczas debaty nad budżetem Leszek Miller, szef SLD. Jego zdaniem projekt nie spełnia oczekiwań Polaków.",                ,,
https://wiadomosci.onet.pl/kraj/byly-premier-porownany-do-impotenta-wyrazy-wspolczucia/1d09v,"Były premier porównany do impotenta - ""wyrazy współczucia""","- Każdy wie, że impotent nie powinien niczego wymawiać tym, którzy jeszcze mogą - pisze na swoim blogu w Onet.pl Joanna Senyszyn. Posłanka SLD krytykuje w ten sposób Leszka Millera, któremu zarzuca polityczną obłudę.",  ,,
https://wiadomosci.onet.pl/kraj/jerzy-urban-ocenia-polska-scene-polityczna/ls9gc,Jerzy Urban ocenia polską scenę polityczną,"Jerzy Urban w najnowszym ""Newsweeku"" ocenia polską scenę polityczną. Po trosze dostaje się każdemu, ale szczególnie szokować mogą jego słowa o feministkach. - Stały się one w Polsce sektą, jak sekta smoleńska czy radiomaryjna, skupioną nie na załatwianiu ważnych społecznie spraw, lecz na swoich uprzedzeniach. W oderwaniu od realiów - przekonuje.",          ,,
https://wiadomosci.onet.pl/kraj/rey-o-artykule-millera-w-sputniku-przyzwoity-czlowiek-nie-powinien-sie-tam-wypowiadac/5c7dqqq,Rey o artykule Millera w Sputniku: przyzwoity człowiek nie powinien się tam wypowiadać,Sputnik to medialne ramię rosyjskiej dyktatury. Żaden przyzwoity człowiek nie powinien się wypowiadać dla mediów związanych z tym reżimem – mówi o artykule b. premiera Leszka Millera w Sputniku publicysta portalu Rosyjska V kolumna w Polsce Marcin Rey.,    ,,
https://wiadomosci.onet.pl/kraj/sld-chce-nadzwyczajnego-posiedzenia-sejmu-ws-incydentow-z-11-listopada/wkcs9,SLD chce nadzwyczajnego posiedzenia Sejmu ws. incydentów z 11 listopada,"SLD chce nadzwyczajnego posiedzenia Sejmu w związku z incydentami, do których doszło podczas Święta Niepodległości w Warszawie. Klub Sojuszu złożył w Sejmie wniosek w tej sprawie.",         ,,
https://wiadomosci.onet.pl/kraj/sojusz-pis-i-platformy-to-rozczarowanie/6kj7r,"""Sojusz PiS i Platformy. To rozczarowanie""","Były premier Leszek Miller podczas konferencji prasowej poświęconej polskiej prezydencji w Unii Europejskiej ocenił, że rysuje się ""front wspólnej polityki PO i PiS, polityki antyeuropejskiej w istocie albo też europejskiej inaczej"". W konferencji uczestniczyli także b. prezydent Aleksander Kwaśniewski i szef SLD Grzegorz Napieralski. Onet jest przyjacielem polskiej prezydencji w Unii Europejskiej",              ,,
https://wiadomosci.onet.pl/kraj/miller-poprosilem-iwinskiego-o-nowy-projekt-uchwaly-ws-smierci-przemyka/zm6mp,Miller: poprosiłem Iwińskiego o nowy projekt uchwały ws. śmierci Przemyka,"Szef SLD Leszek Miller poprosił posła Tadeusz Iwińskiego o przygotowanie projektu uchwały w sprawie śmierci Grzegorza Przemyka. Chce, by procedował nad nim Sejm. Zapewnił, że Sojusz potępia zabójstwo Grzegorza Przemyka.",         ,,
https://wiadomosci.onet.pl/kraj/2-lipca-sld-przedstawi-swoj-raport-o-euro-2012/3msn6,2 lipca SLD przedstawi swój raport o Euro 2012,"Szef SLD Leszek Miller zapowiedział we wtorek, że 2 lipca, czyli dzień po zakończeniu Euro, Sojusz przedstawi swój raport dotyczący przebiegu mistrzostw. Ocenie poddane zostaną kwestie sportowe, organizacyjne i związane z bezpieczeństwem - dodał.",     ,,
https://wiadomosci.onet.pl/kraj/rzeczpospolita-partyjne-podchody-do-europarlamentu/w7qz8,"""Rzeczpospolita"": partyjne podchody do europarlamentu","Ruszyły przygotowania do wyborów do Parlamentu Europejskiego. Choć zostało do nich dwa lata, już dziś wywołują one spore emocje i prowadzą do wewnątrzpartyjnych konfliktów. Jak pisze ""Rzeczpospolita"", SLD bardzo poważnie bierze pod uwagę wystawienie Aleksandra Kwaśniewskiego.",    ,,
https://wiadomosci.onet.pl/kraj/leszek-miller-krytykuje-polityke-wschodnia-rzadu/53vww,Leszek Miller krytykuje politykę wschodnią rządu,"Przewodniczący Sojuszu Lewicy Demokratycznej Leszek Miller ocenił dziś, że polityka wschodnia rządu Donalda Tuska jest bezskuteczna. Zaapelował też, aby w wyborach do PE poprzeć socjalistyczną i socjaldemokratycznej lewicę, do której należy SLD.",       ,,
http://wiadomosci.onet.pl/tylko-w-onecie/politycy-o-nieobecnosci-jaroslawa-kaczynskiego-podczas-zgromadzenia-narodowego/62zqk,Politycy o nieobecności Jarosława Kaczyńskiego podczas Zgromadzenia Narodowego,"- Zawsze lepiej jeśli w takich ważnych, przełomowych momentach jak Zgromadzenie Narodowe, frekwencja jest stuprocentowa - tak nieobecność prezesa PiS-u podczas dzisiejszego Zgromadzenia Narodowego, skomentował Leszek Miller.",  ,,
https://wiadomosci.onet.pl/flesz-smierc-wscieklego-psa-dyktatura-w-pis/kj58f,"Flesz: śmierć ""Wściekłego Psa""; dyktatura w PiS?","Zdecydowanie najważniejszym wydarzeniem dzisiejszego dnia była śmierć byłego libijskiego dyktatora Muammara Kaddafiego, który został złapany i zabity w swoim rodzinnym mieście - Syrcie. W kraju oprócz zmian na lewicy ważnym wydarzeniem jest burza w PiS, którego kierownictwo skrytykował europoseł tej partii, Tadeusz Cymański. W rozmowie z dziennikarzami ""Wprost"" stwierdził, że autorytaryzm i dyktatura gubi jego partię.",                   ,,
https://wiadomosci.onet.pl/waza-sie-polityczne-losy-leszka-millera/lsghhl,Ważą się polityczne losy Leszka Millera,,            ,,
http://wiadomosci.onet.pl/tylko-w-onecie/leszek-miller-o-liderach-opozycji/zmd8k9f,Leszek Miller o liderach opozycji,"Zdaniem gościa programu ""Posłowie"" z niedawnego zamieszania w parlamencie obronną ręką wyszedł Grzegorz Schetyna, a ucierpiał Ryszard Petru. - Ma kłopoty natury politycznej i osobistej, które będą mu towarzyszyć - mówił Miller o liderze Nowoczesnej. W poważnych kłopotach znalazł się również Mateusz Kijowski. - Powinien się usunąć na jakiś czas. Lekceważenie uchwały zarządu to nie jest dobre wyjście - komentował Miller i dodał, że ""wielu ludzi jest rozczarowanych i zniesmaczonych"" działaniami przywódcy KOD.",,,
https://wiadomosci.onet.pl/tylko-w-onecie/leszek-miller-biedron-nie-wydaje-sie-bardzo-zdeterminowany/8l3h06n,Leszek Miller: Biedroń nie wydaje się bardzo zdeterminowany,,,,
https://wiadomosci.onet.pl/tylko-w-onecie/spor-o-afere-rywina-trwa-juz-dziesiec-lat-to-byla-nieprawdopodobna-historia/rl65y,Spór o aferę Rywina trwa już dziesięć lat. To była nieprawdopodobna historia,"Ta wiadomość wywołała polityczną burzę i na kilka lat zdominowała historię naszego kraju. Czy Rywin rzeczywiście działał sam? A może słynna już Grupa Trzymająca Władzę istniała? O to, jaka jest prawdziwa wersja całej sprawy, historycy spierają się do dziś.",                                       ,,
https://wiadomosci.onet.pl/kraj/strak-o-pomyslach-sld-to-sa-bzdury/0dx5n,Strąk o pomysłach SLD: to są bzdury,"Leszek Miller chce reformy samorządowej, powrotu do 49 województw i likwidacji powiatów. - To są bzdury. Nie można co 10 lat wywracać do góry nogami systemu administracyjnego kraju! - ocenia w rozmowie z ""Gazetą Wyborczą"" Michał Strąk, szef Urzędu Rady Ministrów w rządzie SLD-PSL w połowie lat 90.",      ,,
https://wiadomosci.onet.pl/kraj/nieoczekiwany-ruch-palikota-w-kierunku-sld/0rmsq,Nieoczekiwany ruch Palikota w kierunku SLD,"Janusz Palikot proponuje szefowi klubu SLD Leszkowi Millerowi spotkanie ws. przygotowania dobrego projektu ustawy o związkach partnerskich. - Zróbmy dobrą ustawę, SLD to zgłosi, my to poprzemy - powiedział Palikot.",         ,,
https://wiadomosci.onet.pl/kraj/miller-bienkowska-zachowala-sie-zle-mogla-powiedziec-nie/k9xp8r,"Miller: Bieńkowska zachowała się źle. Mogła powiedzieć ""nie""","- Byłem przekonany, że ta procedura nie zostanie uruchomiona. Z tego, co wiem, Jean-Claude Juncker tego nie proponował, ale został pokonany przez jastrzębie. Uważam, że Elżbieta Bieńkowska źle się zachowała. Mogła wyraźnie powiedzieć ""nie"", wtedy mielibyśmy chociaż jeden głos sprzeciwu - mówił w ""TVN24"" Leszek Miller.",            ,,
https://wiadomosci.onet.pl/kraj/annusewicz-wyrzucenie-kalisza-to-dla-sld-strzal-w-stope/p6y8v,Annusewicz: wyrzucenie Kalisza to dla SLD strzał w stopę,"- Wyrzucenie Ryszarda Kalisza to strzał w stopę - tak decyzję sądu partyjnego SLD ocenił politolog Olgierd Annusewicz. Według niego Sojusz cierpi na brak rozpoznawalnych i popularnych twarzy, a teza, że Kalisz działał na szkodę tej partii, jest naciągana.",        ,,
https://wiadomosci.onet.pl/kraj/palikot-ws-tajnych-wiezien-cia-w-polsce-wstyd-mi-za-leszka-millera/s8xj1,Palikot ws. tajnych więzień CIA w Polsce: wstyd mi za Leszka Millera,"- Wstyd mi za Polskę i wstyd mi za Leszka Millera. To, że daliśmy się potraktować jak kraj Trzeciego Świata i pozwoliliśmy mocarstwom utworzyć na terenie naszego kraju miejsca, w których torturowano ludzi i łamano prawa człowieka, to hańba kładąca się na całej naszej polskiej historii. To skandal - mówił na briefingu prasowym w Sejmie Janusz Palikot. Skomentował w ten sposób ostatnie doniesienia ws. tajnych więzień CIA, które były na terenie Polski. - Miller nie potrafi żyć, nie będąc od nikogo uzależnionym. To jest jakaś klątwa, która ciąży nad tego typu ludźmi, którzy nie potrafią być samodzielni - dodał Palikot, mówiąc o Leszku Milllerze w kontekście całej tej sprawy.",          ,,
https://wiadomosci.onet.pl/kraj/miller-jesli-tk-uchyli-ustawe-o-ogrodkach-dzialkowych-stworzymy-nowa/8hpds,"Miller: jeśli TK uchyli ustawę o ogródkach działkowych, stworzymy nową","Szybkie przygotowanie nowego projektu ustawy o rodzinnych ogrodach działkowych, w razie uchylenia przez Trybunał Konstytucyjny całości lub części dotychczasowych przepisów, zapowiedział w czwartek w Gdyni szef SLD Leszek Miller.",     ,,
https://wiadomosci.onet.pl/kraj/leszek-miller-o-magdalenie-ogorek-to-samodzielna-kandydatka-z-niebanalna-kampania/rb4z8,Leszek Miller o Magdalenie Ogórek: to samodzielna kandydatka z niebanalną kampanią,"Pani doktor Ogórek jest kandydatką całkowicie samodzielną i prowadzi suwerenną kampanię - stwierdził lider SLD Leszek Miller w programie ""Fakty po Faktach"" na antenie TVN24. W ostatnich dniach w mediach pojawiły się doniesienia o tym, że niezależność Magdaleny Ogórek wzbudza niezadowolenie wśród kierownictwa partii.",   ,,
https://wiadomosci.onet.pl/kraj/prezydent-sie-przestraszyl-to-jest-skandal/8xrt2,"Prezydent się przestraszył? ""To jest skandal""","Leszek Miller (SLD) nazwał ""skandalem"" decyzję Bronisława Komorowskiego, który postanowił nie zapraszać gen. Wojciecha Jaruzelskiego do prezydenckiego samolotu lecącego na beatyfikację Jana Pawła II. - Uważam, że prezydent przestraszył się fali krytyki, która spotkała go po zaproszeniu Jaruzelskiego do Rady Bezpieczeństwa Narodowego - mówił były premier w porannym programie Radia Zet.",     ,,
https://wiadomosci.onet.pl/kraj/miller-mozemy-pomoc-14-latce-przeprowadzic-aborcje-za-granica/0jek9,Miller: możemy pomóc 14-latce przeprowadzić aborcję za granicą,"Trwa zamieszanie medialne w związku z 14-latką z Lublina, która zaszła w ciążę, a następnie próbowała dokonać aborcji. Sprawę naświetliła ""Gazeta Wyborcza"" i codziennie podaje nowe informacje na ten temat. Sprawą zaczynają się też interesować politycy, w tym Leszek Miller, szef Polskiej Lewicy. Jak pisze na swoim blogu w Onet.pl, jego partia jest w stanie pomóc dziewczynie i jej matce w przeprowadzeniu aborcji za granicą.",    ,,
https://wiadomosci.onet.pl/opinie/leszek-miller-morawiecki-jest-utalentowanym-propagandysta/53zmlwk,Leszek Miller: Morawiecki jest utalentowanym propagandystą,,,,
https://wiadomosci.onet.pl/kraj/byly-premier-to-nie-papiez-decyduje-ale-wiejski-proboszcz/jrgvz,"Były premier: to nie papież decyduje, ale wiejski proboszcz","Były premier Leszek Miller tłumaczył, dlaczego SLD nie zmieniło ustawy antyaborcyjnej kiedy było u władzy. Zdaniem polityka na przeszkodzie stanęła konieczność współpracy z Kościołem katolickim przed referendum ws. przystąpienia Polski do Unii Europejskiej. Miller przyznał, że z rozmów z papieżem Janem Pawłem II wynikało, że był on zwolennikiem integracji europejskiej, ale to za mało. - W dniu referendum to nie papież decyduje, tylko wiejski proboszcz - stwierdził kandydat SLD do Sejmu w TOK FM.",    ,,
https://wiadomosci.onet.pl/kraj/leszek-miller-we-wprost-o-smierci-syna-i-polityce/4bywhp3,"Leszek Miller we ""Wprost"": tragedia, która nas spotkała, przebudowuje świadomość","- Do śmierci syna wiedziałem, kim jestem i co jest w życiu ważne; teraz nie wiem, jakim będę człowiekiem i co będę robił - mówił były premier Leszek Miller w wywiadzie dla tygodnika ""Wprost"". - Syn nie zostawił żadnej wiadomości, dlatego to wszystko jest takie obezwładniające - powiedział. - Czynna polityka jest już poza mną - dodał.",        ,,
https://wiadomosci.onet.pl/kraj/sld-5-grudnia-kongres-partii-i-decyzje-personalne/krrz6h,SLD: 5 grudnia kongres partii i decyzje personalne,,              ,,
https://wiadomosci.onet.pl/kraj/miller-szykuje-nam-sie-kolejna-droga-przez-meke/w0qe2,Miller: szykuje nam się kolejna droga przez mękę,"- Bartosz Arłukowicz jest bardzo zdolnym, młodym człowiekiem, który zdaje w tej chwili najcięższy egzamin. Teraz niech pokaże, co potrafi na utwardzonym polu - powiedział Leszek Miller o problemach ministra zdrowia z nowa ustawą refundacyjną i jej nowelizacją. Dodał również, że równocześnie z aferą związaną z refundacją leków szykuje się kolejna. - Trwa proces zawierania umów z NFZ i szykuje nam się kolejna droga przez mękę. NFZ woli zawierać umowy z gabinetami prywatnymi niż szpitalami - wyjaśnił.",         ,,
https://wiadomosci.onet.pl/flesz-starcie-lewicy-slowa-jana-pawla-ii-tajne/vqlp5,Flesz: starcie lewicy; słowa Jana Pawła II tajne,"Dzisiaj z okazji Święta Pracy w wielu miastach w całym kraju odbyły się pochody 1-majowe. W Warszawie marsz zorganizował Sojusz Lewicy Demokratycznej z Leszkiem Millerem na czele. - Dawno sytuacja nie była tak zła i dawno lewica nie była tak silna. Dziś jest nas 15 tysięcy. Za rok będzie 50, a za trzy lata - miliony głosów w urnach - powiedział Leszek Miller. Także w Warszawie i do tego równolegle z marszem Sojuszu rozpoczął się kongres największego rywala SLD - Ruchu Palikota. - Witam piękne panie, witam dostojnych panów i witam was - naćpana hołoto - tymi słowami rozpoczął kongres Andrzej Rozenek. Dzisiaj również kardynał Stanisław Dziwisz ujawnił we włoskiej telewizji, że ostatnie nagrane słowa papieża Jana Pawła II pozostaną tajne.",    ,,
https://wiadomosci.onet.pl/kraj/jaroslaw-kaczynski-powie-ze-na-wawelu-lecha-kaczynskiego-nie-ma-bo-zmartwychwstal/bt0s9,"""Jarosław Kaczyński powie, że na Wawelu Lecha Kaczyńskiego nie ma, bo zmartwychwstał""","- Jerzy Giedroyć zwykł mówić, że Polską rządzą dwie trumny: Romana Dmowskiego i Józefa Piłsudskiego. Jarosław Kaczyński wyraźnie chce z duetu uczynić trio i za wszelką cenę wpycha między te dwie, trzecią - trumnę swojego brata - pisze na swoim blogu w Onet.pl Leszek Miller. Według polityka, prezes PiS ""celowo pomylił obchodzone właśnie Boże Narodzenie z Wielkanocą"". - Ta pomyłka potrzebna jest mu po to, aby wkrótce powiedzieć, iż w sarkofagu na Wawelu Lecha Kaczyńskiego nie ma, bo zmartwychwstał - kontynuuje.",   ,,
https://wiadomosci.onet.pl/miller-po-tych-slowach-postawilbym-pawlakowi-ultimatum/qm83s,Miller: po tych słowach postawiłbym Pawlakowi ultimatum,"Były premier Leszek Miller podkreślił w programie ""Jeden na jeden"" w TVN 24, że na miejscu Donalda Tuska nie zostawiłby ostatniej wypowiedzi Waldemara Pawlaka na temat wypłacalności ZUS bez reakcji. - Wszedłbym w spór z wicepremierem własnego rządu. Jeżeli minister gospodarki zasiewa wątpliwość w umysłach Polaków, to jest to bardzo poważna sprawa. Postawiłbym mu ultimatum. Zmusiłbym go to wycofania się z tych słów albo do wycofania się z koalicji - przyznał gość TVN 24.",     ,,
https://wiadomosci.onet.pl/kraj/wybory-do-parlamentu-europejskiego-politycy-sld-na-listach-koalicji-europejskiej/xf7qmnj,"Miller, Cimoszewicz, Belka i Liberadzki wśród kandydatów SLD do PE","Byli premierzy: Leszek Miller, Włodzimierz Cimoszewicz i Marek Belka oraz wiceszef PE Bogusław Liberadzki - to niektórzy kandydaci SLD w wyborach do europarlamentu, którzy znajdą się na listach Koalicji Europejskiej. Zostali oni zatwierdzeni podczas Rady Krajowej partii.",                ,,
https://wiadomosci.onet.pl/kraj/miller-kwasniewski-nie-ma-zadnego-glosu-w-sld/vf50c,Miller: Kwaśniewski nie ma żadnego głosu w SLD,"Na łamach ""Polska The Times"" szef SLD dokonuje porównania postaci Jarosława Kaczyńskiego i Zbigniewa Ziobry oraz ocenia szanse na przetrwanie koalicji rządowej.",  ,,
https://wiadomosci.onet.pl/kraj/ostro-o-kosciele-wtedy-popelniono-grzech-pierworodny/z4gln,"Leszek Miller: państwo abdykowało, nie szanuje swej autonomii","Szef SLD Leszek Miller ocenił podczas debaty z okazji 20. rocznicy podpisania konkordatu, że państwo polskie abdykowało w obliczu kolejnych roszczeń Kościoła katolickiego, który – jak mówił – stale próbuje ""włączać struktury państwa we własną misję religijną"". Zdaniem byłego premiera państwo polskie popełniło też ""grzech pierworodny"" podpisując konkordat.",                 ,,
https://wiadomosci.onet.pl/kraj/schetyna-jestem-zaskoczony-ruchem-palikota/8p472,Schetyna: jestem zaskoczony Ruchem Palikota,"Grzegorz Schetyna przyznał na antenie radia TOK FM, że nie jest przekonany, czy parlament poradzi sobie z oceną i nadzorowaniem rządu w sprawach europejskich. - Jestem zdystansowany do ostatniej debaty, bo nie chcę źle mówić o posłach. Oczekiwałem rzetelnej analizy, a jedyny pełny głos to było wystąpienie Leszka Millera. Pozostałe wystąpienia szefów klubów były przystające do dramatyzmu sytuacji - stwierdził. Dodał też, że w tym względzie jest ""zaskoczony Ruchem Palikota"".",      ,,
https://wiadomosci.onet.pl/kraj/leszek-miller-o-uchwale-tk-prezes-rzeplinski-popelnil-blad/xr4lh9,"Leszek Miller: uważam, że prezes Rzepliński popełnił dziś błąd","– Prezydent stwierdzi, że ta uchwała nie ma mocy prawej i będzie miał on całkowitą rację. Andrzej Rzepliński dał amunicję swoim dotychczasowym krytykom – mówił w TVN Leszek Miller. Polityk nawiązał do dzisiejszej uchwały Zgromadzenia Ogólnego TK ws. kandydatów na prezesa Trybunału. Do wyboru kandydatów doszło mimo braku kworum.",     ,,
https://wiadomosci.onet.pl/kraj/leszek-miller-o-obsadzie-rzadu-zdecydowaly-kryteria-polityczne-nie-merytoryczne/lyd38,"Leszek Miller: o obsadzie rządu zdecydowały kryteria polityczne, nie merytoryczne","- To kryteria polityczne, nie merytoryczne zdecydowały o obsadzie nowego rządu Donalda Tuska - uważa szef klubu SLD Leszek Miller. - To nie jest rząd fachowców, to kpina - ocenia rzecznik klubu SLD Dariusz Joński. Nie wie jeszcze, jak SLD zagłosuje ws. wotum zaufania dla rządu.",         ,,
https://wiadomosci.onet.pl/kraj/leszek-miller-pis-zachowuje-sie-haniebnie/j9t2r,Leszek Miller: PiS zachowuje się haniebnie,"- W tym samym studiu, przed wakacjami, mówiłem, że jeśli do referendum dojdzie, pójdę głosować za odwołaniem Hanny Gronkiewicz-Waltz, ale wtedy nie wiedziałem, że PiS wpadnie na pomysł z literą W i będzie chciał w haniebny sposób wykorzystać Powstanie Warszawskie. Referendum nie jest dobrym pomysłem. Spora cześć warszawiaków, teraz machnie na to ręką - mówi Leszek Miller w Kontrwywiadzie RMF FM.",   ,,
https://wiadomosci.onet.pl/kraj/palikot-gowin-zachowuje-sie-jak-katolicka-ciota/wm7gm,Palikot: Gowin zachowuje się jak katolicka ciota,"Na Twiterze ukazał się wpis Janusza Palikot obrażający ministra sprawiedliwości. Palikot napisał: ""Gowin zachowuje się jak katolicka ciota. To że biskup gwałci dziecko nie ma znaczenia dopóki nikt się o tym nie dowie"". Pytany przez dziennikarzy o wpis na Twiterze lider Ruchu Palikota odpowiedział, że dotyczy to wczorajszej wypowiedzi Gowina, w której powiedział, że mówienie o więzieniach CIA jest zapraszaniem do odwetu. - To obłudna katolicka mentalność. Jarosław Gowin jest ciotą - tłumaczył Palikot. Jeszcze później, w programie TVN 24 ""Tak jest"" tłumaczył się dalej. Stwierdził, że nie jest to obraźliwe słowo wobec gejów, bo w jego mniemaniu oznacza osoby dwulicowe - a tak właśnie według niego zachowuje się Gowin. Dodał przy tym, że cioty to... wiedźmy według starosłowiańskich wierzeń (co akurat jest prawdą).",           ,,
https://wiadomosci.onet.pl/kraj/ryszard-kalisz-usuniety-z-sld-rozpoczynam-nowe-zycie/hjjrv,"Ryszard Kalisz usunięty z SLD. ""Rozpoczynam nowe życie""","Ryszard Kalisz został wykluczony z SLD. Taką decyzję podjął sąd partyjny. Polityk został w ten sposób ukarany za współpracę z inicjatywą Europa Plus. - Rozpoczynam nowe życie - stwierdził polityk po zakończeniu posiedzenia sądu partyjnego. Jak dodał, nie będzie się od tej decyzji odwoływał.",                   ,,
https://wiadomosci.onet.pl/kraj/projekt-mswia-koniec-obowiazku-posiadania-prawa-jazdy-i-dowodu-rejestracyjnego/40ft7,Projekt MSWiA: koniec obowiązku posiadania prawa jazdy i dowodu rejestracyjnego,"Szef MSWiA Jerzy Miller zapowiedział, że po wyborach parlamentarnych zostanie przedstawiony projekt znoszący obowiązek posiadania praw jazdy i dowodów rejestracyjnych pojazdów.",  ,,
https://wiadomosci.onet.pl/kraj/kalisz-to-straszne-gdyby-tak-bylo/95439,"Kalisz: to straszne, gdyby tak było","Poseł SLD Ryszard Kalisz nie chciał odpowiadać na pytania dotyczące sprawy rzekomych więzień CIA i ewentualnej wiedzy leszka Millera na ten temat. Jak podkreślił Kalisz nie można zajmować się ""gdybaniem"" na ten temat. - Gdybanie pozostawiam dziennikarzom. To byłoby straszne, gdyby prokuratura zajmowała się gdybaniem, a nie prawem. Prokuratura zajmuje się sprawdzaniem hipotez - stwierdził Kalisz w programie ""Kropka nad i"" w TVN24.",        ,,
https://wiadomosci.onet.pl/kraj/wolal-zastrzelic-sie-niz-zywcem-splonac/8414w,"""Wolał zastrzelić się, niż żywcem spłonąć""","Wczoraj pilot ppłk. Marek Miłosz został uniewinniony w sprawie wypadku śmigłowca z udziałem ówczesnego premiera Leszka Millera. Do wypadku doszło w 2003 roku. Były premier jest zadowolony z takiego przebiegu sytuacji. - Wielokrotnie wyrażałem nadzieję, że ppłk. Marek Miłosz zostanie uniewinniony i bez przeszkód będzie mógł latać dalej - napisał na swoim blogu w Onet.pl.",   ,,
https://wiadomosci.onet.pl/kraj/nie-mowilem-ze-kaczynski-rowna-sie-adolf-h/cepw3,"""Nie mówiłem, że Kaczyński równa się Adolf H.""","- Ani razu nie powiedziałem, że PiS równa się NSDAP. Przypomniałem natomiast, że PiS jest dla mnie bardzo bliską współczesną wersją narodowego socjalizmu. Ale to nie jest wersja sprzed 70 lat - powiedział Leszek Miller w TVN24. Były poseł skomentował w ten sposób reakcje, jakie wywołał jego wczorajszy wywiad w tygodniku ""Kultura Liberalna"".",   ,,
https://wiadomosci.onet.pl/kraj/miller-lid-umrze/sq9xs,Miller: LiD umrze,"UE warta była mszy, więc nie chcieliśmy się z nikim konfliktować. Teraz lewica nieskrępowana żadnym referendum może pokazać prawdziwy program - powiedział były premier, lider Polskiej Lewicy, Leszek Miller w ""Kropce nad i"" w TVN24 i dodał, że ""LiD umrze"".",   ,,
https://wiadomosci.onet.pl/kraj/miller-nie-ma-wroga-na-lewicy-razem-mamy-szanse-pokonac-prawice/mx1kr,"Miller: nie ma wroga na lewicy, razem mamy szanse pokonać prawicę",Nie ma wroga na lewicy; zjednoczeni mamy szanse pokonać prawicę – przekonywał w sobotę szef SLD Leszek Miller podczas kongresu lewicowych partii i organizacji na Stadionie Narodowym. Ryszard Kalisz dołączył wraz ze swoim stowarzyszeniem do porozumienia lewicy.,           ,,
https://wiadomosci.onet.pl/tylko-w-onecie/gowin-kosciol-potrafi-sobie-radzic-z-pedofilia-ale-ma-problem-z-homoseksualizmem/x56ff,"Gowin: Kościół potrafi sobie radzić z pedofilią, ale ma problem z homoseksualizmem","- Schetyna wciąż jest numerem dwa w PO. (...) Uważam, że Donald Tusk ma szanse zostać trzeci raz premierem. Pozostanie też szefem partii po 2015 r. Okoliczności się zmieniają. Trzeba będzie wziąć odpowiedzialność za państwo - powiedział w drugiej części rozmowy z Onetem Jarosław Gowin. Minister sprawiedliwości wypowiedział się również na temat problemów Kościoła w Polsce. - Kościół potrafi sobie radzić z pedofilią, ale ma problem z homoseksualizmem - przyznał. Jako ""niemądre"" uznał za to opinie, że mafia homoseksualna trzęsie polskim Kościołem.",                                                          ,,
https://wiadomosci.onet.pl/kraj/miller-o-marszu-13-grudnia-to-jedno-z-dziwacznych-posuniec-kaczynskiego/9tfel,Miller o marszu 13 grudnia: to jedno z dziwacznych posunięć Kaczyńskiego,"Były premier Leszek Miller, który był gościem Moniki Olejnik w Radiu ZET, pytany o marsz organizowany 13 grudnia przez polityków PiS, przyznał, że jest to ""jedno z dziwacznych posunięć, które realizuje Jarosław Kaczyński"". - Słyszałem, że na tej demonstracji ma paść kolejne oskarżenie pod adresem pana Sikorskiego, za jakąś zdradę i za to, że chce abyśmy utracili niepodległość. To wszystko jest śmieszne, ale też ponure - stwierdził.",      ,,
https://wiadomosci.onet.pl/kraj/tasmy-kaczynskiego-leszek-miller-ewidentne-naruszenie-prawa/sv01z39,Leszek Miller o Jarosławie Kaczyńskim: to ewidentne naruszenie prawa,"- Przez lata Kaczyński budował wizerunek człowieka, który nie interesuje się dobrami doczesnymi. Tymczasem brał udział w negocjacjach biznesowych - powiedział Leszek Miller w rozmowie z ""Rzeczpospolitą"". - Partii politycznej nie powołuje się, by budowała wieżowce - dodał.",     ,,
https://wiadomosci.onet.pl/kraj/miller-zamysl-pis-cofa-sie-w-mrok-ii-rp/5nn0x,Miller: zamysł PiS cofa się w mrok II RP,"- Twórcy potworka zrodzonego w umysłach braci Kaczyńskich musieli mieć pod ręką faszyzującą konstytucję kwietniową z 1935 roku. Wbrew enuncjacjom zamysł autorów nie wybiega do idei IV RP, a cofa się w mrok II Rzeczpospolitej - tak wczorajszy projekt konstytucji autorstwa PiS opisuje na swoim blogu w Onet.pl Leszek Miller.", ,,
https://wiadomosci.onet.pl/kraj/polityk-sld-tam-czulem-sie-jak-dziad-z-polski/nrdfn,Polityk SLD: tam czułem się jak dziad z Polski,"- Chiny doskonale funkcjonują. Kiedy tam byłem, czułem się jak dziad z Polski - tak o drugiej potędze gospodarczej na świecie, wypowiedział się, w TVN24, polityk SLD Piotr Gadzinowski.",   ,,
https://wiadomosci.onet.pl/kraj/sld-proponuje-program-kosz-owocow-w-kazdej-szkole/v08xe,"SLD proponuje program ""kosz owoców w każdej szkole""","SLD chce, by każde dziecko w szkole podstawowej dostawało świeże owoce. Politycy Sojuszu chcą wkrótce wystąpić z programem ""kosz owoców w każdej szkole"", w ramach którego samorządy miałyby kupować owoce dostarczane do szkół.",        ,,
http://wiadomosci.onet.pl/kraj/kopacz-dla-rzeczpospolitej-cenie-leszka-millera/w2ckr,"Kopacz dla ""Rzeczpospolitej"": cenię Leszka Millera","- Mój instynkt polityczny mówi mi, że koalicja PO-PSL przetrwa do końca kadencji Sejmu. Do wyborów jeszcze dwa lata, a to dużo czasu na działanie. Nie wierzę, żeby Polacy ponownie oddali władzę PiS - przekonuje Ewa Kopacz. Marszałek Sejmu dodaje też, że ceni Leszka Millera, ale o przyszłej koalicji rządowej, jeżeli będzie taka konieczność, zadecyduje zbieżność programowa partii.",   ,,
https://wiadomosci.onet.pl/tylko-w-onecie/prof-kazimierz-kik-leszek-miller-jest-dyrygentem-na-titanicu/5667n,Prof. Kazimierz Kik: Leszek Miller jest dyrygentem na Titanicu,"- Teraz jest to już ostatnia walka Leszka Millera i on doskonale wie, że jego odejście będzie na amen - mówi Onetowi prof. Kazimierz Kik, lewicowy politolog z Uniwersytetu Jana Kochanowskiego.",                                    ,,
https://wiadomosci.onet.pl/kraj/miller-o-glosowaniu-nad-odwolaniem-nowickej-to-jest-kleska-palikota/xpfxn,Miller o głosowaniu nad odwołaniem Nowickej: to jest klęska Palikota,"Widowiskową klęską Janusza Palikota nazwał w Rzeszowie lider Sojuszu Lewicy Demokratycznej Leszek Miller nieskuteczny wniosek o odwołanie Wandy Nowickiej z funkcji wicemarszałka Sejmu. - To jest klęska Janusza Palikota, bardzo widowiskowa zresztą, bardzo bolesna - podkreślił szef Sojuszu.",      ,,
https://wiadomosci.onet.pl/kraj/kwasniewski-i-miller-na-konwencji-sld/f5z8h,Kwaśniewski i Miller na konwencji SLD,"B. prezydent Aleksander Kwaśniewski i b. premier Leszek Miller wystąpią jutro na konwencji SLD poświęconej polityce europejskiej. - Chcemy przypomnieć, kto wprowadzał Polskę do UE i kto może wprowadzić więcej Europy do Polski - podkreśla szef Sojuszu Grzegorz Napieralski.",           ,,
https://wiadomosci.onet.pl/kraj/wyladowanie-o-okreslonej-porze-bylo-priorytetem-bezdyskusyjnym/lebc4,"""Wylądowanie o określonej porze było priorytetem bezdyskusyjnym""","- To jest niestety bardzo prawdopodobne - tak Leszek Miller w ""Faktach po Faktach"" w TVN24 skomentował kolejne słowa odczytane ze stenogramów z czarnych skrzynek prezydenckiego Tu-154, który rozbił się pod Smoleńskiem. Były premier powiedział, że presja na lądowanie musiała być, a ""wylądowanie o określonej porze było priorytetem bezdyskusyjnym"".",    ,,
https://wiadomosci.onet.pl/kraj/miller-kaczynski-zatruwa-umysly-tysiecy-ludzi/2w01l,Miller: Kaczyński zatruwa umysły tysięcy ludzi,"- To, co zrobił prezes PiS to rzecz niedopuszczalna. To jest sianie otwartej nienawiści do naszych najbliższych sąsiadów, ksenofobia i zatruwanie umysłów tysięcy ludzi. Pan Kaczyński akcentujący takie rzeczy powinien się zastanowić dlaczego Polacy biją Polaków. Dla mnie to jest jeszcze gorsze, że my, obywatele Rzeczypospolitej nie ukrywamy nienawiści i jesteśmy ludźmi, którzy łatwo rozdają sobie razy - powiedział w ""Sygnałach Dnia"" Leszek Miller.",        ,,
https://wiadomosci.onet.pl/kraj/kaczynski-wiaze-nadzieje-z-tym-ze-dojdzie-do-rozlewu-krwi/j5lgd,"""Kaczyński wiąże nadzieję z tym, że dojdzie do rozlewu krwi""","- To jest haniebne, że poszło w kierunku szczucia jednych ludzi nad drugich. Jarosław Kaczyński całą swoją nadzieję wiąże z tym, że dojdzie do rozlewu krwi - mówił w programie ""Kawa na ławę"" na antenie TVN 24 Janusz Palikot. - My wystosujemy pismo w sprawie skandalicznego siania nienawiści. Kaczyński czyha na zamieszki. Na stronach PiS w wielu miejscach zachęcano do zamieszek. Prezes PiS mówi, że to Niemcy powinni być ukarani, ale to nie oni spowodowali zadymę, tylko ludzie podpuszczeni przez Kaczyńskiego - dodał.",          ,,
https://wiadomosci.onet.pl/kraj/miller-biegli-maja-rachunki-do-wyrownania/4k7s1,Miller: biegli mają rachunki do wyrównania,"- Zawsze sobie zadaję pytanie, któż to są ci biegli. Są to zdaje się dwie osoby. Z moich informacji wynika, że nie są to osoby, które mogą być obiektywne. Mają oni bowiem rachunki do wyrównania, z obecnym kierownictwem BOR - powiedział Leszek Miller w ""Faktach po faktach"" w TVN24. Odniósł się on tym samym do dzisiejszej informacji, w której podano, że według informacji biegłych wynika, że uchybienia w działaniach podejmowanych przez BOR podczas lotów premiera i prezydenta do Smoleńska w kwietniu 2010 r. ""miały znaczący wpływ na obniżenie bezpieczeństwa ochranianych osób"".",  ,,
https://wiadomosci.onet.pl/kraj/leszek-miller-nie-smialem-sie-biedron-mowil-rzeczy-madre/f6h3c,Leszek Miller: Nie śmiałem się. Biedroń mówił rzeczy mądre,"- Nie śmiałem się. Jak pani wie, mój klub jest usytuowany obok klubu Janusza Palikota i obserwowaliśmy razem to widowisko, dziwiąc się tej reakcji. Pan poseł Biedroń mówił rzeczy mądre - powiedział w ""Gościu radia Zet"" Leszek Miller, przewodniczący klubu parlamentarnego SLD, zapytany o śmiech posłów w reakcji na użycie przez Roberta Biedronia sformułowania ""poniżej pasa"". - Ostatni raz składałem ślubowanie w wysokiej izbie w 2001 roku. Wydaje mi się, że obecny skład sejmu jest o wiele bardziej zdominowany przez posłów o orientacji centro-prawicowej czy prawicowo-konserwatywnej, i to wiele wyjaśnia - dodał.",   ,,
https://wiadomosci.onet.pl/kraj/prokuratura-wezwie-bylego-prezydenta-i-premiera/g2hz4,Prokuratura wezwie byłego prezydenta i premiera?,Aleksander Kwaśniewski i Leszek Miller będą najprawdopodobniej przesłuchani w śledztwie w sprawie wywierania nacisków na Janusza Kaczmarka przez Jana K. - informuje serwis tvp.info.,  ,,
https://wiadomosci.onet.pl/kraj/awantura-o-polanskiego-w-studiu-tvn24-dlaczego-bronicie-pedofila/fdcw0,"Awantura o Polańskiego w studiu TVN24. ""Dlaczego bronicie pedofila?""","Goście programu ""Kawa na Ławę"" na antenie TVN24 pokłócili się o sprawę Romana Polańskiego. Przypomnijmy, że władze USA żądają od Polski wydania reżysera amerykańskim organom ścigania. - Nie ma żadnej podstawy prawnej do ekstradycji - komentował sprawę lider SLD Leszek Miller. Z tym nie zgadzał się jednak Zbigniew Girzyński z PiS. - Dlaczego bronicie pedofila? - pytał pozostałych gości. Politycy rozmawiali również o ostatnim kompromisie Unii Europejskiej. - To, co się wydarzyło na ostatnim szczycie, to jest kara śmierci dla polskiej energetyki - mówił Przemysław Wipler.",        ,,
https://wiadomosci.onet.pl/kraj/wyrok-dla-aleksandry-jakubowskiej-utrzymany-w-mocy-miller-jestem-zdumiony/d06vl,Wyrok dla Aleksandry Jakubowskiej utrzymany w mocy. Miller: jestem zdumiony,"- Jestem zdumiony, bo cztery lata temu ten sam sąd okręgowy w Warszawie w oparciu o ten sam materiał dowodowy i tych samych świadków uniewinnił panią Jakubowską. Co więcej, przewodniczący składu sędziowskiego zwracając się do prokuratora powiedział, że jego działalność sprawia wrażenie szukania paragrafu na człowieka - powiedział Leszek Miller w Radiu ZET, komentując wyrok skazujący Aleksandrę Jakubowską na wyrok więzienia w zawieszeniu - Nic się nie zmieniło, a sąd zachował się radykalnie odmiennie",                ,,
https://wiadomosci.onet.pl/kraj/byli-premierzy-chca-debaty-o-przyszlosci-unii/7t5d8,Byli premierzy chcą debaty o przyszłości Unii,"Byli premierzy Leszek Miller i Włodzimierz Cimoszewicz zapowiedzieli w Gdyni podjęcie wspólnej inicjatywy dotyczącej przyszłości Unii Europejskiej. Zdaniem obu polityków lewicy, UE powinna dążyć do większej integracji na wzór federacji.",         ,,
https://wiadomosci.onet.pl/kraj/miller-glinski-to-osoba-prywatna-nie-powinien-miec-glosu-w-debacie-nad-wotum/kb4nz,"Miller: Gliński to osoba prywatna, nie powinien mieć głosu w debacie nad wotum","Szef SLD Leszek Miller uważa, że nie ma żadnego powodu, by kandydat PiS na premiera prof. Piotr Gliński - jako osoba prywatna - występował w debacie nad wnioskiem o konstruktywne wotum nieufności. Miller rozmawiał na ten temat z marszałek Sejmu Ewą Kopacz.",         ,,
https://wiadomosci.onet.pl/kraj/miller-tusk-jest-gwiazda-ktora-swieci-pelnym-blaskiem/28h18,"Miller: Tusk jest gwiazdą, która świeci pełnym blaskiem","Były szef rządu Leszek Miller w radiu TOK FM stwierdził, iż w porównaniu z innymi premierami wokół Donalda Tuska jest znacznie więcej lizusów. - Tusk daje świetnie sobie radę w piarowskich posunięciach. Jest gwiazdą, która świeci pełnym blaskiem - mówił Miller i dodał, że ""wokół takiej gwiazdy dwór pochlebców jest liczniejszy"".",   ,,
https://wiadomosci.onet.pl/tylko-w-onecie/szydlo-wspolna-waluta-to-chory-twor-polska-nie-powinna-zarazac-sie-ta-choroba/pgg78,Szydło: Wspólna waluta to chory twór. Polska nie powinna zarażać się tą chorobą,"- Dyskusja o wejściu Polski do strefy euro w niczym nam dziś nie pomoże. Skupmy się na tym, jak realnie ratować polską gospodarkę, a nie snuć mętne polityczne dywagacje, co będzie za kilka lat - mówi Onetowi posłanka PiS Beata Szydło. - Idea wspólnej waluty legła w gruzach, to chory twór. Polska nie powinna zarażać się tą chorobą - dodaje.",         ,,
https://wiadomosci.onet.pl/miller-o-prof-chrzanowskim-nawet-jesli-z-kims-polemizowal-to-bez-zacieklosci/2lzvl,"Miller o prof. Chrzanowskim: nawet jeśli z kimś polemizował, to bez zaciekłości",Szef SLD Leszek Miller o zmarłym prof. Wiesławie Chrzanowskim:,,,
https://wiadomosci.onet.pl/kraj/byly-prezydent-spotkal-sie-z-millerem-i-kaliszem/ysdfl,Były prezydent spotkał się z Millerem i Kaliszem,"Były prezydent Aleksander Kwaśniewski spotkał się dzisiaj z szefem klubu SLD Leszkiem Millerem i wiceszefem Ryszardem Kaliszem. - Rozmawialiśmy, co możemy wspólnie zrobić dla SLD - powiedział Miller. Jak podkreślił, Sojusz będzie korzystał z opinii Kwaśniewskiego.",          ,,
https://wiadomosci.onet.pl/tylko-w-onecie/cimoszewicz-miller-bedzie-na-pewno-lepszy-od-swojego-nieszczesnego-poprzednika/ys6kt,Cimoszewicz: Miller będzie na pewno lepszy od swojego nieszczęsnego poprzednika,"- Leszek Miller jest sprawnym i doświadczonym politykiem, choć i on ma na koncie kilka zaskakujących błędów. Będzie na pewno lepszy od swojego nieszczęsnego poprzednika, ale nie jestem pewien, czy wystarczająco jasno rozumie, że pokusa radykalizacji socjalnego programu SLD to droga donikąd - powiedział w pierwszej części rozmowy z Onetem Włodzimierz Cimoszewicz.",                         ,,
https://wiadomosci.onet.pl/kraj/leszek-miller-bede-zajmowal-sie-rodzina-chodzil-z-psami-oraz-do-kina/wtxvsf,"Leszek Miller: będę zajmował się rodziną, chodził z psami oraz do kina",,     ,,
https://wiadomosci.onet.pl/kraj/leszek-miller-sld-stworzy-wlasne-listy-do-europarlamentu/yrh41,Leszek Miller: SLD stworzy własne listy do europarlamentu,"Leszek Miller zapowiedział, że SLD przedstawi własne listy kandydatów w wyborach do europarlamentu. Odniósł się w ten sposób do wypowiedzi europosła Marca Siwca, który chce namawiać Aleksandra Kwaśniewskiego do stworzenia wspólnych list lewicy do Parlamentu Europejskiego. Z kolei Joanna Senyszyn zaprezentowała swoje mobilne biuro wyborcze i stwierdziła, że jeśli w przyszłości SLD zaproponuje jej kandydowanie na prezydenta Polski, to ""będzie to rozważać"".",           ,,
https://wiadomosci.onet.pl/kraj/miller-zrodlem-ozywienia-gosp-powinna-byc-konkurencyjna-gospodarka/96mqb,Miller: źródłem ożywienia gosp. powinna być konkurencyjna gospodarka,"Premier Donald Tusk z pieniędzy unijnych uczynił główną nadzieję na ożywienie gospodarcze, tymczasem powinno być ono rezultatem budowania konkurencyjnej, polskiej gospodarki - powiedział przewodniczący SLD Leszek Miller.",        ,,
http://wiadomosci.onet.pl/kraj/leszek-miller-w-radiu-zet/gf9zn,Leszek Miller w Radiu ZET,Gościem Moniki Olejnik jest Leszek Miller. (kdp),,,
https://wiadomosci.onet.pl/tylko-w-onecie/leszek-miller-banas-moze-wysluchiwac-uwag-tylko-dwoch-politykow/81vwbv0,Leszek Miller: Banaś może wysłuchiwać uwag tylko dwóch polityków,,,,
https://wiadomosci.onet.pl/kraj/leszek-miller-surowo-ocenia-poczynania-rzadu-pis/tp1pb6,Leszek Miller surowo ocenia poczynania rządu PiS,"- Kaczyński ma problem. Udało mu się utrzymać dyscyplinę przekazu w kampanii, (…) ale dziś widać, jak to się rozmywa – mówi w Radiu Zet Leszek Miller. Były premier podkreśla, że jeżeli PiS przegra wybory, to nie dlatego, że sytuacja ekonomiczna będzie zła, tylko dlatego, że ""obciach zniechęci Polaków"".",   ,,
https://wiadomosci.onet.pl/kraj/miller-demokracja-bez-kobiet-to-pol-demokracji/pk594,Miller: demokracja bez kobiet to pół demokracji,"Demokracja bez kobiet to pół demokracji, a głos kobiet bez kobiet lewicy to brzmienie niepełne, dalekie od kobiecych aspiracji – mówił szef SLD Leszek Miller podczas III Sejmiku Kobiet Lewicy. Odczytano również odezwę do mieszkanek i mieszkańców Krymu.",      ,,
https://wiadomosci.onet.pl/kraj/leszek-miller-ujawnia-swoje-plany-nie-chcemy-klekac/ne78b,"Leszek Miller ujawnia swoje plany. ""Nie chcemy klękać""","Nowo wybrany przewodniczący klubu parlamentarnego SLD ujawnił, jakie ma plany dotyczące najbliższych miesięcy dla swojej partii. - Zawsze opozycja chce przestać być opozycją. Chcielibyśmy być partnerem, który o nic nie prosi i przed nikim nie klęczy - powiedział Leszek Miller w porannym programie TOK FM.",      ,,
https://wiadomosci.onet.pl/tylko-w-onecie/pilot-milosz-uratowal-nam-zycie/v6x89,"""Pilot Miłosz uratował nam życie""","- Niewątpliwie można powiedzieć, że podpułkownik Marek Miłosz uratował nam życie - mówi dla Onet.pl były premier Leszek Miller, który był obecny na sali podczas ogłaszania decyzji Sądu Najwyższego ws. uniewinnionego pilota śmigłowca Mi-8. Maszyna ta rozbiła się 4 grudnia 2003 r., gdy wyłączyły się oba silniki. Na pokładzie było 15 osób. Wszyscy przeżyli. Od tamtego czasu grupa ta w rocznicę katastrofy spotykała się w przekonaniu, że ten dzień w końcu nastąpi.",   ,,
https://wiadomosci.onet.pl/kraj/leszek-miller-trojpodzial-wladz-odchodzi-w-przeszlosc/083k0nb,Leszek Miller: trójpodział władz odchodzi w przeszłość,,      ,,
https://wiadomosci.onet.pl/kraj/pozyteczni-idioci-zapraszaja-al-kaide-do-polski/kbpeb,"""Pożyteczni idioci zapraszają Al-Kaidę do Polski""","- Pisanie o więzieniach CIA w Polsce wzmacnia zagrożenie terroryzmem i jest zaproszeniem Al-Kaidy do Polski. Być może panowie (dziennikarze) wreszcie zaproszą Al-Kaidę, jest dobra okazja - w przyszłym roku są mistrzostwa Europy, przyjadą tu setki tysięcy ludzi - mówił gość Poranka Radia TOK FM Leszek Miller. - Zdaje się, że Włodzimierz Lenin użył takiego sformułowania: ""pożyteczni idioci"". Ci pożyteczni idioci dzisiaj też się pojawiają, bo obiektywnie rzecz biorąc działają na rzecz międzynarodowego terroryzmu - dodał.",     ,,
https://wiadomosci.onet.pl/kraj/kto-rzuci-wyzwanie-leszkowi-millerowi/vp72e,Kto rzuci wyzwanie Leszkowi Millerowi?,Przewodniczący SLD Leszek Miller spodziewa się kilku kontrkandydatów w wyborach na szefa partii podczas kwietniowego kongresu SLD. Termin zgłaszania kandydatów upływa 8 marca.,    ,,
https://wiadomosci.onet.pl/kraj/kaczynski-nie-mieszka-w-polsce-oto-dowod/bf3d6,"""Kaczyński nie mieszka w Polsce. Oto dowód""","Będzie znów nad nami powiewała biało-czerwona flaga - powiedział wczoraj prezes PiS Jarosław Kaczyński, przedstawiając projekt zaktualizowanego programu partii. PiS zapowiada w nim koniec z polityką klientyzmu, a także zapewnienie praw opozycji i zmiany podatkowe. Dzisiaj w Radiu TOK FM Leszek Miller ocenił, że programowe wystąpienie jest ""powrotem do retoryki IV RP i kolejnym dowodem, że Jarosław Kaczyński nie mieszka w Polsce"".",                                ,,
https://wiadomosci.onet.pl/kraj/miller-jestem-zdumiony-ta-ofensywa-swatania-nas/7k7dk,Miller: jestem zdumiony tą ofensywą swatania nas,"- Jestem zdumiony tą ofensywą swatania nas - powiedział w Radiu ZET szef SLD Leszek Miller. - To przypomina ""Skrzypka na dachu"", tam była taka swatka, która wykonywała taką misję. Pośpiech, z jakim zachwala się urodę panny młodej, budzi w nas uzasadnione podejrzenia. Wolimy trochę poczekać, zapalić światło i przyjrzeć się dokładnie - dodał, wykluczając możliwość stworzenia jednej lewicowej formacji z Ruchem Palikota.",        ,,
https://wiadomosci.onet.pl/kraj/ryszard-kalisz-w-rz-koalicja-po-sld-doprowadzi-do-powrotu-pis-do-wladzy/s3kqc,"Ryszard Kalisz w ""Rz"": koalicja PO-SLD doprowadzi do powrotu PiS do władzy","- Jeśli Leszek Miller wejdzie w koalicję z Platformą, doprowadzi do upadku rządu i powrotu PiS do władzy - powiedział w rozmowie z ""Rzeczpospolitą"" Ryszard Kalisz, do niedawna poseł SLD.",    ,,
https://wiadomosci.onet.pl/kraj/miller-stanie-na-czele-sld-to-numer-jeden/1rey9,"Miller stanie na czele SLD? ""To numer jeden""","Szef klubu SLD Leszek Miller zapowiedział, że najpóźniej w piątek podejmie decyzję, czy będzie na sobotniej konwencji Sojuszu kandydował na przewodniczącego partii. Na konwencji rezygnację złożyć ma obecny lider Grzegorz Napieralski i wybrany ma zostać nowy szef ugrupowania. Kandydaturę Millera poparł b. prezydent Aleksander Kwaśniewski, który ocenił, że Miller jest ""osobą numer jeden w SLD"".",                     ,,
https://wiadomosci.onet.pl/kraj/wojciech-olejniczak-kandydatem-na-szefa-sld/5n5v2,Wojciech Olejniczak kandydatem na szefa SLD?,"- Na pewno jest wielu takich posłów i działaczy SLD z terenu, którzy uważają, że Wojciech Olejniczak byłby w stanie poprowadzić SLD w tym trudnym okresie - przyznał na antenie TVN 24 poseł SLD Stanisław Wziątek. Polityk zaznaczył jednak, że europoseł ""nie powiedział jeszcze otwarcie, że jest chętny"" do objęcia stanowiska. Gdyby Olejniczak wygrał w wyborach na przewodniczącego Sojuszu, wróciłby na stanowiska, które piastował w latach 2005-2008.",     ,,
https://wiadomosci.onet.pl/pogoda/top5-gigantyczny-meteoryt-w-poznaniu-i-msz-blokujace-publikacje-rzeczpospolitej/3zl49l,"TOP5: gigantyczny meteoryt w Poznaniu i MSZ blokujące publikację ""Rzeczpospolitej""","W Poznaniu odkryto największy polski meteoryt. MSZ próbowało zablokować krytyczną publikację ""Rzeczpospolitej"". Już jutro wybory prezesa PZPN. Leszek Miller przekonuje, że na czele Związku nie powinien stanąć Roman Kosecki. Zobacz TOP5 Onetu w czwartek!",    ,,
https://wiadomosci.onet.pl/kraj/leszek-miller-w-uwazam-rze-rzad-fachowcow-to-zawracanie-glowy-idzmy-na-wybory/gvyxe,"Leszek Miller w ""Uważam Rze"": rząd fachowców to ""zawracanie głowy. Idźmy na wybory!""","- Jeśli już szukamy przełomu, zmiany, to idźmy na przyspieszone wybory. Ja bym za tym zagłosował - stwierdził w wywiadzie dla tygodnika ""Uważam Rze"" Leszek Miller. Zdaniem byłego premiera obecnie nie ma szans na rozpad koalicji PO-PSL, a pomysł Jarosława Kaczyńskiego, aby skonstruować ponadpartyjny rząd fachowców, to ""zawracanie głowy"".",       ,,
https://wiadomosci.onet.pl/kraj/sld-nad-morzem-przy-goralskiej-herbacie/6x8y9,"SLD nad morzem przy ""góralskiej herbacie""","Były premier Leszek Miller i szef SLD Grzegorz Napieralski, którzy prowadzą swoja kampanię wyborczą nad morzem zwrócili uwage na złą sytuację wsród polskich rybaków. Wczoraj odbyli rejs kutrem rybackiem po morzu, gdzie spróbowali m.in. ""herbaty po góralsku"" - informuje TVN24.",,,
https://wiadomosci.onet.pl/kraj/miller-sld-sam-wybierze-sobie-koalicjanta/fjzhl,Miller: SLD sam wybierze sobie koalicjanta,"Jeśli Tusk utraci większość, to powinien rozważyć wcześniejsze wybory, mówi w rozmowie z ""Rzeczpospolitą"" szef SLD Leszek Miller. Dodaje, że PiS może wygrać wybory parlamentarne, ale Kaczyński nie będzie miał większości i nie stworzy rządu.",   ,,
https://wiadomosci.onet.pl/tylko-w-onecie/ryszard-kalisz-palikot-zepsul-sprawe-zaczal-totalna-wojne-z-kosciolem/pp35h,Ryszard Kalisz: Palikot zepsuł sprawę. Zaczął totalną wojnę z Kościołem,"""Palikot zepsuł sprawę. Zaczął wojnę totalną; przybicie do krzyża przed katedrą Świętego Floriana konstytucji RP, publiczny akt apostazji, wyraźna agresja antyklerykalna. A ja uważam, że to błąd"" - ocenia w swojej książce ""Z prawa na lewo"" Ryszard Kalisz.",              ,,
https://wiadomosci.onet.pl/kraj/miller-kaczynski-chcialby-aby-trumna-na-wawelu-rzadzila-polska/n3e9j,"Miller: Kaczyński chciałby, aby trumna na Wawelu rządziła Polską","Leszek Miller w Radiu Zet stwierdził, że ""Jarosław Kaczyński chciałby, aby trumna na Wawelu dalej rządziła Polską i miała wpływ na polską politykę"".", ,,
https://wiadomosci.onet.pl/kraj/konferencja-samorzadowa-pomorskiego-sld/nqdhx,Konferencja samorządowa pomorskiego SLD,"O najważniejszych problemach, z jakimi borykają się dziś polskie samorządy dyskutowano w Gdańsku na III Pomorskiej Konferencji Samorządowej SLD. Wnioski z rozmów mają zostać przedstawione m.in. na planowanym na czerwiec Kongresie Lewicy.",     ,,
https://wiadomosci.onet.pl/kraj/podczas-konwencji-sld-napieralski-zlozyl-rezygnacje/jww8w,Podczas konwencji SLD Napieralski złożył rezygnację,Dotychczasowy szef SLD Grzegorz Napieralski złożył na dzisiejszej konwencji Sojuszu rezygnację z pełnionej funkcji - dowiedziała się nieoficjalnie PAP od jednego z delegatów zjazdu.,  ,,
https://wiadomosci.onet.pl/palikot-w-czwartek-spotkam-sie-z-premierem-ws-reformy-emerytalne/mty10,Palikot: w czwartek spotkam się z premierem ws. reformy emerytalne,"Lider Ruchu Palikota Janusz Palikot poinformował, że w czwartek ma spotkać się z premierem Donaldem Tuskiem w sprawie reformy systemu emerytalnego. Według niego na przyszły tydzień planowane jest spotkanie szefa rządu z klubem Ruchu.",    ,,
https://wiadomosci.onet.pl/tylko-w-onecie/libicki-niebawem-runie-najwiekszy-mit-polskiej-polityki/eyge4,Libicki: niebawem runie największy mit polskiej polityki,"Senator Jan Filip Libicki (PO) jest przekonany, że ""na naszych oczach runie niebawem największy mit polskiej polityki ostatniego dziesięciolecia"". W ocenie polityka jest to mit ""PiSu jako polskiej chrześcijańskiej i konserwatywnej Prawicy"" - pisał na swoim blogu w Onecie.",       ,,
https://wiadomosci.onet.pl/kraj/polityk-pis-o-sytuacji-u-sasiada-polski-to-skandal/6z97m,Polityk PiS o sytuacji u sąsiada Polski: to skandal,"- To, że Julia Tymoszenko ma problemy z wymiarem sprawiedliwości to skandal - powiedział Ryszard Czarnecki (PiS) w programie w radiu ""TOK FM"", na temat sytuacji aresztowania byłej premier Ukrainy. Julia Tymoszenko została skazana na siedem lat więzienia. Sąd rejonowy w Kijowie uznał ją za winną nadużyć przy zawieraniu kontraktów gazowych z Rosją w 2009 roku.",       ,,
https://wiadomosci.onet.pl/kraj/leszek-miller-krytykuje-strategie-magdaleny-ogorek/jh3pme,Leszek Miller krytykuje strategię Magdaleny Ogórek,,     ,,
https://wiadomosci.onet.pl/kraj/kalisz-o-sytuacji-w-po-oni-juz-sie-niezbyt-lubia/4xg08,Kalisz o sytuacji w PO: oni już się niezbyt lubią,"- Dezintegracja w Platformie jest wyraźna. Oni już często siebie nawet niezbyt lubią - przekonuje w rozmowie z ""Wprost"" Ryszard Kalisz z SLD. Pytany, czy PO może się rozpaść przed końcem kadencji odpowiada: ""sytuacja jest interesująca"".",     ,,
https://wiadomosci.onet.pl/kraj/miller-chcemy-europy-nowej-wizji-i-nowego-przywodztwa/07cbx,Miller: chcemy Europy nowej wizji i nowego przywództwa,Chcemy Europy nowej wizji i nowego przywództwa. Czas odejść od Europy lęku i drastycznych oszczędności - mówił przewodniczący Sojuszu Lewicy Demokratycznej Leszek Miller podczas konwencji wyborczej mazowieckiego SLD.,              ,,
https://wiadomosci.onet.pl/kraj/sondaz-prezydencki-komorowski-wygrywa-z-kaczynskim-problem-palikota/md8j0,Sondaż prezydencki: Komorowski wygrywa z Kaczyńskim. Problem Palikota,"Gdyby wybory prezydenckie odbyły się w ten weekend, prezydentem zostałby Bronisław Komorowski, uzyskując 35 procentowe poparcie - wynika z sondażu przeprowadzonego przez ""Gazetę Wyborczą"". Za nim, z wynikiem 14 procentowym, uplasowałby się Jarosław Kaczyński.",    ,,
https://wiadomosci.onet.pl/kraj/miller-powrocmy-do-podzialu-na-49-wojewodztw/gve3y,Miller: powróćmy do podziału na 49 województw,"Powrót do podziału administracyjnego Polski na 49 województw zaproponował podczas Konwencji Krajowej Sojuszu Lewicy Demokratycznej w Sosnowcu jego przewodniczący Leszek Miller. Chce też równej, 5-letniej kadencji dla władz wszystkich szczebli.",        ,,
https://wiadomosci.onet.pl/kraj/sld-niech-rzad-dzis-zniesie-limity-na-leczenie-chorych-na-raka/81n3j,SLD: niech rząd dziś zniesie limity na leczenie chorych na raka,"Były minister zdrowia Marek Balicki (SLD) zaapelował do rządu, by ten już dziś zniósł limity na leczenie pacjentów chorych na raka. Balicki odniósł się do zapowiedzi zmian w służbie zdrowia przedstawionych w piątek przez premiera Donalda Tuska i ministra zdrowia Bartosza Arłukowicza.",      ,,
http://wiadomosci.onet.pl/kraj/miller-zaluje-tak-niskiej-frekwencji-w-10-rocznice-wejscia-do-ue/l2prm,Miller: żałuję tak niskiej frekwencji w 10. rocznicę wejścia do UE,"- Oczywiście, że spodziewaliśmy się więcej, ale tendencja jest korzystna - mówił o wyborczym wyniku SLD szef tej partii Leszek Miller. - Żałuję, że w 10. rocznicę wejścia Polski do UE, mamy tak niską frekwencję. Widocznie my politycy, nie potrafimy zainteresować Polek i Polaków Unią. Szkoda - zaznaczył. Miller skomentował też zaskakująco dobry wynik Nowej Prawicy. - Widocznie na tego rodzaju hasła jest zapotrzebowanie - stwierdził.",,,
https://wiadomosci.onet.pl/kraj/leszek-miller-za-wiosenna-data-kongresu-sld/fv53e,Leszek Miller za wiosenną datą kongresu SLD,"Szef SLD Leszek Miller poparł wiosenny termin kongresu Sojuszu. Datę ma wyznaczyć sobotnia Rada Krajowa partii. Zapowiedział, że wybory nowego przewodniczącego mają się odbywać w nowy sposób. - Głosowanie przez internet będzie polegało na tym, że każdy otrzyma odpowiedni klucz, którym się posłuży, ale ten klucz musi otrzymać w zalakowanej kopercie na adres zamieszkania - zaznaczył.",    ,,
https://wiadomosci.onet.pl/tylko-w-onecie/leszek-miller-nie-mozemy-udawac-ze-wojna-z-terrorem-nas-nie-obchodzi-to-takze-nasza/1z7lqs,"Leszek Miller: nie możemy udawać, że wojna z terrorem nas nie obchodzi; to także nasza sprawa","- Jestem pewien, że Polska wysyłając wojska do Iraku w 2003 roku, podjęła słuszną decyzję. Jacques Chirac był bardzo mocno poirytowany tym faktem, ale powiedziałem mu jasno, że Polska to nie jest chłopiec, którego można zapędzić do kąta i kazać mu siedzieć cicho – mówi Onetowi Leszek Miller, premier w latach 2001-2004. - Jeżeli nasi sojusznicy podjęliby dziś kolektywną decyzję o kolejnej interwencji przeciwko Al-Kaidzie czy ISIS, to Polska nie powinna odwracać się plecami. Nie możemy udawać, że wojna z terrorem nas nie obchodzi – ta wojna także nasza sprawa – dodaje polityk SLD.",                                  ,,
https://wiadomosci.onet.pl/kraj/nowe-ustalenia-bieglych-niewiele-zmieniaja/3zsdg,"""Nowe ustalenia biegłych niewiele zmieniają""","Szef SLD Leszek Miller uważa, że nowe ustalenia biegłych w sprawie katastrofy smoleńskiej niewiele zmieniają, jeśli chodzi o jej przyczyny, które - jego zdaniem - tkwią w przygotowaniu i wykonaniu lotu, m.in. decyzji pilotów o lądowaniu w Smoleńsku.",     ,,
https://wiadomosci.onet.pl/kraj/nie-zyje-leszek-miller-junior-zostanie-pochowany-w-zyrardowie/d33d5jb,Leszek Miller junior zostanie pochowany w Żyrardowie,"Leszek Miller junior zostanie pochowany w najbliższą sobotę w rodzinnym Żyrardowie - informuje ""Fakt"". Jedyny syn byłego premiera zmarł w niedzielę.",    ,,
https://wiadomosci.onet.pl/kraj/leszek-miller-znow-na-czele-sld-tak-wyszlo-ciesze-sie/vrk40,"Leszek Miller znów na czele SLD. ""Tak wyszło, cieszę się""","Podczas sobotniej konwencji Leszek Miller został wybrany nowym przewodniczącym Sojuszu Lewicy Demokratycznej. Były premier w ""Sygnałach dnia"" nie krył satysfakcji, ale przyznał, że stoi przed nim spore wyznanie. - Tak wyszło, tak się stało. Bardzo się cieszę, że otrzymałem 75 procent głosów. To olbrzymia odpowiedzialność - zaznaczył nowo wybrany lider SLD.",    ,,
https://wiadomosci.onet.pl/kraj/miller-tusk-na-fotelu-szefa-rady-europejskiej-wazny-dzien-dla-polski/ypflk,Miller: Tusk na fotelu szefa Rady Europejskiej - ważny dzień dla Polski,"Szef SLD Leszek Miller ocenił, że przejęcie dzisiaj obowiązków szefa Rady Europejskiej przez Donalda Tuska, to ważny dzień dla Polski i polskiej polityki. Jak podkreślił, przed Tuskiem stoi wiele wyzwań, m.in. kryzys gospodarczy i konflikt na Ukrainie.",    ,,
https://wiadomosci.onet.pl/kraj/barbara-jaruzelska-dajcie-mojemu-mezowi-wreszcie-spokoj/4meev,Barbara Jaruzelska: dajcie mojemu mężowi wreszcie spokój,"- Chcę, aby mój mąż wyzdrowiał! Dajcie mu wreszcie spokój - apeluje w rozmowie z ""Super Expressem"" Barbara Jaruzelska. Żona byłego prezydenta Polski tymi emocjonalnymi słowami skomentowała plany SLD, by na Kongres Programowy Lewicy zaprosić Wojciecha Jaruzelskiego.",     ,,
https://wiadomosci.onet.pl/kraj/miller-polska-stracila-szanse-na-spotkanie-prezydentow-rosji-i-ukrainy/58x0f,Miller: Polska straciła szansę na spotkanie prezydentów Rosji i Ukrainy,"Zdaniem lidera SLD Leszka Millera, Polska straciła bardzo poważną szansę, aby przy okazji obchodów wyzwolenia obozu w Auschwitz doszło w naszym kraju do spotkania prezydenta Rosji Władimira Putina z prezydentem Ukrainy Petrem Poroszenką.",             ,,
https://wiadomosci.onet.pl/tylko-w-onecie/miller-i-kwasniewski-bog-wojny-i-apostol-pokoju-zbudowali-imperium-a-potem-puscili-je/zx998,"Miller i Kwaśniewski - bóg wojny i apostoł pokoju. Zbudowali imperium, a potem puścili je z ogniem","""Na lewicy do dziś trwa spór, kto był większy – Kwaśniewski czy Miller. Kto zbudował lewicowe imperium? Kto był jego wielkim przywódcą? Kto był Cezarem? Otóż żaden z nich. Cezarem byli dopiero we dwóch. Lewicowy Cezar był kolektywny. Łącząc siły, stworzyli wielki polityczny talent, natomiast z osobna rozpadali się na dwa kalekie organizmy. W 2005 roku Miller lewicę pogrążył, ale był jej realnym liderem. Kwaśniewski lewicę ratował, jednak był dla niej już tylko symbolem. Obaj sprawili, że wielkie lewicowe imperium upadło. Dekadę wcześniej obaj je zbudowali na środku prawicowego oceanu. Wykazali się wtedy nie tylko zręcznością, lecz prawdziwym talentem. Ale potem to imperium puścili z ogniem - przekonuje w swojej książce ""Czas gniewu. Rozkwit i upadek imperium SLD"" Robert Krasowski.",              ,,
https://wiadomosci.onet.pl/kraj/palikot-gowin-zachowuje-sie-jak-katolicka-ciota/5vbme,Palikot: Gowin zachowuje się jak katolicka ciota,"Na Twiterze ukazał się wpis Janusza Palikot obrażający ministra sprawiedliwości. Palikot napisał: ""Gowin zachowuje się jak katolicka ciota. To że biskup gwałci dziecko nie ma znaczenia dopóki nikt się o tym nie dowie"". Pytany przez dziennikarzy o wpis na Twiterze lider Ruchu Palikota odpowiedział, że dotyczy to wczorajszej wypowiedzi Gowina, w której powiedział, że mówienie o więzieniach CIA jest zapraszaniem do odwetu. - To obłudna katolicka mentalność. Jarosław Gowin jest ciotą - tłumaczył Palikot.",     ,,
https://wiadomosci.onet.pl/kraj/olejnik-o-postulacie-ogorek-banialuki-miller-odpowiada-to-ryzykowne/zh5d9,Olejnik o postulacie Ogórek: banialuki. Miller odpowiada: to ryzykowne,,                   ,,
https://wiadomosci.onet.pl/kraj/sld-uczci-10-rocznice-zakonczenia-negocjacji-akcesyjnych-do-ue/h6vqt,SLD uczci 10. rocznicę zakończenia negocjacji akcesyjnych do UE,"Szef SLD, b. premier Leszek Miller, b. szef MSZ, senator Włodzimierz Cimoszewicz i trzej b. wicepremierzy: Grzegorz Kołodko, Jarosław Kalinowski i Marek Pol uczczą w czwartek 13 grudnia specjalną konferencją 10. rocznicę zakończenia negocjacji akcesyjnych Polski do UE.",      ,,
https://wiadomosci.onet.pl/swiat/neues-deutschland-o-tajnych-wiezieniach-cia-na-terenie-polski/yq764,"""Neues Deutschland"" o tajnych więzieniach CIA na terenie Polski","Dziennik ""Neues Deutschland"", organ dawnej partii komunistycznej SED, donosi o nowych wątkach domniemanych tajnych więzień CIA na terenie Polski na przełomie lat 2002/2003.",      ,,
https://wiadomosci.onet.pl/tylko-w-onecie/jeden-z-poslow-nawolywal-do-zniszczenia-ksiedza-zobacz-najciekawsze-cytaty-tygodnia/qm02c,"""Jeden z posłów nawoływał do zniszczenia księdza"" - zobacz najciekawsze cytaty tygodnia","Jaka jest różnica między Jarosławem Kaczyńskim a Zbigniewem Ziobro? Jak swoją desperacką próbę samobójczą tłumaczy prokurator Przybył? Dlaczego nowego sensu nabrało słynne sformułowanie o Polsce jako ""dzikim kraju""? Zobacz w Onecie najciekawsze cytaty mijającego tygodnia!", ,,
https://wiadomosci.onet.pl/kraj/cimoszewicz-wiele-wskazuje-na-to-ze-cia-wykorzystywalo-budynek-w-kiejkutach/66g8y,"Cimoszewicz: wiele wskazuje na to, że CIA wykorzystywało budynek w Kiejkutach","Senator Włodzimierz Cimoszewicz przyznał, że ""wiele wskazuje na to, iż Kiejkutach CIA wykorzystało budynek na swoja działalność"". Polityk dodał jednocześnie, że nie wierzy, aby ktokolwiek świadomie zgadzał się na łamanie w nim praw człowieka. - Byłbym zdumiony gdyby okazało się, że z całą świadomością zgadzano się, by CIA łamało prawo - mówił polityk w RMF FM. - Znam osobiście od wielu lat Zbigniewa Siemiątkowskiego, jestem wewnętrznie głęboko przekonany, że to jest człowiek, który świadomie prawa nie łamał - dodał.",  ,,
https://wiadomosci.onet.pl/kraj/miller-dwoch-kandydatow-na-szefa-sld-hebda-i-senyszyn/cp3wn,Miller: dwóch kandydatów na szefa SLD – Hebda i Senyszyn,"Artur Hebda i Joanna Senyszyn to na razie jedyni członkowie Sojuszu Lewicy Demokratycznej, którzy wyrazili chęć startu w wyborach na szefa tej partii - poinformował w Gdańsku przewodniczący klubu parlamentarnego Sojuszu Leszek Miller. - To jest sytuacja, w której ten, kto obejmie to stanowisko weźmie na plecy worek z kamieniami a nie worek ze srebrem i złotem - mówił b. premier.",       ,,
https://wiadomosci.onet.pl/kraj/olejniczak-duzo-falszu-i-wyuczonego-cynizmu/32pnn,Olejniczak: dużo fałszu i wyuczonego cynizmu,"""Leszkowi Millerowi (..) chyba zależało, by mieć takie samo wyjście, jak wczoraj Jan Rokita - stąd te zaciśnięte we wzruszeniu usta i boleść na twarzy. Leszek Miller odegrał rolę twardziela, któremu serce łka na widok staczającego się w przepaść własnego dziecka"" - pisze na swoim blogu przewodniczący SLD wojciech Olejniczak.",  ,,
https://wiadomosci.onet.pl/kraj/palikot-zaprosil-millera-na-debaty-o-przyszlosci-lewicy/dxmv9,Palikot zaprosił Millera na debaty o przyszłości lewicy,Janusz Palikot zaprosił szefa SLD Leszka Millera do debaty na temat przyszłości lewicy w Polsce. W piątek skierował do niego w tej sprawie list. SLD jednak z debaty z Palikotem na razie nie przewiduje.,      ,,
https://wiadomosci.onet.pl/kraj/byly-premier-chce-uniewaznic-raport-w-sprawie-glosnej-afery/9n7e9,Były premier chce unieważnić raport w sprawie głośnej afery,"Leszek Miller chce, aby unieważnić uchwałę sejmowej komisji śledczej badającej tzw. ""aferę Rywina"" - informuje ""Rzeczpospolita"" w swoim serwisie internetowym. O swej decyzji były premeir informuje również na swoim blogu w Onet.pl.",   ,,
https://wiadomosci.onet.pl/kraj/miller-niech-byli-prezydenci-skladaja-oswiadczenia-majatkowe/8t72e,Miller: niech byli prezydenci składają oświadczenia majątkowe,"SLD chce, by byli prezydenci składali oświadczenia majątkowe na wzór parlamentarzystów i radnych. Partia wystąpi z taką inicjatywą ustawodawczą - zapowiedział szef Sojuszu Leszek Miller.",     ,,
https://wiadomosci.onet.pl/kraj/grzegorz-schetyna-uderza-w-leszka-millera-to-polityczne-ekstremum/063ml0,Grzegorz Schetyna uderza w Leszka Millera: to polityczne ekstremum,"Szef MSZ Grzegorz Schetyna skrytykował na łamach ""Gazety Wyborczej"" lidera SLD Leszka Millera, który złożył projekt uchwał potępiającej gloryfikację UPA. - Jego głos w sprawie odrodzenia nacjonalizmu na Ukrainie nie jest wiarygodny. Uchwała SLD to polityczne ekstremum i wpisywanie się w rosyjską narrację - powiedział Schetyna.",  ,,
https://wiadomosci.onet.pl/kraj/szef-sld-wezmie-udzial-w-srodowym-spotkaniu-z-premier-kopacz/k7n7n,Szef SLD weźmie udział w środowym spotkaniu z premier Kopacz,"Szef SLD Leszek Miller weźmie udział w jutrzejszym spotkaniu z premier Ewą Kopacz, które poświęcone ma być m.in. kwestii budżetu obywatelskiego. Zapowiedział przy tym, że na spotkaniu powtórzy postulat SLD wprowadzenia zasady, że raz w miesiącu premier w Sejmie odpowiada na pytania posłów.",       ,,
https://wiadomosci.onet.pl/kraj/miller-nasza-pozycja-w-rejonie-europy-srodkowo-wschodniej-ulegla-marginalizacji/0pjds1,Miller: nasza pozycja w rejonie Europy Środkowo-Wschodniej uległa marginalizacji,"Polski rząd ws. uchodźców zmienił stanowisko uzgodnione z Grupą Wyszehradzką, to będzie miało rozliczne konsekwencje; nasza pozycja w rejonie Europy Środkowo-Wschodniej uległa gwałtownej marginalizacji - uważa szef SLD Leszek Miller.",           ,,
https://wiadomosci.onet.pl/kraj/kolejne-zdjecie-leszka-millera-i-jego-wnuczki/mz30gcw,Leszek Miller pochwalił się wspólnym zdjęciem z wnuczką,"Monika Miller zawdzięcza popularność swojemu dziadkowi. W 2017 roku Leszek Miller zamieścił zdjęcie dziewczyny, które obiegło polskie media. Teraz były premier na Twitterze ponownie pochwalił się popołudniem spędzonym z wnuczką.",    ,,
https://wiadomosci.onet.pl/kraj/leszek-miller-zaapelowal-do-rzadu-o-szybkie-przyjecie-projektu-ustawy-o-oze/3zzj8,Leszek Miller zaapelował do rządu o szybkie przyjęcie projektu ustawy o OZE,"Szef SLD Leszek Miller zaapelował w dniu dzisiejszym do rządu o szybkie przyjęcie projektu ustawy o odnawialnych źródłach energii (OZE). Jego zdaniem pozwoli ona stworzyć przemysł odnawialnych źródeł energii, nowe miejsca pracy i nowe przedsiębiorstwa.",     ,,
https://wiadomosci.onet.pl/kraj/miller-palikot-powinien-milczec-na-temat-sytuacji-wewnetrznej-w-sld/f7btc,Miller: Palikot powinien milczeć na temat sytuacji wewnętrznej w SLD,"Szef SLD Leszek Miller zaapelował do lidera Twojego Ruchu Janusza Palikota, by ten nie komentował sytuacji wewnętrznej w Sojuszu, bo to utrudnia próby osiągnięcia porozumienia między partiami. - Życzę Millerowi powodzenia zatem i nie komentuję - odpowiada Palikot.",     ,,
https://wiadomosci.onet.pl/kraj/jerzy-urban-o-leszku-millerze-jest-zdolny-do-takiego-swinstwa/fnd14,Jerzy Urban o Leszku Millerze: jest zdolny do takiego świństwa,"PiS może uzyskać władzę wchodząc w koalicję z SLD, a Leszek Miller jest do tej koalicji zdolny. Myślę, że Miller jest zdolny do takiego świństwa - powiedział w programie ""Rozmowa dnia"" w Superstacji Jerzy Urban. Redaktor naczelny ""Nie"" odniósł się tym samym do tego, kto mógłby zwyciężyć w przyszłych wyborach parlamentarnych.",      ,,
https://wiadomosci.onet.pl/kraj/miller-zdradza-swoje-plany-dlugo-sie-wahalem/jxcel,"Miller zdradza swoje plany. ""Długo się wahałem""","- Podjąłem decyzję o kandydowaniu na szefa klubu - poinformował Leszek Miller. Swoją decyzję tłumaczył tym, że w SLD jest grupa osób, które chcą jego kandydatury, i że nie akceptuje tego, co dzieje się wokół partii.",     ,,
https://wiadomosci.onet.pl/kraj/katastrofa-smolenska-efektem-czystki-pis/mz8kr,Katastrofa smoleńska efektem czystki PiS?,"B. premier Leszek Miller uważa, że problemem 36. specpułku było to, że po przyjściu do władzy PiS wśród służących w nim pilotów przeprowadzono czystkę. Jak zaznaczył, do odejścia z pułku zmuszono lub skłoniono wszystkie te osoby, które były szkolone jeszcze w ZSRR lub miały zbyt długi staż. - Wtedy odeszli najlepsi ludzie. Tragedia smoleńska jest efektem tej czystki, która się wtedy odbyła - ocenił Miller.",    ,,
https://wiadomosci.onet.pl/kraj/sld-zrobi-wszystko-by-powstrzymac-marsz-brunatnej-prawicy/6z1m6,"SLD zrobi wszystko, by powstrzymać ""marsz brunatnej prawicy""","90. rocznicy zamordowania Gabriela Narutowicza poświęcona była pierwsza, przedpołudniowa część Rady Krajowej SLD. Działacze Sojuszu minutą ciszy uczcili śmierć pierwszego prezydenta II RP; Rada Krajowa przyjęła też specjalną uchwałę w tej sprawie.",       ,,
https://wiadomosci.onet.pl/miller-o-rozwiazaniach-dla-ukrainy-wiecej-kolodki-mniej-balcerowicza/kl8kc,"Miller o rozwiązaniach dla Ukrainy: więcej Kołodki, mniej Balcerowicza","Ukraina potrzebuje więcej Kołodki, mniej Balcerowicza, czyli więcej socjaldemokracji, mniej neoliberalizmu, a ""terapia szokowa"" to droga do kolejnego ""Majdanu"" - przekonywał podczas konferencji w Sejmie szef SLD Leszek Miller.",        ,,
https://wiadomosci.onet.pl/kraj/b-premier-ojcem-chrzestnym-janusza-palikota-jest-kosciol/hn2n2,B. premier: ojcem chrzestnym Janusza Palikota jest Kościół,"- Ojcem chrzestnym Janusza Palikota jest Kościół, zwłaszcza ta konserwatywna część - stwierdził w ""Faktach po faktach"" na antenie TVN 24 Leszek Miller (SLD) komentując propozycje Ruchu Palikota w sprawie działalności Kościoła i obecności religii w życiu publicznym. - Nie przypuszczam, żeby Kościół wyobrażał sobie taki bieg wydarzeń - stwierdził były premier.",  ,,
https://wiadomosci.onet.pl/tylko-w-onecie/kulisy-tajnego-spotkania-millera-i-kwasniewskiego-klopoty-dla-po-i-pis/h2bwt,Kulisy tajnego spotkania Millera i Kwaśniewskiego. Kłopoty dla PO i PiS?,"- Współpraca Aleksandra Kwaśniewskiego z SLD będzie ""początkiem końca"" PO i PiS na polskiej scenie politycznej - mówi w rozmowie z Onetem Dariusz Joński. Rzecznik SLD, zdradzając kulisy ""tajnego spotkania"" byłego prezydenta i przewodniczącego Sojuszu Leszka Millera, wykluczył jednak jednocześnie współpracę z Ruchem Palikota.",         ,,
https://wiadomosci.onet.pl/kraj/kaczynski-udowodnil-ze-bedzie-wykorzystywal-kolejna-smierc-do-celow-politycznych/pc64t,"""Kaczyński udowodnił, że będzie wykorzystywał kolejną śmierć do celów politycznych""","Jarosław Kaczyński udowodnił, że będzie wykorzystywał kolejną śmierć do celów politycznych - uważa były premier Leszek Miller (SLD) komentując wypowiedź szefa PiS po tragicznych wydarzeniach, do jakich doszło w łódzkim biurze partii.",     ,,
https://wiadomosci.onet.pl/kraj/rzeczpospolita-po-kusi-sld-marszalkiem/g7sy4,"""Rzeczpospolita"": PO kusi SLD marszałkiem","Szef SLD Leszek Miller przymierza się do fotela marszałka Sejmu, gdyby Ewa Kopacz została premierem – pisze ""Rzeczpospolita"". Na publikację gazety zareagował już były premier.",    ,,
https://wiadomosci.onet.pl/pogoda/top5-takiej-prognozy-jeszcze-nie-bylo-zima-nie-odpusci/8ex337,TOP5: Takiej prognozy jeszcze nie było. Zima nie odpuści?,"Zima, które będzie trwała do czerwca i zmiana nazwy Zakopanego to tylko niektóre z najważniejszych tematów świątecznego poniedziałku. Z poważniejszych wiadomości nie można zapomnieć o coraz bardziej napiętej sytuacji na Półwyspie Koreańskim, smutnych wiadomościach dla polskich maturzystów, a także zaskakujących doniesieniach na temat Adama Michnika. Zobacz TOP5 Onetu!",   ,,
https://wiadomosci.onet.pl/kraj/miller-szef-partii-koalicyjnej-nie-moze-siedziec-na-zapleczu/gmzqq,Miller: szef partii koalicyjnej nie może siedzieć na zapleczu,"Nie wyobrażam sobie sytuacji, w której szef partii koalicyjnej siedzi na zapleczu i z bezpiecznej odległości recenzuje rząd - powiedział we wtorek szef SLD Leszek Miller, komentując objęcie przez Janusza Piechocińskiego teki wicepremiera i ministra gospodarki.",    ,,
https://wiadomosci.onet.pl/kraj/miller-nie-bede-kandydowal-na-prezydenta/vq9pz,Miller: nie będę kandydował na prezydenta,"Szef SLD Leszek Miller powiedział, że nie zamierza startować w przyszłorocznych wyborach prezydenckich. Dodał, że SLD wystawi kandydaturę ""olśniewającą, dynamiczną i skuteczną"", a swojego kandydata przedstawi po listopadowych wyborach samorządowych.",    ,,
http://wiadomosci.onet.pl/opinie/onet-opinie-leszek-miller-gosciem-andrzeja-gajcego/p383q61,"""Onet Opinie"": Leszek Miller gościem Andrzeja Gajcego","Leszek Miller będzie gościem Andrzeja Gajcego w jutrzejszym wydaniu ""Onet Opinie"". Rozmowa będzie dotyczyła między innymi planowanego wotum nieufności dla rządu Beaty Szydło i debaty w Sejmie? Czy rzeczywiście są powody, żeby odwołać rząd Prawa i Sprawiedliwości? Czy opozycja ma poważne argumenty? O tym i wielu innych porozmawia jutro Andrzej Gajcy z Leszkiem Millerem. Zapraszamy od godziny 9:15 na stronach Onetu.",,,
https://wiadomosci.onet.pl/kraj/j-kaczynski-ubiera-swojego-brata-w-szaty-o-wiele-za-duze/fjty2,"""J. Kaczyński ubiera swojego brata w szaty o wiele za duże""","""Polska The Times"": - Premier powinien Smoleńsk sprowadzać do właściwej rangi, a więc do tragicznej katastrofy lotniczej - mówi były szef rządu Leszek Miller. Jego zdaniem obecna taktyka partii Jarosława Kaczyńskiego jest obliczona na uzyskanie jak najlepszego wyniku w jesiennych wyborach. - To cyniczna gra o władzę, żądza rewanżu, pragnienie recydywy IV RP. Żeby to osiągnąć, Kaczyński ubiera swojego brata w szaty o wiele za duże - mówi Miller.",    ,,
https://wiadomosci.onet.pl/kraj/kalisz-miller-chce-mnie-represjonowac/wqgpj,Kalisz: Miller chce mnie represjonować,"Ryszard Kalisz odniósł się na antenie TVN24 do informacji, że klub SLD złoży wiosek o to, by na stanowisku szefa sejmowej komisji sprawiedliwości i praw człowieka zastąpiła go posłanka Sojuszu Stanisława Prządka. - Miller chce mnie represjonować, musi pójść do Tuska i coś pohandlować - powiedział były poseł Sojuszu.",      ,,
https://wiadomosci.onet.pl/kraj/zaskakujace-slowa-pod-adresem-premiera/05c3m,Zaskakujące słowa pod adresem premiera,"PO przeciąga kolejnych polityków lewicy - pisze dzisiaj ""Gazeta Wyborcza"". - Jestem wdzięczny premierowi Tuskowi, że zamierza wziąć parę osób z lewicy. Sądząc po nazwiskach, zamierza przyciągnąć rozmaite sieroty po LiD (Lewica i Demokraci - red.) - komentuje w RMF FM były premier Leszek Miller.",     ,,
http://wiadomosci.onet.pl/kraj/leszek-miller-o-swojej-obecnej-roli-w-polityce/f44hef,Leszek Miller o swojej obecnej roli w polityce,"– Zakończyłem swoją przygodę z polityką, w tym znaczeniu, że nie jestem na pierwszej linii – mówił Leszek Miller w programie ""Onet Rano"". – Bardzo odpowiada mi rola obserwatora, osoby, która komentuje, ale nie ponosi odpowiedzialności – dodał były premier.",,,
https://wiadomosci.onet.pl/kraj/miller-to-przelomowy-dzien-dla-ukrainy/v9401,Miller: to przełomowy dzień dla Ukrainy,"To przełomowy dzień dla Ukrainy, bo albo Ukraińcy pójdą w kierunku eskalacji konfliktu do niewyobrażalnych zdarzeń, albo też zapanuje klimat sprzyjający dyskusji i porozumieniu - mówił szef SLD Leszek Miller. Zaapelował do Ukraińców o podjęcie dialogu.",        ,,
https://wiadomosci.onet.pl/kraj/miller-debata-kopacz-szydlo-bez-znaczenia-dla-wyborcow-po-i-pis/b1ccvv,Miller: debata Kopacz-Szydło bez znaczenia dla wyborców PO i PiS,"Przewodniczący SLD Leszek Miller uważa, że debata telewizyjna między premier Ewą Kopacz (PO) a kandydatką na szefa rządu z ramienia PiS Beatą Szydło nie będzie miała wielkiego znaczenia dla elektoratów obu partii.",         ,,
https://wiadomosci.onet.pl/kraj/awantura-w-sld-o-lecha-walese-oleksy-zmienia-zdanie/pn3gk,"Awantura w SLD o Lecha Wałęsę, Oleksy zmienia zdanie","Od wczoraj w szeregach SLD trwa awantura o Lecha Wałęsę. Lider partii Leszek Miller zaprosił byłego prezydenta na Kongres Lewicy, który ma odbyć się w czerwcu. Propozycja ta wywołała niezadowolenie u Józefa Oleksego, który ocenił, że skoro Wałęsa pojawi się na kongresie, to jego tam nie będzie. Dopiero rozmowa z Millerem spowodowała, że były premier zmienił zdanie.",      ,,
https://wiadomosci.onet.pl/kraj/miller-z-gowinem-o-reformie-prokuratury/5pfdy,Miller z Gowinem o reformie prokuratury,"O reformie wymiaru sprawiedliwości, m.in. planach włączenia prokuratury wojskowej do prokuratury cywilnej, rozmawiali na czwartkowym spotkaniu minister sprawiedliwości Jarosław Gowin i szef SLD Leszek Miller. W resorcie Gowina powstał specjalny zespół, który zajmie się reformą.",     ,,
https://wiadomosci.onet.pl/kraj/glowna-przyczyna-katastrofy-jest-warszawa-a-nie-smolensk/m8680g8,"""Główną przyczyną katastrofy jest Warszawa, a nie Smoleńsk""","- Główną przyczyną katastrofy Tu-154 jest Warszawa, a nie Smoleńsk - powiedział w ""Faktach po faktach"" w TVN 24 Leszek Miller, podkreślając, że raport komisji Millera powinien ""do bólu dotykać odpowiedzialności strony polskiej"".",                          ,,
https://wiadomosci.onet.pl/kraj/leszek-miller-wynik-jest-zenujacy-wstyd-dla-rodziny-i-kolegow/ss16d,Leszek Miller: Wynik jest żenujący. Wstyd dla rodziny i kolegów,"""Dziesięć lat potrzebował Jerzy Urban, żeby dojść do wniosku, iż na aferze Rywina, którą z twórczym zaangażowaniem współkreował, stracili wszyscy poza braćmi Kaczyńskimi"" - pisze na swoim blogu w Onecie Leszek Miller. Były szef rządu zauważa, iż jak na ""pierwszą polityczną głowę PRL"" wynik jest ""dosyć jest żenujący, wstyd dla rodziny i kolegów"".",     ,,
https://wiadomosci.onet.pl/kraj/byly-premier-wroci-do-sejmu/hf4xb,Były premier wróci do Sejmu?,"Były premier Leszek Miller zdradził w Kontrwywiadzie RMF FM, że gdyby była szansa na to, że SLD może współrządzić, to dla niego ""perspektywa ław poselskich jest kusząca"". - Moje marzenia są niczym nieograniczone - dodał.",   ,,
https://wiadomosci.onet.pl/kraj/weteran-miller-przed-komisja/v3c79,"""Weteran"" Miller przed komisją",Leszek Miller rozpoczął składanie zeznań przed sejmową komisją śledczą do spraw afery hazardowej. Jako pierwszy pytania zadawał przewodniczący komisji Mirosław Sekuła (PO).,         ,,
https://wiadomosci.onet.pl/kraj/wybory-parlamentarne-2019-miller-komentuje-brak-jaruzelskiej-na-listach-sld/789blx2,Wybory 2019. Leszek Miller komentuje brak Moniki Jaruzelskiej na liście wyborczej,"Według byłego premiera Leszka Millera na listach SLD powinny się znaleźć zarówno Monika Jaruzelska, jak i Anna Maria Żukowska. - Mając kogoś takiego jak Monika Jaruzelska i nie wykorzystując w kampanii do Sejmu, to jest działanie na szkodę listy SLD - powiedział Miller.",     ,,
https://wiadomosci.onet.pl/kraj/bronislaw-komorowski-to-nieszczescie-dla-polskiego-systemu-obronnego/qx6w3r,Bronisław Komorowski: to nieszczęście dla polskiego systemu obronnego,"- Ogłaszanie informacji o zerwaniu kontraktu na tydzień przed wizytą prezydenta Francji w Polsce to albo szczyt głupoty, albo nieudolności, albo braku wyobraźni - tak Bronisław Komorowski skomentował na antenie Polsat News działania rządu ws. negocjacji dotyczących śmigłowców Caracal. Dziś Pałac Elizejski ogłosił, że z powodu fiaska rozmów Francois Hollande odłożył planowaną wizytę w Polsce.",          ,,
https://wiadomosci.onet.pl/kraj/leszek-miller-jesli-sld-uzyska-kompromitujacy-wynik-w-wyborach-parlamentarnych-podam/9jjclx,"Leszek Miller: jeśli SLD uzyska kompromitujący wynik w wyborach parlamentarnych, podam się do dymisji","Leszek Miller w programie Moniki Olejnik w Radiu Zet powiedział, że wraz z całym kierownictwem poda się do dymisji, jeśli w jesiennych wyborach SLD osiągnie wynik niższy niż 8 proc. Były premier komentował także apel Rady Europy o polską interwencję w sprawie przesłuchiwanych więźniów w Guantanamo.",   ,,
https://wiadomosci.onet.pl/kraj/to-ma-przykryc-przesluchanie-drzewieckiego/fnjpr,"""To ma przykryć przesłuchanie Drzewieckiego""","- Wczoraj nic na to nie wskazywało. Jak rozumiem ta wiadomość ma przykryć dzisiejsze przesłuchania Drzewieckiego. Z punktu widzenie pijaru do dobry krok - tak komentował w programie ""Gość Radia Zet"", były premier Leszek Miller, informację, iż dzisiaj zostanie upubliczniona decyzja w sprawie kandydowania przez Donalda Tuska na stanowisko prezydenta.", ,,
https://wiadomosci.onet.pl/kraj/palikot-wprowadzimy-inna-jakosc-funkcjonowania-samorzadu-w-polsce/pkvwg,Palikot: wprowadzimy inną jakość funkcjonowania samorządu w Polsce,Rozpoczynamy pracę nad programem samorządowym Ruchu Palikota; dzięki nam jakość funkcjonowania samorządu w Polsce będzie całkiem inna - zadeklarował lider RP Janusz Palikot. W Warszawie odbywa się konwencja samorządowa Ruchu.,        ,,
https://wiadomosci.onet.pl/kraj/awantura-w-sejmie-miller-nie-pozwolimy-sie-obrazac/7n7yk,Awantura w Sejmie. Miller: nie pozwolimy się obrażać,"- Jeśli dalej będziemy zaczepiani i obrażani to będziemy reagować jeszcze bardziej dosadnie. SLD nie pozwoli się obrażać - powiedział podczas konferencji prasowej Leszek Miller. Dariusz Joński, rzecznik Sojuszu, zapowiedział, że jego klub złoży wniosek do komisji etyki poselskiej w związku z zachowaniem dwóch posłów Ruchu Palikota, którzy przeszkadzali w dzisiejszym wystąpieniu sejmowym Millera.",   ,,
https://wiadomosci.onet.pl/kraj/miller-palikot-jest-jedyny-w-swoim-rodzaju/jhdlh,Miller: Palikot jest jedyny w swoim rodzaju,"- Palikot jest jedyny w swoim rodzaju, ja nie zamierzam być jego podróbką. I każdemu to odradzam. My się nie powinniśmy w ogóle odnosić do Palikota, tylko do miliona stu tysięcy ludzi, którzy na nas głosowali, i do tych, którzy mogą na nas głosować za cztery lata - powiedział w wywiadzie dla ""Gazety Wyborczej"" szef klubu SLD Leszek Miller.",    ,,
https://wiadomosci.onet.pl/tylko-w-onecie/borowski-mozemy-sprobowac-jeszcze-raz/y2gqy,Borowski: możemy spróbować jeszcze raz,"- W czasie, gdy Leszek Miller był premierem i szefem partii, SLD zaczęły rozsadzać afery korupcyjne i polityczny nepotyzm.  Partia może robić błędy, ale jeżeli zaczyna być partią kolesiów, toleruje zachowania, że ""jestem w partii po to, żeby załatwiać różne sprawy na lewo"", to jest to dla niej niszczące. W ten sposób Leszek Miller stał się sprawcą klęski SLD i utorował PiS-owi drogę do władzy - mówi w rozmowie z Onetem Marek Borowski, senator niezależny, b. marszałek Sejmu oraz wicepremier i minister finansów.",                                                                      ,,
https://wiadomosci.onet.pl/kraj/miller-lid-jest-jak-swinka-morska/d1p3w,Miller: LiD jest jak świnka morska,"Co robię na listach Samoobrony? Kandyduję do Sejmu. Tyle. Zawarliśmy polityczne porozumienie, które podkreśla lewicową tożsamość Samoobrony, a tworzonej przez mnie Polskiej Lewicy umożliwia zaistnienie w polskiej polityce - pisze w inauguracyjnym wpisie na swoim blogu w serwisie Onet.pl Leszek Miller.",  ,,
https://wiadomosci.onet.pl/kraj/komorowski-ws-slow-dziwisza-za-rzadow-lewicy-nie-bylo-reakcji-na-slowa-hierarchow/l9qzx,Komorowski ws. słów Dziwisza: za rządów lewicy nie było reakcji na słowa hierarchów,- Za rządów lewicy ostre wystąpienia hierarchów nie wywoływały reakcji ówczesnego premiera - powiedział w Gnieźnie prezydent Bronisław Komorowski odnosząc się do wypowiedzi szefa SLD dotyczących homilii kard. Dziwisza wygłoszonej podczas Bożego Ciała.,         ,,
https://wiadomosci.onet.pl/kraj/miller-gender-to-obsesja-biskupow/xrc00,Miller: gender to obsesja biskupów,"- Gender to obsesja biskupów. Pewnie gdyby można było wprowadzić w Polsce inkwizycję, to oni by stanęli na czele tego procesu - mówił na antenie Radia ZET Leszek Miller. Były premier komentował list, jaki w tej sprawie wystosował Episkopat.",       ,,
https://wiadomosci.onet.pl/tylko-w-onecie/kabacinski-dla-onetu-sld-przebiera-nogami-zeby-dojsc-do-wladzy/0gc9w,Kabaciński dla Onetu: SLD przebiera nogami żeby dojść do władzy,"- Patrząc na ostrożne wypowiedzi SLD w stosunku do PO, można podejrzewać pewnego rodzaju umowę między Millerem i Tuskiem. Działacze SLD przebierają nogami, żeby dojść do władzy, a to będzie dla nich oferta nie do odrzucenia. To jest może i dobre dla PO, ale z pewnością nie dla Polski. Taka koalicja będzie jedynie respiratorem do dalszej wegetacji Tuska - przekonuje w rozmowie z Onetem Michał Kabaciński (Ruch Palikota).",          ,,
https://wiadomosci.onet.pl/kraj/miller-rekonstrukcja-rzadu-i-po-powinna-byc-programowa-nie-personalna/593by,"Miller: rekonstrukcja rządu i PO powinna być programowa, nie personalna","Najwyższa pora, żeby premier Donald Tusk przedstawił rekonstrukcję programową, a nie personalną swojego rządu i PO - uważa szef SLD Leszek Miller. Jego zdaniem, wybory w PO będą miały znaczenie dla obywateli na tyle, na ile wpłyną na program rządów.",    ,,
https://wiadomosci.onet.pl/kraj/drwiny-z-trumny-l-kaczynskiego-takie-zarty-sprawiaja-bol/nhgv1,"Drwiny z trumny L. Kaczyńskiego? ""Takie żarty sprawiają ból""","""Jak pijany płotu uczepił się Leszek Miller trumny Lecha Kaczyńskiego i z niej drwi"" - pisze na swoim blogu w Onet.pl eurodeputowany PiS Janusz Wojciechowski, komentując ostatnie wypowiedzi byłego premiera. ""(...) powinniśmy nawzajem szanować trumny, groby i pamięć naszych bliskich i nie żartować z nich, bo takie żarty sprawiają ból"" - podkreśla polityk.",   ,,
https://wiadomosci.onet.pl/kraj/miller-tusk-potrzebuje-sukcesu-pilkarzy-bardziej-niz-gierek/rlx3p,Miller: Tusk potrzebuje sukcesu piłkarzy bardziej niż Gierek,"Nie od dziś wiadomo, że sport często łączy się z polityką, a politycy często próbują ""ogrzać"" się w sławie sportowców. Czy Donald Tusk skorzysta na ewentualnym sukcesie polskich piłkarzy na Euro 2012? - Tuskowi sukces piłkarzy jest jeszcze bardziej potrzebny niż Gierkowi - uważa Leszek Miller.",  ,,
https://wiadomosci.onet.pl/tylko-w-onecie/miller-te-sondaze-to-jedna-wielka-manipulacja-i-sciema/hrnft,Miller: te sondaże to jedna wielka manipulacja i ściema,"- Prezes PiS jest niebezpieczny swoją głupotą. Jeśli uszczypliwości i fantazje prezesa PiS na temat polityków krajowych mogą budzić uśmiech i zażenowanie, to formułowanie tego typu ocen o przywódcy potężnego sąsiada Polski może zaważyć na relacjach Polsko-Niemieckich. Wypowiedzi Kaczyńskiego zostaną przeczytane przez niemieckich polityków - tak Leszek Miller (SLD) skomentował w pierwszej części wywiadu dla Onetu rewelacje książkowe Jarosława Kaczyńskiego na temat polityków krajowych oraz Angeli Merkel. Były premier przyznał także, że nie wierzy w wejście Ruchu Palikota do Sejmu. - Nie wierzę w sondaże dające wysokie poparcie Ruchowi Palikota. To jedna wielka manipulacja i ściema. To realizacja zapotrzebowania na coś nowego - mówi.",                                                               ,,
https://wiadomosci.onet.pl/kraj/palikot-apeluje-do-sld-zatrzymajcie-szalenstwo-millera/78ew9,Palikot apeluje do SLD: zatrzymajcie szaleństwo Millera,Szef SLD Leszek Miller upodabnia się do Jarosława Kaczyńskiego i ciągnie partię w kierunku całkowitej izolacji na lewicy; nie pozwólcie na to - zaapelował do działaczy SLD Janusz Palikot. - Zatrzymajcie szaleństwo Millera - dodał.,        ,,
https://wiadomosci.onet.pl/kraj/sld-chce-wzmocnic-polskie-samorzady-obecna-koncepcja-rozwoju-kraju-jest-bledna/45wty,"SLD chce wzmocnić polskie samorządy. ""Obecna koncepcja rozwoju kraju jest błędna""","Powrót do 49 województw w Polsce, decentralizacja urzędów i utworzenie krajowego funduszu wsparcia gmin - to niektóre propozycje SLD mające wzmocnić polskie samorządy. Pomysły te omawiali przedstawiciele Sojuszu, m.in. jego szef Leszek Miller.",        ,,
https://wiadomosci.onet.pl/tylko-w-onecie/cymanski-krytykuje-palikota-on-nie-ma-granic-przyzwoitosci/exvbm,"Cymański krytykuje Palikota. ""On nie ma granic przyzwoitości""","""Dla Janusza Palikota nie ma żadnych granic przyzwoitości, wyczucia, ani taktu. Z rozmysłem posługuje się skandalem i prowokacją, aby osiągnąć poklask i euforię swoich wyznawców. Jako człowiek niewierzący, ale zachowujący elementarne zasady kultury, powinien wiedzieć, czym jest dla wierzących figura Chrystusa. Nie wiem tylko, jakie są prawdziwe intencje Janusza Palikota. Może chodzi mu właśnie o wywołanie takich reakcji? - powiedział w komentarzu dla Onetu europoseł Solidarnej Polski Tadeusz Cymański.",          ,,
http://wiadomosci.onet.pl/kraj/miller-o-kandydaturze-ogorek-pomysl-byl-dobry-wykonanie-nie-najlepsze/flre8e,"Miller o kandydaturze Ogórek: pomysł był dobry, wykonanie - nie najlepsze","– Kiedy Ogórek zaczęła swoją kampanię, to była silna trzecia pozycja. Później przyszło załamanie formy – stwierdził były premier w programie ""Onet Rano."". Co było przyczyną spadku notowań? – Dr Ogórek pod wpływem otoczenia zaczęła prowadzić kampanię, która nie mogła się udać – ocenił Miller.",,,
https://wiadomosci.onet.pl/flesz-przelom-ws-wiezien-cia-nagranie-zbrodni/39j69,Flesz: przełom ws. więzień CIA; nagranie zbrodni,"Dzisiaj powrócił temat tajnych więzień CIA w Polsce. ""Gazeta Wyborcza"" napisała, że w tej sprawie postawiono zarzuty Zbigniewowi Siemiątkowskiemu, byłemu szefowi Agencji Wywiadu. W Polsce od razu wybuchła burza polityczna, m.in. Janusz Palikot wezwał Leszka Millera do wycofania się z życia politycznego. Tymczasem w innym wątku terrorystycznym - zabójcy z Tuluzy - ktoś przesłał do telewizji nagrania morderstw popełnionych przez Mohameda Meraha. Dzisiaj minister kultury poinformował, że wyznaczono już miejsce na pomnik ofiar katastrofy smoleńskiej w Smoleńsku.",      ,,
https://wiadomosci.onet.pl/kraj/miller-po-to-nasz-rywal-a-pis-to-nasz-wrog/r2thz,"Miller: PO to nasz rywal, a PiS to nasz wróg","- PiS traktujemy inaczej niż Platformę. Bo PO to nasz rywal, a PiS to nasz wróg - mówi w rozmowie z ""Przekrojem"" szef klubu SLD Leszek Miller.",   ,,
https://wiadomosci.onet.pl/kraj/sld-w-niedziele-przedstawi-pomysly-na-walke-z-kryzysem/e4q21,SLD w niedzielę przedstawi pomysły na walkę z kryzysem,"W niedzielę szef SLD Leszek Miller przedstawi pakiet propozycji społeczno-ekonomicznych, które mają być receptą na walkę z kryzysem, a także na poprawę sytuacji gosporadczej w Polsce. W piątek i sobotę propozycje omówią zarząd i Rada Krajowa SLD. Politycy Sojuszu oceniają, że propozycje mogą okazać się niespodzianką.",      ,,
https://wiadomosci.onet.pl/kraj/miller-wiatr-historii-wieje-w-lewo/qj6c6,Miller: wiatr historii wieje w lewo,"Wiatr historii wieje w lewo - lewica wygrywa wybory w Europie, za trzy lata czas na Polskę - powiedział w sobotę na Radzie Krajowej SLD szef Sojuszu Leszek Miller.",         ,,
https://wiadomosci.onet.pl/kraj/temida-czasem-sie-myli-wyrok-ws-katastrofy-z-udzialem-millera/kcqqd,"""Temida czasem się myli""; wyrok ws. katastrofy z udziałem Millera","Pilot ppłk. Marek Miłosz został uniewinniony w sprawie wypadku śmigłowca z udziałem ówczesnego premiera Leszka Millera. Do wypadku doszło w 2003 roku. Taki jest ogłoszony nieprawomocny wyrok Wojskowego Sądu Okręgowego. Prokuratura wnosiła o karę roku więzienia w zawieszeniu na dwa lata i 4,5 tys. zł grzywny, obrona chciała uniewinnienia.",  ,,
https://wiadomosci.onet.pl/kraj/palikot-miller-zdradzil-lewice/275p0,Palikot: Miller zdradził lewicę,"- Kategoria lewica-prawica wydaje się w polskiej polityce zwietrzała. Nie ma dzisiaj możliwości uprawiania takiej prawdziwej polityki lewicowej, bo nie ma ku temu narzędzi - mówił w programie ""Tomasz Lis na żywo"" Janusz Palikot. - Leszek Miller, to człowiek, który zdradził lewicę i wszystkie jej najważniejsze postulaty, wysłał m.in. wojska do Iraku - dodał lider Ruchu Palikota. - Palikot przypomina takiego rozjuszonego byka, ale musi uważać - komentował z kolei Leszek Miller (SLD).",     ,,
https://wiadomosci.onet.pl/kraj/miller-zandberg-ma-kompleks-na-moim-punkcie/2ktcyg,Miller: Zandberg ma kompleks na moim punkcie,,   ,,
https://wiadomosci.onet.pl/kraj/leszek-miller-przegral-zaklad-z-konradem-piaseckim/qe3626,Leszek Miller przegrał zakład z Konradem Piaseckim,"Przewodniczący SLD Leszek Miller przegrał zakład z Konradem Piaseckim. Dziś nadszedł czas na spłatę ""długu"". W porannym programie RMF FM Miller przekazał Piaseckiemu butelkę swojego ulubionego wina.",   ,,
https://wiadomosci.onet.pl/leszek-miller-nadal-podtrzymuje-ze-nie-bylo-amerykanskich-wiezien/tdg9m,"Leszek Miller: nadal podtrzymuję, że nie było amerykańskich więzień","- Cywilizowany świat jest na wojnie. Na wojnie z terroryzmem. Z terrorystami, którzy zabijają ludzi, tylko dlatego, że wierzą w innego boga - powiedział w radiu TOK FM były premier Leszek Miller (SLD), komentując sprawę więzień CIA w Polsce, w których mieli być torturowani terroryści z całego świata. - Ja nadal podtrzymuję, że nie było amerykańskich więzień. Z mojej wiedzy wynika, że nie było nawet takiego obiektu - dodał.",    ,,
https://wiadomosci.onet.pl/kraj/coraz-wiekszy-konflikt-w-sld-rzeczpospolita-z-partii-odchodzi-byly-minister/yxshj,"Coraz większy konflikt w SLD. ""Rzeczpospolita"": z partii odchodzi były minister","Konflikt wewnątrz SLD narasta. Po zawieszeniu w prawach członka byłego szefa Sojuszu, Grzegorza Napieralskiego, kolejni działacze odchodzą z partii Leszka Millera. Wśród nich jest m.in. były minister środowiska Czesław Śleziak - informuje ""Rzeczpospolita"".",         ,,
https://wiadomosci.onet.pl/tylko-w-onecie/prof-kazimierz-kik-palikota-juz-nie-ma-on-zdaje-sobie-z-tego-sprawe/vb8gn,Prof. Kazimierz Kik: Palikota już nie ma - on zdaje sobie z tego sprawę,"- Leszek Miller i Janusz Palikot bez siebie praktycznie nie mogą istnieć. Bez Millera Palikot nie istnieje zupełnie. A Miller bez Palikota nie osiągnie satysfakcjonującego wyniku w wyborach samorządowych. Ponieważ nie mogą się porozumieć, to muszą się sobą pożywić - mówi prof. Kazimierz Kik. Ekspert uważa, że Twój Ruch ma poważny problem. - Moim zdaniem Twój Ruch się skończył. Palikota już nie ma, on zdaje sobie z tego sprawę - dodał politolog z Uniwersytetu Jana Kochanowskiego w Kielcach.",        ,,
https://wiadomosci.onet.pl/kraj/wprost-kwasniewski-i-miller-ustalali-wspolna-wersje-ws-wiezien-cia/gb6104,"""Wprost"": Kwaśniewski i Miller ustalali wspólną wersję ws. więzień CIA","""Więzienia CIA? Jakby co, nie pamiętamy"" - tak według tygodnika ""Wprost"" miała wyglądać rozmowa Aleksandra Kwaśniewskiego z Leszkiem Millerem pod koniec 2013 roku. Gazeta dotarła do zeznań kelnerów, którzy nagrywali polityków w warszawskich restauracjach. ""Byli wystraszeni"" - cytuje zeznania jednego z kelnerów, Konrada L., ""Wprost"".",        ,,
https://wiadomosci.onet.pl/kraj/miller-bez-tuska-platforma-obywatelska-nie-istnieje/x79j3,Miller: bez Tuska Platforma Obywatelska nie istnieje,"Szef SLD Leszek Miller skomentował decyzję Donalda Tuska o ponownym ubieganiu się o szefostwo Platformy Obywatelskiej. Jego zdaniem, premier chce uchronić swoją partię przed ""katastrofalnym spadkiem notowań"" i rozłamem.",      ,,
https://wiadomosci.onet.pl/kraj/miller-to-jest-pomysl-z-piekla-rodem/0ec0m,Miller: to jest pomysł z piekła rodem,"Bojkot Euro 2012 na Ukrainie to pomysł z piekła rodem - ocenił w ""Sygnałach dnia"" szef SLD Leszek Miller, podkreślając, że stanowisko premiera i prezydenta, którzy się do niego nie przyłączyli, jest słuszne.",              ,,
https://wiadomosci.onet.pl/kraj/wojna-miedzy-millerem-i-palikotem-to-pajac/cvm3e,"Wojna między Millerem i Palikotem. ""To pajac""","Janusz Palikot zapowiada, że pozwie do sądu szefa SLD Leszka Millera. Chodzi o wypowiedź, w której Miller miał - według Palikota - powiedzieć, że szef Ruchu był skazany wyrokiem sądu. - To kłamstwo, które Miller będzie musiał sprostować - oświadczył Palikot. To kolejna odsłona konfliktu między liderem Ruchu Palikota a szefem SLD. Wczoraj do spięcia między politykami doszło w studiu TVN24, gdzie politycy nie podali sobie ręki. Dziś Palikot oskarżył Millera o odpowiedzialność za śmierć polskich żołnierzy na misjach zagranicznych, a w odpowiedzi lider SLD nazwał Palikota ""pajacem"".",        ,,
https://wiadomosci.onet.pl/kraj/4-stycznia-apelacja-sprawy-pplk-milosza/hd6db,4 stycznia apelacja sprawy ppłk. Miłosza,"4 stycznia Sąd Najwyższy zbada apelację prokuratury od wyroku uniewinniającego ppłk. Marka Miłosza - pilota śmigłowca, który w grudniu 2003 r. awaryjnie lądował z premierem Leszkiem Millerem na pokładzie. Prokuratura chce zwrotu sprawy sądowi I instancji.",         ,,
https://wiadomosci.onet.pl/kraj/prokuratura-dementuje-nikt-nie-wypowiadal-sie-ws-wiezien-cia/ggj8v,Prokuratura dementuje: nikt nie wypowiadał się ws. więzień CIA,"Krakowska Prokuratura Apelacyjna w Krakowie, prowadząca śledztwo w sprawie domniemanych więzień CIA w Polsce, podkreśliła w wydanym w środę komunikacie, że nikt z prokuratorów nie wypowiadał się dla mediów na temat tego śledztwa.",     ,,
https://wiadomosci.onet.pl/tylko-w-onecie/miller-to-najgorsze-co-mogloby-sie-zdarzyc/z98m6,"Miller: to najgorsze, co mogłoby się zdarzyć","- Są pewne analogie między brytyjską aferą medialną, a sytuacją sprzed lat w Polsce i tzw. ""aferą Rywina"". Celem nowelizacji ustawy o radiofonii i telewizji było m.in. wprowadzenie przepisów, które przeciwdziałałyby takiej koncentracji w mediach, jak zostało to dokonane w wielkim imperium Murdocha. Spotkał nas wtedy wielki opór i swoista prowokacja ze strony polskich Murdochów. Wypadki, które mają miejsce obecnie w Wielkiej Brytanii pokazują, że mieliśmy rację. Murdoch wszedł zresztą do Polski i zakupił udziały w TV Puls. Jeśli była ""afera Rywina"" to nie dotyczyła SLD - powiedział w pierwszej części rozmowy z Onet.pl Leszek Miller. Były premier stwierdził również, że najgorsze co mogłoby się zdarzyć w kampanii wyborczej, to skupienie się na sondażach, ""tym bardziej że niemal codziennie widzimy jak bardzo są niedokładne"".",                                     ,,
https://wiadomosci.onet.pl/kraj/miller-rzad-powinien-wspomoc-przedsiebiorcow-handlujacych-z-rosja/dvrpz,Miller: rząd powinien wspomóc przedsiębiorców handlujących z Rosją,"Przewodniczący SLD Leszek Miller uważa, że w przypadku dalszego pogorszenia się stosunków z Rosją, rząd powinien wspomóc firmy, które wysyłają towary do tego kraju i na Ukrainę. Zdaniem Millera wsparcie potrzebne jest też samorządom współpracującym z Rosją.",     ,,
https://wiadomosci.onet.pl/tylko-w-onecie/nalecz-prezydencka-ciaza-zbigniewa-ziobry-jest-dluzsza-od-ciazy-slonia/246db,Nałęcz: prezydencka ciąża Zbigniewa Ziobry jest dłuższa od ciąży słonia,"- Pismo Zbigniewa Ziobry do prezydenta Komorowskiego jest kuriozalne. Nie można nawoływać prezydenta do łamania konstytucji. A nawołującym jest były minister sprawiedliwości i prokurator generalny. Perfidia listu Ziobry polega na wykorzystaniu myślenia, że prezydent wszystko może. Ziobro tumani słuchaczy Radia Maryja i Telewizji Trwam, twierdząc, że prezydent może wpłynąć na decyzję o przyznaniu TV Trwam miejsca na multipleksie, skoro powołał dwóch członków KRRiT. Bronisław Komorowski nie będzie wpływał na członków KRRiT i nie będzie odpisywał na list pana Ziobro - powiedział w pierwszej części rozmowy z Onetem prof. Tomasz Nałęcz. Doradca prezydenta skomentował również prezydenckie aspiracje byłego ministra sprawiedliwości: ""Pan poseł Ziobro ośmieszył się, zgłaszając swoją kandydaturę na prezydenta trzy lata przed wyborami prezydenckimi. Pobił tym samym rekord w biologii, bo prezydencka ciąża ministra Ziobro jest dłuższa od ciąży słonia"".",                                           ,,
https://wiadomosci.onet.pl/kraj/nie-wyobrazam-sobie-kandydowania-z-innego-miejsca-niz-pierwsze/2qy59,"""Nie wyobrażam sobie kandydowania z innego miejsca niż pierwsze""","Były premier Leszek Miller coraz wyraźniej podkreśla, że chce kandydować do Sejmu w zbliżających się wyborach parlamentarnych. Choć nie wiadomo czy tak się stanie, to Miller nie ukrywa, że interesuje go tylko pierwsze miejsce na liście wyborczej.",  ,,
https://wiadomosci.onet.pl/kraj/miller-sld-ma-400-tys-podpisow-pod-wnioskiem-o-referendum-emerytalne/5q26t,Miller: SLD ma 400 tys. podpisów pod wnioskiem o referendum emerytalne,"Szef SLD Leszek Miller poinformował, że Sojusz zebrał dotąd 400 tys. podpisów pod wnioskiem o referendum emerytalne. Zapowiedział, że jego partia będzie kontynuować zbieranie podpisów. Zapewnił, że gdy SLD wygra wybory lub będzie współrządzić, skoryguje reformę emerytalną.",   ,,
https://wiadomosci.onet.pl/kraj/miller-slowa-premier-kopacz-niesprawiedliwe-i-krzywdzace/s53yc,Miller: słowa premier Kopacz - niesprawiedliwe i krzywdzące,"Szef SLD Leszek Miller uznał, że słowa premier Ewy Kopacz, jakoby uczestniczył w próbie niszczenia demokracji, są krzywdzące i niesprawiedliwe. Zadeklarował gotowość SLD do rozmów ze wszystkimi, którzy po wyborach chcą ""dokonać analizy i wyciągnąć wnioski na przyszłość"".",           ,,
https://wiadomosci.onet.pl/tylko-w-onecie/leszek-miller-o-ekshumacjach-na-pierwszym-planie-kwestia-polityczna/7mwqf84,Leszek Miller o ekshumacjach: na pierwszym planie kwestia polityczna,"- Dla wielu ludzi ekshumacje były po to, żeby udowodnić wersję zamachu - powiedział w programie ""Burza Polityczna"" Leszek Miller. Były premier wypowiada się na temat motywów przeprowadzenia ekshumacji, a także tłumaczy, dlaczego jedno z ciał mogło znaleźć się w niewłaściwym grobie. - Na pierwszy plan wysuwa się kwestia polityczna - dodał gość Agnieszki Burzyńskiej.",,,
https://wiadomosci.onet.pl/kraj/leszek-miller-kaczynski-dolewa-oliwy-do-ognia/xk79x,Leszek Miller: Kaczyński dolewa oliwy do ognia,"Leszek Miller powiedział, że dzisiejsza wypowiedź Jarosława Kaczyńskiego, po tragedii w łódzkim biurze poselskim, jest ""dolewaniem oliwy do ognia"". Prezes PiS podczas swojego wystąpienia stwierdził, że ""każde słowo, które będzie kontynuacją tej kampanii (nienawiści - red.), ktokolwiek je wypowie, to będzie wzywanie do mordu"".", ,,
https://wiadomosci.onet.pl/kraj/joanna-senyszyn-kandydatka-lewicy-na-prezydenta/jdnvv,Joanna Senyszyn kandydatką lewicy na prezydenta?,"- Wyrażam gotowość do kandydowania w wyborach prezydenckich - powiedziała dla ""Gazety Wyborczej"" wiceszefowa SLD Joanna Senyszyn. Jej zdaniem, kandydatem lewicy powinna być kobieta.",          ,,
https://wiadomosci.onet.pl/kraj/miller-13-lat-ofe-dowodzi-ze-mamy-do-czynienia-z-oszustwem-na-masowa-skale/f0mfx,"Miller: 13 lat OFE dowodzi, że mamy do czynienia z oszustwem na masową skalę","Trzynaście lat istnienia OFE dowodzi, że mamy do czynienia z oszustwem na masową skalę - mówił w Białymstoku lider SLD Leszek Miller. Przypomniał, że wśród zmian, które Sojusz proponuje w systemie, jest stworzenie państwowego funduszu emerytalnego.",          ,,
https://wiadomosci.onet.pl/kraj/leszek-miller-i-wlodzimierz-czarzasty-o-decyzji-tuska/20rtvqx,Leszek Miller i Włodzimierz Czarzasty o decyzji Tuska,"Donald Tusk nie będzie kandydował na urząd prezydenta RP. - Nie jestem zaskoczony tą decyzją - mówi Onetowi Włodzimierz Czarzasty, szef SLD. Leszek Miller w rozmowie z PAP z kolei uznał, że tym samym Andrzej Duda ma wygraną w kieszeni.",   ,,
https://wiadomosci.onet.pl/flesz-tusk-przedstawil-expose-ostra-debata/fbgky,"Flesz: Tusk przedstawił exposé, ostra debata","- Przyszły rok może być najbardziej krytyczny, jeśli chodzi o turbulencje na świecie i w Europie. Rok 2012 będzie wymagał od Polaków zdolności czasami do mocnych zwrotów, do elastycznego podejścia, nie stać nas będzie na rutynę. Tylko silni gracze przetrwają w kryzysie. Musimy być silni, by odgrywać rolę w Europie - powiedział w swoim sejmowym exposé Donald Tusk. Prezes PiS Jarosław Kaczyński komentując wystąpienie premiera powiedział, że expose Tuska było ""zręczne"". Podkreślił jednak, że żadne expose nie jest w stanie samo nic zdziałać.",                       ,,
https://wiadomosci.onet.pl/tylko-w-onecie/miller-popelnil-przestepstwo-posel-pis-zlozyl-zawiadomienie/s893t,Miller popełnił przestępstwo? Poseł PiS złożył zawiadomienie,"Poseł PiS Marcin Mastalerek poinformował na swoim blogu w Onecie, że złoży do prokuratury zawiadomienie o możliwości popełnienia przestępstwa przez lidera SLD Leszka Millera. Jego zdaniem, podczas wczorajszego pochodu 1-majowego pojawiły się transparenty z sierpem i młotem.",    ,,
https://wiadomosci.onet.pl/swiat/sueddeutsche-zeitung-wybor-millera-to-powrot-do-przeszlosci/lv2c1,Sueddeutsche Zeitung: Wybór Millera to powrót do przeszłości,"""Powrót do przeszłości"" - w ten sposób niemiecki dziennik ""Sueddeutsche Zeitung"" tytułuje dzisiaj komentarz na temat wyboru Leszka Millera na szefa SLD. Zdaniem gazety polscy socjaldemokraci ""stracili wyczucie chwili"" i czekają ich trudne czasy.",   ,,
https://wiadomosci.onet.pl/kraj/sld-dzisiaj-decyzja-ws-wyboru-szefa-klubu/mcwpr,SLD: dzisiaj decyzja ws. wyboru szefa klubu,"Były szef MSWiA Ryszard Kalisz lub były premier Leszek Miller - decyzja o tym, który z nich pokieruje klubem SLD w nowej kadencji Sejmu, zapaść ma podczas pierwszego posiedzenia klubu.",       ,,
https://wiadomosci.onet.pl/kraj/miller-podjal-decyzje-ws-startu-w-wyborach-na-przewodniczacego-sld/4xs4l,Miller podjął decyzję ws. startu w wyborach na przewodniczącego SLD,"Leszek Miller na zwołanej dzisiaj w Sejmie konferencji prasowej oświadczył, że wystartuje w wyborach na przewodniczącego Sojuszu Lewicy Demokratycznej. - Trzeba wziąć się do pracy i udowodnić, że budujemy partię, która może być poważnym partnerem w dyskusjach między rządem i opozycją - przekonywał były premier.",    ,,
https://wiadomosci.onet.pl/kraj/pierwsza-wspolna-inicjatywa-ruchu-palikota-i-sld/8jjj6,Pierwsza wspólna inicjatywa Ruchu Palikota i SLD,"Szefowie SLD i Ruchu Palikota Leszek Miller i Janusz Palikot zapowiedzieli w czwartek, że 1 maja obie partie zorganizują wspólny wiec ""w obronie interesów ludzi pracy"".",       ,,
https://wiadomosci.onet.pl/kraj/miller-brak-spotkania-tusk-hollande-zdumiewajacy/5egd4,Miller: brak spotkania Tusk-Hollande - zdumiewający,"Szef SLD Leszek Miller ocenił, że decyzja Donalda Tuska o niespotykaniu się z kandydatem na prezydenta Francji, liderem francuskich socjalistów Francoisem Hollandem jest ""zdumiewająca i szkodliwa"".",           ,,
https://wiadomosci.onet.pl/kraj/miller-bylem-glownym-celem-akcji-agenta-tomka/sb1gs,Miller: byłem głównym celem akcji agenta Tomka,"- Weronika Marczuk, która przyjaźni się z moją synową, mówiła, że w rozmowach z agentem Tomkiem nazwisko mojej rodziny często się pojawiało. Myślę, że pan Tomek chciał drogą okrężną dotrzeć do mnie, do mojej rodziny. Byłem głównym celem tej akcji - powiedział na antenie radia TOK FM były premier Leszek Miller.",     ,,
https://wiadomosci.onet.pl/kraj/przyczyn-katastrofy-trzeba-szukac-w-warszawie-nie-w-smolensku/1k0jb,"""Przyczyn katastrofy trzeba szukać w Warszawie, nie w Smoleńsku""","- Przyłączam się do opinii według której pochowanie na Wawelu Lecha i Marii Kaczyńskich było błędem - powiedział w Polsat News Leszek Miller. Co do samej katastrofy smoleńskiej, to były premier uznał, że jej ""przyczyn należy szukać w Warszawie, a nie w Smoleńsku"".",   ,,
https://wiadomosci.onet.pl/kraj/miller-obecnie-koalicji-po-psl-nie-grozi-rozpad/qxzmw,Miller: obecnie koalicji PO-PSL nie grozi rozpad,"Leszek Miller uważa, że zawirowania wokół resortu rolnictwa nie grożą rozpadem koalicji PO-PSL. Według szefa SLD, obecnie również prawdopodobieństwo przedterminowych wyborów jest ""żadne"", a sytuacja mogłaby się zmienić jedynie gdyby doszło do niepokojów społecznych na tle kryzysu gospodarczego.",        ,,
https://wiadomosci.onet.pl/kraj/chwedoruk-kalisz-nie-pasowal-do-sld/t1t10,Chwedoruk: Kalisz nie pasował do SLD,"Ryszard Kalisz nie pasował do SLD, decyzja o usunięciu go z partii nie jest zaskoczeniem - ocenił politolog UW, dr Rafał Chwedoruk. W jego opinii Kalisz - ""liberalny celebryta"" - nie współgrał ani z programem Sojuszu, ani z jego wizerunkiem medialnym.",          ,,
https://wiadomosci.onet.pl/kraj/przygotowalem-tajna-koperte-dla-millera/0ns2c,"""Przygotowałem tajną kopertę dla Millera""","- Przygotowałem tajną kopertę (z danymi statystycznymi - red.) dla Millera. W czasach, gdy był premierem, było gorzej w Polsce, choć nie chciałbym dokuczać - mówił w programie TVN 24 ""Fakty po Faktach"" były premier Jan Krzysztof Bielecki. - Porównania są nieuczciwe i niepotrzebnie pan przygotował kopertę. Byłem premierem w czasie, gdy nie mieliśmy dotacji z Unii - odpowiedział Leszek Miller.",   ,,
https://wiadomosci.onet.pl/kraj/miller-krytykuje-uchwalenie-przez-sejm-noweli-ustawy-o-finansach/8pb9c,Miller krytykuje uchwalenie przez Sejm noweli ustawy o finansach,"Szef SLD Leszek Miller skrytykował uchwalenie przez Sejm noweli ustawy o finansach, dot. zawieszenia pierwszego progu ostrożnościowego. - Rząd PO-PSL przedłożył Sejmowi pakt fiskalny wymuszający większą dyscyplinę w finansach, a dziś wystąpił przeciwko tym zasadom - ocenił Miller.",       ,,
https://wiadomosci.onet.pl/kraj/miller-na-euro-2012-wydalismy-100-miliardow-zlotych-a-to-prawie-dwa-budzety-nfz/0ver8,"Miller: na Euro 2012 wydaliśmy 100 miliardów złotych, a to prawie dwa budżety NFZ","Były premier, a obecny szef SLD, Leszek Miller podsumował na antenie TVP Info Euro 2012. Polityk skomentował między innymi kwotę 100 mld złotych wydanych na turniej mistrzostw Europy i grę polskiej reprezentacji. Lider SLD zabrał też głos w sprawie umorzenia śledztwa ws. organizacji lotów do Smoleńska.",      ,,
https://wiadomosci.onet.pl/kraj/kongres-partii-w-styczniu-decyzja-w-sobote/xr4qc,Kongres partii w styczniu? Decyzja w sobotę,"Sobotnia Rada Krajowa SLD ma podsumować kampanię i wynik wyborczy Sojuszu, omówić sytuację finansową partii, a także zdecydować o trybie wyboru nowych władz. Jak wynika z rozmów z politykami SLD, prawdopodobnie na styczeń przyszłego roku zwołany zostanie kongres partii.",               ,,
https://wiadomosci.onet.pl/tylko-w-onecie/spiewak-tusk-moze-ucierpiec-na-tej-aferze-tego-nie-da-sie-latwo-zapomniec/nebqw,Śpiewak: Tusk może ucierpieć na tej aferze. Tego nie da się łatwo zapomnieć,"- Jeżeli wypłyną informacje, w jaki sposób PO rozdaje stanowiska swoim ludziom, to Tusk może ucierpieć. Dziwi, że opozycja nie potrafi wykorzystać afery taśmowej i tak słabo zareagowała. Tej afery nie da się łatwo zapomnieć. PiS zamienia się w nasz bezzębny taliban. Im więcej Macierewicz mówi głupot o Smoleńsku, tym lepiej robi Tuskowi. Na jego tle jawi się tylko jak realista i człowiek zdrowego rozsądku. PiS aferę taśmową przespał. Znowu okazał się bezradny, nieprzekonujący - powiedział w pierwszej części rozmowy z Onetem prof. Paweł Śpiewak.",                                                     ,,
https://wiadomosci.onet.pl/opinie/leszek-miller-o-ustawie-degradacyjnej-nalezy-jej-wyrwac-kly-i-pazury/wgwhs3p,Leszek Miller o ustawie degradacyjnej: należy jej wyrwać kły i pazury,,,,
https://wiadomosci.onet.pl/kraj/leszek-miller-jestem-podobny-do-jaroslawa-kaczynskiego-to-czlowiek-decyzji/fg7r6x,Leszek Miller: Jestem podobny do Jarosława Kaczyńskiego. To człowiek decyzji,,        ,,
https://wiadomosci.onet.pl/kraj/miller-szukamy-plaszczyzny-wspolpracy-z-twoim-ruchem/fed28,Miller: szukamy płaszczyzny współpracy z Twoim Ruchem,"Szef SLD Leszek Miller powiedział, że jego partia nadal będzie szukać możliwości współpracy z Twoim Ruchem, nawet jeśli nie dojdzie do wspólnego startu w wyborach samorządowych. Miller dodał, że Sojusz jest otwarty na lokalne porozumienia z TR.",           ,,
https://wiadomosci.onet.pl/kraj/leszek-miller-wieksza-placa-minimalna-zwiekszy-popyt-wewnetrzny/r83h2,Leszek Miller: większa płaca minimalna zwiększy popyt wewnętrzny,"Polski rząd zaniża poziom długu publicznego. Zwróciła uwagę na to Komisja Europejska, zwracamy także my - powiedział w radiu Tok FM Leszek Miller. Jak stwierdził przewodniczący Sojuszu Lewicy Demokratycznej, rząd nie może się ociągać i powinien jak najszybciej przedstawić propozycje zmniejszenia zadłużenia. Jego zdaniem najlepsze rozwiązania to likwidacja OFE, podwyższenie płacy minimalnej i wprowadzenie kolejnych ulg dla przedsiębiorców.",     ,,
https://wiadomosci.onet.pl/kraj/palikot-atmosfera-na-kongresie-sld-byla-tragiczna/89h7j,Palikot: atmosfera na kongresie SLD była tragiczna,"- Miller stracił przed swoim wyborem na szefa partii jednego posła. Atmosfera na kongresie SLD była tragiczna. Tam było około sześć tysięcy osób. My na Marszu Wolnych Konopi zgromadzimy 20 tysięcy ludzi. Uważam, że Miller wspiera prawicową koalicję tym dzieleniem lewicy. To on straci na tym najwięcej - powiedział w ""Faktach po faktach"" lider Ruchu Palikota, Janusz Palikot.", ,,
https://wiadomosci.onet.pl/kraj/sejm-za-reforma-mundurowek-napieta-atmosfera-na-sali/38njn,"Sejm za reformą ""mundurówek"". Napięta atmosfera na sali","Sejm uchwalił zmiany w systemie emerytalnym zakładające m.in. wydłużenie wieku emerytalnego dla kobiet i mężczyzn do 67 lat. Ustawa trafi teraz do Senatu, a potem do prezydenta. PiS już zapowiedział skierowanie reformy emerytalnej do TK. Po wznowieniu obrad nie obyło się jednak bez kolejnych ostrych słów z sejmowej mównicy.",                                                          ,,
https://wiadomosci.onet.pl/kraj/kwasniewski-zaprasza-sld-do-europy-plus/dzhg7,Kwaśniewski zaprasza SLD do Europy Plus,"Były prezydent Aleksander Kwaśniewski zaprosił SLD do udział w projekcie Europa Plus, który buduje wspólnie m.in. z Januszem Palikotem. Razem z nim i Markiem Siwcem odkryli też pierwsze karty - zaprezentowali bowiem regionalnych koordynatorów Europy Plus.",     ,,
https://wiadomosci.onet.pl/flesz-stare-wroci-do-sld-apel-premiera-tuska/32yjf,"Flesz: ""Stare"" wróci do SLD? Apel premiera Tuska","Szef klubu parlamentarnego SLD Leszek Miller zapowiedział na konferencji prasowej, że będzie ubiegał się o fotel przewodniczącego partii. To właśnie z nazwiskiem byłego premiera i lidera Sojuszu wiążą się największe sukcesy tego ugrupowania. - Trzeba wziąć się do pracy i znowu mierzyć w najważniejsze cele - zapowiedział Miller. Równie ważne wystąpienie miał dziś także Donald Tusk. Podczas spotkania Europejskiej Partii Ludowej w Marsylii polski premier apelował o jedność w obliczu kryzysu. - Uratujemy nasze pieniądze, ochronimy narodowe interesy tylko poprzez utrzymanie i wzmocnienie wspólnoty 27 państw - mówił.",                     ,,
https://wiadomosci.onet.pl/kraj/miller-nowa-partia-palikota-nie-robi-wrazenia-na-sld/xrwzq,Miller: nowa partia Palikota nie robi wrażenia na SLD,"Nowa partia Janusza Palikota nie robi wrażenia na SLD, Sojusz będzie wciąż główną partią lewicy - powiedział na konferencji prasowej w Białymstoku szef SLD Leszek Miller.",    ,,
https://wiadomosci.onet.pl/kraj/piecioro-poslow-nie-zlozylo-w-terminie-oswiadczen-majatkowych/bs01p,Pięcioro posłów nie złożyło w terminie oświadczeń majątkowych,"Pięcioro posłów nie złożyło w terminie corocznych oświadczeń majątkowych - poinformował PAP w poniedziałek szef komisji regulaminowej i spraw poselskich Maciej Mroczek (RP). Sprawą tą komisja regulaminowa zajmie się w środę. Największe spóźnienie zanotował szef SLD Leszek Miller, który swoje oświadczenie złożył dopiero 7 maja.",       ,,
https://wiadomosci.onet.pl/kraj/grzegorz-napieralski-dla-plus-minus-dalem-sie-rozgrywac/vycm07w,Grzegorz Napieralski: katastrofa goniła katastrofę,"- Dałem się rozgrywać kolegom z SLD - mówi Grzegorz Napieralski w rozmowie z Elizą Olczyk dla ""Plusa Minusa"". - W 2005 roku - wspomina - katastrofa goniła katastrofę. Ale kiedy weszliśmy do Sejmu i kurz bitewny opadł, nasi starsi koledzy i koleżanki uznali, że najważniejszą pracę wykonaliśmy i powoli trzeba zacząć przygotowywać własny powrót.",      ,,
https://wiadomosci.onet.pl/kraj/ta-dotkliwa-porazka-wpedza-nas-w-zenujace-dyskusje/ljnz8,"""Ta dotkliwa porażka wpędza nas w żenujące dyskusje""","- Nie ma sensu szminkować rzeczywistości. Osiem procent w wyborach, to dotkliwa porażka. To nie tylko wynik ograniczający pole politycznego działania, ale i mocno ambarasujący. Wynik, który wpędza nas w żenujące dyskusje, naraża na kpiny i jadowite uwagi - napisał na swoim blogu w Onecie Leszek Miller.",   ,,
https://wiadomosci.onet.pl/kraj/miller-do-kwasniewskiego-twoi-przyjaciele-sa-tu-nie-w-ruchu-palikota/4hw6p,"Miller do Kwaśniewskiego: twoi przyjaciele są tu, nie w Ruchu Palikota","Aleksandrze, albo pozostajesz z ""ruchem zagubionych"", jakim jest Europa Plus, albo idziesz z nami, gdzie są twoi przyjaciele, czasem szorstcy, ale zawsze prawdziwi - zwrócił się z apelem do byłego prezydenta Aleksandra Kwaśniewskiego lider SLD Leszek Miller.",      ,,
https://wiadomosci.onet.pl/tylko-w-onecie/palikot-wampiry-znowu-wstaja-z-grobow-i-pija-polska-krew/q4t9q,Palikot: Wampiry znowu wstają z grobów. I piją polską krew,"Ruch Palikota nie wziął dzisiaj udziału w sejmowej debacie nt. katastrofy smoleńskiej. - Wampiry znowu wstają z grobów. I piją polską krew - mówi o całej sprawie w rozmowie z Onetem lider partii. Palikot mówi także o sprawie ""otrzęsin"" w selezjańskim gimnazjum w Lubinie, a także odnosi się też do stosunków w koalicji rządowej, a także nowej twarzy PiS.",                                                                                  ,,
https://wiadomosci.onet.pl/kraj/marek-migalski-organizuje-zbiorke-pieniedzy-dla-jana-rokity/dzh9c,Marek Migalski organizuje zbiórkę pieniędzy dla Jana Rokity,"""Mówię teraz poważnie - zgłoszę do MSW publiczną zbiórkę dla Rokity. Sam wpłacę 5 tysięcy. Proszę o wstępne zgłoszenia do mojego biura poselskiego"" - napisał na Twitterze Marek Migalski. To reakcja na olbrzymie problemy finansowe Jana Rokity, którego majątek zajął już komornik. Pomysł Migalskiego znalazł już pierwszych zwolenników.",       ,,
https://wiadomosci.onet.pl/kraj/miller-ma-wawel-i-chce-miec-palac-prezydencki/0kpd1,Miller: ma Wawel i chce mieć Pałac Prezydencki,"- To słabość władz publicznych, bo dają się terroryzować grupce fanatyków religijnych, od których Kościół się odcina. Nie wiem dlaczego to tyle trwa. To obniża autorytet władz publicznych i także Kościoła - tak w ""Sygnałach Dnia"" radiowej Jedynki Leszek Miller ocenił sytuację związaną z krzyżem przed Pałacem Prezydenckim. Jak dodaje, to działanie inspirowane przez Jarosława Kaczyńskiego, ""który ma Wawel, a teraz chciałby mieć Pałac Prezydencki"".",  ,,
https://wiadomosci.onet.pl/kraj/miller-ue-powinna-integrowac-sie-glebiej/rrc45,Miller: UE powinna integrować się głębiej,"Szef SLD Leszek Miller uważa, że w kampanii do PE sprawy przyszłości Unii zostały zdominowane przez problemy wewnętrzne i sytuację na Ukrainie. Polityk, który był w czwartek w Gorzowie Wlkp. mówił, że Europie potrzebna jest głębsza integracja, a Polsce plan przyjęcia euro.",         ,,
https://wiadomosci.onet.pl/kraj/miller-rzad-kopacz-utworzony-pod-silnym-wplywem-prezydenta/65tfd,Miller: rząd Kopacz utworzony pod silnym wpływem prezydenta,"Szef SLD Leszek Miller uważa, że nowy rząd został skonstruowany pod silnym wpływem prezydenta Bronisława Komorowskiego, który ponosi odpowiedzialność za działania gabinetu. To zmiana ustrojowa - ocenił. Dodał też, że skład rządu odpowiada potrzebom PO.",          ,,
https://wiadomosci.onet.pl/kraj/miller-o-propozycjach-budzetowych-rzadu-byc-moze-teraz-nie-ma-juz-o-co-walczyc/5t5lh,Miller o propozycjach budżetowych rządu: być może teraz nie ma już o co walczyć,"- W czasach, kiedy byłem Prezesem Rady Ministrów dyskusja nad budżetem była bardzo emocjonalna i żywa. Być może teraz nie ma już o co walczyć. Może ministrowie nie przejmują się swoją rolą i wierzą, że geniusz w postaci ministra finansów da radę - powiedział na konferencji prasowej Leszek Miller.",   ,,
https://wiadomosci.onet.pl/kraj/gawkowski-rozlamu-w-sld-nie-ma-i-nie-bedzie/pg4f5,Gawkowski: rozłamu w SLD nie ma i nie będzie,"Sekretarz generalny Sojuszu Lewicy Demokratycznej Krzysztof Gawkowski mówił w Krakowie, że nie ma rozłamu w SLD i nie będzie. - SLD to niezależna formacja, która nie będzie się uginała pod wezwaniami Janusza Palikota do stworzenia wspólnej centrolewicy - podkreślił. - Aleksander Kwaśniewski ewidentnie pomylił drzwi. Ten projekt można w skrócie nazwać LIPA - Lewica i Palikot - dodał.",           ,,
https://wiadomosci.onet.pl/kraj/miller-podal-warunki-koalicji-z-pis/cts9m,Miller podał warunki koalicji z PiS,"Leszek Miller w TVN24 na pytanie o koalicję między SLD a PiS odpowiedział, że jest ona możliwa tylko pod pewnymi warunkami: Prawo i Sprawiedliwość musiałoby wymienić całe kierownictwo i wyrzucić swój program.",   ,,
https://wiadomosci.onet.pl/kraj/miller-nie-jestem-spadochroniarzem-tylko-marynarzem-nie-skacze-tylko-sie-wynurzam/fjf9c,"Miller: nie jestem spadochroniarzem, tylko marynarzem, nie skaczę, tylko się wynurzam","Leszek Miller, ""jedynka"" SLD na liście wyborczej w Gdyni, nie uważa swojego startu jako ""zesłania"" (do tej pory zawsze startował z Łodzi - red.) i wcale na Pomorze nie został zrzucony. - Nie jestem spadochroniarzem, tylko marynarzem - mówił w RMF FM.", ,,
https://wiadomosci.onet.pl/kraj/miller-glodujace-dzieci-to-hanba-dla-wspolczesnego-panstwa-polskiego/07m5lt,Miller: głodujące dzieci to hańba dla współczesnego państwa polskiego,,   ,,
https://wiadomosci.onet.pl/kraj/petru-miller-nie-przeprosil-wyrok-bedzie-zrealizowany-w-trybie-egzekucyjnym/tyrxtn,"Petru: Miller nie przeprosił, wyrok będzie zrealizowany w trybie egzekucyjnym",,                   ,,
https://wiadomosci.onet.pl/kraj/w-tym-tygodniu-ukaze-sie-anatomia-wladzy-wywiad-rzeka-z-leszkiem-millerem/0r1pc,"W tym tygodniu ukaże się ""Anatomia władzy"" - wywiad rzeka z Leszkiem Millerem","O polskiej polityce od Okrągłego Stołu do 2007 r., o dochodzeniu do władzy, sukcesach i porażkach jako szefa partii i rządu opowiada lider SLD Leszek Miller w książce ""Anatomia siły"" - wywiadzie rzece, która ukaże się w tym tygodniu.",       ,,
https://wiadomosci.onet.pl/kraj/leszek-miller-komentuje-sprawe-gawrona/98kft,"Leszek Miller komentuje sprawę ""Gawrona""","- Uważam, że ta budowa powinna być dokończona. Niech się tłumaczą ci, którzy podjęli tę nieracjonalną decyzję - powiedział na antenie RMF FM Leszek Miller, lider SLD komentując sprawę korwety ""Gawron"", której projekt został przerwany. - Marynarka wojenna potrzebuje nowoczesnych, szybkich jednostek - dodał Miller.",     ,,
http://wiadomosci.onet.pl/leszek-miller-w-radiu-zet/h8nkl,Leszek Miller w Radiu Zet,Gościem Radia Zet był Leszek Miller.,,,
https://wiadomosci.onet.pl/kraj/siwiec-przestrzega-millera-dwa-mozliwe-warianty/btbnd,Siwiec przestrzega Millera. Dwa możliwe warianty,"- Jeśli Leszek Miller zdecyduje się kandydować na szefa SLD, to pewnie wygra. Bardzo ważna będzie jego motywacja i uzasadnienie głosujących, dlaczego poparli właśnie jego - pisze na swoim blogu w Onecie Marek Siwiec. Eurodeputowany przedstawił dwa możliwe warianty.",  ,,
https://wiadomosci.onet.pl/kraj/kwasniewski-to-moze-byc-dobry-znak-dla-palikota/prvmt,Kwaśniewski: to może być dobry znak dla Palikota,"Były prezydent Aleksander Kwaśniewski, który był dzisiaj gościem ""Kropki nad i"", stwierdził, że ""wybory parlamentarne pokazały, że w Polsce jest miejsce dla lewicy"". - Gdyby połączyć głosy oddane na Ruch Palikota i SLD to jest to ponad 20 procent - stwierdził. Po tym jak Monika Olejnik przypomniała, że Jerzy Urban, który obecnie popiera Janusza Palikota, ponad 20 lat temu świętował wybory w siedzibie SLD, Kwaśniewski wyjaśnił, że ""Urban przyszedł wtedy do SLD, które w przyszłości wygrało wybory"". - To może być dobry znak dla Palikota - stwierdził.",   ,,
https://wiadomosci.onet.pl/kraj/miller-we-wtorek-decyzja-kto-z-sld-bedzie-pracowal-nad-uchwala-ws-przemyka/p9f8b,"Miller: we wtorek decyzja, kto z SLD będzie pracował nad uchwałą ws. Przemyka","- We wtorek klub parlamentarny SLD zdecyduje, kto z ramienia partii będzie koordynował prace nad projektem uchwały ws. śmierci Grzegorza Przemyka - powiedział dziennikarzom w Staszowie (Świętokrzyskie) przewodniczący SLD Leszek Miller.",        ,,
https://wiadomosci.onet.pl/kraj/zeznania-bylego-premiera-ws-andrzeja-peczaka/5yms6,Zeznania byłego premiera ws. Andrzeja Pęczaka,"B. premier Leszek Miller zeznawał dzisiaj w łódzkim sądzie rejonowym jako świadek w procesie b. posła SLD Andrzeja Pęczaka, oskarżonego m.in. o pomoc w płatnej protekcji oraz przyjęcie łapówki. Obok b. posła na ławie oskarżonych zasiada jeszcze dziewięć osób.",          ,,
https://wiadomosci.onet.pl/kraj/miller-jestesmy-rozgoryczeni-europejska-lewica-przegrala-wyborcza-walke/y13gh,"Miller: jesteśmy rozgoryczeni, europejska lewica przegrała wyborczą walkę","Szef SLD Leszek Miller przyznał, że europejska lewica jest rozgoryczona porażką w wyborach do PE, w których większość uzyskały partie prawicowe. Jego zdaniem eurowybory pokazały, że w Polsce nie da się stworzyć projektu lewicowego bez SLD.",                         ,,
https://wiadomosci.onet.pl/kraj/kwasniewski-stawia-warunek-millerowi-nie-przyjdzie-bez-palikota/3l1cj,Kwaśniewski stawia warunek Millerowi. Nie przyjdzie bez Palikota,"Aleksander Kwaśniewski przyjął wczoraj zaproszenie na Kongres Programowy Lewicy. Były prezydent postawił jednak szefowi Sojuszu warunek: nie przyjedzie na Kongres, jeśli nie będzie Palikota - poinformowało TOK FM. - Żaden z prezydentów nie warunkował udziału w Kongresie od udziału w nim Janusza Palikota - powiedział Leszek Miller. - Nie znam żadnego warunku Kwaśniewskiego - dodał.",          ,,
https://wiadomosci.onet.pl/kraj/miller-hollande-jest-sojusznikiem-polski-ws-unijnego-budzetu/x3p1t,Miller: Hollande jest sojusznikiem Polski ws. unijnego budżetu,"Szef SLD Leszek Miller uważa, że francuski prezydent Francois Hollande jest sojusznikiem Polski w sprawie nowego, wieloletniego budżetu UE. Jak podkreślił, Francja obok Niemiec odgrywa wiodącą rolę w UE, więc jest sojusznikiem bezcennym.",     ,,
https://wiadomosci.onet.pl/kraj/l-miller-rozmawia-o-ustawie-refundacyjnej/7zdze,L. Miller rozmawia o ustawie refundacyjnej,"W związku z wejściem w życie nowej listy refundacyjnej, w poniedziałek przed południem szef SLD Leszek Miller spotkał się w Sejmie z ekspertami z dziedziny służby zdrowia. Jednym z tematów rozmowy jest konieczna - zdaniem Sojuszu - nowelizacja ustawy refundacyjnej.",      ,,
https://wiadomosci.onet.pl/kraj/miller-zapis-ostatniej-rozmowy-lecha-kaczynskiego-lezy-w-jakims-archiwum/tbmdm,Miller: zapis ostatniej rozmowy Lecha Kaczyńskiego leży w jakimś archiwum,"- Jestem przekonany, że zapis ostatniej rozmowy Lecha Kaczyńskiego z Jarosławem Kaczyńskim, z pokładu samolotu Tu-154M, gdzieś leży w jakimś archiwum i pewnie za jakiś czas go poznamy - przekonywał na antenie TVP Info Leszek Miller.",       ,,
https://wiadomosci.onet.pl/kraj/sld-wnioskuje-o-ukaranie-palikota-przez-komisje-etyki-poselskiej/te30d,SLD wnioskuje o ukaranie Palikota przez komisję etyki poselskiej,"Rzecznik SLD Dariusz Joński zapowiedział złożenie wniosku do sejmowej komisji etyki o ukaranie Janusza Palikota za wypowiedzi na temat marszałek Sejmu Ewy Kopacz, a także lidera SLD Leszka Millera.",       ,,
http://wiadomosci.onet.pl/tylko-w-onecie/leszek-miller-o-ustawie-dezubekizacyjnej/hnp97c6,Leszek Miller o ustawie dezubekizacyjnej,"- To procedura charakterystyczna dla państwa totalitarnego, gdzie wprowadza się zasadę odpowiedzialności zbiorowej - tak były premier skomentował ustawę autorstwa rządu PiS. Zdaniem gościa ""Posłowia"", ustawa nie powinna dotyczyć osób pozytywnie zweryfikowanych po 1989 r. - Państwo zawarło wtedy z nimi niepisaną umowę. Ta ustawa to jej jednostronne wypowiedzenie - stwierdził Miller.",,,
https://wiadomosci.onet.pl/kraj/miller-o-debacie-komorowski-duda-remis-ze-wskazaniem-na-prezydenta/5s7lnd,Miller o debacie Komorowski-Duda: remis ze wskazaniem na prezydenta,"Szef SLD Leszek Miller ocenił, że wczorajsza debata wyborcza prezydenta Bronisława Komorowskiego i kandydata PiS Andrzeja Dudy była remisowa, ale ze wskazaniem na obecnie urzędującego prezydenta. Jak dodał, debata nie była przełomowa dla wyniku II tury wyborów.",   ,,
https://wiadomosci.onet.pl/tylko-w-onecie/andrzej-celinski-chwali-zwiazkowcow/zwx2v,Andrzej Celiński chwali związkowców,"Dosyć nieoczekiwanie wczorajszy strajk związkowców na Śląsku poparł były minister kultury Andrzej Celiński. ""Szacun panie Duda. Szacun panie Kolorz. Cokolwiek nas dzieli. Dzieli wiele. Wszystko właściwie poza PRACĄ"" - napisał na blogu w Onecie.",     ,,
https://wiadomosci.onet.pl/kraj/miller-spotka-sie-z-hollandeem/w9jk8,Miller spotka się z Hollande'em,"Szef SLD Leszek Miller spotka się w piątek po południu z prezydentem Francji Francois Hollande'em, który tego dnia będzie gościł w Warszawie. Miller chce m.in. wesprzeć rząd w negocjacjach dotyczących nowego wieloletniego budżetu UE.",   ,,
https://wiadomosci.onet.pl/tylko-w-onecie/kto-bedzie-nowym-liderem-sld-siwiec-czas-powiedziec-sprawdzam/0gy9p,"Kto będzie nowym liderem SLD? Siwiec: czas powiedzieć ""sprawdzam""","""SLD, mimo uporządkowania sytuacji, którego dokonał Leszek Miller, nie dotarł do opinii publicznej z nowymi sygnałami. Politykę uprawiać umiemy, ale bez dotarcia do ludzi to czynność jałowa i dlatego w mojej partii potrzebne jest szybkie, pokerowe »sprawdzam«"" - apeluje na swoim blogu w Onecie Marek Siwiec.",                            ,,
https://wiadomosci.onet.pl/tylko-w-onecie/godson-dni-jaroslawa-kaczynskiego-jako-prezesa-pis-sa-policzone/kr815,Godson: dni Jarosława Kaczyńskiego jako prezesa PiS są policzone,"- Na pewno dni Jarosława Kaczyńskiego jako prezesa PiS są policzone. To tylko sprawa czasu - powiedział w wywiadzie dla Onetu, poseł Platformy Obywatelskiej John Godson, odnosząc się do obecnej sytuacji w Prawie i Sprawiedliwości.",          ,,
https://wiadomosci.onet.pl/kraj/miller-przed-wyborami-samorzadowymi-raport-ws-49-wojewodztw/sqrrw,Miller: przed wyborami samorządowymi raport ws. 49 województw,- Przed wyborami samorządowymi SLD zamierza przedstawić kompleksowy raport na temat powrotu do podziału administracyjnego Polski na 49 województw – mówił w Koszalinie (Zachodniopomorskie) lider tej partii Leszek Miller.,        ,,
https://wiadomosci.onet.pl/kraj/miller-sld-zaglosuje-przeciwko-odwolaniu-nowickiej/t4qn5,Miller: SLD zagłosuje przeciwko odwołaniu Nowickiej,"SLD zagłosuje przeciwko odwołaniu Wandy Nowickiej z funkcji wicemarszałka Sejmu - zapowiedział szef SLD Leszek Miller. Według niego, wniosek o pozbawienie Nowickiej tej funkcji to ""happening"" Janusza Palikota.",        ,,
https://wiadomosci.onet.pl/kraj/miller-posel-ruchu-palikota-wyludzal-pieniadze-z-sejmu/b3d4d,Miller: poseł Ruchu Palikota wyłudzał pieniądze z Sejmu,"Szef SLD Leszek Miller oskarżył na antenie Radia ZET posła Ruchu Palikota o wyłudzanie pieniędzy kasy Sejmu. - Łukasz Krupa wyłudzał 1600 złotych miesięcznie z kancelarii Sejmu. Płacił swojemu pracownikowi 2 tys. złotych, a resztę sobie pozostawiał - mówił.",     ,,
https://wiadomosci.onet.pl/kraj/palikot-tusk-i-kaczynski-to-nieudacznicy-chcemy-odsunac-po-pis-na-bok/5yytk,"Palikot: Tusk i Kaczyński to nieudacznicy, chcemy odsunąć PO-PiS na bok","Janusz Palikot przekonywał w TVN 24, że jego głównym celem politycznym jest odsunięcie ""nieudaczników Tuska i Kaczyńskiego"" od władzy oraz stworzenie nowej siły politycznej, która będzie mogła skutecznie zakończyć nieudane rządy PO-PiS.",                 ,,
https://wiadomosci.onet.pl/tylko-w-onecie/tadeusz-cymanski-wieszczy-schylek-sld/nh9x8,Tadeusz Cymański wieszczy schyłek SLD,"- Wybór Leszka Millera na szefa SLD świadczy z jednej strony o niezwykłej żywotności, talencie i zręczności tego polityka, a jest również przejawem i dowodem wypalenia się i chyba schyłku tej formacji politycznej. Uważam, że ten wybór jest wynikiem braku poważnej alternatywy i jest dramatyczną reakcją gasnącej partii dodatkowo przerażonej konkurencją Ruchu Palikota - stwierdził dla Onetu eurodeputowany Tadeusz Cymański.",         ,,
https://wiadomosci.onet.pl/kraj/gorace-dni-w-sejmie-trzech-premierow-przed-komisja-sledcza/256sl,Gorące dni w Sejmie; trzech premierów przed komisją śledczą,Premier Donald Tusk stanie przed hazardową komisją śledczą 4 lutego - donosi TVN24.,   ,,
https://wiadomosci.onet.pl/kraj/miller-w-sejmie-moze-dojsc-do-awantury-ws-ukrainy/yhsee,Miller: w Sejmie może dojść do awantury ws. Ukrainy,"Leszek Miller, który był gościem TVP Info, zwrócił uwagę, że w Sejmie może dojść do awantury ws. uchwały na temat Ukrainy. - Nie wiadomo, czy nie będzie politycznej awantury, dlatego że owocem tego spotkania ma być konkretny tekst. Zobaczymy, czy uda się go uzgodnić, bo jeśli będą wnoszone uwagi, to trzeba będzie je rozstrzygać na sali sejmowej – stwierdził szef SLD.",     ,,
https://wiadomosci.onet.pl/tylko-w-onecie/jonski-o-sprawie-tajnych-wiezien-cia-leszka-millera-potraktowano-w-podly-sposob/gt1sv,Joński o sprawie tajnych więzień CIA: Leszka Millera potraktowano w podły sposób,"Sprawa tajnych więzień CIA jest wykorzystywana do bieżącej walki politycznej przeciwko SLD - uważa rzecznik SLD Dariusz Joński. - Są w Polsce siły polityczne, w których interesie jest osłabianie lewicy. Ci ludzie są gotowi na każdy wybryk, największą nawet podłość wobec Leszka Millera - mówi poseł Sojuszu w rozmowie z Onetem.",                 ,,
https://wiadomosci.onet.pl/kraj/leszek-miller-nie-trzeba-wybierac-miedzy-po-pis-a-blazenada-sa-sld-i-up/mcz8b,"Leszek Miller: nie trzeba wybierać między PO, PiS a błazenadą - są SLD i UP","Nie trzeba wybierać między PO, PiS i błazenadą; prawdziwy wybór jest między europejską lewicą, którą w Polsce reprezentują SLD i UP, a europejską prawicą reprezentowaną przez PO i PSL - mówił w piątek lider Sojuszu Leszek Miller. Jak ocenił, inni łącznie z PiS w PE są bez znaczenia.",       ,,
http://wiadomosci.onet.pl/tylko-w-onecie/politycy-o-przemowieniu-prezydenta-komorowskiego/w8dp6,Politycy o przemówieniu prezydenta Komorowskiego,"Politycy dość zgodnie i pozytywnie oceniają orędzie Bronisława Komorowskiego. - To nie było wystąpienie okolicznościowe, było bardzo przemyślane i kompleksowe - powiedział Ludwik Dorn.",  ,,
https://wiadomosci.onet.pl/kraj/andrzej-rozenek-prosze-nie-straszyc-polakow-nie-mamy-wrogow/q99m0gj,Andrzej Rozenek: Proszę nie straszyć Polaków. Nie mamy wrogów,"- Nie mamy w Unii Europejskiej wrogów. Proszę to zapamiętać raz na zawsze i nie straszyć Polaków sąsiadem - mówił Andrzej Rozenek z Ruchu Palikota w programie TVN 24 ""Kawa na ławę"", komentując burzę, jaka powstała po wystąpieniu Radosława Sikorskiego w Berlinie. Goście Bogdana Rymanowskiego zastanawiali się w programie, jaki charakter miało wystąpienie ministra i jaka powinna być rola Polski w UE.",     ,,
https://wiadomosci.onet.pl/kraj/kwasniewski-poprze-millera-byloby-milo/sybjl,"Kwaśniewski poprze Millera? ""Byłoby miło""","Były premier Leszek Miller, który był gościem Polsat News wyraził nadzieję, że w kampanii wyborczej przed nadchodzącymi wyborami parlamentarnymi poprze go Aleksander Kwaśniewski. - Liczę na to, bo byłoby mi bardzo miło, gdyby pojawił się przy moim boku na jakimś spotkaniu - przyznał.",  ,,
https://wiadomosci.onet.pl/kraj/miller-uratowal-szefa-sld-on-ma-swoich-ludzi/lgcv6,"Miller uratował szefa SLD? ""On ma swoich ludzi""","Gdyby nie pomoc Leszka Millera, Grzegorz Napieralski zostałby podczas sobotniej rady krajowej SLD ""rozjechany czołgiem"" - ujawnia kulisy tego posiedzenia ""Gazeta Wyborcza"". - Zorientował się, że Napieralski wciąż ma w partii swoich ludzi, i jak nie rzuci go na pożarcie, to kupi te głosy. Ludzie Napieralskiego będą mu potrzebni, gdy będzie walczył o przywództwo w Sojuszu - mówi anonimowy rozmówca ""Gazety"".",      ,,
https://wiadomosci.onet.pl/kraj/balazs-o-tym-ze-mamy-klopot-zdecydowal-leszek-miller/00j17,"Balazs: o tym, że mamy kłopot, zdecydował Leszek Miller","- O tym, że mamy potężny kłopot, zdecydował osobiście Leszek Miller - twierdzi Artur Balazs, były minister w kilku rządach. Polityk tłumaczy tygodnikowi ""wSieci"", że to Miller ""zdemolował"" umowę z Norwegią i dlatego jesteśmy uzależnieni od rosyjskiego gazu. Odnosi się też do wydarzeń na Ukrainie. - Sondaże pokazują, że ten konflikt jest na rękę Tuskowi - stwierdza.",     ,,
https://wiadomosci.onet.pl/kraj/leszek-miller-jaroslaw-kaczynski-jest-wielkim-magiem/v7h1pg,Leszek Miller: Jarosław Kaczyński jest wielkim magiem,"- Jarosław Kaczyński jest teraz wielkim magiem, który zza kurtyny uruchamia różne procesy. To nie jest dobre dla demokracji. Taki model nie powinien być stosowany - powiedział Leszek Miller na antenie TVN24. Stwierdził też kategorycznie, że to Kaczyński jako szef zwycięskiej partii powinien zostać premierem.",         ,,
https://wiadomosci.onet.pl/kraj/miller-wenderlich-ma-kompetencje-i-odpowiedni-staz-by-byc-marszalkiem/8055gb,"Miller: Wenderlich ma kompetencje i odpowiedni staż, by być marszałkiem","Jerzy Wenderlich ma kompetencje intelektualne i długi staż poselski, by być marszałkiem Sejmu; jego wybór pokazałby, że Sejm jest izbą o wrażliwym słuchu społecznym - przekonywał dzisiaj szef SLD Leszek Miller przedstawiając kandydata swojego klubu.",   ,,
https://wiadomosci.onet.pl/tylko-w-onecie/byly-premier-22-lata-temu-nikt-nie-pil-szampana/kjw7l,Były premier: 22 lata temu nikt nie pił szampana,"""Z tonu przemówień i relacji wynika, że 22 lata temu cały naród ruszył do urn, aby przepędzić znienawidzoną władzę. A jak było naprawdę?"" - na to pytanie odpowiada Leszek Miller na swoim blogu w Onet.pl. Odniósł się w ten sposób do wczorajeszej 22. rocznicy pierwszych wolnych wyborów w Polsce.", ,,
https://wiadomosci.onet.pl/tylko-w-onecie/przelom-w-historii-polski-miller-zaplacil-najwyzsza-cene/ystkw,"Przełom w historii Polski. ""Miller zapłacił najwyższą cenę""","- SLD postawiło interes państwa ponad interes partyjny, a Leszek Miller zapłacił najwyższą polityczną cenę - mówi w rozmowie z Onetem Wojciech Olejniczak. Eurodeputowany SLD ocenia w ten sposób przełomowe negocjacje sprzed 10 lat, dzięki którym Polska wstąpiła do Unii Europejskiej.",        ,,
https://wiadomosci.onet.pl/kraj/miller-potrzebna-komisja-sejmowa-ds-wydatkowania-srodkow-z-ue/4bb3e,Miller: potrzebna komisja sejmowa ds. wydatkowania środków z UE,"Powołanie specjalnej komisji sejmowej zajmującej się śledzeniem procesu wydatkowania środków UE - postulował przewodniczący SLD Leszek Miller w piątek w Kielcach. - Nie można dopuścić do tego, by te środki przejęli rozmaici złodzieje i cwaniacy – przekonywał.",       ,,
https://wiadomosci.onet.pl/kraj/miller-o-zmianach-w-rzadzie-to-awans-zbedny-i-niewlasciwy/xk2gy,Miller o zmianach w rządzie: to awans zbędny i niewłaściwy,"- To awans zbędny i niewłaściwy, bo pion fiskalny uzyskuje na znaczeniu kosztem pionu gospodarczego - tak Leszek Miller ocenił na gorąco nominację Jacka Rostowskiego na drugiego wicepremiera w rządzie. Jego zdaniem ""to bardzo źle rokuje na najbliższe miesiące i lata"".",    ,,
https://wiadomosci.onet.pl/kraj/miller-w-poniedzialek-projekt-liberalizujacy-prawo-aborcyjne/2tx8q,Miller: w poniedziałek projekt liberalizujący prawo aborcyjne,"Klub SLD złoży w poniedziałek w Sejmie projekt ustawy o świadomym rodzicielstwie, liberalizujący przepisy aborcyjne - zapowiedział szef Sojuszu Leszek Miller. Projekt ten dopuszcza przerywanie ciąży do 12 tygodnia.",          ,,
https://wiadomosci.onet.pl/kraj/miller-za-rzadow-pis-polska-bylaby-wybrykiem-w-ue/bkf4s,Miller: za rządów PiS Polska byłaby wybrykiem w UE,"- Za rządów PiS Polska byłaby wybrykiem w Unii - ostro ocenia perspektywę rządów Jarosława Kaczyńskiego w Polsce były premier, Leszek Miller w wywiadzie dla ""Rzeczpospolitej"". Polityk dodaje, że Jarosław Kaczyński będzie chciał wykorzystać każdą okazję, aby ""zemścić się na Tusku za śmierć brata"".",      ,,
https://wiadomosci.onet.pl/kraj/nie-bedzie-nowej-komisji-ds-katastrofy-smolenskiej-grupinski-nie-ma-przyczyn/pmsr0,Nie będzie nowej komisji ds. katastrofy smoleńskiej. Grupiński: nie ma przyczyn,"- Nie ma żadnej przyczyny, żadnego zestawu zagadek, niejasności, z których by wynikało, że wiele rzeczy nie zostało wyjaśnionych i w związku z czym trzeba powołać nową komisję. Uważam, że komisja Millera wypełnia uczciwie swoje zadanie - stwierdził Rafał Grupiński, który w rozmowie z ""Wprost"" tłumaczył, dlaczego rząd wyklucza możliwość powołania międzynarodowej komisji badającej okoliczności katastrofy smoleńskiej. - Prokuratura w tej chwili prowadzi śledztwo. Powinna co miesiąc zdawać cząstkowy raport ze swoich prac, wtedy byśmy mieli mniej kłopotów z Macierewiczem i jego głupstwami, które co chwila ogłasza - dodał.",        ,,
https://wiadomosci.onet.pl/kraj/miller-tusk-wymiekl-powinien-jechac/nyhy0,"Miller: Tusk ""wymiękł"" - powinien jechać","- Nikt w Polsce nie ma wątpliwości, że Tusk jest kompetentnym kibicem, więc niepotrzebnie się przestraszył i powinien jechać na Euro - uważa Leszek Miller.",  ,,
https://wiadomosci.onet.pl/kraj/byly-premier-nie-spotykalem-sie-z-gangsterami/4fn17,Były premier: nie spotykałem się z gangsterami,"Leszek Miller kategorycznie zaprzeczył przed sądem zeznaniom Artura Zirajewskiego, który twierdził, że spotykał się z nim wraz z Edwardem Mazurem i gangsterami Nikodemem ""Nikosiem"" Skotarczakiem oraz Ricardo Fanchinim, by rozmawiać o zabójstwie Marka Papały.",       ,,
https://wiadomosci.onet.pl/tylko-w-onecie/gawkowski-o-slowach-palikota-to-belkot-na-poziomie-skrajnej-prawicy/e02nl,Gawkowski o słowach Palikota: to bełkot na poziomie skrajnej prawicy,"""Wydawało się, że Leszek Miller znokautował Palikota zacytowaniem z mównicy sejmowej dosadnego wiersza Tuwima. Ten jednak nadal szczeka. Znany kłamczuszek Palikot opowiada bzdury, że Miller za 30 mln dolarów uruchomiłby ponownie Auschwitz. To bełkot na poziomie skrajnej prawicy i aż strach pomyśleć, co ten politykier jeszcze może głupiego powiedzieć"" - pisze na swoim blogu w Onecie Krzysztof Gawkowski.",          ,,
https://wiadomosci.onet.pl/kraj/leszek-miller-zzera-mnie-smutek-i-gorycz/x3wdeg,Leszek Miller: zżera mnie smutek i gorycz,"– Zżera mnie smutek i gorycz – przyznaje w wywiadzie dla ""Super Expressu"" Leszek Miller, komentując wynik Zjednoczonej Lewicy w wyborach parlamentarnych 2015, który nie dał jej ani jednego miejsca w parlamencie. Miller jednocześnie zapewnia, że on radę sobie da. – Wierzę w życie pozasejmowe – dodaje.",         ,,
https://wiadomosci.onet.pl/kraj/miller-nie-zamierzamy-jednoczyc-sie-z-ruchem-palikota/bm98b,Miller: nie zamierzamy jednoczyć się z Ruchem Palikota,"- Impreza w Sali Kongresowej nie oznacza, że zamierzamy się jednoczyć z Ruchem Palikota. Pozostaniemy samodzielna partią - mówił Leszek Miller w ""Faktach po Faktach"" w TVN 24, pytany o wspólne obchody dnia 1 maja przez SLD i partię Janusza Palikota. - Swatanie nas z Palikotem budzi niepokój; jak swatka próbuje ożenić parę, to może panna młoda nie jest pierwszej urody - dodał.",   ,,
https://wiadomosci.onet.pl/kraj/leszek-miller-wskazuje-winnych-za-wyborcza-porazke/mxsq1,Leszek Miller wskazuje winnych za wyborczą porażkę,"Główną odpowiedzialność za wynik wyborczy ponosi kierownictwo i przywódca partii - ocenił szef klubu SLD Leszek Miller. W ten sposób odniósł się do opinii, że konsekwencje po wyborach powinni ponieść także szefowie regionalnych struktur Sojuszu.",        ,,
http://wiadomosci.onet.pl/kraj/miller-za-rok-te-prawicowe-hordy-moga-byc-jeszcze-silniejsze/rcy6s,Miller: za rok te prawicowe hordy mogą być jeszcze silniejsze,"- Żołnierze i policjanci mają jedno, niezbywalne prawo - prawo do dobrego dowodzenia. A tu mieliśmy do czynienia z niedołęstwem i nieprofesjonalizmem. W tym roku silniejsze były prawicowe hordy. Jeżeli premier nie zmieni swojego poglądu, za rok te prawicowe hordy będą jeszcze silniejsze - powiedział w Radiu ZET Leszek Miller.",    ,,
http://wiadomosci.onet.pl/kraj/miller-wspolne-rzady-z-pis-sa-niemozliwe/6v3zb,Miller: wspólne rządy z PiS są niemożliwe,"""Musielibyśmy uznać, że pod Smoleńskiem doszło do zamachu na prezydenta. PiS jest przekonane, iż najlepszy polski prezydent, jaki kiedykolwiek był, został zamordowany w wyniku spisku polsko-rosyjskiego. To jest teza, której my nigdy nie przyjmiemy i  będziemy z nią walczyć"" - tak lider SLD Leszek Miller tłumaczy powody, dla których koalicja SLD-PiS nigdy nie powstanie. ""Po drugie, musielibyśmy przyjąć założenia IV RP. Po trzecie, musielibyśmy zapomnieć o grobie Barbary Blidy. Z tych trzech powodów wspólne rządy z PiS są niemożliwe"" - dodaje b. premier w rozmowie z ""Rzeczpospolitą"".",    ,,
https://wiadomosci.onet.pl/kraj/byly-premier-komentuje-zamieszanie-wokol-swojej-wnuczki/vsh7bw3,Leszek Miller: orientacja mojej wnuczki jest mi obojętna,"W ostatnim czasie Leszek Miller zamiast analizować wydarzenia polityczne, musiał odpowiadać na pytania dotyczące wnuczki. - Przez moment zapomniałem, że Monika nie jest małą dziewczynką, ale dorosłą kobietą - mówi Miller w rozmowie z Marcinem Makowskim w ""Do Rzeczy"".",     ,,
https://wiadomosci.onet.pl/kraj/kto-bedzie-szefem-sld-apel-millera/e3z7s,Kto będzie szefem SLD? Apel Millera,"Szef klubu SLD Leszek Miller zaapelował podczas sobotniego posiedzenia Rady Mazowieckiej Sojuszu o jak najszybszy wybór przewodniczącego partii. Jednocześnie powtórzył, że on nie będzie ubiegał się o to stanowisko.",              ,,
https://wiadomosci.onet.pl/kraj/leszek-miller-o-stosunkach-polsko-rosyjskich/kgmqw,Leszek Miller o stosunkach polsko-rosyjskich,"Były premier Leszek Miller uważa, że do normalizacji stosunków polsko-rosyjskich może doprowadzić polityka obecnych władz oraz przekonanie rosyjskich elit, że ich kraj nie ułoży sobie dobrych relacji z Unią obok Polski, lub wbrew Polsce.",              ,,
https://wiadomosci.onet.pl/kraj/byly-premier-poraza-mnie-niedolestwo-kalisza/htb7m,Były premier: poraża mnie niedołęstwo Kalisza,"- Poraża mnie niedołęstwo pana Kalisza. Jak można było pozwolić na to, aby Jarosław Kaczyński stał przed komisją tak krótko? - powiedział Leszek Miller w programie ""Czas decyzji"" w TVN24. Były premier skomentował w ten sposób decyzję przewodniczącego komisji ds. śmierci Barbary Blidy, Ryszarda Kalisza, który przychylił się do prośby prezesa PiS o przerwanie dzisiejszego przesłuchania. Jarosław Kaczyński spieszył się na spotkanie rodzin ofiar katastrofy z prokuratorami.",  ,,
