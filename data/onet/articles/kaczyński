https://wiadomosci.onet.pl/kraj/jaroslaw-kaczynski-inwigilowany-przez-abw-od-podsluchow-po-obserwacje/s4zj7qm,ABW inwigilowała Kaczyńskiego? Prokuratura bada sprawę od ponad czterech lat,"Trwa śledztwo dotyczące inwigilacji za czasów rządów PO-PSL polityków PiS. Jednym z wątków jest kwestia nielegalnego rozpracowywania przez ABW Jarosława Kaczyńskiego. Mimo upływu lat nic się w obu sprawach nie dzieje. Prokuratorzy tłumaczą to ""wielowątkowością postępowania"" - napisał ""Wprost"".","Jak powiedział tygodnikowi rzecznik Prokuratury Regionalnej w Krakowie prok. Wojciech Mularczyk, śledztwo prowadzone jest ws. przekroczenia uprawnień przez funkcjonariuszy służb specjalnych, w tym Agencji Bezpieczeństwa Wewnętrznego. Postępowanie wszczęto w listopadzie 2015 r. po publikacjach ""Wprost"", opisujących, jak za czasów rządów PO-PSL Służba Kontrwywiadu Wojskowego nielegalnie rozpracowywała dziennikarzy i polityków ówczesnej opozycji, m.in. Macieja Wąsika, byłego wiceszefa CBA, i Mariusza Kamińskiego, b. szefa CBA. Śledczy - jak podaje gazeta - nie zajmowali się jednak wtedy wątkiem ABW, który wyszedł dużo później, kiedy Prokuratura Generalna przekazała sprawę do Krakowa. Tam do akt sprawy dołączono materiały z kontroli w ABW. W tych materiałach – według rozmówców tygodnika związanych z ABW – jednym z wątków jest sprawa rozpracowania operacyjnego, która miała dotyczyć polityków PiS, w tym szefa partii, Jarosława Kaczyńskiego. W operacji użyto - według nich - wszystkiego, od podsłuchów po obserwację.",Jarosław Kaczyński,
https://wiadomosci.onet.pl/kraj/uchwala-sn-jaroslaw-kaczynski-spotkal-sie-z-julia-przylebska/t6p72yt,Stan po Burzy. Kaczyński spotkał się z Przyłębską w jej mieszkaniu [Podcast],"O rozmowie prezes TK i prezesa PiS w jej mieszkaniu informuje nieoficjalnie Andrzej Stankiewicz. Dziennikarz Onetu wspólnie z Agnieszką Burzyńską z ""Faktu"" rozmawiają też o tym, dlaczego PiS w konflikcie o sądy zaostrza retorykę antyunijną, a momentami nawet antyzachodnią.","Sąd Najwyższy w czwartek podjął uchwałę ws. sędziów wybranych przez nową KRS. Dzień wcześniej PiS podjęło nieudaną próbę powstrzymania Małgorzaty Gersdorf. Zaczęło się od skierowania przez marszałek Sejmu Elżbietę Witek wniosku o rozstrzygnięcie sporu kompetencyjnego między Sejmem a Sądem Najwyższym. W efekcie prezes Trybunału Konstytucyjnego Julia Przyłębska poinformowała o zawieszeniu zaplanowanego posiedzenia trzech izb SN. Pierwsza prezes nie zgodziła się z jej stanowiskiem. Jarosław Kaczyński tego dnia pojawił się w gabinecie Elżbiety Witek. Jak ustalił Andrzej Stankiewicz, prezes PiS spotkał się także z Julią Przyłębską. Do rozmowy doszło w jej mieszkaniu. — PiS używa tych wszystkich instrumentów, które przejmował od 2015 r., żeby ewidentnie ukrywać coś śmierdzącego — mówi dziennikarz Onetu, nawiązując do niejawnych list poparcia do KRS. Skąd tak radykalny kurs PiS ws. sądów, których bronić chce Bruksela? — Granie wątkiem ""obcych języków"", zagrożenia suwerenności jest zakwestionowaniem pewnego fundamentalnego kierunku polskiej polityki zagranicznej. Potem się dziwimy, że Putin spotyka się z Netanjahu i przyjeżdża do nich pół świata — stwierdza Stankiewicz. — Tryumfuje doraźny ""interesik"", bo trzeba zawalczyć o głosy wyborców, które mogą uciec — dodaje Burzyńska.",Julia Przyłębska i Jarosław Kaczyński,
https://wiadomosci.onet.pl/tylko-w-onecie/sondaz-ibris-dla-onetu-politycy-ktorym-ufaja-polacy/e09hn2s,"Sondaż IBRiS dla Onetu. Spadają notowania Andrzeja Dudy, rośnie zaufanie do Tomasza Grodzkiego","Prezydent Andrzej Duda cieszy się najwyższym zaufaniem społeczeństwa, ale osiąga najsłabszy wynik od blisko roku. Na kolejnych miejscach rankingu znaleźli się premier Mateusz Morawiecki i wicemarszałek Sejmu Małgorzata Kidawa-Błońska. Duży wzrost zaufania notuje marszałek Senatu Tomasz Grodzki, a nieufności Szymon Hołownia – wynika z sondażu przeprowadzonego przez IBRiS dla Onetu.","Andrzej Duda od wielu miesięcy cieszy się największym zaufaniem Polaków spośród polityków. Ufa mu 41,6 proc. badanych, ale prezydent notuje spadek o 5,1 pkt proc. w porównaniu do ostatniego pomiaru. To najsłabszy wynik głowy państwa od lutego ub.r. (42,1 proc.). Oprócz tego pierwszy raz od tego czasu przeważają o nim opinie negatywne. Brak zaufania wobec Dudy deklaruje 43,6 proc. respondentów (wzrost o 6 pkt proc.). Premierowi Mateuszowi Morawieckiemu ufa 40 proc. badanych. W grudniowym sondażu zaufanie dla szefa rządu deklarowało więcej osób, bo 43,3 proc. W jego przypadku liczba negatywnych ocen pozostała niemal bez zmian (39,8 proc.). Trzecie miejsce w rankingu zaufania zajęła Małgorzata Kidawa-Błońska. Kandydatka Platformy Obywatelskiej na prezydenta cieszy się zaufaniem 34,7 proc. Polaków. Poprzedni sondaż dawał jej zaufanie na poziomie 35,9 proc. Kidawa-Błońska notuje więc spadek o 1,2 pkt proc. Nadal ""nie zna"" jej 8,6 proc. ankietowanych. Tuż za podium znalazł się Donald Tusk. Byłemu premierowi ufa obecnie 33,6 proc. badanych. Nowy ranking IBRiS przynosi wzrost zaufania do polityka o 2,2 pkt proc. Zauważalny jest też spadek negatywnych opinii o nim, w porównaniu do grudnia o 5,3 pkt proc. Na piątym miejscu w tym miesiącu uplasował się Jarosław Kaczyński. Prezes Prawa i Sprawiedliwości od czerwca wyprzedzał w rankingu dawnego szefa PO. Liderowi Zjednoczonej Prawicy ufa 33 proc. W porównaniu do poprzedniego badania oznacza to spadek o 1,2 pkt proc. Na szóstym miejscu w rankingu zaufania znalazł się Władysław Kosiniak-Kamysz. Kandydatowi Polskiego Stronnictwa Ludowego w wyborach prezydenckich ufa 31,9 proc. badanych. W porównaniu z grudniowym pomiarem to spadek o 0,3 pkt proc. Zaufanie do Jarosława Gowina deklaruje 26,2 proc. Dalej znalazł się Zbigniew Ziobro z zaufaniem 25,1 proc. oraz Robert Biedroń (25 proc.) i Adrian Zandberg (23,4 proc.). Największy wzrost zaufania w styczniowym rankingu IBRiS notuje Tomasz Grodzki. Marszałkowi Senatu ufa 23,3 proc. respondentów. W poprzednim badaniu polityk miał dużo niższy wynik, bo 13,2 proc. Wzrost wynosi więc 10,1 pkt proc. Nadal jest nierozpoznawalny dla 34 proc., ale jeszcze miesiąc temu jego nazwisko było nieznane dla 48,7 proc. pytanych. Najwyższy wzrost nieufności w tym miesiącu dotyczy Szymona Hołowni. Dziennikarz, który chce wystartować w wyborach prezydenckich, ma zaufanie 21,4 proc. (wzrost o 1,2 pkt proc.), ale coraz więcej osób wypowiada się o nim negatywnie. W tej chwili to 27 proc., co nadal stanowi jeden z najniższych wskaźników nieufności w rankingu, jednak w poprzednim badaniu było to 13,4 proc. Na kolejnych miejscach w rankingu zaufania znaleźli się: Włodzimierz Czarzasty (18,9 proc.), Paweł Kukiz (17,5 proc.), Grzegorz Schetyna (12,7 proc.) i Janusz Korwin-Mikke (9 proc.). Najsłabiej w rankingu zaufania IBRiS wypada debiutujący w nim Krzysztof Bosak. Liderowi prezydenckich prawyborów w Konfederacji ufa zaledwie 7,2 proc., ale ""nie zna"" go aż 50,2 proc. Polaków. Jeżeli spojrzymy na ranking pod kątem najwyższego braku zaufania do polityków, to jego niechlubnym liderem jest Janusz Korwin-Mikke z wynikiem 71,1 proc. Na kolejnych miejscach podium znajduje się Grzegorz Schetyna - 61,9 proc. oraz Jarosław Kaczyński - 54,7 proc. nieufności. Najmniej negatywnych wskazań notują Adrian Zandberg (23,2 proc.), Szymon Hołownia (27 proc.) oraz Władysław Kosiniak-Kamysz (27,4 proc.). Sondaż zrealizowano metodą telefonicznych, standaryzowanych wywiadów kwestionariuszowych, wspomaganych komputerowo (metoda CATI), na reprezentatywnej grupie 1100 respondentów w dniach 10-11 stycznia 2020 r.","Andrzej Duda, Tomasz Grodzki, Szymon Hołownia",
https://wiadomosci.onet.pl/kraj/joachim-brudzinski-ostro-do-donalda-tuska-chodzi-o-zyczenia-noworoczne/epp9p9w,Brudziński o Tusku: może prosić jedynie o wymianę kuwety dla kota Kaczyńskiego,"Donald Tusk jest dzisiaj tylko i wyłącznie takim ""wredkiem"", który funkcjonuje w przestrzeni publicznej starając się szarpać Jarosława Kaczyńskiego za nogawkę – uważa Joachim Brudziński, komentując noworoczne życzenia byłego premiera. – Panie Tusk, jedyne, co pan może zrobić, to poprosić Jarosława Kaczyńskiego, by pozwolił panu wymienić kuwetę dla kota – dodał.","""Kto wie, może przed nami też piękne lata dwudzieste? Życzę tego wszystkim bez wyjątku"" - napisał w Sylwestra Donald Tusk. Były premier w nieco uszczypliwy sposób zwrócił się również do Jarosława Kaczyńskiego. ""Uśmiechnij się, Jarosławie, o północy - wzniosę wtedy toast też za twoje zdrowie"" – dodał. Do tego wpisu na antenie TVP Info odniósł się dziś europoseł PiS Joachim Brudziński. – Te złośliwości Tuska na tak niskim i żenującym poziomie pokazują najlepiej, że od czasu, gdy został zmuszony, by tę swoją białą chabetę, na której miał przyjechać, wystawić na sprzedaż, jest dzisiaj tylko i wyłącznie takim ""wredkiem"", który funkcjonuje w przestrzeni publicznej starając się szarpać Jarosława Kaczyńskiego za nogawkę – powiedział. – Panie Tusk, jedyne, co pan może zrobić, to poprosić Jarosława Kaczyńskiego, by pozwolił panu wymienić kuwetę dla kota – zwrócił się bezpośrednio do byłego szefa Rady Europejskiej. Brudziński skomentował też postępujące doniesienia Radia Szczecin o przypadkach korupcji Tomasza Grodzkiego z czasów, gdy pracował on jako lekarz i dyrektor szczecińskiego szpitala. – To, że Grodzki powinien podać się do dymisji to jest chyba dla zdecydowanej większości Polaków oczywistą oczywistością – stwierdził. Na pytanie, czy opozycja, mająca większość w Senacie, dokona zmiany na funkcji marszałka, odpowiedział, że wierzy w to, iż będzie taka presja mediów, które w sprawie Grodzkiego nie odpuszczą. Wtedy – jak powiedział – ""Platforma Obywatelska będzie musiała się cofnąć, bo za tym wszystkim będą stali obywatele, wyborcy, ludzie, którzy będą domagali się prawdy"".",Joachim Brudziński i Jarosław Kaczyński. Zdjęcie z 2017 r.,
https://wiadomosci.onet.pl/kraj/sondaz-jaroslaw-kaczynski-to-najlepszy-i-najgorszy-polityk-roku/dfmqhyr,"Sondaż: Jarosław Kaczyński to najlepszy i najgorszy polityk roku, taki sam wynik ma Andrzej Duda","Gazeta podaje, że Polacy wskazując najlepszego i najgorszego polityka 2019 r., postawili na tę samą osobę. Jarosław Kaczyński dostał 15 proc. wskazań jako najlepiej oceniany polityk i 39 proc. jako oceniany najsłabiej - informuje czwartkowy ""Super Express”, powołując się na wyniki sondażu, przeprowadzonego dla ""SE” przez Instytut Badań Pollster.","- To pokazuje poziom podziału w społeczeństwie – ocenił na łamach ""Super Expressu"" ekspert ds. wizerunku dr Mirosław Oczkoś, który zwrócił uwagę, że Andrzej Duda ma tyle samo pozytywnych wskazań co prezes PiS. - To bardzo słaby wynik, bo z reguły u prezydenta działa tzw. magia urzędu – ocenił. Gazeta wskazuje, że na podium najlepszych polityków 2019 znalazł się też z 14 proc. wskazań Donald Tusk. ""SE"" zauważa, ze powodów do zadowolenia nie ma Grzegorz Schetyna, który z 22 proc. wskazań zajmuje – po prezesie PiS - drugie miejsce wśród najgorzej ocenianych polityków. Trzecią lokatę wśród najgorszych polityków zajął Donald Tusk z 7 proc. wskazań.",Jarosław Kaczyński,
https://wiadomosci.onet.pl/kraj/noworoczne-zyczenia-od-politykow/wltybmj,"Noworoczne życzenia Donalda Tuska na Twitterze: uśmiechnij się, Jarosławie","""Kto wie, może przed nami też piękne lata dwudzieste? Życzę tego wszystkim bez wyjątku"" - napisał na Twitterze b. szef Rady Europejskiej Donald Tusk. Były premier w nieco uszczypliwy sposób zwrócił się również do Jarosława Kaczyńskiego. Życzenia Polakom złożyli również inni politycy, w tym prezydent i premier.","Donald Tusk złożył na Twitterze noworoczne życzenia. Były premier pokusił się o drobną uszczypliwość m.in. w kierunku prezesa PiS Jarosława Kaczyńskiego. ""Uśmiechnij się, Jarosławie, o północy - wzniosę wtedy toast też za twoje zdrowie"" - pisze na Twitterze Tusk. ""PS. Po raporcie Anodiny przerwałem urlop natychmiast, chociaż też kocham narty"" - napisał również Tusk, nawiązując do burzy medialnej, jaka miała miejsce w związku z publikacją raportu MAK dotyczącego okoliczności katastrofy w Smoleńsku. Tusk będąc wówczas na nartach we Włoszech, postanowił przerwać swój urlop. Słowa byłego szefa Rady Europejskiej prawdopodobnie należy odczytać, jako komentarz do postawy Andrzeja Dudy, który do tej pory milczy w sprawie budzących wiele kontrowersji komentarzy Władimira Putina na temat Polski. Przed świętami prezydent z rodziną wybrał się do Wisły, gdzie znajduje się jedna z rezydencji głowy państwa. Liczni politycy opublikowali życzenia noworoczne, w których odnieśli się do sytuacji politycznej, kondycji polskich mediów, a także do życia zawodowego i rodzinnego. Niektóre życzenia adresowali do konkretnych polityków. Prezydent Andrzej Duda złożył Twitterowiczom życzenia noworoczne dołączając do nich sylwestrowe ""selfie"" z małżonką. ""Drodzy TT-owicze! Wszystkim składamy najserdeczniejsze życzenia noworoczne. Niech 2020 rok przyniesie Wam wiele dobrych dni i szczęśliwych chwil! A dziś, przede wszystkim dobrej zabawy! Gorąco pozdrawiamy!"" - czytamy na koncie prezydenta Dudy na Twitterze. ""Życzę wszystkim, aby nowy, właśnie rozpoczęty rok 2020 był jeszcze lepszym niż odchodzący 2019. Niech będzie czasem wytchnienia i spełnienia marzeń - zarówno tych zawodowych, jak i prywatnych - oraz dalszego rozwoju Polski. A dziś bawmy się szampańsko do rana"" - napisał z kolei premier Mateusz Morawiecki. ""W nowym 2020 r. wszystkim Polakom, w kraju i za granicą, życzę 366 dobrych dni. Opozycji życzę choć trochę rozwagi, rządzącym kontynuacji dobrych decyzji dla obywateli, a hejterom – pod tym i każdym innym tweetem – więcej dystansu i szacunku dla innych. Do siego roku!"" – napisał wicemarszałek Senatu Stanisław Karczewski. ""Wszystkiego najlepszego w Nowym Roku! Niech 2020 rok przyniesie Państwu dużo szczęścia, zdrowia i satysfakcji z każdej chwili. A w naszych polsko-amerykańskich relacjach niech 2020 r. będzie jeszcze lepszy niż fantastyczny rok 2019; jestem przekonana, że tak będzie!"" - napisała na Twitterze amerykańska ambasador w Warszawie Georgette Mosbacher. ""Życzymy sobie, aby w Nowym Roku zostały przywołane do opamiętania te media, które służą oszustom, kłamią i przedstawiają fałszywy obraz polityki, kultury i gospodarki"" – napisał wicemarszałek Sejmu i szef klubu parlamentarnego PiS Ryszard Terlecki. W odpowiedzi poseł PO Sławomir Neumann stwierdził: ""W nowym roku PiS chce wyrzucić Jacka Kurskiego z TVP! Noworoczne postanowienie, że przestaną kłamać! Widać że marszałek Terlecki grubo zaczął sylwestra"". Była premier, europosłanka PiS Beata Szydło wspomniała o dobrych wyborach i przyszłości Polaków. ""Nadchodzący rok to bardzo ważny rok dla Polski i dla nas wszystkich. Niech każdy z naszych wyborów napawa nas dumą i skutkuje wspaniałą przyszłością dla Polski. Niech rok 2020 będzie pełen chwil, które przyniosą Państwu szczęście. Zdrowia, siły i domów pełnych radości!"" – napisała. Szef Kancelarii Premiera Michał Dworczyk wskazał na znaczenie dialogu. ""Życzę wszystkim jak najwięcej pozytywnych, radosnych wydarzeń w 2020 roku. Obyśmy potrafili ze sobą rozmawiać bez względu na różnice poglądów, a w sprawach fundamentalnych dla Polski mówili jednym głosem"". ""Błogosławieństwa Bożego, radości i pomyślności dla Państwa i całej rodziny, niech ten nowy rok przyniesie Wam jak najwięcej dobrych chwil. Sukcesów w życiu zawodowym i rodzinnym, spełnienia marzeń, nawet tych najbardziej skrywanych. Szczęśliwego nowego roku"" – napisał minister sprawiedliwości i prokurator generalny Zbigniew Ziobro. Podobne życzenia złożył poseł PO Michał Szczerba. ""Kochani, szczęśliwego nowego roku 2020! Niech przyniesie każdej i każdemu zdrowie, pomyślność i nadzieję na lepsze jutro!"" – napisał. Z kolei poseł Dariusz Joński (Inicjatywa Polska) opublikował życzenia wraz ze zdjęciem, na którym jest z żoną Małgorzatą i córką Laurą w Radiu Łódź. ""W nowym roku, nawet w czasie radiowych i telewizyjnych debat, na pierwszym planie zawsze musi być rodzina. Szczęśliwego 2020!"" – napisał polityk. Europoseł Patryk Jaki do życzeń dołączył swoje zdjęcie z porannej przebieżki. ""Rok 2019 kończymy treningiem, a postanowienie na 2020 to więcej ruchu. A dla Państwa wszystkiego najlepszego, Błogosławieństwa Bożego i spełnienia marzeń w nowym 2020"" – napisał b. wiceminister sprawiedliwości i b. szef komisji weryfikacyjnej ds. prywatyzacji.",Donald Tusk,
https://wiadomosci.onet.pl/kraj/najwazniejsze-wydarzenia-polityczne-w-2019-r/bmkfp2n,Andrzej Stankiewicz: Ten rok zmienił polską politykę. Podsumowanie najważniejszych wydarzeń politycznych 2019,"Z jednej strony był to rok bezprecedensowego sukcesu PiS i klęski opozycji w wyborach europejskich. Z drugiej strony — wybory parlamentarne osłabiły PiS i wzmocniły opozycję. Nowe Sejm i Senat znacząco różnią się od poprzedniego parlamentu. Jarosław Kaczyński przestał być ich wyłącznym władcą. W dodatku do polskiej polityki wraca Donald Tusk, co jest początkiem zmian po stronie opozycji. Ich elementem będą wybory prezydenckie, które zdecydują o tym, czy Polacy chcą nadal rewolucji PiS, czy chcą PiS zatrzymać.","Wyjazd potężnej delegacji PiS do Parlamentu Europejskiego. Zaskakujące jest to, iż przy takiej temperaturze wojny politycznej, gdy PiS powinien pielęgnować swe aktywa, nagle tak wielu byłych i aktualnych ministrów wyjechało do Brukseli. Beata Szydło, Joachim Brudziński, Elżbieta Rafalska, Patryk Jaki — wszak to były gwiazdy PiS. A w Parlamencie Europejskim znaleźli się na kompletnym marginesie. Powody emigracji? Chęć dorobienia się, zdobycia europejskich szlifów, a wreszcie ucieczka od wojen wewnątrz PiS. Tak czy inaczej, to było znaczące osłabienie partii na krajowym podwórku, co było widać wyraźnie w wyborach do Sejmu i po nich. Zjednoczenie Lewicy. Włodzimierz Czarzasty, Robert Biedroń i Adrian Zandberg niby niczego wielkiego nie dokonali. Po prostu schowali wzajemne animozje i wystartowali razem do Sejmu. Wynik, który osiągnęli — 12,5 proc. — też nie powala, jest na zwyczajnym poziomie, jaki wszystkie partie lewicy osiągały dotąd łącznie. Tyle, że dotąd startowały oddzielnie, co kończyło się ich klęską. Teraz stało się inaczej, bo ewidentnie lewica odrobiła lekcje z czterech lat poza Sejmem. Już po wyborach sejmowych SLD i Wiosna rozpoczęły zjednoczenie, czy też SLD zaczął wchłaniać Wiosnę — co jest dowodem na to, że Biedroń stworzył swą partię tylko po to, by się dostać do Parlamentu Europejskiego. Nawet kandydować na prezydenta nie ma wielkiej ochoty, choć wcześniej snuł takie opowieści swym stronnikom. W tej sytuacji lewica nie ma oczywistych, prezydenckich kandydatów, co jest dla niej kłopotem. Zandberg? Też się nie pali, w dodatku nie chce się jednoczyć z Czarzastym i Biedroniem. Na razie jednak wszystkie te polityczne gierki nie są groźne dla przyszłości lewicy. A jeśli liderzy lewicy znów nie zaczną się kłócić, to po kolejnych wyborach mogą się liczyć w walce o władzę. Sukces Konfederacji. To prawdziwa sensacja i ból głowy Jarosława Kaczyńskiego. Prezes PiS zawsze starał się o to, aby nie wyrosła mu partia na prawicy. A po raz pierwszy od 12 lat — wyrosła. Między innymi dlatego PiS nie wygrał wyborów aż tak wyraźnie, jak na to liczył Kaczyński: część wyborców prawicy postawiła na nową siłę. Prawda jest też taka, że to Kaczyński swym radykalnym sposobem uprawiania polityki wylansował Konfederację. W sytuacji rozbudzenia emocji społecznych, w czym Kaczyński jest mistrzem, zawsze znajdzie się ktoś, kto jest jeszcze bardziej radykalny. Już widać, że to dla PiS kłopot w Sejmie. Politycy Konfederacji domagają się od władz zaostrzenia przepisów aborcyjnych, pomstują na Unię i Amerykę i proponują dogadanie się z Putinem. Konfederacji prezes Kaczyński nie rozbierze tak jak ruchu Kukiza. Konfederaci dostają rocznie z budżetu państwa niemal 7 mln zł, a nic nie łączy polityków bardziej, niż pieniądze. Sukces partii Jarosława Gowina oraz Zbigniewa Ziobry. W poprzedniej kadencji Porozumienie oraz Solidarna Polska były klasycznymi przystawkami PiS — dodawały Kaczyńskiemu po paru posłów, ale bez nich też mógłby rządzić samodzielnie. Po ostatnich wyborach sytuacja diametralnie się zmieniła. Partie obu koalicjantów PiS tak się umocniły, że prezes Kaczyński nie jest w stanie bez nich rządzić. Dla jasności — nie jest w stanie rządzić bez każdej z nich osobna, nie wspominając o obu razem. Efekty było widać bardzo szybko, gdy Jarosław Gowin zablokował podwyżki składek ZUS. Ziobro co prawda przelicytował, bo domagał się wymiany premiera. Ale razem ze swymi 18 posłami stanowi silną frakcję niechętną Morawieckiemu. Taka zmiana wpływów wewnątrz Zjednoczonej Prawicy zwiększyła nieufność między wszystkimi partiami. Politycy PiS patrzą podejrzliwie na Ziobrę, którego stać było na gigantyczną, kosztowną kampanię dla jego ludzi, choć Solidarna Polska nie dostaje żadnych pieniędzy publicznych. Z kolei ziobryści czują się marginalizowani przez sojusz Morawieckiego z Gowinem. Wybory do Parlamentu Europejskiego. Jest tylko jeden zwycięzca tych wyborów.: to Jarosław Kaczyński. Wszyscy inni te wybory przegrali, bez względu na to, co mówią i jakie miny do tego robią. Jeszcze nigdy w żadnych wyborach PiS jako partia nie miało tak znakomitego rezultatu — ponad 45 proc. Ba, jeszcze nigdy żadna partia nie sięgnęła takiego procentowego poziomu poparcia. Obóz władzy zwyciężył mimo bardzo niekorzystnych warunków — w kampanii pojawiły się „taśmy Kaczyńskiego” (ukazujące prezesa jako rzutkiego biznesmena chcącego wybudować wieżowiec), wątpliwości wokół majątku Morawieckiego (chodzi o działki nabyte przez premiera na Dolnym Śląsku) oraz nagłośnione zostały liczne przypadki pedofilii w Kościele, który wszak jest jednym z fundamentów rządów PiS. Czym Kaczyński ściągnął swych zwolenników do urn? Oczywiście, po pierwsze pieniędzmi. Wypłacone tuż przed wyborami trzynaste emerytury i renty miały kluczowe znaczenie dla dużej frekwencji w starszym elektoracie. Szef PiS świetnie też grał na emocjach. Straszył elektorat konserwatywny — LGBT, uboższych — przyjęciem euro (czyli jego zdaniem „drożyzną”), a wszystkich odebraniem 500+ w razie zmiany władzy. Lider PiS potrafił się obsadzić w roli obrońcy interesów przeciętnego wyborcy — i tych socjalnych, i tych kulturowych. To była pierwsza kampania PiS, w której wizerunek prezesa nie był łagodzony. Wręcz przeciwnie — Kaczyński zwyciężył, stosując ostrą, konfrontacyjną retorykę. Powstanie i rozpad Koalicji Europejskiej. Wybory europejskie miały być pierwszym etapem jednoczenia się antypisowskiej opozycji. Politycy PO, SLD, PSL i Nowoczesnej odłożyli na bok wieloletnie animozje i stworzyli Koalicję Europejską. Taki projekt arytmetycznego jednoczenia się opozycji przeciw PiS, bez szerszego pomysłu na program, został odrzucony przez wyborców. Koalicja Europejska dostała 38,5 proc. głosów, podczas gdy wcześniejsze, samodzielne wyniki PO, SLD, PSL i Nowoczesnej w wyborach w ciągu ostatnich lat były wyraźnie lepsze od tego zsumowanego rezultatu. Lider KE Grzegorz Schetyna dostał lekcję, że w polityce 2+2 rzadko równa się 4 — elektoraty łatwo się nie dodają. Wyniki eurowyborów doprowadziły do rozpadu Koalicji Europejskiej. Najpierw wypisało się PSL, a potem Schetyna wyrzucił SLD. Do wyborów sejmowych PO poszło w koalicji z Nowoczesną i małymi partiami lewicy jako Koalicja Obywatelska. Afera Banasia. To sprawa tak zdumiewająca, że wierzyć się nie chce. Dom schadzek w kamienicy ministra konserwatywnego rządu, do tego szemrane kontakty z półświatkiem i niejasności majątkowe. Służby przez wiele miesięcy prześwietlały Banasia — i nic nie znalazły. Albo znaleźć nie chciały, albo nie potrafiły — każdy wariant jest dla koordynatora specsłużb Mariusza Kamińskiego dyskwalifikujący. W PiS dominuje ten pierwszy pogląd: że Kamiński nie był szczególnie zainteresowany tropieniem Banasia. Przeciwko niemu świadczy nawet pobieżne przeanalizowanie kalendarium sprawy Banasia. 16 listopada 2018 r. w Wirtualnej Polsce ukazuje się tekst Tomasza Molgi. „Domagający się podwyżek pracownicy fiskusa nie poszli masowo na zwolnienia lekarskie, jak zrobili to policjanci i strażacy. Wpadli na inny pomysł, mający na celu skłonienie swojego szefa, Mariana Banasia, do rozpoczęcia pertraktacji. Jaki? Wzięli pod lupę jego majątek i... zaleźli luki w oświadczeniach majątkowych.” To podwładni Banasia wytropili, gdzie znajduje się należąca do niego kamienica, wynajmowana pod usługi hotelowe. I zaalarmowali, że coś jest nie tak z rozliczeniami za ten wynajem. Kilka dni później poinformowane o sprawie CBA wszczyna „analizę przedkontrolną”, czyli pierwszy etap rozpoznania oświadczenia majątkowego Banasia. 7 grudnia pytają Kamińskiego o tę sprawę posłowie opozycji. Kamiński odpowiada na odczepnego: „Analizujemy”. W kwietniu 2019 r. rozpoczyna etap drugi, czyli kontrolę. To już nie przelewki — kontrola jest wszczynana tylko jeśli są poważne wątpliwości co do majątku polityka czy urzędnika. Dziś wiemy, że przez wiele miesięcy ludzie Kamińskiego nie znaleźli nic, dlatego w czerwcu Banaś został ministrem finansów, a w sierpniu Sejm wybrał go na szefa NIK. Afera wybuchła dopiero we wrześniu, po reportażu telewizji TVN — i dopiero wtedy Banaś został na poważnie wzięty pod lupę. Czemu miałby Kamiński Banasiowi folgować? Ano choćby dlatego, że od lat blisko współpracują. Za pierwszego PiS, gdy idealista Kamiński stworzył CBA i potrzebował szybkich sukcesów, by się wykazać, to Banaś — wówczas szef Służby Celnej — przynosił mu gotowe sprawy, które wystarczyło tylko zakończyć. Gdy pod koniec sierpnia tego roku Banaś był wybierany na szefa NIK Kamiński siedział za nim w rządowych ławach — i triumfował. Gdy po reportażu TVN wybuchła afera, Kamiński i Kaczyński próbowali zmusić Banasia do dymisji. Banaś był gotów odejść, ale kiedy liderzy PiS ujawnili to tajne spotkanie, przesądzając o dymisji, kiedy CBA złożyło na niego doniesienie do prokuratury, kiedy prokuratura wszczęła ekspresowo śledztwo, a wreszcie kiedy PiS wyrzucił mu syna z dyrektorskiej posady w państwowym banku — wściekł się i postanowił trwać. I przeszedł do kontrataku. Na podstawie kontroli NIK skierował 16 doniesień do prokuratury przeciwko ludziom Zbigniewa Ziobry w związku z zaniedbaniami w więziennictwie. Władze PiS dobrze zrozumiały to ostrzeżenie. Dlatego w kręgach władzy coraz rzadziej słychać o konieczności usunięcia Banasia — PiS zrozumiało, że lepiej się z nim dogadać. Senat dla opozycji. Opozycja dokonała tu niemożliwego — zwycięzca sejmowy zawsze w Senacie miał jeszcze lepszy wynik z racji obowiązywania ordynacji jednomandatowej, faworyzującej duże ugrupowania. To jednak bardziej osobisty sukces mocnych kandydatów opozycji, niż Koalicji Obywatelskiej jako formacji politycznej. Szefostwo Koalicji — w praktyce Grzegorz Schetyna — poza powtarzaniem zaklęć o wadze wyborów senackich nie zrobiło w kampanii nic, aby te słowa przekuć w czyny. Mandatów opozycji przysporzyli lokalni, rozpoznawalni kandydaci. Doszło do sytuacji bez precedensu — do Senatu wystartowali wieloletni włodarze miast, związani z opozycją. Wadim Tyszkiewicz, przez ostatnie 17 lat prezydent Nowej Soli, czy Zygmunt Frankiewicz, przez aż 26 lat prezydent Gliwic, rok po wygraniu swych miejskich prezydentur, zrezygnowali z nich dla foteli szeregowych senatorów. Wszystko po to, by pomóc opozycji pokonać PiS. Podobnie zrobił także popularny w elektoracie antypisowskim młody poseł Krzysztof Brejza — dobrowolnie zdecydował się na start do Senatu. Do tego opozycja osiągnęła niemal w całym kraju porozumienie w sprawie wystawienia wspólnych kandydatów. Dlatego często wyborcy dostawali na senackiej karcie tylko dwa nazwiska — z PiS i z opozycji. Ten plebiscyt władza minimalnie przegrała. Oczywiście, Senat nie ma możliwości blokowania ustaw sejmowych. Ale może je przez miesiąc poprawiać, co znacznie wydłuża prace. W ten sposób niemożliwe byłyby sytuacje — jakże częste w mijającej kadencji — gdy PiS w ciągu jednego lub kilku dni przeprowadzało kontrowersyjne ustawy przez parlament. Senat da także opozycji prawo zatwierdzenia nowego Rzecznika Praw Obywatelskich, bo znany z krytyki PiS Adam Bodnar kończy w 2020 r. swą kadencję. Do tego Senat wyznacza swoich nominatów do Krajowej Rady Sądownictwa i Krajowej Rady Radiofonii i Telewizji. No i zatwierdza wybór szefa NIK, co jest kłopotliwe dla PiS w razie gdyby trzeba było wybrać następcę bohatera afery sutenerskiej Mariana Banasia. Ale najważniejsze jest to, że bez zgody Senatu nie da się zmienić Konstytucji. Powrót Donalda Tuska. Było pewne, że wróci, zwłaszcza po zabójstwie Pawła Adamowicza. Nie było tylko pewne, w jakiej roli. Początkowo Tusk sondował możliwość budowy nowego ruchu, ale inicjatywa — która miała być ogłoszona przy okazji rocznicy częściowo wolnych wyborów w czerwcu 1989 r. — upadła pod tym, jak PiS zdruzgotał opozycję w majowych wyborach europejskich. Potem Tusk badał swe szanse w wyborach prezydenckich — okazało się, że nikt tak nie mobilizuje elektoratu PiS, jak on. Dlatego z prezydentury zrezygnował, ale bo to, żeby objąć nieformalne stanowisko reżysera opozycji. Nie ma wątpliwości, że Tusk użyje wszystkich swoich sił i środków, by doprowadzić do przebudowy po stronie opozycji i przegranej Andrzeja Dudy w wyborach prezydenckich. Już dał czarną polewkę Grzegorzowi Schetynie, mówiąc o konieczności zmian na szczycie Platformy. Choć Tusk oficjalnie wygłasza peany na cześć prezydenckiej kandydatki PO Małgorzaty Kidawy-Błońskiej, to nadal życzliwie patrzy też na kandydowanie szefa PSL Władysława Kosiniaka-Kamysza. W dodatku ludzie Tuska są widziani — czy też chcą być widziani — w otoczeniu Szymona Hołowni. Tusk będzie kluczową postacią opozycji w najbliższych latach. I będzie go znacznie więcej, niż w czasie, gdy był szefem Rady Europejskiej. Wybory do Sejmu. PiS odniosło w wyborach duży sukces. Nigdy nikomu nie udało się wygrać wyborów samodzielnie — a Kaczyński dokonał tego drugi raz z rzędu, tym razem z wynikiem 43,6 proc. W tym sensie PiS stał się partią masową, która jest w stanie zdobyć i utrzymać poparcie w okolicach 40-45 proc. aktywnych wyborców. Dlaczego więc Kaczyński nie otwierał szampana? Czemu nie kroił tortu, najlepiej w kształcie sejmowej sali plenarnej? Czemu narzekał, że PiS zasługuje na więcej, z trudem kryjąc irytację na suwerena? Ano dlatego, że to jest zwycięstwo, które spełnia wiele przesłanek pyrrusowego. Po pierwsze — o czym była już tu mowa — wcale nie jest tak, że PiS może rządzić samodzielnie. Sojusznicze partie Zbigniewa Ziobry i Jarosława Gowina się wzmocniły i szachują Kaczyńskiego tym, że bez nich nie ma większości. W dodatku nie udało się zaorać chłopów z PSL, ani zrobić putinowskich wariatów z nacjonalistycznej Konfederacji. Obie formacje nie tylko weszły do Sejmu, ale bardzo się wzmocniły, także finansowo — co jest dotkliwą klęską Kaczyńskiego. Do tego prezesowska pycha została ukarana, bo część znanych, kontrowersyjnych i brutalnych polityków PiS niespodziewanie przegrało wybory, a jeszcze inni ledwo przeczołgali się przez próg. No i ten przegrany Senat, w którym nie udało się przekupić nawet dwóch senatorów, żeby odzyskać kontrolę. W dodatku antypisowska opozycja — KO, Lewica i PSL — dostały łącznie niemal milion głosów więcej, od PiS. Wieszczyć końca hegemonii PiS nie ma sensu. Ale powiedzieć, że partia władzy dostała zadyszki można jak najbardziej. To był właśnie taki rok — bezprecedensowego sukcesu PiS i klęski opozycji wiosną, po którym nastąpił wyraźny kryzys PiS i wzmocnienie opozycji jesienią. Dlatego wybory prezydenckie w 2020 r. — kluczowe dla przyszłości Polski — są wciąż otwartą kartą. Nikt nie może być pewien wygranej.",Ministrowie PiS w ławach rządowych,
https://wiadomosci.onet.pl/kraj/wniosek-o-ukaranie-marszalka-tomasza-grodzkiego/192z61p,Wniosek o ukaranie marszałka Tomasza Grodzkiego za słowa na temat stanu zdrowia Kaczyńskiego,"Stowarzyszenie Godność złożyło do Naczelnego Rzecznika Odpowiedzialności Zawodowej Naczelnej Izby Lekarskiej wniosek o ukaranie marszałka Senatu prof. Tomasza Grodzkiego - poinformował portal TVP Info. Sprawa dotyczy wypowiedzi, w której marszałek Senatu mówił o przyjmowaniu leków przeciwbólowych przez prezesa PiS.","Grodzkiemu zarzuca się naruszenie art. 47 Konstytucji, ustawy o zawodach lekarza, Kodeksu Etyki Lekarskiej i Ustawy o prawach pacjenta i Rzeczniku Praw Pacjenta. - Nieuprawnienie pozyskując niezweryfikowane dane chorobowe prezesa Jarosława Kaczyńskiego wypowiadał się publicznie w sprawach objętych tajemnicą lekarską, co do przyjmowania przez niego leków przeciwbólowych, skutków ubocznych przyjmowanych leków, aktywności w czasie korzystania ze zwolnienia lekarskiego, publicznych rekomendacji lekarskich choremu, który nie był i nie jest jego pacjentem – czytamy w uzasadnieniu wniosku. Jak zaznaczono w piśmie, sposób wypowiedzi Grodzkiego był ""butny i arbitralny"". - Ładunek emocji w wypowiedzi Profesora z jawną krytyką i niezasadnym podważaniem prawidłowego funkcjonowania świadomości Prezesa. Niczym merytorycznie nie uzasadnione publiczne wskazywanie przez Profesora Grodzkiego na jakościowe zaburzenia świadomości powodowane zażyciem leków przeciwbólowych – czytamy w opublikowanym przez TVP Info uzasadnieniu. Słowa Grodzkiego padły w poniedziałek w Radiu Zet. Dopytywany, czy jako lekarz sugeruje, że prezes Kaczyński ma zaburzone postrzeganie rzeczywistości dlatego, że bierze leki przeciwbólowe w związku z tym, że miał operację kolana, marszałek Senatu odparł, że wszystkie leki mają działania uboczne, przeciwbólowe również. - Jak człowiek jest na zwolnieniu, nie powinien zajmować się pracą, a pracą prezesa Kaczyńskiego jest polityka. I powinien jak najszybciej wracać do zdrowia - czego mu szczerze życzę. Natomiast takie doraźne komentowanie i to w sposób dość ostry w mojej ocenie jest nieuzasadnione - podkreślił Grodzki. Jarosław Kaczyński, pytany o kontrowersyjny projekt ustawy wobec sędziów stwierdził wcześniej, że to, co dzieje się w wymiarze sprawiedliwości ""to właściwie anarchia"". Źródło: TVP Info",Tomasz Grodzki - marszałek Senatu,
https://wiadomosci.onet.pl/kraj/glosowanie-ws-asf-jaroslaw-kaczynski-poparl-zmiane/x3ljvl3,"Jarosław Kaczyński poparł zmianę, z którą walczył. Być może przez nieobecność ""pani Basi""","Prezes PiS zagłosował odmiennie w stosunku do swoich poglądów w czasie głosowania nad specustawą ws. walki z ASF. Prawdopodobnie zrobił to z niewiedzy lub przez nieobecność w pracy jego sekretarki, zwanej często ""panią Basią"" - informuje ""Rzeczpospolita"".","Podczas ostatniego posiedzenia Sejmu, w piątek 20 grudnia, rozpoczęto cykl głosowań nad specustawą zgłoszoną przez posłów PiS, mającą ułatwić walkę z afrykańskim pomorem świń (ASF). Projekt poparli posłowie PiS, PSL i Konfederacji oraz pojedynczy z Koalicji Obywatelskiej i Lewicy. Ustawę poparł też Kaczyński. Najprawdopodobniej zrobił to z niewiedzy albo został wprowadzony w błąd. Jego decyzja mogła być inna, gdyby nie nieobecność w pracy sekretarki lidera PiS - przekonuje ""Rzeczpospolita"". Jarosław Kaczyński jest przeciwnikiem myśliwych, ale w projekcie, który poparł, znalazł się przepis umożliwiający karanie rokiem więzienia za utrudnianie polowań. Politycy PiS w rozmowie z gazetą twierdzą, że Kaczyński po wyjściu ze szpitala nie śledzi na bieżąco wszystkich prac Sejmu, a ostatnio posłowie są zajęci głównie ustawą dyscyplinującą sędziów. W sprawie myśliwych miała zawieść komunikacja wewnętrzna. Zazwyczaj wysoko postawiony, mający prozwierzęce poglądy sympatyk PiS wysyła e-maile do sekretarki Kaczyńskiego Barbary Skrzypek. Ta drukuje je i przekazuje prezesowi. Przed ubiegłotygodniowym głosowaniem taki mail trafił do sekretarki, ale nie było jej w pracy - czytamy w ""Rzeczpospolitej"". Źródło: Rzeczpospolita",Jarosław Kaczyński,
https://wiadomosci.onet.pl/kraj/spor-o-magdalene-biejat-zastapi-ja-urszula-rusecka/zsh1svp,Urszula Rusecka ma zastąpić Magdalenę Biejat w Komisji Polityki Społecznej i Rodziny,"Urszula Rusecka, obecna wiceprzewodnicząca sejmowej Komisji Polityki Społecznej i Rodziny, będzie naszą kandydatką na szefową tej komisji, w miejsce Magdaleny Biejat (Lewica) - poinformowała rzeczniczka PiS Anita Czerwińska.","W minionym tygodniu Czerwińska poinformowała, że posłowie PiS złożyli wniosek do obecnej szefowej komisji rodziny o zwołanie posiedzenia. We wniosku posłowie PiS zwracają się do Biejat o zwołanie posiedzenia komisji w ""celu dokonania zmian w składzie prezydium"". - Chcemy, aby Urszula Rusecka zastąpiła na stanowisku przewodniczącej komisji panią Biejat - oświadczyła Czerwińska. Obecnie obok Biejat, która jest przewodniczącą, w prezydium Komisji Polityki Społecznej i Rodziny jako jej wiceszefowe zasiadają dwie posłanki opozycji: Marzena Okła-Drewnowicz (KO) i Agnieszka Ścigaj (PSL-Kukiz15) oraz dwie PiS - Urszula Rusecka i Teresa Wargocka. Biejat informowała, że wniosek o zwołanie posiedzenia komisji, podpisany przez 17 posłów i posłanek PiS, wpłynął w miniony czwartek popołudniu do sekretariatu komisji. - Autorzy wniosku nie sprecyzowali, jakie konkretnie zmiany w prezydium chcą zgłaszać. Komunikowali jednak, że chodzi o odwołanie mnie ze stanowiska przewodniczącej, o co od kilku tygodni zabiegały skrajnie konserwatywne skrzydło PiS oraz Konfederacja - dodała posłanka. - Próba odwołania mnie ze stanowiska jest kolejnym przykładem, jak Prawo i Sprawiedliwość traktuje standardy demokratyczne. Groźby odwołania usłyszałam po raz pierwszy jeszcze zanim komisja miała szansę zacząć pracę. Kierownictwo PiS nie potrafi, jak widać, dotrzymać umowy międzyklubowej i własnych zobowiązań - powiedziała Biejat. Zgodnie z regulaminem Sejmu, Biejat od czasu złożenia wniosku ma 30 dni na zwołanie posiedzenia komisji, w przeciwnym razie zrobi to marszałek Sejmu. Biejat została wybrana na szefową komisji w połowie listopada. Jej kandydaturę poparło wówczas 25 posłów, przeciw było trzech, czterech wstrzymało się od głosu. Niedługo po wyborze Biejat na szefową komisji, rzecznik Solidarnej Polski Jan Kanthak poinformował, że posłowie jego ugrupowania zwrócili się do współkoalicjantów ze Zjednoczonej Prawicy - PiS i Porozumienia - o odwołanie Biejat. Według Kanthaka, Biejat nie może sprawować funkcji przewodniczącej Komisji Polityki Społecznej i Rodziny, bo - jak mówił - jest osobą, która ""niszczy polskie rodziny, chce zabijać poczęte dzieci, która zagraża naszej przyszłości"". Odwołania Biejat domagała się również Konfederacja. Szef klubu Lewicy Krzysztof Gawkowski mówił wówczas, że nie będzie żadnego ""paktowania"" z PiS ws odwołania Biejat. Podkreślił, że nie ma żadnych powodów do pozbawienia jej funkcji szefowej komisji i klub Lewicy stoi i będzie stał murem za Biejat.",Urszula Rusecka,
https://wiadomosci.onet.pl/kraj/tusk-kaczynski-i-pis-sa-bardzo-zdeterminowani-aby-uzyskac-pelna-polityczna-kontrole/c8glxhc,"Tusk: Kaczyński i PiS są bardzo zdeterminowani, aby uzyskać pełną polityczną kontrolę nad sądami","Nie do końca rozumiem, dlaczego PiS naraża się na takie koszty - powiedział w piątek b. premier Donald Tusk, pytany o prace nad nowelizacją ustaw sądowych.","W piątek po godz. 5 nad ranem po całonocnych obradach sejmowa komisja sprawiedliwości pozytywnie zaopiniowała projekt PiS nowelizujący ustawy sądowe. Przyjęła do niego 22 poprawki zgłoszone przez posłów PiS. Odrzucono ponad 80 poprawek opozycji, które mają być jednak przedstawione w drugim czytaniu w Sejmie jako wnioski mniejszości. Tusk pytany w radiu TOK FM o opinię na temat prac nad nowelizacją ustaw sądowych stwierdził, że ""prezes Jarosław Kaczyński i PiS są bardzo zdeterminowani, aby rzeczywiście uzyskać pełną polityczną kontrolę nad sądami"". Dodał też, że determinacja ta wykracza ""poza jego możliwości interpretacyjne"". - Nie do końca rozumiem, dlaczego narażają się (PiS-red.) na takie koszty - w sensie własnej reputacji, ale przede wszystkim, opinia o Polsce bardzo na tym cierpi - mówił były premier. Ocenił, że proponowane przez PiS zmiany, nie spowodują tego, że sądy w Polsce będą pracowały lepiej. - Zastanawiam się, czy najtrafniejsze nie są interpretacje, mówiące o tym, że PiS chce uzyskać status bezkarności - powiedział Tusk. - Biorąc pod uwagę ilość rzeczy na granicy prawa, albo z wyraźnym jego przekroczeniem, albo na granicy dobrego obyczaju, czyli potencjalne ryzyka, wtedy, kiedy utracą (politycy PiS - red.) władzę, pojawiają się też ryzyka o charakterze karnym - być może to jest ta motywacja - wskazywał. Dodał jednak, że jego zdaniem ""ta najprawdziwsza interpretacja jest psychologiczna"". - Znam Kaczyńskiego od dziesięcioleci, w polityce znam go wręcz perfekcyjnie. On obsesyjnie cierpi, kiedy w jego najbliższym otoczeniu, coś nie jest mu podporządkowane, dlatego też tak często tracił w polityce, teraz ma swój polityczny sezon i to, co ma w zasięgu ręki, to jest cała Polska - powiedział Tusk.",Donald Tusk,
https://wiadomosci.onet.pl/kraj/adam-lipinski-przeszedl-operacje-wiceprezes-pis-ma-problemy-z-kregoslupem/8jj9dbd,Zastępca Jarosława Kaczyńskiego przeszedł operację,"Wiceprezes PiS Adam Lipiński od dłuższego czasu zmagał się z problemami z kręgosłupem. Polityk przeszedł poważną operację w jednym z warszawskich szpitali - informuje ""Super Express"".","Jak informuje w rozmowie z dziennikiem jeden z polityków PiS, Adam Lipiński ""czuje się bardzo źle"" i jest słaby. Od dłuższego czasu zastępcy Jarosława Kaczyńskiego doskwierał ból, który z czasem stał się nie do zniesienia. Po wizycie u lekarza okazało się, że konieczna jest pilna operacja. Jak czytamy w ""SE"", jeszcze przed zabiegiem Adam Lipiński odmówił komentarza tłumacząc, że ""nie ma siły"" rozmawiać. Adam Lipiński to polski polityk, ekonomista, działacz Prawa i Sprawiedliwości oraz poseł na Sejm I, IV, V, VI, VII i VIII kadencji. W latach 2005–2007 oraz od 2015 roku sekretarz stanu w Kancelarii Prezesa Rady Ministrów, zaś w latach 2006–2007 szef gabinetu politycznego premiera Jarosława Kaczyńskiego. Od 2016 roku jest pełnomocnikiem rządu ds. społeczeństwa obywatelskiego oraz ds. równego traktowania. Uznawany za jednego z najbliższych współpracowników Jarosława Kaczyńskiego, z którym zakładał Porozumienie Centrum, a później Prawo i Sprawiedliwość.",Adam Lipiński przeszedł poważną operację,
https://wiadomosci.onet.pl/kraj/super-express-trzynaste-emerytury-poslow-ile-dostaja/7gp489f,Bajońskie emerytury posłów,Rekordową emeryturę dostaje Dariusz Rosati z Koalicji Obywatelskiej. Jarosław Kaczyński - dwa razy mniej.,"""Super Express"" przyjrzał się oświadczeniom majątkowym posłów, sprawdzając, jak wyglądają ich świadczenia emerytalne. Dariusz Rosati dostaje aż 12 574 złote emerytury, Iwona Śledzińska-Katarsińska dostaje emeryturę w wysokości 7 144, a Romuald Ajchler z Lewicy - 6 871 złote. Jarosław Kaczyński natomiast dostaje 6 623 złote emerytury. Tabloid przygląda się także emeryturze Henryki Krzywonos-Strycharskiej, która dostaje 6 520 złote. Przypomina też, że parlamentarzyści dodatkowo dostają 2,5 tysiąca diety poselskiej. ""Super Express"" pisze, że tym samym trzynasta emerytura to dla posłów dodatek ""na waciki"". ""Trzynastka"" to świadczenie w wysokości 1 100 złotych brutto. W słynnej scenie z ""Kilera"" Cezary Pazura daje 300 dolarów Gabrysi, granej przez Katarzynę Figurę, na co ona mówi, że starczy to ""na waciki"". 300 dolarów to właśnie ok. 1 100 złotych. To, czy PiS wypłaci dodatkowe świadczenie w tym terminie, zależy od tego, czy uda się zdążyć z uchwaleniem ustawy i przygotowaniem ZUS do całej operacji - pisał na początku grudnia ""Dziennik Gazeta Prawna"". Dziennik podkreślał, że obóz rządowy trzyma kurs na wypłatę 13. emerytury w kwietniu, czyli tuż przed wyborami prezydenckimi. Druga tura głosowania może się odbyć najpóźniej 17 maja. Trzynastka dla seniorów miałaby być wypłacona na zeszłorocznych zasadach, czyli jako najniższa emerytura dla wszystkich pobierających świadczenie. ""Projekt ustawy w tej sprawie ma być jednym z pierwszych, jakimi zajmie się rząd. Równolegle pracuje on nad zmianą waloryzacji na przyszły rok. Podobnie jak rok temu ma zostać powtórzona waloryzacja mieszana kwotowo-procentowa. W sprawie jej wysokości trwają właśnie narady. Pewne jest to, że ma być nie niższa niż w tym roku, kiedy wyniosła 70 zł. Wiele wskazuje na to, że przyszłoroczna będzie właśnie na tym poziomie"" - czytamy w ""DGP"".",Dariusz Rosati jest rekordzistą,
https://wiadomosci.onet.pl/kraj/debata-nad-ustawa-ws-sedziow-jaroslaw-kaczynski-pojawil-sie-w-sejmie/e3c59kt,"Sejmowa debata nad ustawą ""kagańcową"". Na sali pojawił się Jarosław Kaczyński","Na czwartkowym posiedzeniu Sejmu, tuż przed godz. 16, pojawił się prezes PiS Jarosław Kaczyński. Szef partii rządzącej na początku grudnia przeszedł operację kolana i od tamtej pory nie uczestniczył w pracach parlamentu.","Na początku grudnia Jarosław Kaczyński przeszedł niemal dwugodzinną operację wszczepienia endoprotezy stawu kolanowego w miejsce zniszczonej chrząstki główki kości udowej i piszczelowej. Operacja odbyła się w szpitalu w Otwocku. Dzisiaj, przy okazji debaty nad ustawą PiS ws. sędziów, Kaczyński pojawił się w Sejmie. Prezes PiS nie zasiadł jednak w pierwszym rzędzie ław poselskich. Zamiast tego wybrał miejsce w ławach rządowych. Projekt firmowany m.in. przez związanych ze Zbigniewem Ziobrą Sebastiana Kaletę, Jana Kahthaka i Jacka Ozdobę zakłada, że za kwestionowanie statusu sędziego nominowanego przez nową KRS sędzia może zostać usunięty z zawodu lub przeniesiony na inne miejsce pracy. Według nowelizacji ustawy o ustroju sądów powszechnych, podważanie statusu innych sędziów traktowane będzie jako wykroczenie przeciwko wymiarowi sprawiedliwości i będzie najcięższym deliktem dyscyplinarnym - i w związku z tym podlegało będzie najsurowszej karze. Mowa tu również o sędziach wskazanych przez tzw. nową KRS - w odniesieniu do której sędziowie SN orzekli ostatnio, że nie daje ona wystarczających gwarancji niezależności od władzy ustawodawczej. - W ustawie, którą skierowaliśmy do laski marszałkowskiej, przewidziane są przepisy, dotyczące kwalifikowanego deliktu dyscyplinarnego, właśnie związanego z troską o porządek prawny, o praworządność w państwie polskim i działalność zgodnie z konstytucją - mówił Kanthak. - Przepisy przewidują nawet możliwość złożenia z urzędu sędziów, którzy domniemywaliby sobie możliwość podważania KRS czy prerogatyw prezydenta, czy też podważania innych sędziów - dodał. Katalog kar przewiduje przeniesienie do innego miejsca pracy albo karę pieniężną.",Jarosław Kaczyński,
https://wiadomosci.onet.pl/tylko-w-onecie/ustawa-dyscyplinujaca-sedziow-andrzej-rozenek-komentuje-w-onet-rano/rxyx3dm,"Andrzej Rozenek żartuje w ""Onet Rano."": zdradzę gigantyczną tajemnicę tej władzy","- Byłem wczoraj na proteście pod sądem w Piasecznie. Przyszło ponad 400 osób, co jest naprawdę niezłym wynikiem - powiedział w ""Onet Rano."" Andrzej Rozenek, pytany przez Piotra Kędzierskiego o demonstracje przeciw projektowi ustawy mającej dyscyplinować sędziów, które odbyły się w dziesiątkach polskich miast. - Ludzie znowu czują, że dzieje się coś bardzo złego – stwierdził polityk Lewicy. Chcesz dowiedzieć się więcej? Kliknij tutaj: vod.pl.",,,
https://wiadomosci.onet.pl/kraj/jaroslaw-kaczynski-po-operacji-kolana-pracuje-w-domu/ctc92pg,Kuzyn Kaczyńskiego o formie prezesa PiS po operacji,"Kuzyn prezesa PiS Jan Maria Tomaszewski poinformował, że mimo zwolnienia lekarskiego, prezes Kaczyński intensywnie pracuje, ale w domu na Żoliborzu. - Trzymam kciuki za jego szybki powrót na Nowogrodzką i za jego zdrowie - powiedział Tomaszewski.","- Wszystko jest w porządku. Prezes już jest w pracy, ale nie na Nowogrodzkiej. Pracuje cały czas z domu - mówił ""Super Expressowi"" kuzyn prezesa PiS. Mimo przechodzonej właśnie rekonwalescencji po udanym zabiegu na kolanie, Jarosław Kaczyński wciąż chce pracować. Przyjmuje teraz nie w swoim gabinecie w Warszawie przy ul. Nowogrodzkiej, a w prywatnym domu na Żoliborzu. Był tam już dwukrotnie widziany premier Mateusz Morawiecki i minister zdrowia Łukasz Szumowski. CZYTAJ TAKŻE: To nie koniec problemów zdrowotnych prezesa PiS Jarosław Kaczyński na początku grudnia przeszedł poważny zabieg wszczepienia endoprotezy stawu kolanowego. Od wielu miesięcy odkładał go kilkukrotnie, lecz lekarzom udało się go przekonać. Po wyjściu ze szpitala, gdzie odwiedzali go czołowi politycy rządowi i partyjni, czekała go poważna rehabilitacja, którą teraz przechodzi. Kaczyński jest zmuszony poruszać się z nogą w szynie i o dwóch kulach. Komfort chodzenia ma odczuć dopiero za trzy miesiące. Sam prezes poinformował, że otrzymał zwolnienie lekarskie na sześć tygodni. Źródło: Super Express",Jarosław Kaczyński,
https://wiadomosci.onet.pl/tylko-w-onecie/skurkiewicz-grodzki-powinien-sie-powstrzymac-od-plytkich-komentarzy/4nzppkd,Skurkiewicz: Grodzki powinien się powstrzymać od płytkich komentarzy,"- Grodzki powinien się powstrzymać od nieładnych, małostkowych i płytkich komentarzy. To jest niepoważne - tak senator PiS Wojciech Skurkiewicz odniósł się do słów marszałka Senatu Tomasza Grodzkiego o prezesie PiS. - Nie mam wiedzy na temat stanu zdrowia prezesa Kaczyńskiego, ale jestem przekonany, że jest w dobrych rękach i rehabilitacja przebiega w prawidłowy sposób - dodał.",,,
https://wiadomosci.onet.pl/kraj/grodzki-o-chorobie-kaczynskiego-fogiel-komentuje/b80h5w0,Fogiel: wypowiedź marszałka Grodzkiego o prezesie PiS to bezczelność,"- Te słowa nie powinny mieć miejsca w polskiej debacie publicznej; to kompletna kompromitacja, to jest niegodne marszałka Senatu - tak wicerzecznik PiS Radosław Fogiel odniósł się do słów marszałka Senatu Tomasza Grodzkiego o prezesie PiS.","Słowa Grodzkiego padły w poniedziałek w Radiu Zet. Dopytywany, czy jako lekarz sugeruje, że prezes Kaczyński ma zaburzone postrzeganie rzeczywistości dlatego, że bierze leki przeciwbólowe w związku z tym, że miał operację kolana, marszałek Senatu odparł, że wszystkie leki mają działania uboczne, przeciwbólowe również. - Jak człowiek jest na zwolnieniu, nie powinien zajmować się pracą, a pracą prezesa Kaczyńskiego jest polityka. I powinien jak najszybciej wracać do zdrowia - czego mu szczerze życzę. Natomiast takie doraźne komentowanie i to w sposób dość ostry w mojej ocenie jest nieuzasadnione - podkreślił Grodzki. Fogiel odnosząc się we wtorek w Radiu Zet do słów Grodzkiego,stwierdził: ""Nazwałbym to bezczelnością i naprawdę nieodnalezieniem się w sytuacji"". - Te słowa, które padły wczoraj z ust marszałka Grodzkiego, nie powinny mieć miejsca w polskiej debacie publicznej - powiedział wicerzecznik PiS. Dopytywany, czy Grodzki skompromitował się tą wypowiedzią, Fogiel stwierdził, że w jego ocenie tak. - Jeżeli używamy w debacie sformułowań, które sugerują, że ktoś nie jest w pełni władny podejmować decyzji czy wypowiadać się na jakieś tematy i odnosimy się do sytuacji zdrowotnej, robi jakieś brzydkie sugestie; jeszcze jeśli mówi to osoba, która jest szanowanym lekarzem, to jest kompletna kompromitacja. To jest niegodne marszałka Senatu - podkreślił Fogiel.",Radosław Fogiel,
https://wiadomosci.onet.pl/tylko-w-onecie/prokuratura-nie-znalazla-puczu-przeciw-pis/118b4eb,Prokuratura nie znalazła puczu przeciw PiS,"Prokuratura nie znalazła rzekomego puczu, który miał obalić rządy PiS. O puczu mówił Jarosław Kaczyński dokładnie trzy lata temu, gdy wybuchły duże protesty uliczne przed Sejmem i zaczęła się okupacja sali plenarnej przez opozycję.","To były największe protesty przed Sejmem w czasach rządów PiS — tysiące ludzi protestowało w nocy z 16 na 17 grudnia 2016 r. Zaczęło się od tego, że PiS chciał wprowadzenia drastycznych ograniczeń dla dziennikarzy w parlamencie; opozycja przeciwko temu protestowała, co doprowadziło do wykluczenia z obrad Sejmu Michała Szczerby (PO); w reakcji opozycja rozpoczęła okupację sali plenarnej Sejmu. Przed Sejmem szybko zaczął się zbierać tłum. W nocy dochodziło do dantejskich scen — protestujący nie pozwalali politykom PiS opuścić gmachu parlamentu, były wyzwiska i przepychanki. Jarosław Kaczyński szybko ogłosił teorię, wedle której protesty przed Sejmem oraz okupacja mównicy to elementy puczu, czyli próby siłowego obalenia rządu. — Trzeba to nazwać wprost: to była próba puczu. Sygnały o takiej możliwej próbie przejęcia władzy docierały już do nas wcześniej. To była poważna próba sparaliżowania władzy w sposób siłowy, niedemokratyczny. Nie wiem, jak można Polsce życzyć krwawych rozruchów. Ale, widać, tam żadnych hamulców nie ma — stwierdził. Podobnie mówili inni wpływowi politycy PiS, choćby ówczesny szef MSWiA Mariusz Błaszczak, który dziś kieruje resortem obrony, czy też ówczesny poseł, a dziś minister aktywów państwowych Jacek Sasin. Ekspresowo, w porze największej oglądalności TVP1 pokazała film „Pucz”. Przesłanie filmu, narzucane doborem zdjęć, wypowiedzi i komentarzy, było proste: to była próba obalenia rządu. Autorka filmu — Ewa Świecińska, druga reżyserka „Smoleńska” — nie przedstawia jednak żadnych dowodów na swą tezę. Sprawa trafiła do prokuratury, która miała ustalić sprawców puczu i przyjrzeć się roli Donalda Tuska, który wtedy jako szef Rady Europejskiej przebywał w Polsce, co budziło podejrzenia Kaczyńskiego. Onet sprawdził, jaki jest finał tego dochodzenia. Choć śledztwo toczy się już trzy lata, to można powiedzieć z całą pewnością: prokuratura puczu nie znalazła i już nie znajdzie. Tak, są podejrzani — to sześciu uczestników protestów przed Sejmem. Tyle że prokuratura nie postawiła im zarzutów dotyczących próby obalenia władzy (art. 127 kodeksu karnego). Są podejrzani tylko o wtargnięcie na teren Sejmu, czyli tzw. naruszenie miru domowego. To zupełnie inne, znacznie lżejsze przestępstwo, opisane w art. 193 („Kto wdziera się do cudzego domu, mieszkania, lokalu, pomieszczenia albo ogrodzonego terenu albo wbrew żądaniu osoby uprawnionej miejsca takiego nie opuszcza, podlega grzywnie, karze ograniczenia wolności albo pozbawienia wolności do roku”). — Prokuratura wyłączyła z tego śledztwa do odrębnego postępowania kilka wątków — poinformował nas prokurator Łukasz Łapczyński z Prokuratury Okręgowej w Warszawie. Je także sprawdziliśmy — w żadnym nie ma mowy o puczu, zamachu stanu ani innym nielegalnym ataku na rząd. Prokuratura wysłała do Sądu Okręgowego w Warszawie akty oskarżenia przeciwko siedmiu osobom, które podczas protestów atakowały przedstawicieli mediów publicznych. Są one oskarżone o znieważenie reporterów, naruszenie ich nietykalności cielesnej oraz utrudnianie krytyki prasowej. Jeden z napastników miał uderzać w kamerę, inni - popychać dziennikarzy TVP. Badane były też konkretne przypadki poturbowania posłów, w tym Krystyny Pawłowicz, Marka Suskiego i Tadeusza Cymańskiego z klubu PiS oraz Joanny Muchy z Platformy. Wszystkie prokuratura umorzyła. Badane są jeszcze inne przepychanki protestujących z posłami, ale także tutaj pucz znaleziony nie zostanie. Prokuratura prowadzi bowiem śledztwo w kierunku „stosowania przemocy wobec posłów i innych osób w celu uniemożliwienia im swobodnego przemieszczania się po terenie Sejmu oraz jego opuszczenia, a tym samym wywierania wpływu na czynności urzędowe Sejmu”.",,
https://wiadomosci.onet.pl/kraj/robert-biedron-zlozyl-zyczenia-grzegorzowi-schetynie-i-jaroslawowi-kaczynskiemu/52zqghd,Biedroń złożył życzenia Schetynie i Kaczyńskiemu. Co powiedział?,"- Życzę Grzegorzowi Schetynie przede wszystkim, żeby sobie poradził w sytuacji, która opętała PO od wielu miesięcy. Życzę wam, abyście się zajęli Polkami i Polakami i rozwiązywali ich problemy, a nie tylko wewnątrzpartyjne. Życzę, żeby Platforma rosła w siłę, bo konserwatywna prawicowa partia na opozycji jest potrzebna. PO jest potrzebna na polskiej scenie politycznej - mówił Robert Biedroń.",,,
https://wiadomosci.onet.pl/kraj/ustawa-dotyczaca-dyscyplinowania-sedziow-robert-biedron-komentuje/pmnwn0x,Biedroń o ustawie dot. dyscyplinowania sędziów: to kontynuacja planu Kaczyńskiego,"- To kontynuacja planu Kaczyńskiego, żeby całkowicie zniszczyć trójpodział władzy - tak Robert Biedroń ocenia ustawę dot. dyscyplinowania sędziów. - Jarosław Kaczyński steruje naszym krajem z tylnego rzędu. To jest przerażające - mówił polityk Lewicy. - To wyłamywanie zębów i branie w kaganiec sądownictwa. To sytuacja bez precedensu, która zbliża nas do Białorusi. (...) Kaczyński ma wiele wspólnego z Łukaszenką, jeżeli chodzi o podejście do trójpodziału włądzy - dodał.",,,
https://wiadomosci.onet.pl/tylko-w-onecie/ziemowit-szczerek-viktor-orban-uwiodl-jaroslawa-kaczynskiego-wywiad/xh5jcq6,Jak Orban uwiódł Kaczyńskiego [WYWIAD],"Orban uwiódł i brutalnie wykorzystał Kaczyńskiego – mówi o relacjach najważniejszych polityków Węgier i Polski Ziemowit Szczerek, autor książki „Via Carpatia”. Dziennikarz analizuje, na ile polski rząd poszedł węgierską drogą w przejmowaniu państwa i dlaczego Orban ograł Kaczyńskiego w walce o względy światowych liderów.","*** Marcin Wyrwał: Twoja książka „Via Carpatia” opowiada o Węgrzech, ale często sięga po porównania z sytuacją w Polsce. Jarosław Kaczyński pod wieloma względami podąża węgierską drogą. Na ile obecnie nią idziemy? Ziemowit Szczerek: Do pewnego momentu PiS faktycznie szedł tą węgierską drogą, szczególnie jeśli chodzi o sądy i trybunały, bo w tym zakresie PiS przejął węgierski know-how, czyli obsadzanie tych instytucji swoimi ludźmi, niemal w stosunku jeden do jednego. Do pewnego momentu? Czyli już tą drogą nie idzie? Raz idzie, raz nie. PiS-owi nie udało się tak kompletne zawłaszczenie państwa, jak na Węgrzech, Kaczyński ma też inną mentalność niż Orban. Również sytuacja polityczna jest już nieco inna: PiS stracił senat, w samym PiS pojawiają się pęknięcia na co najmniej dwóch frontach. Partia Fidesz Viktora Orbana też przechodziła przez turbulencje, ale Orban koniec końców pozostał hegemonem, którego trudno ruszyć, osadził się w tych Węgrzech jak ósemka w dziąśle. Sugerujesz możliwość poważnego zabiegu dentystycznego na Kaczyńskim? Kaczyński to jeszcze nawet nie jest ruszająca się jedynka, ale ma wokół siebie już coraz więcej problemów: Ziobro i Gowin z jednej, Konfederacja, która odebrała mu prawą ścianę, NIK, senat. PiS-owski marsz ku dominacji wytracił impet: jedno się udało, jak przejęcie kontroli nad sądownictwem czy upartyjnienie państwa, ale inne rzeczy nie, jak dominacja nad całą debatą publiczną i narzucenie jej pisowskich standardów, które są dość zero-jedynkowe. A Orban po prostu zbudował maszynę i na niej jedzie w miarę równym tempem. Kaczyński będzie podejmował kolejne próby wzorowania się na tej maszynie? Od dawna cała opozycja i wielu publicystów ostrzegało Kaczyńskiego, że model polityczny Fideszu jest dość bandycki, że oni robią skoki zarówno na polityczne stanowiska jak i na biznesy i wszystko rozgrywa się wśród bliskich znajomych. Czyli to jest dokładnie to, co Kaczyński nazywa układem, który należy zwalczać. I w zasadzie Kaczyński pewnie musiał to w pewnym momencie dostrzec, choć nie do końca wiadomo, czy wyciągnął wnioski, bo przecież sam robi to samo, tylko mniej pewnie: partię, owszem, styranizował, ale przy państwie albo ręka mu zadrżała bardziej niż Orbanowi, albo nie umiał grać aż tak skutecznie jak Orban, albo po prostu Polska to nie poukładane Węgry i się po prostu bardziej wyślizguje. Trudno mi uwierzyć w to drżenie ręki Kaczyńskiego przy dobieraniu się do państwa. Kaczyński dalej próbuje iść w stronę, w którą szedł Nucky Thompson w serialu „Zakazane imperium”: może i nie chce być gangsterem, ale jakoś w tę stronę go kierują ścieżki żywota. A na końcu serialu okazuje się, że „nie możesz być pół-gangsterem”. Orban w tym kontekście jest już tym politycznym gangsterem. Kaczyński też, ale ma więcej wątpliwości, i inną pozycję. Orban naprawdę staje się ojcem chrzestnym, a Kaczyński chce być tylko „emerytowanym zbawcą narodu”. A zbawca nie posunie się do rzeczy, z którymi nie ma problemu ojciec chrzestny. Jak na przykład do układania się z Rosją. Orban jest bardzo elastyczny. Nie boi się grać przeciwko Unii Europejskiej razem z Putinem. A Kaczyński, trochę jak dziecko, odmawia przyjęcia do wiadomości faktu, że w pewnym zakresie narracja Putina wobec Europy pokrywa się z narracją wszystkich europejskich populistów, w tym jego własną. On przecież widzi, że Putin mówi to samo co PiS w kwestiach związanych z konserwatyzmem czy liberalnymi „układami”, które należy rozwalić i – w domyśle – stworzyć własne. Tylko, trochę jak dziecko, odmawia przyjęcia do wiadomości, że Putin prowadzi szerszą grę i wykorzystuje europejskich populistów jako nogę w drzwiach do UE. W tym samego Kaczyńskiego. Debata na ten temat wrze wszędzie, od Kalifornii po wschodnie granice UE, tylko w „oazie wolności”, wśród polskich prawicowo-populistycznych mediów propagandowych, w zasadzie nie istnieje. A ci, którzy to zaczęli rozumieć po czasie – jak na przykład niektórzy publicyści „Rzeczpospolitej” czy innych niepropagandowych, ale prawicowych gazet – stają się wobec PiS krytyczni. I ściągają na siebie gniew żelaznych pisowców. I tu się robi ciekawie, bo Kaczyński na pewno to słyszy, i choć nie wygląda na specjalnie zainteresowanego słuchaniem krytyków i wyciąganiem wniosków, to jednak wielka przyjaźń z Orbanem uległa wyhamowaniu, a politycy PiS, w tym sam Jarek, czasem nawet Orbanowi wypominają tę proputinowskość. W pewnym momencie Kaczyński najwyraźniej uznał, że tych spotkań Orbana z Putinem jest za dużo. Nie jestem pewien, jak wyglądają obecnie relacje PiS z Fideszem, ale raczej nie są już tak ciepłe jak kiedyś. Tymczasem Putin w najlepsze buduje relacje z szefami europejskich potęg. W tym kontekście w ciekawy sposób Orbana wykorzystuje Macron. Używa go mianowicie jako wtyczki do kontaktów z Putinem. Zarówno Orban, jak i Macron postanowili straszyć swoimi związkami z Putinem, żeby wymościć sobie lepszą pozycję na Zachodzie: Orban straszy Brukselę, Macron – Waszyngton. Kaczyński nie straszy swoimi kontaktami z Putinem, a samym Putinem, nie biorąc pod uwagę, że jest jego pożytecznym idiotą, bo pomaga formować relacje w UE w taki sposób, jaki jest na rękę Kremlowi. Poprzez relacje z Putinem Orban na chłodno rozgrywa pozycję Węgier między Rosją i UE, co nie do końca wychodzi Kaczyńskiemu. Uczciwie trzeba przyznać, że Orban mówił parę sensownych rzeczy na temat podwójnej moralności Zachodu i jego nie do końca uczciwych relacji ze wschodem Europy. Na przykład, że Zachód co rusz robi jakieś biznesy z Rosją, żeby choćby wspomnieć Nord Stream 2, a państwa Europy Środkowej są krytykowane, jeśli cokolwiek z Rosją robią. W tym sensie jesteśmy takim chłopcem do bicia, co chwila stawianym w kącie i pokazywanym palcem. Tutaj, cóż poradzić, Orban ma rację. Ale on tę rację wykorzystuje cynicznie, do własnej rozgrywki. Tyle że ta racja nie przekłada się na dobrą pozycję Europy Środkowej wobec Zachodu. Przekłada się za to na pozycję Orbana i – pośrednio – Węgier, bo przecież w koszulce tej reprezentacji występuje na światowych salonach. Jak rozumiem, w parze Orban – Kaczyński zdecydowanie wyżej stawiasz tego pierwszego. Orban to zdecydowanie polityk wielkiego formatu. Cyniczny, antydemokratyczny, ale niesamowicie skuteczny. Dziesięciomilionowy, niewielki, straumatyzowany kraik w środku Europy, otoczony historycznymi wrogami, a o względy jego szefa zabiegają najwięksi światowi gracze: Putin, Salvini, Macron, Bannon, ta pielgrzymka Kaczyńskiego… również Tusk nie jest w stanie kazać mu po prostu spadać na drzewo. Podziwiam jego niesamowitą skuteczność, on jest jak tankietka torująca sobie drogę w korku, w którym stoją same matizy, tico i smarty. W tym sensie Kaczyński, który, jak patron największego w Europie Środkowej państwa, które rzekomo miało być predestynowane do przewodzenia Europie Środkowej, budować Międzymorze – przegrał wszystko. To Orban tu rządzi, nie on. Kaczyński dał się wyrolować? Dał się wyrolować jak uczniak. Gdyby Robert Friedman dziś pisał „Następne 100 lat”, gdzie, całkiem trafnie przewidując tendencje, które na świecie się pojawiają, nie pisałby o Polsce, jako przywódczyni Europy Środkowej, ale o Węgrzech. I to Węgry budowałyby „Międzymorze”. To, co Friedman nazywa „polskim blokiem” byłoby „węgierskim blokiem”. PiS tylko gadał o Międzymorzu, a Orban efektywnie budował znakomite stosunki z sąsiadami, co jest o tyle niesamowite, że przecież jest nacjonalistą, który nie odcina się zupełnie od sentymentów związanych z Wielkimi Węgrami, które zagrażają wszystkim bez wyjątku węgierskim sąsiadom. Węgrzy zresztą sami nie wierzyli chyba, że Polskę da się tak łatwo ograć. W swojej książce cytuję ważnych węgierskich prawicowych polityków, którzy wprost mówią, że to Polska powinna grać pierwsze skrzypce. Potoczyło się inaczej. Dlaczego PiS-owi nie wychodzi to, co udało się Orbanowi? Jesteśmy przecież znacznie większym krajem, który znajduje się w podobnym położeniu geograficznym między UE i Rosją. PiS jest skazany na kręcenie się jak gó*no w przeręblu, bo z jednej strony chciałby z Europą, a widzi, że ma z nią i konflikt wartości i konflikt interesów, a z drugiej strony ma też konflikt interesów z Rosją. Konflikt wartości jest tu jednak mniejszy. W Rosji nie ma tych złych lewaków, praw tych zwyrodniałych homoseksualistów, tego postmodernizmu, przed którym Kaczyński tak bardzo ostrzegał, ani tych mediów, które tak komplikują debatę swoim czepialstwem i moralizowaniem. Zgadzam się, że Orban kiwa Kaczyńskiego. Wciąż jednak upieram się, że pod pewnymi względami wiele ich łączy, jak choćby upodobanie do rządów silnego lidera, niekoniecznie szanującego zasady demokracji. Orban do pewnego stopnia wzoruje się na modelach wschodnich – singapurskim, chińskim czy kazachskim. On uważnie słuchał pierwszego prezydenta Kazachstanu Nursułtana Nazarbajewa, który mówi, że młode demokracje powinny być poprowadzone przez swoje „dzieciństwo” twardą ręką. A gdy „dojrzeją”, zainstaluje się u nich demokrację. Tyle że Orban nie gra już na demokrację, a jedynie na twardą rękę. I tu faktycznie jest podobieństwo do Kaczyńskiego. Z tym że Kaczyński doskonale rozumie, że bez UE niewiele znaczy, więc boi się wyłamywać zanadto z demokratycznych reguł. Zanadto, czyli trochę je łamie, ale nie na tyle, żeby wkurzyć Europę, taki teatrzyk na użytek Unii Europejskiej, jak piszesz w swojej książce? On raczej, bardzo po polsku, po cwaniacku, stosując kombinatorykę stosowaną, obchodzi prawo, działa wbrew duchowi. Robi wały i co więcej, jest z tego dumny. On nie gra jak polityk, któremu powinno zależeć na etyce porządku prawnego Rzeczpospolitej, choć o etyce i o Rzeczpospolitej lubi sobie pogadać, ale to są pogadanki wuja przy bigosie. Bo ten wuj to nie polityk, tylko prawnik – szwindler, który zastanawia się, gdzie w ten kodeks włożyć łom, by go nagiąć, ale żeby nie było, że coś pękło i będzie na niego. „Wszystko jest legalnie”, „oni by chcieli, żeby te sądy były ich, niedoczekanie” – ta mantra się cały czas powtarza. Kaczyński albo oszukuje sam siebie, albo po prostu uważa, że o to chodzi w relacji człowiek – prawo, żeby to prawo przecwaniaczyć, zamiast żyć w zgodzie z jego intencją. Orban nie ma wątpliwości. Jak trzeba to kłamie, jak trzeba to łamie. To cynik. Czyli znowu wracamy do koncepcji dwóch gangsterów. Trzymając się tego, co łączy Kaczyńskiego i Orbana – obaj są konserwatystami? Kaczyński chyba bardziej. On już w latach 90. zaczął przechodzić z pozycji antykościelnych do idei prawicowych i mimo że też potrafi grać cynicznie, to jednak przy nich trwa. Natomiast Orban traktuje ideologię raczej służebnie. Kiedy wiatr wiał w żagle liberałów, był liberałem. Teraz wiatr wieje w żagle konserwatystów, dmuchają w nie Amerykanie, Chińczycy, Rosjanie, a także Kaczyński, w związku z czym Orban ich popiera. Ale Węgry to inny kraj niż Polska. Świecki, liberalny, ze związkami partnerskimi, legalną aborcją. Gdy nawet profideszowscy Węgrzy widzą te wycieczki klubów Gazety Polskiej, tych rozmodlonych fanatyków rozdających im ulotki z wezwaniem do koronacji Chrystusa na króla Węgier, to trochę nie wierzą, co to za średniowiecze do nich przyjechało gdzieś z niesamowitych głębi dziejów. W głowy się pukają. Obaj panowie dość mocno flirtują z nacjonalistami. Tu obaj poszli dość podobną drogą w tym sensie, że uruchomili to, czego nie powinni byli uruchamiać, a co po uruchomieniu nie tylko urosło w siłę, ale się utwardziło. Nacjonalizm, antysemityzm, quasi-faszyzm, ruchy antydemokratyczne. Obaj chcieli stać przy prawej ścianie i nikogo tam nie wpuszczać, a tymczasem po prawej od Orbana wyrósł Jobbik, a od Kaczyńskiego – Konfederacja, która wyraźnie zaczyna spychać PiS do centrum. Widać po kolejnych Marszach Niepodległości 11 listopada w Warszawie. Kaczyński oddał nacjonalistom najważniejsze święto w największym mieście Polski. Nawet w 100-lecie niepodległości prezydent Duda był ledwie supportem dla skrajnych nacjonalistów. To już zaczyna Kaczyńskiego przerastać. Wyhodował sobie potwora, nad którym nie będzie w stanie zapanować. To już jest czysta głupota. Policja, zamiast nie dopuszczać do takiej eskalacji politycznego zbydlęcenia, jest chowana pod mostem i po bramach, żeby „nie prowokować” ludzi, których intencje są potworne. Ale w gruncie rzeczy, kto się spodziewa od ludzkości, że nie będzie działała jak ćmy lecące do ognia. Orban ma ten sam problem z potworami, nad którymi nie można zapanować? Orban na razie rozgrywa Jobbik. Udało mu się zepchnąć tę partię do podobnej przestrzeni jak resztę opozycji. Ale antydemokratyczna, quasi-faszystowska narracja po Węgrzech hula. Było sporo niebezpiecznych incydentów, piszę o tym w książce. A który od którego nauczył się grać uchodźcami? Chyba obaj wyczuli to niezależnie od siebie. Zresztą podobnie jak wcześniej Ewa Kopacz, która będąc premierem, też sprzeciwiała się przyjęciu uchodźców. Tu mamy do czynienia ze starym dobrym konserwatyzmem peryferiów. Ale to jest dość zabawne, gdy Polska ostrzega Zachód przed Rosją, mówi: my ich znamy, a wy nie. Ale gdy Zachód mówi Polsce: słuchajcie, z integracją migrantów są problemy, ale nie aż tak potworne, jak wy sobie wyobrażacie, bo my ich znamy, a wy nie, więc demonizujecie, to Polska nagle tę logikę odrzuca. Czyli w Europie Środkowej politykom najbardziej się opłaca gra na wartości konserwatywne. Na razie tak, ale myślę, że wraz ze wzrostem dobrobytu i stabilizacji, ze wzrostem nakładów na edukację, innowacyjność – to się będzie zmieniało, bo społeczeństwa, które wychodzą z fazy, w której najważniejsze jest proste przetrwanie, do fazy, w której ważna jest samorealizacja, mają tendencję do odrzucania prostych, konserwatywnych wartości. Popatrz, co się obecnie dzieje w dużych, zglobalizowanych stolicach naszego regionu: wszędzie wygrywają liberałowie. W Warszawie – Rafał Trzaskowski, w Budapeszcie – Gergely Karácsony, w Pradze – Zdenek Hrib, w Bratysławie – Matus Vallo, w Stambule – Ekrem Imamoglu. Tworzy się coś w rodzaju sojuszu burmistrzów. Oni kreują razem przestrzeń kultury, wspólnych wartości. Pytanie, w jaki sposób metropolie będą miały wpływ na prowincje tych krajów. Wracając do „węgierskiej drogi”, ważnym jej elementem jest przejęcie mediów. Za wyjątkiem kilku portali o ograniczonym zasięgu, na Węgrzech już się to dokonało. Czy pod tym względem Kaczyński jest wiernym uczniem Orbana? Polska droga jest jednak nieco inna. Kaczyński przejął te publiczne media, które mógł i zamienił znakomitą część z nich w propagandową tubę, z Wiadomościami TVP na czele. Ale póki co Kaczyński, poza pohukiwaniami i pogróżkami, nie próbuje jak przejmować mediów prywatnych, chociaż nie wykluczam, że spróbuje. Ale prawica idzie na razie drogą Kuronia: nie palcie mediów wroga, twórzcie własne. Wiele powiedziano na temat stosunku Kaczyńskiego do debaty publicznej, jej zaszczuwania, nie będę się tu powtarzał. Ale w tym punkcie Kaczyński chyba najbardziej się różni od Orbana: nie zamachnął się na media. Może nie umiał, może się bał, może nie chciał tak naprawdę, może wiedział, że to za dużo… nie wiem. A może po prostu na chwilę się zatrzymał w realizacji węgierskiego planu? Nie wydaje mi się, żeby Kaczyński skoczył na prywatne media z tego powodu, że wtedy nie zostaliby im już żadni sojusznicy. Skoro nawet Amerykanie pod Trumpem mówią, że im się to nie podoba, to co powiedzą Amerykanie, jeżeli następne wybory wygra demokrata? Unia go potępi, Stany go potępią. PiS, oczywiście, nie rozumiejąc swojej pozycji w świecie i histeryzując, zamiast realnie ten świat oglądać, spieprzył koncertowo wszystko w międzynarodowych relacjach, co było do spieprzenia, podczas gdy Orban w niesamowity sposób je dla siebie regulował. Ale sojusz z USA to dla PiS ostatnia deska ratunku. No więc PiS czuje chyba, że gdyby podniósł rękę na prasę, to by mogło znaczyć, że będzie już zupełnie sam. Resztki zdrowego rozsądku raczej na to nie pozwolą. A jednak PiS coraz głośniej przebąkuje o „samorządach dziennikarzy”, które mają decydować, kto z nas nadaje się do tego zawodu, a kto nie. Nie trzeba wielkiej wyobraźni, żeby przewidzieć werdykty prorządowych samorządów wobec dziennikarzy niezależnych. Czy nie jest to jednak twórczą, ale wciąż realizacją węgierskiej drogi? Byłoby, jeśli się na to zdecydują. Na Węgrzech to fideszowscy aparatyczycy decydują o tym, co jest „etyczne” a co nie. Uważasz, że w przyszłości Kaczyński może jeszcze „romansować” z Orbanem? Jeśli mnie pytasz, to nie był romans, tylko było czyste uwiedzenie i brutalne wykorzystanie. Z jednej strony Kaczyński czuje się wykorzystany przez Orbana, z drugiej widzi, że Orban odnosi duże sukcesu w zawłaszczaniu państwa. Kaczyński dalej będzie szukał jakiejś wariacji węgierskiej drogi, czy wybierze własny model? A jeśli tak, to jaki? Nie wiem, ale myślę, że front biegnie teraz przez sam środek PiS. Część chciałaby flirtu bardziej z Konfederacją, nie chce odpuszczać prawej ściany. Druga część raczej wolałaby iść do centrum. Wygląda na to, że ten konflikt będzie narastał, a PiS będzie szarpany między jednym a drugim. Nie jestem nawet pewien, czy sam Kaczyński wie, w którą stronę powinien iść. Na razie go kolano boli z endoprotezą, i chyba to jest jego główny problem. No i, jak zawsze, władza w partii. I chyba po prostu będzie grał na tę stronę, która mu pomoże zachować pozycję hegemona w PiS.",Viktor Orban i Jarosław Kaczyński,
https://wiadomosci.onet.pl/kraj/kaczynski-chcemy-powstrzymac-wysadzenie-w-powietrze-wymiaru-sprawiedliwosci/brj5b01,"Kaczyński: chcemy powstrzymać ""wysadzenie w powietrze"" wymiaru sprawiedliwości","- To, co zaczęło się dziać w wymiarze sprawiedliwości, to już właściwie jest anarchia - mówi w wywiadzie dla Polskiej Agencji Prasowej Kaczyński.","Szef partii rządzącej w rozmowie z PAP podkreślił ponadto, że nadal liczy na ""zdrowy rozsądek"" prezesa NIK Mariana Banasia, który jak dotąd nie złożył rezygnacji z pełnionej funkcji. W rozmowie pojawia się także wątek osobisty - zdrowotny. Kaczyński mówi o swojej operacji kolana. - Jak to po tego rodzaju operacji, trochę boli - mówi Kaczyński. - Sądzę jednak, że powoli będę dochodził do sił, w tym sensie, żeby już móc normalnie chodzić, a potem normalnie funkcjonować. Chodzę już zupełnie nieźle, jeszcze jest trochę z tym kłopotów, ale to normalne w takiej sytuacji - dodaje. Szef PiS zdradza też, że ma sześć tygodni zwolnienia, ale liczy, że wróci do pracy wcześniej. Kaczyński mówi o najnowszej nowelizacji przepisów o ustroju sądów, którego celem ma być dyscyplinowanie sędziów. - Sądownictwo w Polsce po prostu wypowiedziało posłuszeństwo nie jakiejkolwiek władzy, tylko obowiązującemu w Polsce prawu i wszystkim regułom, które tworzyły dotąd podstawy polskiego wymiaru sprawiedliwości - ocenia. - Trzeba postawić sprawę jasno - mamy teraz do wyboru z jednej strony system neumannowski, bo tak trzeba to określić, po słynnych nagraniach z Tczewa, które ujawniło TVP, gdzie Sławomir Neumann gwarantował przewlekłość prowadzenia spraw przed sądem; system, w którym sądy są mocno zawisłe od jednej strony politycznego sporu, ale też od tych wszystkich patologicznych układów społecznych, które w Polsce w ciągu ostatnich kilkudziesięciu lat powstały, albo też - z drugiej strony sądy niezawisłe. Taki jest wybór - dodaje. - Niestety wielu sędziów, w tym tych najwyżej postawionych w hierarchii, broni systemu neumannowskiego i tutaj żadne tłumaczenia, że chodzi o coś innego, nie mają sensu. Wiadomo o tym, że różnego rodzaju nawet skrajne patologie były przez te sądy chronione - puentuje. A co dalej z szefem Najwyższej Izby Kontroli Marianem Banasiem, który nadal nie złożył dymisji - pyta PAP. Kaczyński uważa, że najprostszym wyjściem byłaby jego dymisja, ale zwraca uwagę, że Banaś nie jest członkiem PiS i nigdy nim nie był. - W związku z tym nasze możliwości oddziaływania perswazyjnego się wyczerpały. Teraz to już są tylko możliwości związane z działaniem wymiaru sprawiedliwości. Tutaj liczę na to, że pan Banaś nie będzie się zasłaniał immunitetem - dodaje.",Jarosław Kaczyński,
https://wiadomosci.onet.pl/kraj/jaroslaw-kaczynski-nieobecny-w-czasie-116-miesiecznicy-smolenskiej/vt444k4,Pierwsza miesięcznica smoleńska bez Jarosława Kaczyńskiego,Prezes PiS Jarosław Kaczyński - jak zauważyła Wirtualna Polska - po raz pierwszy nie uczestniczył w składaniu kwiatów pod pomnikami Ofiar Katastrofy Smoleńskiej i Lecha Kaczyńskiego. Prezes przechodzi teraz rekonwalescencję po operacji kolana.,"Na 116 już miesięcznicę pierwszy raz nie dotarł brat zmarłego prezydenta Lecha Kaczyńskiego. Jak każdego 10 dnia miesiąca i dzisiaj czołowi politycy partii rządzącej przybyli pod Pomnik Ofiar Katastrofy Smoleńskiej, a później pod pomnik prezydenta Kaczyńskiego. Wśród obecnych byli m.in. Elżbieta Witek, Stanisław Karczewski, Mariusz Błaszczak i Antoni Macierewicz. Znaleźli się w gronie przybyłych również sympatycy PiS. Pod nieobecność prezesa PiS honory pełniła marszałek Sejmu Elżbieta Witek. Radosław Fogiel, rzecznik prasowy partii, w programie ""Tłit"" powiedział, że nieobecność prezesa to nic nadzwyczajnego - Trudno brać udział w tych uroczystościach dosłownie dobę po wyjściu ze szpitala. Jarosław Kaczyński przechodzi teraz w swoim domu rekonwalescencję po zeszłotygodniowym zabiegu wszczepienia endoprotezy stawu kolanowego. Prezes przebywał w szpitalu w Otwocku, ale to nie koniec zabiegów - następny będzie prawdopodobnie po wyborach prezydenckich w maju 2020 roku. Prezes będzie musiał poruszać się o dwóch kulach. Źródło: WP",Elżbieta Witek podczas 116 miesięcznicy smoleńskiej,
https://wiadomosci.onet.pl/tylko-w-onecie/andrzej-rzeplinski-marzeniem-kaczynskiego-jest-to-by-po-smierci-spoczac-kolo-brata/0dgbdgn,"Andrzej Rzepliński: marzeniem Kaczyńskiego jest to, by po śmierci spocząć koło brata","- On myśli, że będzie żył 120 lat. Że na popiołach zbuduje bardzo dobrze zorganizowane państwo, gdzie centralny ośrodek dyspozycji politycznej będzie dalej w jego rękach - mówił Andrzej Rzepliński w programie ""Tomasz Lis."" Były prezes TK powiedział, że jego zdaniem marzeniem prezesa PiS jest to, by po śmierci spocząć obok brata na Wawelu.",,,
https://wiadomosci.onet.pl/tylko-w-onecie/andrzej-rzeplinski-o-jaroslawie-kaczynskim-ten-facet-oszalal/62qf8rj,Andrzej Rzepliński o Jarosławie Kaczyńskim: ten facet oszalał,"- Pan Piotrowicz jako osoba, to praktycznie bardzo miękki człowiek, lubi strzelać obcasami każdej władzy. Natomiast pani Pawłowicz myślę, że deliberatywnie została wprowadzona przez Kaczyńskiego do Trybunału Konstytucyjnego, bo ten facet oszalał, już zupełnie stracił kontrolę na swoimi fobiami. Przecież doskonale wie, jaką osobowość ma pani Pawłowicz - powiedział były prezes TK Andrzej Rzepliński w programie ""Tomasz Lis.""","- Kaczyński widzi, że może stracić kontrolę nad TK. Potrzebny był ktoś jak pani Pawłowicz, kto będzie trzymał za twarz to towarzystwo - mówił prof. Rzepliński.",,
https://wiadomosci.onet.pl/kraj/to-nie-koniec-problemow-zdrowotnych-prezesa-pis/2r08s9h,To nie koniec problemów zdrowotnych prezesa PiS,"Po zeszłotygodniowym zabiegu wszczepienia endoprotezy stawu kolanowego, Jarosław Kaczyński powoli dochodzi do siebie. Jednak po wyborach prezydenckich będzie potrzebował kolejnej operacji, tym razem w drugim kolanie - informuje ""Super Express"".","- Muszę niestety to przeprowadzić. Po najbliższych wyborach przejdę operację wszczepienia endoprotezy stawu kolanowego w jednej nodze. Później mniej więcej rok przerwy i kolejna operacja, tym razem druga noga, która jest na szczęście w znacznie lepszym stanie - tak jeszcze kilka tygodni temu mówił prezes PiS dla ""SE"". Od tygodnia Jarosław Kaczyński przebywa w Otwocku, gdzie przebył odkładany od wielu miesięcy zabieg. Odwiedzili go tam liczni goście, m.in. minister obrony Mariusz Błaszczak, czy kuzyn prezesa - Jan Maria Tomaszewski. W najbliższych dniach szef PiS ma opuścić szpital i rozpocząć rehabilitację. Będzie musiał poruszać się o dwóch kulach.",To nie koniec problemów zdrowotnych prezesa PiS,
https://wiadomosci.onet.pl/kraj/slupsk-rocznica-smierci-jolanty-szczypinskiej-list-jaroslawa-kaczynskiego/s22xf48,Jarosław Kaczyński: wciąż żyję w poczuciu niepowetowanej straty,"Śmierć poseł Jolanty Szczypińskiej przyniosła wielką stratę dla Polski, a dla PiS, dla mnie osobiście, była wielkim ciosem – napisał prezes PiS Jarosław Kaczyński w liście, który odczytano w Słupsku podczas odsłonięcia tablicy upamiętniającej zmarłą.","W Słupsku w pierwszą rocznicę śmierci Jolanty Szczypińskiej regionalne i miejskie struktury PiS zorganizowały uroczystości upamiętniające zmarłą posłankę Prawa i Sprawiedliwości. Na ścianie budynku przy ul. Lutosławskiego 33, w którym od 2004 r. Szczypińska miała swoje biuro poselskie, odsłonięto pamiątkową tablicę. Podczas uroczystości prezes zarządu okręgowego PiS w Słupsku poseł Aleksander Mrówczyński odczytał list od Jarosława Kaczyńskiego. Szef PiS podkreślił, że Jola była darem dla nich wszystkich. Jak dodał, tą tablicą należy jej podziękować ""za dobro, które w ciągu tylu lat ofiarowała"". ""Wciąż żyję w dojmującym poczuciu niepowetowanej straty. (…) Śmierć poseł Jolanty Szczypińskiej przyniosła wielką stratę dla Polski, a dla Prawa i Sprawiedliwości, (…) dla mnie osobiście – była wielkim ciosem” – napisał. Lider PiS zaznaczył, że miał smutny i bolesny przywilej częstego odwiedzania posłanki w szpitalu. ""Towarzyszyłem jej, można powiedzieć, do ostatka. Widziałem ile cierpiała. Byłem świadkiem tego jak gasła. I choć zdawałem sobie sprawę, że śmierć w jej przypadku oznacza wyzwolenie z nieustającego, strasznego bólu, to do tej pory nie mogę się z tym pogodzić"" – dodał. ""Jola odchodziła tak, jak żyła - a żyła pięknie i mężnie, dzielnie stawiając czoło wszelkim przeciwnościom"" - podkreślił. ""Nie poddawała się. Dopóki sił jej starczało kierowała telefonicznie sprawami swego okręgu. Była zaangażowana całą sobą i do końca. W sumie przez całe swoje dorosłe życie"" – pokreślił Kaczyński. Przypomniał jej zaangażowanie w losy Polski, które zaczęło się w duszpasterstwie akademickim. Wspomniał o Solidarności, działalności w podziemiu, a następnie o aktywności ściśle politycznej – najpierw w Porozumieniu Centrum, a następnie w PiS. Mówił o represjach, które dotknęły Szczypińską, o pobiciach i problemach ze znalezieniem pracy. Jak podkreślił, to, co robiła dla Polski, ""to była służba bezinteresowna idei oraz wyraz wierności sobie"". ""Jola była chodzącym dobrem, ciepłem, uśmiechem. Była zawsze pogodna i życzliwa. Pomimo niełatwego życia, a może, dlatego że takie ono było, zawsze była gotowa pomagać innym. (…) Pewnie dlatego pragnęła, by Polska była wolna i lepsza. To był dla mnie wielki zaszczyt, że zaliczała mnie do grona swoich przyjaciół"" – napisał Kaczyński. Tłumaczył, że nie mógł być na uroczystościach osobiście ze względu ""na przyczyny natury zdrowotnej"". Złożył życzenia świąteczne wszystkim zgromadzonym i ich rodzinom. Rodakom życzył, by żyli w takiej Polsce, o jakiej marzyła śp. Jolanta Szczypińska. Poseł ziemi słupskiej rzecznik rządu Piotr Müller, który przejął biuro poselskie po zmarłej posłance powiedział, że Jolantę Szczypińską znał od zawsze, od urodzenia, bo jego ojciec działał z nią w podziemiu. - Ona zawsze w moim życiu była. Najpierw jako ciocia, tak do niej mówiłem. Później jako pani poseł, jako Jola. Współpracowaliśmy w różnych obszarach życia społecznego w Słupsku. Pani poseł dużo dla naszego miasta zrobiła – zaznaczył Müller. Wiceminister infrastruktury, prezes zarządu okręgowego PiS w Gdyni Marcin Horała zaznaczył: ""Joli z nami nie ma, ale pozostaje pamięć o tym, jak traktowała służbę publiczną"". Dodał, że była zawodowym politykiem, a ta grupa często jest, jego zdaniem, źle kojarzona. - Tymczasem Jola budziła dosyć powszechną sympatię. Ludzie dostrzegali, że dla niej właśnie człowiek jest na pierwszym miejscu. Jola zawsze z wielki sercem, zawsze z wielkim zaangażowaniem podchodziła do człowieka, który zwracał się do niej o pomoc – mówił Horała. Prezydent Słupska Krystyna Danilecka-Wojewódzka wyraziła zadowolenie, że w przestrzeni Słupska są ""ślady dziewczyn z Solidarności"". - Ma swój mural senator Anna Bogucka-Skowrońska, ma swoje miejsce Jolanta Szczypińska z domu Joachimiak. Ta tablica jest bardzo piękna, elegancka, tak jak Jola była zawsze skromna, ale elegancka. Wierzę, że są też inne piękne przestrzenie miasta - ronda i ulice - że ta pamięć dziewczyn z Solidarności, do których Jola należała, będzie miała swoje trwałe miejsce. Pamiętajmy, wieczność umarłych póty trwa, póki pamięcią im się płaci – podkreśliła Danilecka Wojewódzka. Mrówczyński dodał, że będzie zabiegał o to, by imieniem posłanki Jolanty Szczypińskiej została nazwana jedna ze słupskich ulic. Uroczystości w 1. rocznicę śmierci posłanki Jolanty Szczypińskiej rozpoczęły się mszą św. w Kościele Mariackim w Słupsku. Ks. proboszcz Zbigniew Krawczyk modlił się o miłosierdzie dla zmarłej, „by bramy nieba jak najszerzej otworzyły się przed panią Jolantą” oraz „by podziękować za jej działalność” także na rzecz parafii. Prosił o modlitwę za nią wszystkich zgromadzonych. Po odsłonięciu pamiątkowej tablicy w auli Akademii Pomorskiej w Słupsku pokazany został film zrealizowany przez TVP3 Gdańsk, będący wspomnieniem o posłance Szczypińskiej. Jolanta Szczypińska zmarła 8 grudnia 2018 r. po ciężkiej chorobie w wieku 61 lat. 17 grudnia spoczęła w rodzinnym grobie, przy rodzicach i bracie, na cmentarzu komunalnym w Słupsku. W uroczystościach pogrzebowych, które miały charakter państwowy, wzięli udział m.in. prezydent Andrzej Duda, premier Mateusz Morawiecki i prezes PiS Jarosław Kaczyński. Prezydent odznaczył pośmiertnie Szczypińską ""za wybitne osiągnięcia podejmowane z pożytkiem dla kraju w działalności państwowej i publicznej, za działalność na rzecz przemian demokratycznych w Polsce"" Krzyżem Komandorskim z Gwiazdą Orderu Odrodzenia Polski. Jolanta Szczypińska (z domu Joachimiak), urodziła się 24 czerwca 1957 roku w Słupsku. Była absolwentką Policealnego Studium Medycznego; po jego ukończeniu pracowała jako pielęgniarka. W latach 80. zaangażowała się w działalność opozycyjną; była m.in. współzałożycielką struktur NSZZ ""Solidarność"" w słupskim szpitalu wojewódzkim. Działała w podziemiu. Karierę polityczną zaczynała w Porozumieniu Centrum, partii Jarosława Kaczyńskiego. Następnie była wśród współzałożycieli Prawa i Sprawiedliwości. Była posłanką na Sejm ze Słupska w IV, V, VI, VII oraz VIII kadencji. Pracowała w Komisji Zdrowia oraz Komisji Regulaminowej, Spraw Poselskich i Immunitetowych. Była wiceprzewodniczącą Klubu Parlamentarnego PiS.",Jarosław Kaczyński,
https://wiadomosci.onet.pl/tylko-w-onecie/radoslaw-fogiel-w-onet-opinie-dzialamy-zgodnie-z-planem-bez-niespodzianek/zk9zmpy,"Radosław Fogiel w ""Onet Opinie"": działamy zgodnie z planem, bez niespodzianek","Gościem Andrzeja Gajcego był wicerzecznik PiS. Pytany o stan zdrowia Jarosława Kaczyńskiego, który kilka dni temu przeszedł operację uspokajał: wszystko jest w najlepszym porządku. Fogiel dodał, że partia ma wypracowane mechanizmy działania i gdy prezes potrzebuje kilku dni prywatnych, to wszystko nadal funkcjonuje regularnie, zgodnie z planem i bez niespodzianek.",,,
https://wiadomosci.onet.pl/kraj/tusk-o-kaczynskim-pis-nie-bedzie-rzadzic-w-polsce-za-cztery-lata/jpwng2n,"Tusk o PiS: nie spoczną na wysiłkach, by rozwalić system do końca","- To tylko kwestia przesunięcia w czasie, ale PiS nie będzie rządzić w Polsce za cztery lata - mówi w wywiadzie dla sobotniej ""Gazety Wyborczej"" szef Europejskiej Partii Ludowej, były lider PO Donald Tusk. Ostrzega jednocześnie przed kolejnymi ruchami polityków PiS, ponieważ - jak twierdzi - ""wiedzą, że już stracili władzę"".","- Widać teraz każdego dnia, jak to zaczyna się kruszyć. Proszę sobie wyobrazić, jak z miesiąca na miesiąc będzie narastał ich strach. Strach tych, którzy teraz rozwalają system sędziowski, obrażają sędziów, szantażują ich, wyrzucają z pracy, organizują hejt przeciw nim. Ta władza najzwyczajniej w świecie boi się odpowiedzialności, i słusznie - jest wiele ewidentnych powodów do pociągnięcia wielu funkcjonariuszy tej władzy do odpowiedzialności karnej i procesowej - ocenił Tusk w rozmowie z ""Wyborczą"". Dodał, że ""oni (red. - PiS) teraz nie spoczną na wysiłkach, by rozwalić system do końca, bo wiedzą, ze już stracili władzę"". Były premier pytany, czy czuje się chrześcijańskim demokratą, odpowiedział: W polityce można być chrześcijańskim niezależnie od wyznania i od praktykowanej religii. - Jeśli jesteś chrześcijańskim demokratą, to wszystko musi się w tobie buntować przeciwko praktyce politycznej w Polsce. Nie można być chrześcijańskim demokratą i wspierać bezrefleksyjnie rządów Kaczyńskiego, bo to jak ogień i woda - argumentował. Tusk zapytany o swój dystans czy sceptycyzm do działań Fransa Timmermansa (który w nowej KE będzie odpowiadać za Europejski Zielony Ład), kiedy zaczynały się pierwsze postępowania dotyczące praworządności w 2016 r., zaznaczył, że od pierwszego dnia do dziś miał i ma ambiwalentny stosunek do tego, co robi się w Brukseli wobec Polski. - Niezależnie od idiotycznej retoryki PiS nikt z nas nie chciałby, żeby Europa zajmowała się Polską jako pacjentem - stwierdził. - Ale z drugiej strony bierność instytucji europejskich mogłaby oznaczać - i byłaby tak odbierana przez część Polaków - przyzwolenie na to, co się działo. Trzeba było robić wszystko dla chronienia polskiej reputacji - powiedział. Podkreślił również, że nikogo nie namawiał, by sprawa Polski trafiła na forum Rady Europejskiej (...) Ale Timmermansowi wystawiłbym bardzo pozytywną ocenę. Tusk mówił też o polityce europejskiej, rosnącej roli Emmanuela Macrona i relacjach z Angelą Merkel. - Bardzo wielu obserwatorów Unii prognozuje co najmniej lekkie przesunięcie środka ciężkości z Berlina w stronę Paryża. Macron być może jest wciąż przed szczytem kariery - ocenił. Zaznaczył, że Angela Merkel była ""nadzwyczaj skoncentrowana na współpracy z Europą Środkowo-Wschodnią, w szczególności z Polską"". - Nawet Jarosław Kaczyński kiedyś wyraził pogląd, że w Niemczech nic lepszego od rządów Merkel spotkać nas nie może. To jedyne w ciągu kilkunastu lat zdanie Kaczyńskiego,z którym mógłbym się zgodzić - powiedział szef Europejskiej Partii Ludowej. W rozmowie były lider PO był pytany o swoją książkę, która wkrótce ukaże się w księgarniach. - Jeśli miałbym być w zgodzie z obyczajem, nie powinienem tej książki drukować teraz. Ale z drugiej strony kłamstwo stało się tak permanentnym instrumentem w polityce - nie tylko w Polsce lecz także w Europie, Ameryce - że jeżeli będziemy zbyt długo trzymać informację o trzewiach polityki w tajemnicy, to będziemy przegrywać konfrontację w kłamcami - tłumaczył w rozmowie z Tomaszem Bieleckim. Źródło: ""Gazeta Wyborcza"", PAP",Donald Tusk,
https://wiadomosci.onet.pl/kraj/jaroslaw-kaczynski-przeszedl-operacje-czeka-go-dluga-rehabilitacja/f62747p,"Przed Jarosławem Kaczyńskim długa rehabilitacja. ""Nie chcemy, żeby cierpiał""","W poniedziałek Jarosław Kaczyński przeszedł w Otwocku planowaną od dawna operację kolana. Kilkadziesiąt godzin po zabiegu wciąż potrzebuje leków przeciwbólowych - informuje ""Super Express"".","Prezes Prawa i Sprawiedliwości od wielu miesięcy kilkakrotnie odkładał skomplikowaną operację wszczepienia endoprotezy stawu kolanowego. Lekarzom udało się go przekonać do tego zabiegu na początku grudnia. Odbył się on w poniedziałek, trwał około dwóch godzin. - Wszystko poszło bardzo dobrze, prezes czuje się lepiej, ale najgorsze było 48 godzin po operacji. Potrzebne są w takich sytuacjach środki przeciwbólowe i prezes również musi je brać. Nie chcemy, żeby cierpiał - twierdzi informator ""Super Expressu"", będący ważnym politykiem PiS. Po wyjściu ze szpitala Jarosława Kaczyńskiego czeka długa i skomplikowana rehabilitacja. Będzie zmuszony poruszać się z nogą w szynie i o dwóch kulach. Komfort chodzenia ma odczuć dopiero za trzy miesiące. - Po protezie kolana rehabilitacja jest bardzo potrzebna. Pacjent po operacji będzie chodził mniej więcej dwa miesiące o kulach i później nastąpi ich odstawienie - wyjaśnia ""Super Expressowi"" ortopeda dr Rafał Kamiński ze Sportowego Centrum Medycznego FitMedica. Źródło: ""Super Express""",Prezes PiS dochodzi do siebie po operacji. Przed nim rehabilitacja,
https://wiadomosci.onet.pl/kraj/jaroslaw-kaczynski-w-szpitalu-czy-pojawi-sie-na-najblizszym-posiedzeniu-sejmu/x9lrhqs,Jarosław Kaczyński w szpitalu. Czy pojawi się na najbliższym posiedzeniu Sejmu?,"Jarosław Kaczyński przebywa w szpitalu w Otwocku, gdzie przeszedł niemal dwugodzinną operację wszczepienia endoprotezy stawu kolanowego. Operacja przebiegła pomyślnie, teraz czeka go rehabilitacja. Politycy PiS w nieoficjalnych rozmowach zapewniają, że prezes partii pojawi się podczas kolejnego posiedzenia Sejmu.","Z nieoficjalnych ustaleń wynika, że Sejm zbierze się na posiedzenie 18 grudnia. Możliwe jednak, że nastąpi to wcześniej - 16, a nawet 12 grudnia. Posłowie będą zajmować się m.in. Funduszem Solidarnościowym, z którego mają być finansowane 13. i 14. emerytury. Innym tematem będzie podniesienie akcyzy. - Operacja przebiegła bez zakłóceń. Prezes czuje się dobrze, dochodzi do siebie i już żartuje, jest w dobrej formie, bierze co jakiś czas środki przeciwbólowe. I dobrze się stało, że przeszedł w końcu operację, bo w ostatnim czasie ból w kolanie był coraz większy, a prezes nie mógł być w nieskończoność na środkach przeciwbólowych - mówi informator ""Super Expressu"". Na czym polegała operacja, która przeszedł Jarosław Kaczyński? Zniszczoną chrząstkę główki kości udowej i piszczelowej zastępuje endoproteza. Mocuje się ją za pomocą cementu kostnego. ""SE"" podaje, że prezesa PiS odwiedził sam minister zdrowia Łukasz Szumowski. Z kolei w wywiadzie dla RMF FM wicemarszałek Sejmu Małgorzata Gosiewska również zapewniała, że operacja Kaczyńskiego poszła ""w dobrym kierunku"". Jarosław Kaczyński w szpitalu przebywał wiosną 2018 r. W czerwcu opuścił Wojskowy Instytut Medyczny w Warszawie po ponad miesięcznym pobycie. WIM informował, że przebywał pod opieką lekarzy z powodu problemów ze stawami w związku z chorobą zwyrodnieniową stawów. Źródło: RMF FM, se.pl",Jarosław Kaczyński,
https://wiadomosci.onet.pl/tylko-w-onecie/tomasz-zimoch-w-onet-rano-o-kaczynskim-to-absolutne-lekcewazenie-sejmu/16hwd3x,"Tomasz Zimoch w ""Onet Rano"" o zachowaniu Kaczyńskiego: to absolutne lekceważenie Sejmu","- Jak Sejm ma zyskiwać wiarę i poważanie ludzi, kiedy w czasie głosowania nie ogłasza się wyników, a jedna z posłanek partii rządzącej podchodzi do pani marszałek i mówi ""trzeba anulować, bo przegramy"" – mówił Tomasz Zimoch w programie ""Onet Rano."". - To są niedopuszczalne praktyki – stwierdził w rozmowie z Jarosławem Kuźniarem. Chcesz dowiedzieć się więcej? Kliknij tutaj: vod.pl.",,,
https://wiadomosci.onet.pl/kraj/najwazniejsze-wydarzenia-dnia-3-grudnia/51yw9y0,"Pięć rzeczy, które warto zapamiętać z dzisiejszego dnia","Nowe informacje na temat wyboru ministra sportu, wniosek o areszt dla znanego dziennikarza, śledztwo ws. oświadczeń Mariana Banasia, czy szczegóły operacji Jarosława Kaczyńskiego. Co warto zapamiętać z dzisiejszego dnia? Zobacz nasze zestawienie najważniejszych wydarzeń!","Danuta Dmowska-Andrzejuk kandydatką na urząd ministra sportu - przekazał premier Mateusz Morawiecki na Facebooku. Tym samym potwierdziły się wcześniejsze doniesienia Onetu. O tym, że Dmowska-Andrzejuk to główna kandydatka na urząd ministra informowaliśmy w poniedziałek. Jest byłą mistrzynią Europy (Lipsk, 2010 r., drużynowo) i świata (Lipsk, 2005 r., indywidualnie) w szermierce. Na swoim koncie ma również srebrny medal mistrzostw świata indywidualnie (Antalya, 2009 r.). Dwukrotnie w drużynie zajęła też drugie miejsce w mistrzostwach Europy (Zalaegerszeg, 2005 r. oraz Plowdiw, 2009 r.). Czytaj więcej o kandydatce. Katowicka prokuratura chce aresztowania znanego dziennikarza Kamila D., podejrzanego o oszustwo i podrobienie weksla. - Z uwagi na treść wyjaśnień, które zdaniem prokuratora wymagają zweryfikowania, a również z uwagi na grożącą surową karę za czyn zarzucany podejrzanemu, który stanowi samoistną przesłankę do stosowania środków zapobiegawczych, prokurator zdecydował się skierować wniosek o zastosowanie tymczasowego aresztowania – powiedziała dziennikarzom rzeczniczka Prokuratury Regionalnej w Katowicach Agnieszka Wichary po przesłuchaniu podejrzanego. Czytaj więcej na temat sprawy Kamila D. Informację podała Prokuratura Regionalna w Białymstoku. Rzecznik tej prokuratury Paweł Sawoń zaznaczył, że to postępowanie przygotowawcze w sprawie, czyli nikomu dotąd nie postawiono zarzutów. Zawiadomienie o możliwości popełnienia przestępstwa przez szefa NIK złożyło m.in. Centralne Biuro Antykorupcyjne. - Śledztwo dotyczy złożenia fałszywych oświadczeń o stanie majątkowym i podania nieprawdy co do wysokości posiadanych zasobów pieniężnych oraz innych dodatkowych danych o stanie majątkowym, w związku z osiągnięciem dochodu z wynajmu posiadanych nieruchomości, a także składania - zawierających nieprawdę - deklaracji i zeznań podatkowych w podatku dochodowym od osób fizycznych, poprzez niewykazywanie przychodów osiąganych z tytułu wynajmu nieruchomości, przez co narażono podatek na uszczuplenie w kwocie dotąd nie ustalonej - powiedział prok. Sawoń. Czytaj więcej o śledztwie. Obywatel Polski, który starał się powstrzymać napastników w czasie zamachów w Londynie to 38-letni Łukasz Koczocik - informują brytyjskie media. Polak odniósł w starciu z terrorystą poważne rany, został pięć razy ugodzony nożem. W poniedziałek został wypisany ze szpitala. Bohaterska reakcja Polaka oraz pozostałych osób, które podjęły walkę z terrorystą, spotkała się z powszechnym uznaniem w Wielkiej Brytanii. Wyrazy uznania i podziękowania złożyli m.in. królowa Elżbieta II, premier Boris Johnson i burmistrz Londynu Sadiq Khan. Czym zajmuje się bohaterski Polak? Zobacz więcej. Jarosław Kaczyński przeszedł niemal dwugodzinną operację wszczepienia endoprotezy stawu kolanowego w szpitalu w Otwocku. Przed nim rehabilitacja, sama operacja przebiegła bowiem pomyślnie. ""SE"" dotarł nawet do menu, jakie dziś zaserwowano prezesowi w szpitalu. W otwockim szpitalu prezes PiS będzie jeszcze kilka dni. - Operacja przebiegła bez zakłóceń. Prezes czuje się dobrze, dochodzi do siebie i już żartuje, jest w dobrej formie, bierze co jakiś czas środki przeciwbólowe. I dobrze się stało, że przeszedł w końcu operację, bo w ostatnim czasie ból w kolanie był coraz większy, a prezes nie mógł być w nieskończoność na środkach przeciwbólowych - mówi informator ""Super Expressu"". Co podano w szpitalu prezesowi PiS? Czytaj więcej.",Jarosław Kaczyński,
https://wiadomosci.onet.pl/kraj/prezes-pis-jaroslaw-kaczynski-przeszedl-operacje-w-otwocku-jak-sie-czuje-na-czym/67v06ww,"Jarosław Kaczyński po operacji. ""Prezes PiS już żartuje""","Jarosław Kaczyński przeszedł niemal dwugodzinną operację wszczepienia endoprotezy stawu kolanowego w szpitalu w Otwocku. Przed nim rehabilitacja, sama operacja przebiegła bowiem pomyślnie. ""SE"" dotarł nawet do menu, jakie dziś zaserwowano prezesowi w szpitalu.","W otwockim szpitalu prezes PiS będzie jeszcze kilka dni. - Operacja przebiegła bez zakłóceń. Prezes czuje się dobrze, dochodzi do siebie i już żartuje, jest w dobrej formie, bierze co jakiś czas środki przeciwbólowe. I dobrze się stało, że przeszedł w końcu operację, bo w ostatnim czasie ból w kolanie był coraz większy, a prezes nie mógł być w nieskończoność na środkach przeciwbólowych - mówi informator ""Super Expressu"". Na czym polegała operacja, która przeszedł Jarosław Kaczyński? Zniszczoną chrząstkę główki kości udowej i piszczelowej zastępuje endoproteza. Mocuje się ją za pomocą cementu kostnego. ""SE"" podaje, że jeszcze w poniedziałek wieczorem, prezesa PiS odwiedził sam minister zdrowia Łukasz Szumowski. Z kolei we wtorek rano w wywiadzie dla RMF FM wicemarszałek Sejmu Małgorzata Gosiewska również zapewniała, że operacja Kaczyńskiego poszła ""w dobrym kierunku"". ""SE"" zaprezentował nawet menu szpitala w Otwocku. We wtorek serwowano: Śniadanie: pieczywo, warzywa, wędlina. Obiad: zupa szczawiowa, pieczone udo kurczaka, ziemniaki, surówka z kapusty. Kolacja: pieczywo, twaróg z rzodkiewką, wędlina. Jarosław Kaczyński w szpitalu przebywał wiosną 2018 r. W czerwcu opuścił Wojskowy Instytut Medyczny w Warszawie po ponad miesięcznym pobycie. WIM informował, że przebywał pod opieką lekarzy z powodu problemów ze stawami w związku z chorobą zwyrodnieniową stawów.",Jarosław Kaczyński,
https://wiadomosci.onet.pl/kraj/jaroslaw-kaczynski-w-szpitalu-m-gosiewska-o-stanie-zdrowia-prezesa-pis/b9jjpt0,M. Gosiewska o stanie zdrowia J. Kaczyńskiego: wkrótce wróci do pracy,"- Zabieg był od dawna zaplanowany, wszystko jest w porządku, wkrótce wróci do pracy - mówiła na antenie RMF FM Małgorzata Gosiewska, pytana o stan zdrowia Jarosława Kaczyńskiego. Wczoraj media informowały, że prezes PiS znalazł się w szpitalu.","Informacji tej nie potwierdzali politycy PiS. Jak informował portal wp.pl, Jarosław Kaczyński przeszedł zabieg wszczepienia endoprotezy stawu kolanowego. Operacja miała być odkładana od wielu miesięcy. Jak zapewniała na antenie RMF FM wicemarszałek Sejmu Małgorzata Gosiewska, operacja się odbyła i ""wszystko idzie w dobrym kierunku"". Jarosław Kaczyński w szpitalu przebywał wiosną 2018 r. W czerwcu opuścił Wojskowy Instytut Medyczny w Warszawie po ponad miesięcznym pobycie. WIM informował, że przebywał pod opieką lekarzy z powodu problemów ze stawami w związku z chorobą zwyrodnieniową stawów.",Jarosław Kaczyński,
https://wiadomosci.onet.pl/tylko-w-onecie/dr-hab-maciej-gdula-kaczynski-stal-sie-patriarcha/m5l3n4n,Dr hab. Maciej Gdula: Kaczyński stał się patriarchą,"- PiS w pierwszej kadencji był jak siła, która buduje nowe imperium, a Kaczyński był tym zdobywcą, który prowadzi swoich ludzi i rozszerza panowanie na kolejne krainy. Po kolei zdobywał Trybunał Konstytucyjny, media publiczne, sądy itd. Dzisiaj mamy do czynienia z inną sytuacją. Kaczyński stał się patriarchą, który musi wyznaczyć swoim generałom dominia i zapanować nad konfliktami między nimi. To będzie melodia całej tej kadencji – mówi w rozmowie z Onetem dr hab. Maciej Gdula, socjolog oraz współzałożyciel i autor nazwy partii Wiosna.","Dr hab. Maciej Gdula jest socjologiem z Uniwersytetu Warszawskiego, który w 2017 roku zasłynął badaniami przeprowadzonymi w jednym z miast powiatowych na Mazowszu (nazwanych przez niego anonimowo ""Miastkiem""), w których Prawo i Sprawiedliwość uzyskało bardzo wysoki wynik. Opublikowany potem przez niego raport pod nazwą ""Dobra zmiana w Miastku. Neoautorytaryzm w polskiej polityce z perspektywy małego miasta"" przez wielu socjologów został uznany za pierwszą miarodajną diagnozę przyczyn zwycięstwa PiS-u w wyborach parlamentarnych w 2015 roku. W 2018 roku dr Gdula wydał też książkę pt. „Nowy autorytaryzm”, w której - na podstawie swoich badań - opisał fenomen Jarosława Kaczyńskiego w polskiej polityce. W 2019 roku był współzałożycielem i pomysłodawcą nazwy partii Wiosna. Został też jednym z doradców Roberta Biedronia. W ostatnich wyborach parlamentarnych zdobył mandat posła z list lewicy. Mateusz Baczyński: To już pewne, że Wiosna i SLD się połączą? Dr hab. Maciej Gdula: Tak, będziemy budować nową, wspólną formację. Właśnie trwają prace nad statutem, który ma odzwierciedlać naszą ""podwójność”. Bez Razem? Razem powiedziało, że idzie swoją drogą. To nie oznacza jednak, że chcą wyjść z klubu. Zachowają odrębność, ale będziemy mieli np. wspólnego kandydata na prezydenta. Nie boi się pan tego ruchu? Łączenia się z partią, która ma ze sobą tak duży bagaż z przeszłości? Zrealizowaliśmy wspólnie kampanię do parlamentu, która była udana. Dobrze nam się współpracowało i to dotyczy zarówno SLD, jak i Razem. Mamy też za sobą pierwsze doświadczenia w Sejmie, również bardzo udane. Dzięki temu mamy do siebie coraz większe zaufanie. Dlatego budowa nowej formacji, to jest kolejny krok. Ja tego nie postrzegam jako kroku w tył. Ludzie dali nam kredyt zaufania za to, że wspólnie wystartowaliśmy. Oczekują, że nie będziemy się dzielić, tylko łączyć. Tak że to jest z jednej strony wynik pozytywnych doświadczeń z kampanii, a z drugiej odpowiedź na oczekiwania wyborców. Dla nich mniejsze znaczenie ma to, skąd ktoś przychodzi. Ważne jest to, co razem stworzymy. Ale z pana badań w Miastku jasno wynikało, że ""zwykli ludzie"" odrzucają ""stare elity"". A SLD z takimi elitami się właśnie kojarzy. Nie ma pan poczucia, że Wiosna w ten sposób wykonuje ruch, który przeczy pana własnym analizom? Odpowiem tak - wprowadziliśmy do Sejmu 49 osób. Przytłaczająca większość z nich, około 40, to są osoby, które pierwszy raz będą w Sejmie. Moim zdaniem one spełniają wymogi ""nowych elit"". Co prawda są to ludzie związani z polityką od dawna, często aktywiści z organizacji społecznych, sprawdzeni w takiej ulicznej polityce, ale jednak nigdy wcześniej w parlamencie nie zasiadali. Tak że to jest zupełnie nowe środowisko. A fakt, że kilka zasiadało wcześniej w parlamencie z ramienia SLD, nie definiuje dzisiaj tej formacji. Ją definiuje współpraca osób, które przyszły z różnych stron. I to jest duża wartość tego projektu. A sam Włodzimierz Czarzasty, który jest liderem SLD, nie stanowi dla was obciążenia? Czarzasty wykonał ogromną pracę, jeśli chodzi o zjednoczenie lewicy. To jest coś, czego nikt mu nie odbierze. Wykonał mnóstwo gestów i takiej codziennej, politycznej pracy, polegającej m.in. na spotykaniu się i przekonywaniu różnych osób do tego projektu. Dlatego można go nazwać inżynierem tej maszyny. Bez niego trudno byłoby to złożyć. Myślenie dzisiaj o nim w kategoriach kogoś, kto jest kolegą Leszka Millera, jest oderwane od rzeczywistości. A może Robert Biedroń po prostu nie był w stanie samodzielnie pociągnąć tego wózka? Stworzenie Wiosny kosztował nas bardzo dużo pracy. Włożyliśmy mnóstwo serca i wysiłku, żeby wystartować samodzielnie. Dzięki temu udało nam się przełamać duopol i wejść do europarlamentu. Ale ten wynik był też taki, jaki był. 6,6 procent to nie jest wielki sukces. Robert Biedroń zachował się bardzo dojrzale, myśląc o tym, że trzeba łączyć siły. W innym wypadku, to co zrobiliśmy, poszłoby na marne. Gdyby każda z naszych formacji – Wiosna, SLD, Razem – wystartowała osobno, to ta lewica rozpuściłaby się i nic by z tego nie wyszło. A tak każdy się trochę posunął, każdy poczuł, że musi przemyśleć to, kim chciałby być w polityce i zrobiliśmy razem coś nowego. Coś co jest dziś niezaprzeczalną wartością. Po pierwszych doświadczeniach w polityce ma pan poczucie, że trudno jest przełożyć teorię na praktykę? Zawsze mówię, że z polityką jest odwrotnie niż z samochodem. Jak się wsiada do auta, to wydaje się ono większe. A jak się wchodzi do polityki, to wydaje się ona mniejsza. Patrząc z boku, ma się takie wrażenie, że polityka to ogromne sztaby, setki analityków, wielkie pieniądze. Tymczasem wszystko jest tak naprawdę w trochę mniejszej skali. Za to odpowiedzialność jest ogromna. W tym sensie uprawianie polityki jest niesamowicie wymagające. A jeśli chodzi o nawiązanie do moich badań i mojej książki, to pisałem, że musimy mieć coś więcej niż anty-PiS. I zwracałem na to uwagę dość wcześnie, kiedy świeże były jeszcze protesty przeciwko zamachowi na Trybunał Konstytucyjny. Co prawda podkreślałem, że te protesty są ważne, ale wiedziałem też, że musimy mieć jakąś alternatywną wizję rzeczywistości. I my w Wiośnie taką wizję przedstawiliśmy. Trudno było nam grać przeciwko duopolowi i zdobyć wysoki wynik, ale mimo wszystko, zmieniliśmy charakter kampanii do europarlamentu. W jakim sensie? Wprowadziliśmy do debaty publicznej nowe tematy. Zaczęto mówić o jakości życia, czystym powietrzu, przyszłości, jaka stoi przed węglem w Polsce, czy o związkach partnerskich. To już nie była jakaś dziwna, ekstremistyczna kwestia, tylko normalny meainstremowy temat, do którego wszyscy się odnosili. Potem pociągnęliśmy to w kampanii jesiennej. Mówiliśmy o tym, że PiS ma wizję narodowego państwa dobrobytu, gdzie ma być na bogato, ale też musi zawsze znaleźć się jakiś kozioł ofiarny, w którego rządzący uderzą, aby ludzie mieli poczucie, że władza dobrze rządzi. Ta wizja zresztą wciąż obowiązuje, nawet jeśli dziś jest to bardziej ""aksamitna pogarda"", a my chcemy czegoś innego. Nowoczesnego państwa dobrobytu, które daje ludziom wolność i buduje szacunek do różnorodności. To jest też kontynuacja myśli, wedle której trzeba być czymś więcej niż anty-PiS-em. Ja się z tego nie wycofuję, moim zdaniem to działa. Widać to zresztą w reakcjach na przemówienie Zandberga po expose premiera. Ludzie mówili, że to jest wreszcie coś nowego. Nie tylko wytykanie błędów, czepianie się i retoryka, tylko jakaś inna substancja. Tego potrzebujemy dzisiaj w polityce. Myśli pan, że te tematy trafiają do mieszkańców Miastka? Oni wydają się skupiać na bardziej przyziemnych sprawach. Myślę, że trafiają. To widać zresztą po wynikach badań. Trochę to przewrotne, ale w jakimś sensie zmieniamy też PiS. Dzisiaj premier Morawiecki mówi, że walka ze smogiem jest jednym z najważniejszych zadań jego rządu. Twierdzi też, że trzeba przemyśleć kwestię walki ze zmianami klimatycznymi. Co prawda nie za szybko, ale trzeba się jednak nad tym zastanowić. Pojawia się temat odchodzenia od węgla, rozwijania fotowoltaiki itd. Co więcej, cieszę się też z tego, że część konserwatywnych wyborców, poprzez działania PiS, może się do tego przychylić. Ze zmianą stosunku do społeczności LGBT już tak łatwo nie idzie. Nie do końca. Robiłem wcześniej badania, w których pojawiały się motywy związane ze stosunkiem do homoseksualności. Tak zwanych zwykłych ludzi, w tym pracowników fizycznych, pytałem o to, co by zrobili, gdyby obok nich zamieszkało dwóch mężczyzn, którzy są w związku. Przeważająca większość kobiet odpowiadała, że nie ma z tym problemu. Niech sobie żyją. Więcej mężczyzn miało wątpliwości, ale też zdarzały się takie odpowiedzi, że im to nie przeszkadza. Tak że zwykli ludzie nie mają obsesji i lęku związanego z LGBT. To jest obsesja rządzących i części ich twardego elektoratu. Większość wyznaje raczej filozofię: żyj i daj żyć innym. I to jest coś, o czym my też mówimy. Nie musicie iść na paradę równości, ale dajcie tym ludziom pożyć – niech mają możliwość zawierania związków, dziedziczenia itd. To nie jest coś, co wam w jakiś sposób zaszkodzi. To jest też przekaz, który wiąże się z odejściem od filozofii rządzenia PiS-u. Bo pytanie brzmi, czy musimy czuć się dobrze wtedy, kiedy inni czują się źle? Czy nie możemy wszyscy czuć się lepiej? Czy nie warto żyć w kraju, w którym różne grupy mają trochę więcej praw i poczucie swobody, gdzie państwo wspiera godność i szacunek dla wszystkich? Czy lepiej żyć w kraju, w którym jakaś grupa czuje się lepiej, bo poniża inną? Mnie przekonuje ta pierwsza opcja. To jest coś, co sprawia, że myślę o Polsce ciepło. A kiedy patrzę na świat PiS-u, to widzę ludzi, którzy mówią: ""My jesteśmy prawdziwymi normalnymi Polakami. Chcemy normalnej Polski, normalnej rodziny, a cała reszta jest nienormalna”. W takiej Polsce nie chce mi się żyć. Ale ta taktyka PiS-u polegająca na tym, żeby zawsze mieć w zanadrzu jakiegoś wroga, w którego można przywalić – uchodźców, gejów, sędziów czy nauczycieli – sprawdza się. To również wynika z pana badań. Dlatego rodzi się pytanie, czy można rozbudzić nadzieję na zmianę w Polsce? Czy będziemy potrafili przedstawić taką wizję kraju, w którym nie trzeba się wyżywać na kimś, żeby mieć poczucie, że czujemy się dobrze? Chodzi o to, żebyśmy wszyscy czuli, że zmieniamy świat na lepsze. To jest dzisiaj stawka. Trwa walka o to, jak będzie wyglądała Polska i mam nadzieję, że my tę walkę wygramy, a ludzie wybiorą wspólne mierzenie się z problemami, zamiast wyładowywania swoich frustracji i lęków na słabszych grupach. Nie możemy dzisiaj mówić, że ""PiS trochę przesadza"". Nie, musimy pokazać nowy kierunek. Taki sposób współżycia Polaków, gdzie wszyscy będą się realizować. Jak przełożyć to na konkretne sfery życia? Powiem na przykładzie szkoły. To jest dzisiaj miejsce, w którym wszyscy się męczą. Nauczyciele, uczniowie i rodzice. Do tej pory zmiany w szkole przeprowadzano tak, że przynosił ktoś reformę w teczce i nie konsultując tego z nikim, przeprowadzał zmiany, najczęściej strukturalne, bo to dobrze wygląda i można w ten sposób pokazać, że się dużo zrobiło. A tak naprawdę szkoła jest wciąż taka sama. Uczymy się na pamięć, dla wyników i po to, żeby być lepszymi od innych. A ja jestem przekonany, że szkoła może wyglądać lepiej – ale tylko wtedy, kiedy zaangażujemy nauczycieli w tę zmianę. Oni chcą szkoły, w której jest mniej biurokracji, mniej konkurencji między uczniami, nie ma obsesji wyniku, a uczy się przede wszystkim tego, jak dostrzegać problemy i je rozwiązywać. Nauczycieli, którzy chcą takiej zmiany, jest sporo i trzeba uruchomić ich energię. A oni są dzisiaj zablokowani, zepchnięci na margines i myślą o odejściu z zawodu. Dlatego musimy myśleć o budowie społeczeństwa opartego na współpracy, a nie hierarchii. Opartego na szacunku, a nie na pogardzie. To jest coś, co możemy osiągnąć wspólnie. Pan mówi o pracy u podstaw, a ja się zastanawiam, czy można dzisiaj zdobywać serca wyborców bez wielkich, spektakularnych projektów, takich jak 500 plus, Mieszkanie plus czy Centralny Port Komunikacyjny? To są tematy, które porywają ludzi, niezależnie od tego, czy finalnie udaje się je zrealizować. W tym też tkwi dzisiejsza siła PiS. Ale my też proponujemy wielkie projekty. Jednym z nich jest transformacja energetyczna. I nie chodzi tylko o to, żeby skończyć z masowym spalaniem węgla, ale żeby przebudować w ogóle model energetyczny i tym samym zmienić nasze społeczeństwo. W jaki sposób? Dziś mamy scentralizowany model wytwarzania energii oparty na węglu. A budowa społeczeństwa OZE (odnawialne źródła energii – red.) to jest budowa społeczeństwa opartego na drobnych właścicielach i rozproszonych źródłach energii. Czyli de facto chodzi w tym o redystrybucję władzy, gdzie maili producenci będą mieli coś do powiedzenia. Dzięki takim drobnym inwestycjom każdy będzie mógł poczuć, że ma wpływ na rzeczywistość. To jest wielki projekt i jesteśmy zdeterminowani, żeby go przeprowadzić. Kolejnym wyzwaniem jest temat ochrony zdrowia. W tej sferze nadchodzi wielki kryzy związany z demografią. Będziemy mieli coraz więcej ludzi starych, którzy będą chorować i musimy się zastanowić, jak sobie poradzić z tym problemem. Przekazywanie większych środków na służbę zdrowia nie wystarczy. Musimy ściągać więcej lekarzy, zapewnić im komfort pracy i poczucie, że w Polsce są dobrze kształceni. Dzisiaj lekarze często wyjeżdżają z kraju, bo takiego poczucia nie mają. No i jest też kwestia Unii Europejskiej. My w zasadzie nie jesteśmy dzisiaj obecni w dyskusji o Europie. Trzymamy się gdzieś na uboczu. PiS-owi udaje się chować pod dywan ten problem, pokazując relację z USA, chwaląc się wizami, dobrymi stosunkami z Trumpem itd. Ale to jest tak naprawdę budowanie pozycji Polski na bardzo niepewnym gruncie. Wyprowadzenie amerykańskich oddziałów z Syrii powinno dać nam do myślenia, bo jeżeli Trump porzucił Kurdów, to może też porzucić w przyszłości kogoś innego. Polska leży w Europie i powinniśmy sobie to powtarzać, bo mam wrażenie, że czasami o tym zapominamy. Zamiast brać udział w przebudowywaniu Unii Europejskiej, jesteśmy dzisiaj takim pasażerem na gapę. To znaczy? Bierzemy pieniądze, ale nie chcemy wziąć odpowiedzialności. Dobrze było to widać przy okazji sprawy relokacji uchodźców. PiS mówił: ""to wasz problem, a nie nasz"". To był błąd. Jeśli chcemy być ważnym państwem w UE, to nie możemy tylko walić pięścią w stół, ale musimy też wyznaczać kierunek zmian. Tym bardziej że przekonanie o tym, iż Unia Europejska jest nam dana raz na zawsze, jest złudne. Brexit pokazał, że różne rzeczy mogą się wydarzyć. A wystarczy popatrzeć, z jak bolesnymi konsekwencjami wiąże się to dzisiaj dla Wielkiej Brytanii. PiS w zasadzie od początku pierwszej kadencji jest na wojennej ścieżce z Brukselą, ale wydaje się, że to kompletnie nie przekłada się na ich notowania. Bo PiS-owi udało się przekonać ludzi, iż relacje z Unią Europejską oparte są na trzeźwej kalkulacji i pewnego rodzaju cwaniactwie. Czyli wytworzono takie wrażenie, że rząd ogrywa Brukselę. Na zasadzie: my nie chcemy rozwalać UE, tylko chcemy ją wykorzystać. Zgarnąć, ile się da i wyrównać poziom życia między Niemcami a Polską. Ale to jest bardzo powierzchowne podejście. Efekt jest taki, że nie mamy wpływu na UE, tylko akceptujemy to, co robią inni. Kiedy organizowane jest spotkanie np. w sprawie sytuacji na Ukrainie, to nas na nim nie ma. Dlaczego? Bo nikt nie ma ochoty pytać nas o zdanie. To jest cena takiego podejścia. A idea Międzymorza pana nie przekonuje? Jako część polityki unijnej jest w porządku. Ale jeśli to ma być alternatywa, to wydaje mi się to jakąś fantasmagorią. Zwłaszcza że relacje między tymi państwami, które mają tworzyć Międzymorze, są bardzo niestabilne. Nie opierają się na poczuciu wspólnoty interesów, solidarności, tylko na bieżących, koniunkturalnych sojuszach politycznych. A to nie jest coś, na czym można zbudować nowy twór, który będzie bezpieczniejszy niż Unia Europejska. Od wielu lat mówi się o tym, że Polacy mają już dość duopolu i dzielenia łupów między PiS i PO. A jednocześnie nowym inicjatywom politycznym trudno się utrzymać na politycznym rynku. Ruchu Palikota już dawno nie ma, Solidarna Polska i Porozumienie, żeby przetrwać, musiały połączyć się z PiS-em, Kukiz z PSL-em, a Wiosna z SLD i Razem. Jak to wytłumaczyć? Można pomyśleć, że jak przychodzi moment, kiedy trzeba wrzucić głos do urny, to Polacy wracają do tego duopolu. Jest w tym dużo racji, ale jednocześnie te wybory pokazały, że coś zaczyna się zmieniać. Większy kredyt zaufania dostało PSL, do Sejmu wróciła lewica i po raz pierwszy pojawiła się w nim Konfederacja. Z badań wynika też, że wiele osób nie głosowało stricte na Platformę Obywatelską, tylko na konkretne osoby na listach, np. na Barbarę Nowacką. Jeśli chodzi natomiast o PiS, to bardzo dobre wyniki zrobili tam właśnie ludzie Gowina i Ziobry. To, co działo się w Sejmie przez pierwsze dwa tygodnie pokazuje, że to już nie będzie taki sam Sejm, jak w poprzedniej kadencji, gdzie te role były bardzo wyraźnie podzielone. PiS naruszał zasady, nakręcał konflikty, a PO reagowała na to, krytykując PiS. Teraz to się zmieni, również ze względu na sytuację w Zjednoczonej Prawicy. Najlepszym tego przykładem była sprawa zniesienia 30-krotności limitu składek ZUS. Premier Gowin powiedział, że nie zgadza się na ten projekt, Jarosław Kaczyński starał się znaleźć sojuszników, ale ostatecznie musiał się z tego wycofać. Czyli sytuacja, w której PiS przepycha wszystko niezależnie od tego, czy opozycja wyje, czy nie, to już jest przeszłość. W tym sensie myślę, że duopol się skończył. Ale Jarosław Kaczyński wciąż jest hegemonem i nie wydaje się, by ktokolwiek mu realnie zagrażał. PiS w pierwszej kadencji był jak siła, która buduje nowe imperium, a Jarosław Kaczyński był tym zdobywcą, który prowadzi swoich ludzi i rozszerza panowanie na kolejne krainy. Po kolei zdobywał Trybunał Konstytucyjny, media publiczne, sądy itd. Dzisiaj mamy do czynienia już z inną sytuacją. Kaczyński stał się patriarchą, który musi wyznaczyć swoim generałom dominia i zapanować nad konfliktami między nimi. I myślę, że to będzie melodia całej tej kadencji – Kaczyński mediujący między koalicjantami i różnymi frakcjami wewnątrz własnej partii. Coraz mocniej będą się też ujawniały problemy, które do tej pory były zamiatane pod dywan – kryzys w służbie zdrowia, problemy ze smogiem, rosnące ceny żywności, prądu itd. A naszym zadaniem będzie rozliczanie PiS-u z tego, czy dotrzymają swoich obietnic z kampanii wyborczej. W tym kontekście nie mam poczucia, że wyborcy PiS-u to są wyborcy straceni, którzy mają wypalone mózgi i są ślepymi wyznawcami Kaczyńskiego. Wręcz przeciwnie, to przytomne osoby, które patrzą na to, jak wygląda rzeczywistość, chcą żyć lepiej i podejmują świadome decyzje. Dlatego uważam, że dla partii Jarosława Kaczyńskiego to będzie bardzo trudna kadencja, co w jakimś sensie widać w sondażach, gdzie ich poparcie spadło już poniżej 40 procent. Może to efekt zmęczenia kolejnymi konfliktami? PiS jest partią, która świetnie czuje się w zwarciu, ale być może część społeczeństwa potrzebuje spokoju? Konflikt z jednej strony jest męczący, ale z drugiej jest czymś, co pokazuje, że trwa walka i rozgrywa się jakiś dramat, którego jesteśmy świadkami. A ludzie z jednej strony mówią, że chcieliby spokoju, a z drugiej tej walki i tego dramatu oczekują, bo wtedy mają poczucie, że politycy robią to, do czego zostali wybrani. Natomiast istnieje z pewnością zjawisko zużywania się polityków. Tego typu intensywna praca i wielki wysiłek po prostu męczą i trochę też odrealniają. Długie sprawowanie władzy powoduje, że człowiek oddziela się od realnych problemów i ma poczucie, że w obecnej sytuacji będzie już zawsze. To zjawisko na pewno będzie występować też w PiS-ie. Przed nami wybory prezydenckie. Kto powinien zostać według pana kandydatem lewicy? Na pewno mamy dwóch bardzo mocnych kandydatów, czyli Roberta Biedronia i Adriana Zandberga. Oni są w pewnym sensie naturalnie predestynowani do tego, żeby w tych wyborach wziąć udział, ale też nie zamykamy się na inne opcje. Niemniej jednak mamy mocnych kandydatów, swój przekaz i myślę, że jesteś w stanie zawalczyć o drugą turę. To na pewno będą bardzo ważne wybory. Jeśli PiS straci pałac, to będziemy mieli do czynienia z zupełnie nową sytuacją polityczną. Dlatego partia Jarosława Kaczyńskiego zrobi wszystko, żeby obronić Andrzeja Dudę. Za to w Platformie Obywatelskiej nie widać specjalnej determinacji. To, co się dzieje teraz w PO pokazuje, że jest to partia poszukująca. Ci, którzy mówią, że ich kandydatem na prezydenta z pewnością będzie Kidawa-Błońska, nie doceniają Jaśkowiaka. Według mnie sprawa nie jest zamknięta i dziś nie wiadomo jeszcze, kto te prawybory wygra. Z tego punktu widzenia to będą bardzo ciekawe wybory, ponieważ pojawiają się nowe tematy, nowe osobowości i prawdopodobnie zostaną wykreowani też nowi liderzy. A lewica rozważa prawybory? To jest słuszna idea, ale my technicznie nie mamy takich możliwości, żeby to przeprowadzić. Do tego potrzebna jest zunifikowana struktura, której nie mamy. Poza tym dobrze, żeby prawybory nie odbywały się w pośpiechu. Kiedy zatem planujecie ogłosić swojego kandydata? Chciałbym, żeby to nastąpiło jeszcze w tym roku. Zobaczymy, czy się uda. Pana zdaniem Andrzej Duda przyciąga tych samych wyborców co PiS? Patrząc na badania dotyczące np. poziomu zaufania do Andrzeja Dudy, to on sam ma większy potencjał niż PiS. Widać, że jego sufit jest trochę wyżej. Na pewno sprzyja mu fakt, że jest urzędującym prezydentem, bo cały splendor związany z tym urzędem wpływa na jego korzyść, ale jednocześnie ma sporo za uszami. Przede wszystkim mam tu na myśli takie kontrowersyjne decyzje, jak ułaskawienie Mariusza Kamińskiego czy niepodpisanie nominacji wcześniej wybranych sędziów Trybunału Konstytucyjnego. Poza tym jego zapowiedzi dotyczące aktywnej prezydentury okazały się puste. Przez te pięć lat nie zbudował siebie jako aktywnego aktora na scenie politycznej. Najczęściej pojawiał się w kontekście pytania o to, czy podpisze, czy nie podpisze jakiejś ustawy forsowanej przez PiS i zazwyczaj okazywało się finalnie, że ręka mu nie zadrżała. Dlatego ja nie widzę zjawiska ""dudzizmu”, czegoś, co wyraźnie odróżniałoby go od PiS-u. Przez to też nie uważam, że jest to pewny zwycięzca. Ma spore zasoby, ale Bronisław Komorowski miał dużo lepsze wyniki w sondażach i przegrał. Żałuje pan, że Tusk nie wystartuje? Tusk był wielkim nieobecnym, na którego wiele osób czekało i jednocześnie kimś, przez którego opozycja nie mogła ruszyć do przodu. Wszyscy, zwłaszcza w Platformie Obywatelskiej, rozglądali się po pokoju w poszukiwaniu kogoś, kto byłby tak mocny jak niegdyś Tusk. Bez skutku. No więc tak czekano dalej, czekano, aż w końcu okazało się, że Tusk już za bardzo oddalił się od polskiej polityki. Człapał z Brukseli na tym białym koniu, ale w końcu zawrócił. I to jest coś, co moim zdaniem wyzwala opozycję z tego mitu o powrocie kogoś, kto pokonywał Kaczyńskiego. Tusk słusznie założył, że jest kandydatem z przeszłości, który ma swoje obciążenia i zachował się odpowiedzialne, rezygnując ze startu. W ten sposób powiedział politykom opozycji: ""Nie możecie na mnie wiecznie czekać. Musicie zrobić coś sami"". Szanuję go za tę decyzję. Według pana może namieszać jeszcze w polskiej polityce jako szef Europejskiej Partii Ludowej? Czy to znowu życzeniowe myślenie? Szczerze mówiąc, nie wyobrażam sobie, żeby z tej pozycji namieszał. Jeśli tego nie zrobił z pozycji przewodniczącego Rady Unii Europejskiej, to tym bardziej nie uda mu się jako szefowi EPL-u. Raczej utrwali się takie przekonanie, że Tusk jest już całkiem poza Polską, w trochę innym wymiarze, gdzie gra toczy się o zupełnie inne stawki. No chyba że porzuci w pewnym momencie EPL i zacznie tworzyć coś w Polsce od zera. Ale to i tak nie będzie już ""powrót Jedi"", bo wszystko bardzo się zmieniło. Na polskiej scenie politycznej są już nowi aktorzy, którzy mają swój elektorat, swoją publiczność i swoje tematy. Przypominam sobie w tym kontekście wykład Tuska na Uniwersytecie Warszawskim przed wyborami do Parlamentu Europejskiego, kiedy wszyscy spodziewali się po nim mocnego przemówienia, czegoś odświeżającego, co dałoby nadzieję tym, którzy chcą odsunięcia PiS od władzy. Ale on ich zawiódł. To były takie okrągłe słowa, które przypominały raczej tradycję ciepłej wody w kranie. A ludzie potrzebują jednak czegoś nowego. Domagają się zmian. I my im te zmiany musimy zaproponować.",Dr hab. Maciej Gdula,
https://wiadomosci.onet.pl/kraj/jaroslaw-kaczynski-trafil-do-szpitala-przeszedl-operacje-kolana/7kckj3n,Jarosław Kaczyński trafił do szpitala. Przeszedł operację kolana,"Prezes PiS przeszedł planowany od dawna zabieg kolana. Jarosław Kaczyński od dłuższego czasu zmagał się z bólem, a operację przekładał z powodu natłoku obowiązków - informuje Wirtualna Polska.","Nieoficjalnych informacji nie potwierdzają politycy PiS. Kaczyński przeszedł zabieg wszczepienia endoprotezy stawu kolanowego. Operację odkładano od stycznia, w końcu zabieg przełożono na dzisiaj - podaje wp.pl. Kaczyński w szpitalu przebywał na wiosnę 2018 r. W czerwcu opuścił Wojskowy Instytut Medyczny w Warszawie po ponad miesięcznym pobycie. WIM informował, że przebywał pod opieką lekarzy z powodu problemów ze stawami w związku z chorobą zwyrodnieniową stawów.",Jarosław Kaczyński,
https://wiadomosci.onet.pl/kraj/jaroslaw-kaczynski-dostaje-nizsza-emeryture-ile-wynosi-swiadczenie-ktore-pobiera/v5w7h52,"Jarosław Kaczyński dostaje niższą emeryturę. Ile wynosi świadczenie, które pobiera prezes PiS?","Z oświadczenia majątkowego, które Kaczyński złożył pod koniec minionej kadencji Sejmu, wynika, że w tym roku spadła wysokość świadczenia emerytalnego, jakie dostaje.","Dopiero w ub. roku po raz pierwszy dowiedzieliśmy się jaką emeryturę z ZUS dostaje prezes PiS. Rok 2018 był pierwszym, gdy pobierał wypłaty przez cały rok. Za pracę jako pracownik naukowy, adiunkt, starszy bibliotekarz, a potem polityk pobierał ok. 6624 zł brutto miesięcznie. Z najnowszego oświadczenia wynika, że emerytura prezesa PiS spadła. Kaczyński dostaje teraz ok. 6454 zł brutto miesięcznie, czyli ok. 170 zł mniej. Jaki jest powód niższego świadczenia? ""SE"" zapytał o to Centrum Informacyjne Sejmu i centralę PiS, nie otrzymał jeszcze odpowiedzi. Źródło: superbiz.se.pl",Jarosław Kaczyński,
https://wiadomosci.onet.pl/kraj/pis-na-wojnie-z-szefem-nik-karta-przetargowa-spolki-i-fundacja-syna-mariana-banasia/m208zpp,PiS na wojnie z szefem NIK. Kartą przetargową spółki i fundacja syna Mariana Banasia,"Sporą część czwartkowej rozmowy, jaką przeprowadził Jarosław Kaczyński i Mariusz Kamiński z Marianem Banasiem, poświęcono synowi prezesa NIK – Jakubowi Banasiowi - czytamy w dzisiejszej ""Rzeczpospolitej"". Podczas rozmowy Kaczyński domagał się dymisji Banasia. Ten jednak nie zamierza rezygnować z funkcji, na którą został wybrany głosami posłów PiS.","Jakub Banaś od kilku lat był właścicielem spółek i ich prezesem oraz fundacji mieszczących się w „aferalnej"" kamienicy przy ul. Krasickiego 24 w Krakowie. To m.in. spółka, która pozyskała środki unijne na otworzenie hotelu (Pi Investment, która jak wynika z dokumentów, gdy starała się o dotację z UE, dzierżawiła nieruchomość przy ulicy Krasickiego 24 – dziś spółka ta działa pod nazwą Open Qualis i trudni się doradztwem strategicznym), oraz inkubator – Fundacja Przedsiębiorczości i Etyki Biznesu, założona przez Banasia juniora w 2003 r. - informuje dzisiejsza ""Rzeczpospolita"". Fundacja ta ze względu na profil działalności, w tym m.in. kształcenie przyszłych elit gospodarczych, podlega kontroli ministra finansów. W jej sądowych aktach, pod datą 19 listopada tego roku, znajduje się wzmianka o uchyleniu REGON-u oraz NIP – taki krok podejmuje z urzędu naczelnik skarbówki, jeżeli dopatrzy się nieprawidłowości (np. fikcyjnych danych adresowych dotyczących siedziby) - podaje gazeta. Dlaczego CBA, które sprawdzało majątek Banasia – wiceministra i ministra finansów – interesowało się również jego synem? Także dlatego, że na tę krakowską kamienicę ministra spółka jego syna wzięła w Banku Ochrony Środowiska 1,7 mln zł kredytu (zabezpieczeniem była kamienica). Kredyt został spłacony po sprzedaży kamienicy 19 sierpnia - czytamy w ""Rzeczpospolitej"". Więcej w dzisiejszym wydaniu ""Rzeczpospolitej"". W piątek CBA poinformowała o skierowaniu do prokuratury zawiadomienia o możliwości popełnienia przestępstwa przez Mariana Banasia. Zawiadomienie jest wynikiem kontroli oświadczeń majątkowych szefa NIK prowadzonej przez Biuro. Dzień wcześniej Banaś spotkał się z prezesem PiS Jarosławem Kaczyńskim i ministrem spraw wewnętrznych Mariuszem Kamińskim. Kaczyński wyraził oczekiwanie, że Banaś poda się do dymisji - informowała rzeczniczka PiS Anita Czerwińska. Nic nie wskazuje jednak na to, by Marian Banaś miał przychylić się do ""prośby"" prezesa PiS. - To dobrze, że prokuratura i ewentualnie niezawisły sąd zajmą się sprawą moich oświadczeń majątkowych i skrupulatnie wyjaśnią wszystkie wątpliwości - poinformował w piątek w oświadczeniu. Dodał, że kategorycznie zaprzecza zarzutom, że zatajał swój stan majątkowy i ma nieudokumentowane źródła dochodów. Przypomnijmy, we wrześniu TVN w programie ""Superwizjer"" podał, że Marian Banaś wpisał do oświadczenia majątkowego m.in. kamienicę w Krakowie, gdzie mieścił się pensjonat oferujący pokoje na godziny, i że wynajem kamienicy o powierzchni 400 mkw. i dwóch mniejszych, miał przynosić rocznie 65,7 tys. zł dochodu. Według ""Superwizjera"" Banaś zaniżył w oświadczeniach dochody z wynajmu kamienicy w Krakowie, mowa była także o powiązaniach ze stręczycielami. Pod koniec września Banaś udał się na urlop bezpłatny do czasu zakończenia postępowania kontrolnego CBA w sprawie jego oświadczeń majątkowych. Szef NIK oświadczył też wówczas, że nie zarządzał pokazanym w materiale ""Superwizjera"" hotelem, obecnie nie jest właścicielem nieruchomości, a materiał TVN odbiera ""jako próbę manipulacji, szkalowania i podważania dobrego imienia"". Pozwał TVN SA i autora materiału Bertolda Kittela, żądając przeprosin, sprostowania i wpłaty na cel społeczny. CBA poinformowało 16 października, że zakończyło trwającą od kwietnia kontrolę oświadczeń majątkowych Banasia, szczegółów jednak nie ujawniło. Dzień później Banaś w oświadczeniu poinformował, że 16 października zakończył urlop bezpłatny i przystąpił do wykonywania obowiązków w NIK. Pod koniec października jego pismo z uwagami do zastrzeżeń CBA po kontroli jego oświadczeń majątkowych trafiło do Biura.",Marian Banaś,
https://wiadomosci.onet.pl/tylko-w-onecie/lukasz-warzecha-sprawa-banasia-to-juz-nie-teatr-pis-traci-na-niej-zbyt-duzo/8sz3se5,Warzecha: Sprawa Banasia to już nie teatr. PiS traci na niej zbyt dużo [OPINIA],"Wobec zastrzeżeń do przyszłej działalności Mariana Banasia, partia rządząca mogłaby rozłożyć ręce, mówiąc: „Cóż, przykro nam, nic nie możemy zrobić, próbowaliśmy, ale nas nie słuchał“. Jednak dziś ten scenariusz wydaje się już skrajnie mało prawdopodobny. Powołanie Mariana Banasia na szefa NIK w świetle obecnych apeli polityków PiS o jego dymisję jawi się jako jedna z największych szkód, jakie PiS wyrządził państwu i samemu sobie.","Tak było choćby w przypadku limitu 30-krotności (którego zniesienie, według deklaracji premiera, nie zostało przecież całkiem zarzucone). Nierzadko nie chodziło nawet o już zrealizowane pomysły, a jedynie o balony próbne. Czym innym jednak jest wycofywanie się ze spraw, które można naprawić w najgorszym wypadku zmianą ustawy, a często jedynie wycofaniem się z jakiegoś planu, a czym innym powołanie na funkcję z bardzo daleko posuniętą niezawisłością (być może nawet dalej posuniętą niż niezawisłość sędziowska) człowieka, który – jak się okazuje – nie powinien tej funkcji pełnić, a którego w obecnym stanie prawnym nie da się odwołać. Dziś politycy Zjednoczonej Prawicy mówią prywatnie, że przez lata spotykali osobę, której tak naprawdę nie znali i która nigdy nie powinna zostać wybrana na stanowisko, na którym się znalazła. Zapewne mówią szczerze. Ktoś jednak ponosi odpowiedzialność za to, że Banaś jest tam, gdzie jest. Jak to się stało? Nietrudno chyba ten mechanizm odtworzyć. Ważne było, żeby jeszcze za poprzedniego parlamentu przepchnąć odpowiedniego kandydata na stanowisko opróżnione przez Krzysztofa Kwiatkowskiego. Odpowiedni kandydat to w rozumieniu PiS przede wszystkim kandydat lojalny, bo główną i często jedyną wymaganą kompetencją w partii Jarosława Kaczyńskiego jest właśnie lojalność. Przy czym w tym wypadku o lojalności Banasia niekoniecznie musiał wyrokować sam Kaczyński. Zapewniali go o niej prawdopodobnie bliscy współpracownicy, cieszący się zaufaniem. Ponieważ sytuacja była nagląca, Kaczyński uwierzył, a ewentualne wątpliwości, które przecież już wtedy istniały, zostały uznane za nieistotne, może przesadzone. Może Kaczyńskiemu powiedziano, że na pewno nic z nich nie wyniknie. Może on sam był o tym przekonany. Może by tak było, gdyby nie reportaż TVN. Faktem jest, że na jedno z najważniejszych stanowisk w państwie mianowano Banasia, zanim skończono go sprawdzać. To więcej niż lekkomyślność – to niepoważne potraktowanie państwa i pogwałcenie procedur. Nic zresztą nowego – dla PiS procedury są w wielu sytuacjach jedynie obciążeniem i problemem. Przestrzega się ich tylko o tyle, o ile to konieczne, aby stworzyć pozory, że się ich nie łamie. Publiczny apel do Banasia o ustąpienie – na razie nie wysłuchany – może świadczyć o tym, że PiS spodziewa się lub wie z raportu CBA, że to, co do dziś do opinii publicznej dotarło, jest jedynie wierzchołkiem góry lodowej, a ujawnienie większej jej części może poważnie PiS zaszkodzić. Ten publiczny apel można odebrać jako próbę wywarcia presji, świadczącą o dużej desperacji, bo przecież niesie ona ze sobą poważne ryzyko: jeżeli PiS nie zostanie wysłuchany, może zacząć być postrzegany nie tylko jako ugrupowanie, które umieściło na istotnym miejscu człowieka z gruntu niewłaściwego, ale w dodatku bezsilne wobec tego faktu. Wciąż pojawia się w kontekście tej sprawy hipoteza teatru – sam zresztą jakiś czas temu o niej pisałem. Zgodnie z nią PiS miałoby się całkowicie odciąć od Banasia, jednocześnie utrzymując z nim cichy pakt o współpracy. Wobec zastrzeżeń do jego przyszłej działalności, partia rządząca mogłaby rozłożyć ręce, mówiąc: „Cóż, przykro nam, nic nie możemy zrobić, próbowaliśmy, ale nas nie słuchał“. Jednak dziś ten scenariusz wydaje się już skrajnie mało prawdopodobny. Sprawa niesie bowiem dla PiS ogromne ryzyko, a koszty poniesione już do dziś (w połączeniu z innymi kwestiami z pierwszych tygodni nowej kadencji, takimi jak wspomniana 30-krotność czy kandydaci do Trybunału Konstytucyjnego) są niemałe. W przyszłości zaś mogą znacząco wzrosnąć. Zresztą scenariusz teatru miałby największy sens wówczas, gdyby był zaplanowany od samego początku, czyli gdyby PiS od razu wiedział, że mianuje człowieka, którego niejasne sprawy zostaną pokazane przez wrogo nastawioną telewizję, wokół czego zrobi się szum, a to sprawi, że będzie się można od tej osoby odciąć. Dlaczego jednak do tego samego zadania – kierowania NIK zgodnie z linią partii – nie wziąć kogoś, kto będzie lojalny, a nie będzie za sobą ciągnął kłopotliwego bagażu? To nie trzyma się kupy. Zresztą teraz, gdy kolejni politycy partii rządzącej ogłaszają, że oczekują od Banasia dymisji, opozycja powinna wziąć go w stanowczą obronę. To przecież pogwałcanie niezawisłości prezesa izby. Wiadomo jednak, że tak się nie stanie, bo względność jest jedną z najważniejszych cech polskiego życia politycznego. Jak zatem czytać sprawę Banasia? Dowiemy się, obserwując dalsze poczynania PiS i samego szefa NIK. Jeżeli partia Kaczyńskiego będzie konsekwentnie dążyła do odwołania Banasia, oznaczać to będzie, że zagrożenie związane z jego pozostawaniem na stanowisku zostało uznane za naprawdę duże. Musiałoby chodzić o sprawy znacznie poważniejsze niż te, o których dotąd się dowiedzieliśmy. Z kolei odmowę ustąpienia wobec faktycznego wycofania poparcia przez macierzystą partię trzeba by odebrać jako próbę uniknięcia odpowiedzialności – choć sam Banaś oznajmił przecież, że cieszy się ze złożonego przez CBA doniesienia do prokuratury. Z kolei gdyby PiS miało Banasiowi odpuścić, wobec już podjętych działań, wyglądałoby to dziwnie. Sprawy posunęły się zdecydowanie za daleko. Trzeba jednak pamiętać o dwóch nieoczywistych możliwościach i konsekwencjach sprawy. Po pierwsze – fakt, że CBA złożyło doniesienie do prokuratury, nie oznacza jeszcze, że skończy się to aktem oskarżenia. Gdyby zaś prokuratura zdecydowała, że nie ma do niego podstaw, PiS mógłby powiedzieć, że sprawa jest zakończona i załatwiona. Pamiętajmy, że prokuratura jest dzisiaj w dużej mierze organem politycznym (zresztą była nim również, gdy formalnie pozostawała niezależna). Druga sprawa to ewentualna zmiana ustawy o NIK w taki sposób, żeby obecnego prezesa udało się odwołać – część polityków PiS już wspominała o takiej możliwości. Gdyby jednak ustawa faktycznie została zmieniona na przykład tak, że umożliwiałaby zdymisjonowanie prezesa izby już w przypadku wszczęcia postępowania przeciwko niemu (czyli z chwilą, gdy uzyskuje status podejrzanego), można by to przecież zastosować przeciwko każdemu kolejnemu prezesowi NIK. Gdyby zaś złożyło się tak, że Marian Banaś jednak by ustąpił lub został odwołany dzięki jakiemuś manewrowi prawnemu, nowego prezesa NIK wybranego przez Sejm musiałby już zatwierdzić obecny Senat. W nim zaś PiS większości nie ma.",Jak czytać sprawę Banasia?,
https://wiadomosci.onet.pl/tylko-w-onecie/podsumowanie-tygodnia-najwazniejsze-wydarzenia-w-polsce-i-na-swiecie/66zkjmf,Podsumowanie tygodnia. Najważniejsze wydarzenia w Polsce i na świecie,"Co działo się w mijającym tygodniu? W Polsce wśród głównym tematów ciąg dalszy afery z prezesem NIK Marianem Banasiem. Stanowisko w sprawie zajął premier i prezes PiS. Zarówno Morawiecki, jak i Kaczyński, oświadczyli, że czekają na rezygnację Banasia. Prezes NIK jednak nie zamierza odejść, co jasno dał do zrozumienia w wydanym w piątek oświadczeniu. Świat obiegła z kolei wiadomość o wielkim zwycięstwie obozu demokratycznego w wyborach lokalnych w Hongkongu. Głosowanie było wyraźnym sygnałem ze strony społeczeństwa, że wspiera ideały przyświecające ostatnim protestom społecznym, których uczestnicy są brutalnie traktowani przez służby. Uczestnicy protestów domagają się m.in. demokratycznych wyborów. Pekin wyklucza ustępstwa.",,,
https://wiadomosci.onet.pl/kraj/kaczynski-zada-dymisji-prezesa-nik-fala-komentarzy/frmk2nz,Kaczyński żąda dymisji prezesa NIK. Komentarze dziennikarzy i polityków,"Rzeczniczka PiS Anita Czerwińska oświadczyła w czwartek wieczorem, że podczas spotkania prezesa PiS i wiceprezesa tej partii Mariusza Kamińskiego z Marianem Banasiem zostało wyrażone oczekiwanie, aby szef NIK podał się do dymisji. Rozmowy wywołały falę komentarzy, zarówno ze strony polityków, jak i dziennikarzy. Brylowali posłowie związani z opozycją.","Do spotkania doszło w czwartek po południu w siedzibie PiS przy ul. Nowogrodzkiej. - Podczas spotkania z Marianem Banasiem prezes Kaczyński i wiceprezes Kamiński wyrazili oczekiwanie, aby szef NIK podał się do dymisji - powiedziała Czerwińska. Mariusz Kamiński jest również ministrem spraw wewnętrznych i administracji. Po publicznym ogłoszeniu żądań Jarosława Kaczyńskiego w stosunku do szefa NIK, szczególnie aktywni byli posłowie opozycji. Jednym z komentujących spotkanie był szef klubu Koalicji Obywatelskiej Borys Budka. - Teraz okaże się, czy w apelu polityków PiS ws. rezygnacji prezesa NIK Mariana Banasia są rzeczywiście dobre intencje, czy to jest tylko gra pod publiczkę. Cały czas uważam, że tak skompromitowany prezes NIK jest na rękę obecnie rządzącym - powiedział Polskiej Agencji Prasowej. - Chyba PiS już widzi, że ta sprawa jest nie do obrony. Szkoda, że to tak długo trwa i szkoda, że na oczach całej Polski rozgrywa się ta - w mojej ocenie - nieprzyzwoita farsa - podkreślił Budka. Jak dodał, ""PiS ponosi pełną odpowiedzialność za to, w jakim miejscu znajduje się Banaś. Począwszy od tego, gdy pani premier Beata Szydło na wniosek ministra finansów, Mateusza Morawieckiego zrobiła go jego zastępcą, potem pan premier Morawiecki zrobił go ministrem finansów, a później PiS głosował na Banasia jako na szefa Najwyższej Izby Kontroli - kompromitacja na całego"". Sprawę skomentował także rzecznik PO Jan Grabiec. - Niejasna sytuacja majątkowa Banasia była znana politykom PiS w momencie, kiedy był powoływany na urząd prezesa NIK. Niestety przestróg opozycji większość sejmowa wtedy nie posłuchała - powiedział Polskiej Agencji Prasowej Grabiec. - Mam nadzieję, że ten apel polityczny nie spowoduje, że sprawa afery Banasia nie będzie wyjaśniana przez prokuraturę, bo poza skutkami politycznymi, sprawa wymaga wyjaśnienia, prezes Banaś, powinien zostać potraktowany jak każdy obywatel, prokuratura powinna wyjaśnić te zarzuty do końca - stwierdził Grabiec. - Mówiliśmy od początku, że jeśli pojawią się uzasadnione wątpliwości, dotyczące spraw, które media naświetlają od wielu tygodni, to wtedy będziemy oczekiwać od pana prezesa Banasia honorowej decyzji podania się do dymisji - powiedział wicepremier Jacek Sasin w radiowej Jedynce. Jednocześnie dodał, że konstytucyjna pozycja prezesa NIK jest bardzo mocna i nie ma dziś żadnych mechanizmów odwołania go ze stanowiska. - My sobie nie wyobrażamy takiej sytuacji, żeby prezes NIK, który powinien mieć nieposzlakowaną opinię, pełnił swoją funkcję, mimo takich wątpliwości – oświadczył Sasin. Takie pytanie zadała za pośrednictwem Twittera Eliza Michalik. ""W jakim trybie, na podstawie jakich przepisów, poseł i minister spotkali się z szefem niezależnej instytucji i zażądali by złożył dymisję? To nie są przypadkiem niedozwolone naciski na szefa NIK? Czy Kaczyński i Kamiński nie przekroczyli swoich uprawnień?"". ""Takiego testu Jarosław Kaczyński jeszcze nie miał: Banaś ustąpi... czy prezes chyli się ku upadkowi?! Wierni prezesowi obserwują w napięciu. Przeciwnicy przecierają oczy w zdumieniu!"" - tak całą sytuację skomentował senator Bogdan Zdrojewski. ""Prezes Kaczyński chce dymisji szefa NIK Mariana Banasia. Ciekawe co teraz zrobi człowiek, który konstytucyjnie może trwać na stanowisku, dla z perspektywy dobra państwa i autorytetu sprawowania urzędu, już dawno powinien odpoczywać w swojej krakowskiej kamienicy"" - tak sprawę komentuje Marcin Makowski, dziennikarz ""Do Rzeczy"". ""W normalnym kraju dymisji oczekuje komisja sejmowa, Sejm. W Polsce w Sejmie Banaś może robić wszystko. Odpowiada tylko przed Nowogrodzką"" - to opinia posła Platformy Obywatelskiej Sławomira Nitrasa. ""Panie Prezesie, my decyzji o dymisji Banasia oczekujemy od dawna. Tylko to Wy pozwoliliście mu zostać Prezesem NIK, a teraz mianować zastępców. I oczekujemy publikacji raportu CBA. Polacy maja prawo znać prawdę!"" - to komentarz byłej szefowej Nowoczesnej Katarzyny Lubnauer. ""Prezes PiS oczekuje dymisji szefa NIK. A czy szef NIK też tego oczekuje?"" - pyta na swoim Twitterze były premier Leszek Miller. Do sytuacji odniósł się też poseł Michał Szczerba. W swoim wpisie nawiązał do słów posłanki PiS Joanny Borowiak, która podczas głosowania dotyczącego wyboru nowych członków Krajowej Rady Sądownictwa zwróciła się do marszałek Elżbiety Witek słowami: ""trzeba anulować, bo przegramy"". W środę Banaś mówił na posiedzeniu sejmowej Komisji ds. Kontroli Państwowej, że ze spokojem oczekuje zakończenia procedur podjętych przez urzędy państwowe ws. oświadczeń majątkowych. Odniósł się również do wątpliwości zw. z prowadzoną w jego kamienicy w Krakowie działalnością. Oświadczył, że przeciwko autorom ""zniesławień"" podjął i będzie dalej podejmował kroki prawne. Banaś podkreślał, że w jego ocenie od dwóch miesięcy prowadzona jest przeciwko niemu kampania oszczerstw. - Kłamie się na mój temat, że jestem powiązany z przestępcami i unikałem płacenia podatków. Sugeruje się, że w naganny sposób zostałem właścicielem nieruchomości i wykorzystywałem stanowisko publiczne do swoich celów prywatnych. Nic z tego nie jest prawdą, każde z tych zarzutów to kłamstwo, kłamstwo i jeszcze raz kłamstwo - stwierdził Banaś. Źródło: Twitter",Marian Banaś,
https://wiadomosci.onet.pl/kraj/kaczynski-chce-aby-banas-ustapil-z-funkcji-prezesa-nik/21ckxk5,"Kaczyński chce, aby Banaś ustąpił z funkcji prezesa NIK","Podczas spotkania prezesa PiS i wiceprezesa tej partii Mariusza Kamińskiego z Marianem Banasiem zostało wyrażone oczekiwanie, aby szef NIK podał się do dymisji - oświadczyła rzeczniczka PiS Anita Czerwińska.","Do spotkania doszło w czwartek po południu w siedzibie PiS przy ul. Nowogrodzkiej. - Podczas spotkania z Marianem Banasiem, prezes Kaczyński i wiceprezes Kamiński wyrazili oczekiwanie, aby szef NIK podał się do dymisji - powiedziała Czerwińska. Mariusz Kamiński jest również ministrem spraw wewnętrznych i administracji. Przypomnijmy, we wrześniu TVN w programie ""Superwizjer"" podał, że Marian Banaś wpisał do oświadczenia majątkowego m.in. kamienicę w Krakowie, gdzie mieścił się pensjonat oferujący pokoje na godziny, i że wynajem kamienicy o powierzchni 400 mkw. i dwóch mniejszych, miał przynosić rocznie 65,7 tys. zł dochodu. Według ""Superwizjera"" Banaś zaniżył w oświadczeniach dochody z wynajmu kamienicy w Krakowie, mowa była także o powiązaniach ze stręczycielami. Pod koniec września Banaś udał się na urlop bezpłatny do czasu zakończenia postępowania kontrolnego CBA w sprawie jego oświadczeń majątkowych. Szef NIK oświadczył też wówczas, że nie zarządzał pokazanym w materiale ""Superwizjera"" hotelem, obecnie nie jest właścicielem nieruchomości, a materiał TVN odbiera ""jako próbę manipulacji, szkalowania i podważania dobrego imienia"". Pozwał TVN SA i autora materiału Bertolda Kittela, żądając przeprosin, sprostowania i wpłaty na cel społeczny. CBA poinformowało 16 października, że zakończyło trwającą od kwietnia kontrolę oświadczeń majątkowych Banasia, szczegółów jednak nie ujawniło. Dzień później Banaś w oświadczeniu poinformował, że 16 października zakończył urlop bezpłatny i przystąpił do wykonywania obowiązków w NIK. Pod koniec października jego pismo z uwagami do zastrzeżeń CBA po kontroli jego oświadczeń majątkowych trafiło do Biura. W środę Banaś mówił na posiedzeniu sejmowej Komisji ds. Kontroli Państwowej, że ze spokojem oczekuje zakończenia procedur podjętych przez urzędy państwowe ws. oświadczeń majątkowych. Odniósł się również do wątpliwości zw. z prowadzoną w jego kamienicy w Krakowie działalnością. Oświadczył, że przeciwko autorom ""zniesławień"" podjął i będzie dalej podejmował kroki prawne. Banaś podkreślał, że w jego ocenie od dwóch miesięcy prowadzona jest przeciwko niemu kampania oszczerstw. - Kłamie się na mój temat, że jestem powiązany z przestępcami i unikałem płacenia podatków. Sugeruje się, że w naganny sposób zostałem właścicielem nieruchomości i wykorzystywałem stanowisko publiczne do swoich celów prywatnych. Nic z tego nie jest prawdą, każde z tych zarzutów to kłamstwo, kłamstwo i jeszcze raz kłamstwo - stwierdził Banaś.",Marian Banaś,
https://wiadomosci.onet.pl/kraj/zjednoczona-prawica-podpisala-umowe-koalicyjna/hqq4s8c,Zjednoczona Prawica podpisała umowę koalicyjną,"Prawo i Sprawiedliwość, Solidarna Polska i Porozumienie zawarły umowę koalicyjną - poinformował Krzysztof Sobolewski, przewodniczący komitetu wykonawczego PiS.","Umowę podpisali w czwartek szefowie tych partii: Jarosław Kaczyński, Zbigniew Ziobro i Jarosław Gowin. Te trzy ugrupowania zawarły umowę koalicyjną również w poprzedniej kadencji. Rozmowy w sprawie nowego porozumienia toczyły się od kilku tygodni. W wyborach 13 października PiS uzyskało 199 mandatów w Sejmie, a SP i Porozumienie - po 18. Wszystkie trzy partie tworzące Zjednoczoną Prawicę wystawiały swoich kandydatów na jednej liście - komitetu PiS.","Jarosław Gowin, Zbigniew Ziobro i Jarosław Kaczyński w Sejmie w 2017 r.",
https://wiadomosci.onet.pl/kraj/wyrok-w-procesie-pis-przeciwko-prof-w-sadurskiemu-16-grudnia/xvr3psf,Wyrok w procesie PiS przeciwko prof. W. Sadurskiemu 16 grudnia,"Do 16 grudnia warszawski sąd okręgowy odroczył w środę ogłoszenie wyroku w procesie o ochronę dóbr osobistych, który partia PiS wytoczyła prof. Wojciechowi Sadurskiemu. Ugrupowanie domaga się m.in. przeprosin za określenie jej mianem ""zorganizowanej grupy przestępczej"".","Partia rządząca skierowała do sądu pozew przeciwko profesorowi prawa Wojciechowi Sadurskiemu w związku z wpisem umieszczonym przez niego na Twitterze 10 listopada ub.r. ""Jeśli ktoś miał jeszcze jakieś wątpliwości, to po ustawce z ostatnich 2 dni powinno być jasne: żaden przyzwoity człowiek nie powinien iść w paradzie obrońców białej rasy, którzy na chwilę schowali swe falangi i swastyki, w zmowie ze zorganizowaną grupą przestępczą PiS"" - napisał na Twitterze prof. Sadurski. W środę w Sądzie Okręgowym w Warszawie odbyła się pierwsza rozprawa w tym procesie. Posiedzeniu przysłuchiwało się na sali sądowej kilkadziesiąt osób. Wśród nich byli m.in. wiceszef klubu Lewicy Krzysztof Śmiszek i były lider KOD Mateusz Kijowski. Ze względu na niewielki rozmiar sali, na posiedzenie nie wpuszczono kilkadziesiąt innych osób, które wyrażały chęć obserwowania przebiegu rozprawy. Pełnomocnik PiS mec. Adrian Salus oświadczył, że wpis prof. Sadurskiego narusza dobra osobiste w tym dobre imię partii rządzącej. Mecenas zażądał od Sadurskiego m.in. przeprosin na Twitterze i wpłaty 20 tys. zł na rzecz hospicjum ""Towarzystwo Przyjaciół Chorych w Białymstoku. Salus zaznaczył, że PiS jest nad wyraz krytykowanym podmiotem i znosi tę krytykę. Podkreślił przy tym, że krytyka ta nie jest nieograniczona i nie można jej stawiać ponad prawem do ochrony dóbr osobistych. Mecenas Salus wskazał też, że prof. Sadurski nie wyjaśnił, dlaczego określił PiS mianem ""zorganizowanej grupy przestępczej"". Zdaniem Salusa krytyka użyta przez pozwanego jest ukierunkowana jedynie na deprecjację PiS nie posiadając poza tym żadnej wartości. Prawnik dodał też, że prof. Sadurski nie ma większych praw i przywilejów w zakresie krytyki od każdego innego Polaka. Jak zaznaczył, pozwany - jako szanowany profesor prawa - powinien być wzorem dyskursu politycznego. Pozwany składając przed sądem wyjaśnienia podkreślił, że jego wpis nie miał na celu obrażenia nikogo, ale była to - jego zdaniem - forma wyrażenia opinii i dezaprobaty. Sadurski podkreślił, że użycie określenia ""zorganizowana grupa przestępcza"" było metaforycznym wyrażeniem opinii na temat ogólnego schematu synchronizacji, koordynacji i metod działań elity władzy w Polsce. Dodał, że jego intencją było wyrażenie opinii, a nie stwierdzenie konkretnego faktu. - Mój wpis był podyktowany troską o dobro Polski, tak jak ja to pojmuję - oświadczył Sadurski. Według niego użycie spornego określenia w celu oddania metafory modus operandi działania władzy jest całkowicie uprawnioną opinią. Jak dodał, podlega ona ochronie wolności słowa. Z kolei pełnomocnik pozwanego mec. Michał Wawrykiewicz zaznaczył, że w społeczeństwie demokratycznym wolno jest wyrażać krytykę nawet w sposób bulwersujący. Jego zdaniem jest to ""kwintesencja debaty po licznej w państwach demokratycznych"". Wawrykiewicz podkreślił też, że prof. Sadurski w swoim wpisie nie nazwał PiS ""zorganizowaną grupą przestępczą"" w rozumieniu kodeksowym, ale określił w ten sposób pewne modus operandi działań władzy dotyczących m.in. wymiaru sprawiedliwości. Po wysłuchaniu stanowisk stron sędzia Anna Bonkowska zamknęła rozprawę i odroczyła ogłoszenie wyroku w tej sprawie do 16 grudnia.",Warszawski Sąd Okręgowy,
https://wiadomosci.onet.pl/kraj/jaroslaw-kaczynski-o-przeszlosci-stanislawa-piotrowicza-staral-sie-lagodzic-represje/8kkr4xx,"Jarosław Kaczyński broni Stanisława Piotrowicza. ""Nie zrobił nic złego w PRL, więcej - on pomagał""","Wybór Stanisława Piotrowicza jako jednego z kandydatów PiS do TK wzbudził ogromne kontrowersje - również wśród zwolenników PiS. Jego osoba budzi emocje głównie z uwagi na przeszłość - Piotrowicz pracował w prokuraturze w czasie stanu wojennego. W obronę bierze posła Jarosław Kaczyński, mówiąc w najnowszym wywiadzie dla ""Gazety Polskiej"", że Piotrowicz ""łagodził represje"".","Zdaniem Jarosława Kaczyńskiego, Piotrowicz, który niebawem będzie sędzią Trybunału Konstytucyjnego, jest ""atakowany"", ponieważ przeprowadzał reformę sądownictwa już za czasów rządów PiS. - Przecież wystarczy dokładnie sprawdzić, co robił w czasie stanu wojennego, w czasach PRL-u, przeczytać akta spraw, które prowadził. Nie zrobił nic złego, więcej - pomógł, co wymagało pewnej determinacji, gotowości do rezygnacji z awansów, zgody na degradację. To wcale niemało - mówi w wywiadzie Kaczyński. - Był więc w PZPR, ale należał do tej grupy prokuratorów i sędziów, którzy starali się maksymalnie łagodzić represje. To była szersza grupa, ostro strofowana na przykład przez ministra sprawiedliwości Domaradzkiego. Z tym zjawiskiem spotkałem się jako członek Komitetu Helsińskiego (podziemnego oczywiście), pisząc sprawozdania dla Helsinki Watch. Dziś wiem, że około połowy spraw było rozpatrywanych w sposób łagodniejszy, niż przewidywały to przepisy stanu wojennego. Ale wtedy oczywiście nie było żadnych statystyk - wskazywał prezes PiS. Zdaniem prezes PiS o Piotrowiczu mówi się jako o ""złym charakterze"", ale nie ze względu na jego przeszłość w czasach PRL, ale z uwagi na bycie częścią obozu ""dobrej zmiany"". - Jednak mimo tego wszystkiego, co powiedziałem, Stanisław Piotrowicz prezentowany jest dziś jako czarny charakter. Natomiast w SN można znaleźć sędziów, którzy byli w czasie stanu wojennego surowsi, niż wymagały tego przepisy, i to według naszych przeciwników jest w porządku - argumentuje prezes PiS. - Powiedzmy jasno: Stanisław Piotrowicz jest zły, ponieważ nie jest po właściwej stronie i, jak już mówiłem, prowadził reformę sądownictwa. Każdy rozsądny człowiek powinien to wiedzieć, bo w tym właśnie tkwią przyczyny tych wściekłych ataków. Poziom hipokryzji i kłamstwa opozycji oraz sprzyjających jej mediów jest po prostu nieprawdopodobny - ocenił Kaczyński. W trakcie wywiadu Kaczyński wskazywał, że PO ma w swoich szeregach polityków, którym postawiono zarzuty. Prezes PiS wymienił m.in. byłego przewodniczącego klubu PO Sławomira Neumanna, byłego sekretarza generalnego, obecnie senatora Stanisława Gawłowskiego, czy byłego ministra sprawiedliwości Cezarego Grabarczyka. - Ale dla opozycji wszystko jest w porządku, atakuje nas natomiast sprawą Mariana Banasia, wobec którego toczą się normalne, zgodne z prawem procedury i w zależności od wyników będą wyciągnięte wnioski - mówił. To, jak mówi w rozmowie Kaczyński, ""pokazuje nieprawdopodobny poziom hipokryzji i bezczelności, z którym, niestety, będziemy stykać się w tej kadencji Sejmu"". - Wygląda na to, że na razie PO nie wyciągnęła wniosków ze swoich porażek - dodał. Komunistyczną przeszłość Piotrowiczowi wypomniała telewizja TVN24, która zrobiła wywiad z Antonim Pikulem, dawnym działaczem ""Solidarności"", którego sprawą zajmował się Piotrowicz w 1982 r. Piotrowicz długo twierdził m.in., że nie podpisywał aktu oskarżenia w sprawie Pikula. — Nie ma mojego podpisu na akcie oskarżenia, jest jedynie przepisane przez maszynistkę moje nazwisko. Na tym dokumencie nie ma żadnej mojej parafki — twierdził. Kiedy jednak na jaw wyszedł dokument z jego podpisem, przyznał, że go ""parafował"". — Parafowałem, ale ze świadomością, że nie będzie on skuteczny. Nie mógł być skuteczny, w obliczu takiego protokołu — podkreślił. — Tak też się stało, bo Sąd Wojewódzki w Krośnie zwrócił sprawę prokuraturze — dodał Piotrowicz. Dawny prokurator dowodził też, że sam stał się przez to ofiarą szykan. — Gdy ten protokół zobaczył mój szef, wyrzucił mnie z delegacji, skończyła się na tydzień przed czasem — podkreślił poseł PiS. Piotrowicz zapewniał, że nigdy nie oskarżał opozycjonistów. — Pomagałem opozycjonistom — stwierdził W wersji Piotrowicza jest masa - jak pisał o sprawie dziennikarz Onetu Andrzej Stankiewicz - niejasności i sprzeczności, a im więcej mówi, tym bardziej ich przybywa. ""Gdyby Piotrowicz rzeczywiście pomagał opozycjonistom, to stałby dziś za nim mur działaczy dawnej »Solidarności«. Tymczasem prawicowa prasa wspierająca PiS znalazła tylko jedną działaczkę, która twierdzi, że jej pomógł — to Zofia Jankowska. Zresztą sam wymienił tylko dwie sprawy polityczne, którymi się zajmował w PRL — właśnie Pikula i Jankowskiej. Nie mógł więc jako prokurator pomagać opozycjonistom, skoro nie prowadził ich spraw"" - pisał o sprawie. ""PiS specjalnie dla Piotrowicza robi wyłom w swej twardej krytyce komunistycznego aparatu opresji. Jeśli obóz władzy chce zrobić z Piotrowicza prokuratorską wersję płk. Adama Hodysza — gdańskiego esbeka, który pomagał opozycji antykomunistycznej — to jest to tyle nieudolne, co mało wiarygodne"" - komentował sprawę dziennikarz Onetu Andrzej Stankiewicz. Piotrowicz z członkostwa w PiS zrezygnował w tym miesiącu. Do partii należał krócej niż wcześniej do PZPR.",Stanisław Piotrowicz i prezes Jarosław Kaczyński w Sejmie,
https://wiadomosci.onet.pl/kraj/rzecznik-rzadu-umowa-koalicyjna-zjednoczonej-prawicy-wynegocjowana/twm1vwm,Rzecznik rządu: umowa koalicyjna jest wynegocjowana,"Umowa koalicyjna Zjednoczonej Prawicy jest właściwie wynegocjowana; to jest kwestia jeszcze tylko jej spisania i przedstawiania do podpisania - podkreślił dziś rzecznik rządu Piotr Müller. Dodał też, że decyzja ws. ministra sportu może zapaść w tym tygodniu.","Müller był w radiowej ""Jedynce"" pytany o umowę koalicyjną pomiędzy PiS, Solidarną Polską i Porozumieniem, które tworzą rząd Zjednoczonej Prawicy w kontekście powołania wiceministrów w resortach. - Umowa koalicyjna jest właściwie wynegocjowana. To jest kwestia jeszcze tylko jej spisania i przedstawiania do podpisania. Natomiast pewne ustalenia, które zostały już podjęte, mają charakter umowy dżentelmeńskiej, w związku z tym są realizowane i powołania na poszczególnych wiceministrów już powoli się realizują - podkreślił. - W ciągu dwóch-trzech tygodni wszyscy nowi wiceministrowie powinni zostać powołani - dodał rzecznik rządu. Pytany, czy również w ciągu dwóch-trzech tygodni poznamy nowego ministra sportu, odpowiedział, że w tym czasie również minister sportu będzie znany. - Rozstrzygnięcia co do samej osoby już mogą zapaść w tym tygodniu - zapowiedział. Zaznaczył też, że rozmowy w tej sprawie odbywały się w poniedziałek. Dopytywany, czy nowym szefem resortu sportu będzie kobieta, odpowiedział: ""To jest bardzo prawdopodobny wariant"". Zaprzeczył też doniesieniom medialnym, że ministerstwem miałby pokierować Adam Małysz. Müller mówił również o wzmocnieniu pozycji premiera i zmiany zasad funkcjonowania Kancelarii Prezesa Rady Ministrów. - Mówimy tutaj przede wszystkim o wzmocnieniu pionu europejskiego w kancelarii premiera. Minister Konrad Szymański pokieruje tym obszarem, ale właśnie na poziomie kancelarii premiera, co się praktykuje w niektórych krajach Unii Europejskiej. Chodzi o to, żeby koordynować politykę legislacyjną m.in. zakresie wdrażania prawa unijnego i pilnować dokładnie, co się dzieje na poziomie dyrektyw czy rozporządzeń Unii Europejskiej, bo to rzutuje często na cały rząd, a nie tylko na poszczególne resorty, więc taka koordynacja jest bardzo ważna i wzmocnienie roli ministra ds. europejskich jest jednym z tych aspektów - podkreślił.",Piotr Müller,
https://wiadomosci.onet.pl/kraj/roman-giertych-nalezy-ze-spokojem-oczekiwac-az-gnijacy-oboz-rzadowy-sie-rozpadnie/4d9dxgx,"Roman Giertych: należy ze spokojem oczekiwać, aż gnijący obóz rządowy się rozpadnie","Roman Giertych był gościem w programie ""Tomasz Lis"". Prawnik i były wicepremier wypowiedział się na temat tzw. wież Kaczyńskiego i nagrania rozmowy prezesa PiS z austriackim biznesmenem Geraldem Birgfellnerem. Sprawę w styczniu tego roku nagłośniła ""Gazeta Wyborcza"". - Czekamy na decyzję sądu. Złożyliśmy zażalenie na postawę prokuratury, która odmówiła wszczęcia postępowania. Mam nadzieję, że sąd uchyli tę oczywiście niesłuszną decyzję – mówił były szef MEN. Chcesz dowiedzieć się więcej? Kliknij tutaj: vod.pl.",,,
https://wiadomosci.onet.pl/kraj/mozliwe-odwolanie-magdaleny-biejat-politycy-zjednoczonej-prawicy-komentuja/xfq47lr,Politycy Zjednoczonej Prawicy komentują słowa Kaczyńskiego dotyczące Magdaleny Biejat,"Politycy Zjednoczonej Prawicy zapowiadają zmianę na stanowisku szefa Komisji Polityki Społecznej i Rodziny, którą pełni posłanka Lewicy Magdaleny Biejat. Wszystko po licznych kontrowersjach i oburzeniu środowisk prawicowych oraz wcześniejszych słowach Jarosława Kaczyńskiego, który stwierdził, że sprawa ta ""zostanie rozwiązana"".","W minionym tygodniu Solidarna Polska zawnioskowała do klubu parlamentarnego Prawa i Sprawiedliwości i współkoalicjantów o odwołanie z funkcji przewodniczącej Komisji Polityki Społecznej i Rodziny posłanki Lewicy Magdaleny Biejat. W uzasadnieniu podawano, że Solidarna Polska nie zgadza się, by ""ideologie, eksperymenty społecznej inżynierii, uderzały w podstawy naszej cywilizacji, tradycji i tożsamości"". Z kolei prezes PiS Jarosław Kaczyński w tygodniku ""Gazeta Polska"" komentując poparcie przez posłów PiS wybory Biejat na szefową komisji powiedział, że ""ta sprawa wkrótce zostanie rozwiązana"". - Nie chcę wchodzić w szczegóły, ale tak jak w życiu, także w polityce zdarzają się różne zwroty akcji - powiedział szef PiS. - Chcę wszystkich uspokoić: dla nas sprawy rodziny są najważniejsze i dopóki jesteśmy przy władzy, nie dopuścimy do tego, by ktoś przeprowadzał eksperymenty, których efektem będzie krzywdzenie dzieci i rozbijanie rodziny - powiedział Kaczyński. - Na to naszej zgodny nie ma i nie będzie - dodał. Pytana w radiowej Trójce o wybór Biejat na szefową komisji, Gosiewska stwierdziła, że ""to, oczywiście, w każdej chwili jest możliwe do zmiany"". Jak wskazywała, PiS starało się szanować wskazania klubów w kwestii kandydatów na różne funkcje sejmowe. - Tutaj też tak do tego podeszliśmy. Odbiór jest bardzo negatywny. Jesteśmy w stanie, oczywiście, to zmienić - oświadczyła Gosiewska. Podkreśliła jednocześnie, że przewodniczący komisji nie podejmuje strategicznych decyzji, tylko prezydium komisji, które decyduje m.in. o porządku posiedzenia. Wicemarszałek Sejmu wskazywała, że w prezydium komisji są parlamentarzystki PiS, które są ""zdecydowane w swoich poglądach i reprezentują linię PiS"". - Tu nie ma żadnego zagrożenia, żeby prace komisji poszły w złym kierunku - dodała. - Jeśli rzeczywiście wybór ten - mnie też on się nie podobał - jest tak bardzo źle oceniany, to jesteśmy skłonni, w każdej chwili mamy możliwość dokonania zmiany, ale myślę, że najpierw będziemy próbowali rozmawiać z klubem parlamentarnym SLD, aby to oni zmienili swojego kandydata na funkcję przewodniczącego komisji - mówiła Gosiewska. Zastępca rzecznika PiS Radosław Fogiel wskazał, że Biejat ma poglądy, z którymi nikt PiS się nie zgadza, a powołanie jej na stanowisko szefowej tej komisji wywołało sporo kontrowersji. - Musimy pamiętać, że podział komisji w Sejmie wypada z parytetu, ale oczywiście nie mieliśmy wpływu na to, kogo Lewica na szefa tej komisji da - zaznaczył. - Mówiliśmy od jakiegoś czasu, że nic nie jest dane raz na zawsze. Potrafimy przyznać się do błędu - podkreślił Fogiel. Jak zapowiedział, PiS będzie starało się rozwiązać tę sytuację tak, aby z jednej strony ""nie odbiło się to awanturą w parlamencie"", a z drugiej - aby wziąć pod uwagę wrażliwość osób, którym leżą na sercu tradycyjne wartości. Dopytywany, czy PiS złoży wniosek o odwołanie Biejat z funkcji szefowej komisji lub czy zwróci się do Lewicy o zmianę na tym stanowisku, odparł, że rozważone zostaną różne scenariusze. - Nie chcemy wywoływać wojny. Ważny jest efekt - powiedział Fogiel. Wiceszef Ministerstwa Sprawiedliwości Michał Wójcik pytany w radiowej Jedynce, czy słowa Kaczyńskiego o Biejat rozumie jako zapowiedź zmiany na stanowisku szefa komisji, Wójcik odparł: ""mam nadzieję"". - Zresztą my jako Solidarna Polska, czyli część Zjednoczonej Prawicy, złożyliśmy pismo, żeby jednak rozważyć odwołanie pani przewodniczącej. To wynika z tego, jaki charakter ma ta komisja - jedna z ważniejszych komisji - ale przede wszystkim też z wypowiedzi pani przewodniczącej. Ja miałem okazję zapoznać się z kilkoma takimi wypowiedziami, są one szokujące - powiedział. Zdaniem wiceministra sprawiedliwości taka osoba na stanowisku szefa tej komisji to ""nie jest dobry pomysł"". - Ja wiem, że parytet musi być, i to jest rzecz oczywista - powiedział, dodając jednak, że otwarte pozostaje pytanie, czy rzeczywiście na czele Komisji Polityki Społecznej i Rodziny powinien stać ""bardzo kontrowersyjny polityk"". Magdalena Biejat z Lewicy Razem została wybrana na przewodniczącą sejmowej Komisji Polityki Społecznej i Rodziny. Po wyborze prezydium sejmowej komisji rodziny na PiS spadła fala krytyki. Z decyzją o udzieleniu poparcia Magdalenie Biejat nie zgadzają się sami politycy PiS, jak i jego koalicjanci. Marszałek Sejmu Elżbieta Witek w rozmowie z dziennikarzami stwierdziła, że jeżeli w komisji będzie się działo ""coś złego"", to PiS rozważy odwołanie Biejat z funkcji przewodniczącej komisji. - W Sejmie znalazło się ugrupowanie Lewicy, która lansuje model destrukcji rodziny. Poważnym błędem było oddanie im komisji ds. rodziny. Oddajemy im najważniejszy dla nas symbol - stwierdziła Beata Szydło, krytycznie odnosząc się do decyzji własnej partii. Podobne stanowisko prezentuje Solidarna Polska Zbigniewa Ziobry, która chce odwołania przewodniczącej Magdaleny Biejat z SLD. Kandydaturę Biejat na przewodniczącą sejmowej Komisji Polityki Społecznej i Rodziny w głosowaniu poparło 25 posłów, przeciw było trzech, czterech wstrzymało się od głosu. Biejat w ławach poselskich zasiada pierwszy raz. Z wykształcenia jest socjolożką. Pracowała jako tłumaczka literatury hiszpańskojęzycznej. W Fundacji ""Stocznia"" zajmowała się m.in. badaniami społeczeństwa obywatelskiego i oceną skuteczności działań podejmowanych przez organizacje pozarządowe i urzędy. Od 2015 r. jest członkinią Lewicy Razem. W wyborach do parlamentu startowała z okręgu warszawskiego z listy SLD.",Magdalena Biejat,
https://wiadomosci.onet.pl/kraj/afera-srebrna-co-jaroslaw-kaczynski-zeznal-w-prokuraturze-ws-dwoch-wiez/1gsgsp0,Co Jarosław Kaczyński zeznał w prokuraturze ws. dwóch wież i afery Srebrnej?,"Jarosław Kaczyński nie miał wpływu na działania spółki Srebrna, do budowy dwóch wież w centrum Warszawy miał nakłaniać go sam Birgfellner, a zerwanie współpracy miało nastąpić po tekstach ""Wyborczej'. Tak przynajmniej twierdził prezes PiS przed prokuratorem. Zeznania nie współgrają z nagraniami ujawnionymi przez Birgfellnera. Ale prokurator nie dopytywała o nieścisłości, a niektóre wątki pominięto, jak np. kwestię ""koperty dla księdza"".","Dzisiejsza ""Gazeta Wyborcza"" ujawnia, co prezes Jarosław Kaczyński zeznał w sprawie dwóch wież i spółki Srebrna. Przesłuchanie prezesa PiS odbyło się 27 czerwca 2019 r. Fragmenty przesłuchania i jego omówienie są częścią postanowienia prokuratury o odmowie wszczęcia śledztwa w sprawie oszustwa. Zawiadomienie złożył Gerald Birgfellner, austriacki biznesmen spowinowacony z Kaczyńskim, który twierdzi, że prezes PiS zlecił mu prace projektowe dwóch wież Srebrna Tower w centrum Warszawy, a następnie za nie nie zapłacił. Prokurator Śpiewak odmówiła wszczęcia w tej sprawie śledztwa. Skąd zatem przesłuchanie Kaczyńskiego? Prezes PiS pozwał redakcję ""Wyborczej"" po tym, gdy opisała aferę Srebrna i to w tej sprawie złożył zeznania. Prokurator Śpiewak wykorzystała je, by uzasadnić swoją decyzję o umorzeniu sprawy przeciwko Kaczyńskiemu. Gerald Birgfellner zaczął nagrywać Kaczyńskiego latem 2018 r. Na nagraniach prezes PiS podkreśla, że to on jest osobą decyzyjną w spółce Srebrna. ""Srebrna, czyli ja"", ""Ta robota jest robiona dla nas, znaczy dla Srebrnej"", ""Ta robota była robiona dla nas i wiem, że trzeba zapłacić"" - przypomina ""Gazeta Wyborcza"". Tymczasem przed prokuratorem Kaczyński mówi, że do inwestycji namówił go Birgfellner, a zasiadający we władzach spółki Srebrna ""nie są skłonni wykonywać poleceń innych osób na zasadzie autorytetu"". Jest to sprzeczne z wcześniejszymi wypowiedziami b. prezesa spółki Kazimierza Kujdy, który mówił: ""Wszystko [musiało się dziać] za zgodą pana Kaczyńskiego"". Dodatkowo Kaczyński miał pełnomocnictwo od swojej sekretarki Barbary Skrzypek, które ma udziały w Srebrnej, do reprezentowania jej na nadzwyczajnym zgromadzeniu wspólników spółki. Jak podkreśla gazeta, prokurator nie zajęła się tą sprzecznością. Kaczyński nie był również pytany o spotkanie w siedzibie PiS z prezesem banku Pekao SA Michałem Krupińskim. Bank miał udzielić kredytu na finansowanie budowy dwóch wież. Kaczyński twierdzi, że nie on podejmował decyzję o zaciągnięciu kredytu 300 mln euro, chociaż stoi to w jawnej sprzeczności z dokumentami - podaje ""Gazeta Wyborcza"". Prezes PiS przed prokuratorem twierdził, że zakończył ""przedsięwzięcie z udziałem Birgfellnera"", ponieważ pojawiły się zapowiedzi, że nie uzyska zgody na budowę od władz Warszawy, ""po tym jak sprawa stała się znana dzięki artykułowi »Gazety Wyborczej«"". Ale pierwszy z serii tekstów dziennika o aferze Srebrnej ukazał się 19 października 2018 r., a współpraca z Birgfellnerem została zerwana w lipcu. Dopiero wtedy, gdy austriacki biznesmen usłyszał, że za 14 miesięcy prac przy projekcie ""nie dostanie ani złotówki"", zaczął nagrywać prezesa PiS. Jak podkreśla gazeta, w dokumencie z przesłuchania prokuratura całkowicie zdejmuje odpowiedzialność z Jarosława Kaczyńskiego. Podczas przesłuchania nie pada też pytanie o ""kopertę dla księdza"". Jak zeznał Birgfellner, Kaczyński nakłonił go do przekazania 50 tys. zł dla byłego już księdza Rafała Sawicza, co miało być ceną za jego podpis pod uchwałą pozwalającą na rozpoczęcie inwestycji.",Jarosław Kaczyński,
https://wiadomosci.onet.pl/kraj/kaczynski-o-malgorzacie-biejat-zapowiada-zmiany/26dzy5q,Kaczyński zabiera głos ws. Biejat: zdarzają się zwroty akcji,"- Ta sprawa wkrótce zostanie rozwiązana - powiedział prezes PiS Jarosław Kaczyński w tygodniku ""Gazeta Polska"" w reakcji na stwierdzenie, że ""wielu osobom na prawicy nie podoba się"", iż posłowie PiS poparli kandydaturę posłanki Magdaleny Biejat (Lewica) na przewodniczącą sejmowej Komisji Polityki Społecznej i Rodziny.","- Ta sprawa wkrótce zostanie rozwiązana. Nie chcę wchodzić w szczegóły, ale tak jak w życiu, także w polityce zdarzają się różne zwroty akcji - powiedział prezes PiS w wywiadzie dla tygodnika ""Gazeta Polska"". - Chcę wszystkich uspokoić: dla nas sprawy rodziny są najważniejsze i dopóki jesteśmy przy władzy, nie dopuścimy do tego, by ktoś przeprowadzał eksperymenty, których efektem będzie krzywdzenie dzieci i rozbijanie rodziny - powiedział Kaczyński. - Na to naszej zgodny nie ma i nie będzie - dodał. Magdalena Biejat z Lewicy Razem została wybrana w czwartek na przewodniczącą sejmowej Komisji Polityki Społecznej i Rodziny. Jej kandydaturę w głosowaniu poparło 25 posłów, przeciw było trzech, czterech wstrzymało się od głosu. Po wyborze prezydium sejmowej komisji rodziny na PiS spadła fala krytyki. Z decyzją o udzieleniu poparcia Magdalenie Biejat nie zgadzają się sami politycy PiS, jak i jego koalicjanci. Marszałek Sejmu Elżbieta Witek w rozmowie z dziennikarzami stwierdziła, że jeżeli w komisji będzie się działo ""coś złego"", to PiS rozważy odwołanie Biejat z funkcji przewodniczącej komisji. - W Sejmie znalazło się ugrupowanie Lewicy, która lansuje model destrukcji rodziny. Poważnym błędem było oddanie im komisji ds. rodziny. Oddajemy im najważniejszy dla nas symbol - stwierdziła Beata Szydło, krytycznie odnosząc się do decyzji własnej partii. Podobne stanowisko prezentuje Solidarna Polska Zbigniewa Ziobry, która chce odwołania przewodniczącej Magdaleny Biejat z SLD. Wicerzecznik PiS Radosław Fogiel powiedział w ""Naszym Dzienniku"", że o tym, kto pokieruje komisją rodziny, zdecydowała ""sejmowa arytmetyka"". - Skład Sejmu jest taki, jaki jest, i w ramach parytetów część komisji musiała otrzymać opozycja. Lewicy przypadła komisja rodziny. A nie mam wątpliwości, że gdyby ktoś z tego ugrupowania objął np. komisję spraw zagranicznych, to również pojawiłyby się głosy krytyki. Przewodniczący sprawuje funkcję ordynacyjną, a o wszystkim decyduje większość. A my tak o to zadbaliśmy, żeby do nas należał decydujący głos - powiedział Fogiel. Źródło: ""GaAzeta Polska"", ""Nasz Dziennik"", PAP, Onet",Jarosław Kaczyński,
https://wiadomosci.onet.pl/tylko-w-onecie/newsletter-onetu-mateusz-baczynski-sejmowa-noc-kabaretowa/2fcke9v,Newsletter Onetu. Mateusz Baczyński: sejmowa noc kabaretowa,"""Pani marszałek, trzeba anulować, bo my przegramy"" - to zdanie wypowiedziane przez posłankę PiS Joannę Borowiak wywołało prawdziwą polityczną burzę i pojawiło się już chyba setki razy we wszystkich możliwych serwisach informacyjnych. Trudno się dziwić, bo zamieszanie, do którego doszło w trakcie sejmowego głosowania przypominało bardziej noc kabaretową niż poważne obrady.","Politycy opozycji mówią o ""skandalu"" i ""oszustwie"", a posłowie Zjednoczonej Prawicy przekonują, że tak naprawdę nic złego się nie stało. Jaka zatem jest prawda? Mateusz Baczyński jest autorem Informacyjnego Newslettera Onetu – zapisz się już dziś! Tu znajdziesz formularz. Nasz dziennikarz Kamil Dziubka opisuje kulisy wspomnianego głosowania. Jak wynika z jego relacji - politycy Prawa i Sprawiedliwości sami nieoficjalnie przyznają, iż całe zamieszanie szkodzi wizerunkowi partii i można było tego uniknąć. Nocne ""anulowanie"" głosowania przez marszałek Sejmu Elżbietę Witek - jako nieracjonalne, ale przede wszystkim niezgodne z prawem - ocenia konstytucjonalista dr hab. Ryszard Balicki z Uniwersytetu Wrocławskiego. - Nawet najbardziej przenikliwy i jednocześnie gotowy do stawiania zarzutów prokurator nie może dopatrzyć się żadnego przestępstwa w sprawie czwartkowego głosowania kandydatów do KRS; żadnego przestępstwa nie było - twierdzi z kolei prezes PiS Jarosław Kaczyński. ""Serbia zaczyna omijać Europę szerokim łukiem, a Albania i Macedonia Północna dostają czasowy szlaban na wejście do Unii Europejskiej. To kolejna porażka unijnej polityki na Bałkanach. Wszystko ku uciesze Moskwy"" - pisze nasz dziennikarz Kamil Turecki. - Od początku żartuję, że teraz moja kariera zostanie wydłużona o 30 lat! - mówi Robert De Niro. - Lata 70.? Działo się. Wiele. Kto by to wszystko spamiętał? – żartuje Al Pacino. Aktorzy rozmawiają z Onetem o ""Irlandczyku"" Martina Scorsese, najbardziej oczekiwanej premierze tego roku.",Mateusz Baczyński,
https://wiadomosci.onet.pl/kraj/grupinski-o-prawyborach-w-po-debata-przedwyborcza/9v32r22,Grupiński: nowy szef PO będzie wybrany do końca stycznia,"Szef komisji wyborczej PO poseł Rafał Grupiński poinformował, że zamiast trzech, będzie tylko jednak debata kandydatów w prezydenckich prawyborach w PO - Małgorzaty Kidawy-Błońskiej i Jacka Jaśkowiaka. Według Grupińskiego, nowy szef PO będzie wybrany do końca stycznia.","Grupiński pytany w radiu RMF FM, czy będą trzy debaty kandydatów w prawyborach, jak pierwotnie planowano, poinformował, że będzie tylko jedna. - Po rozmowach z kandydatami uznaliśmy, że po pierwsze oboje będą bez wątpienia spotykać się w regionach z naszymi członkami, by przekonać ich do siebie przed konwencją krajową - wyjaśnił. Przypomniał też, że 14 grudnia odbędzie się konwencja krajowa PO, gdzie kandydaci będą się prezentować, ale już bez debaty. Pytany o rolę, jaką widzi Platforma dla Donalda Tuska w przyszłej kampanii wyborczej kandydata PO na prezydenta, Grupiński przyznał, że bardzo liczy, iż w grudniu Tusk ""trochę mocniej się włączy w politykę krajową"". - Liczę bardzo, że nasz kandydat, nasza kandydatka, ta osoba, która wygra prawybory, będzie miała wsparcie Donalda Tuska w kampanii - dodał. Po uwadze, że sam Donald Tusk przyznał, iż ""ciągnie się za nim cień niepopularnych decyzji, podejmowanych w czasie, kiedy był premierem"", Grupiński był pytany, czy wsparcie byłego premiera naprawdę pomoże w tej kampanii. - Jestem przekonany, że pomoże, bo to jest tak, że wsparcie to jest coś innego, niż start osobisty - stwierdził. Podkreślił, że do wygrania wyborów trzeba mieć 51 proc. głosów poparcia, a więc - jak zaznaczył - ""trzeba sięgnąć szeroko poza obecny elektorat Platformy"". Wskazał też na konieczność ""maksymalnej mobilizacji"" elektoratu PO. - A wtedy słowo Donalda Tuska jest zawsze wzmacniające - dodał. Pytany, czy podziela wiarę lidera PO Grzegorza Schetyny w możliwość wygrania wyborów prezydenckich przez kandydata opozycji, Grupiński odparł, że ""po sukcesie w tak trudnym Senacie, wstąpiła wiara w dużej części elektoratu, że jest szansa na kolejny sukces, tym razem w wyborach prezydenckich"". Na pytanie, czy kandydat PO na prezydenta powinien powalczyć o fotel przewodniczącego PO, Grupiński ocenił, że ""nie powinno się tych dwóch rzeczy łączyć"", gdyż po prawyborach w PO, od piętnastego grudnia, powinna ruszyć, nieformalna jeszcze kampania wyborcza. Przekonywał, że nie warto, aby osoba wybrana do kandydowania skupiała się na sporze wewnętrznym o to, kto ma rządzić partią. Pytany, kiedy ruszą i jak będą zorganizowane wybory przewodniczącego PO, Grupiński poinformował, że 14 grudnia - przy okazji konwencji krajowej - zbierze się też Rada Krajowa PO i zdecyduje o terminach w wyborach wewnętrznych. - I zapewne ten terminarz będzie wyznaczony na styczeń, tak żeby do końca stycznia, te rozstrzygnięcia nastąpiły - dodał. Odnosząc się do przyszłości PO, Grupiński zaznaczył, że Platforma jest teraz największą siłą opozycyjną, współtworzy Koalicję Obywatelską i organizuje prawybory na kandydata na prezydenta. - Podążamy swoim szlakiem, mamy nadzieję odnieść sukces, a także planujemy po wyborach prezydenckich, ja taką rzecz proponuję - taką dużą konwencję programową Platformy. Pytany, kiedy miałaby się odbyć, odparł: ""mam nadzieję, że w czerwcu"". Pytany, czy PO złożyła już doniesienie do prokuratury ws. nocnego głosowania w czwartek w Sejmie nad wyboru posłów-członków KRS, Grupiński odparł, że przygotowany został wniosek o odwołanie Elżbiety Witek z funkcji marszałek Sejmu. - Nasi prawnicy pracują nad wnioskami - dodał. Zastrzegając, że jest to jego osobisty pogląd, Grupiński stwierdził, że Platforma powinna ""rozważyć kwestię skierowania do prokuratury zachowania"" prezesa PiS Jarosława Kaczyńskiego podczas czwartkowego głosowania. Pytany, o jakie konkretnie zachowanie chodzi, poseł KO odpowiedział, że ""ze względu na to słowo 'anuluj', skierowane do pani marszałek przez prezesa partii"". Dopytywany co PO chciałaby zarzucić Kaczyńskiemu w ewentualnym doniesieniu do prokuratury, Grupiński odparł: ""ja bym powiedział, że sprawstwo kierownicze w popełnieniu przestępstwa przez złamanie regulaminu przez panią marszałek"".",Rafał Grupiński,
https://wiadomosci.onet.pl/kraj/jaroslaw-kaczynski-o-glosowaniu-ws-krs-i-decyzji-elzbiety-witek/g1l31rv,Jarosław Kaczyński komentuje głosowanie ws. KRS,Marszałek Sejmu Elżbieta Witek podjęła po długim zastanawianiu się właściwą decyzję - oświadczył szef PiS Jarosław Kaczyński pytany o przebieg czwartkowego głosowania w sprawie wyboru przez Sejm członków Krajowej Rady Sądownictwa.,"- Nawet najbardziej przenikliwy i jednocześnie gotowy do stawiania zarzutów prokurator nie może dopatrzyć się żadnego przestępstwa w sprawie czwartkowego głosowania kandydatów do KRS; żadnego przestępstwa nie było - ocenił Kaczyński. Głosowanie, które miało miejsce w czwartek w nocy miało burzliwy przebieg; zostało powtórzone, posłowie opozycji zarzucali, że doszło do oszustwa. Na członków KRS wybrani zostali posłowie PiS Marek Ast, Arkadiusz Mularczyk, Bartosz Kownacki i Kazimierz Smoliński. - Pani marszałek podjęła po długim zastanawianiu się właściwą decyzję, bo rzeczywiście, jeśli spojrzeć na to z jej punktu widzenia - widziała salę, słyszała to, co mówią do niej posłowie z różnych stron - to były podstawy do tego, że to głosowanie nie oddaje po prostu woli Sejmu, a to jest podstawa do decyzji marszałka - powiedział Kaczyński w TVP Info zapytany co wydarzyło się podczas głosowania, które ostatecznie zostało anulowane przez marszałek Witek. Szef PiS zaznaczył, że marszałek Sejmu ma prawo podjąć decyzję o anulowaniu głosowania. - Nic innego się tutaj nie stało. Oczywiście opozycja próbuje z tego zrobić jakąś, jak to oni zwykle nazywają, aferę, a tak naprawdę nie stało się nic nadzwyczajnego - powiedział Kaczyński. Dodał przy tym, że ""jedno czy dwa głosowania przedtem pani marszałek trzykrotnie przerywała głosowanie ze względu na jednego posła"". Stwierdził ponadto, że Witek nie znała wyniku głosowania i ""postanowiła zrobić to jeszcze raz"". - Sejm jest w dużej części nowy, to głosowanie nie jest skomplikowane, ale okazuje się, że dla pewnych posłów powodowało ono pewne trudności i w związku z tym trzeba było - można powiedzieć - zrobić próbę, a dopiero później był finał w drugim głosowaniu. I ten finał pokazał, jaki jest rzeczywisty rozkład sił - powiedział szef PiS. ""Trzeba anulować, bo my przegramy"" - to słowa, które wywołały burzę w Sejmie. Według ustaleń Kamila Dziubki wypowiedziała je posłanka Joanna Borowiak z PiS. Po usłyszeniu tych słów marszałek Witek przerwała głosowanie w sprawie wyboru członków KRS. W drugim podejściu większość uzyskało wszystkich czterech posłów zgłoszonych przez partię rządzącą. W związku z tym, że każdy poseł mógł wybrać czterech spośród sześciu kandydatów, zastosowano metodę wielokrotnego wyboru na sejmowych urządzeniach do głosowania. Witek szczegółowo tłumaczyła, jak używać ""czerwonych i białych przycisków"", ale system ten okazał się niezbyt prosty dla części parlamentarzystów. W czasie głosowania z sali płynęły kolejne okrzyki o problemach z urządzeniami. W zamieszaniu do mównicy podszedł prezes PiS Jarosław Kaczyński. Na nagraniu z posiedzenia możemy usłyszeć wypowiedź Borowiak. Marszałek zareagowała błyskawicznie i zarządziła przerwanie głosowania ""ze względu na prośby opozycji"". Źródła: PAP, Onet",Jarosław Kaczyński,
https://wiadomosci.onet.pl/tylko-w-onecie/newsletter-onetu-andrzej-stankiewicz-schetyna-zamienil-prawybory-w-farse/9l7yckx,Newsletter Onetu. Andrzej Stankiewicz: Schetyna zamienił prawybory w farsę,"Dla Grzegorza Schetyny nie ma kompletnie znaczenia, kto wygra wybory prezydenckie za pół roku. Jeżeli ktoś jeszcze w to wątpił, właśnie zyskał dowód ostateczny.","Najpierw Schetyna rzucił pomysł prawyborów wewnątrz PO. Ale wcale nie chodziło mu o wyłonienie najmocniejszego konkurenta dla Andrzeja Dudy. Po prostu chciał w ten sposób zyskać na czasie i odwrócić uwagę od siebie — od wyborów sejmowych jest krytykowany, a część partii domaga się, by oddał fotel przewodniczącego. Kiedy okazało się, że nikt się do prawyborów nie pali, bo większość partii popiera Małgorzatę Kidawę-Błońską, Schetyna stawał na głowie, byle tylko przekonać do startu kogoś jeszcze. Wszak bez prawyborów nie zyskałby na czasie i zwrócił uwagę od siebie. Odmówił mu były minister zdrowia Bartosz Arłukowicz, odmówił marszałek Senatu Tomasz Grodzki, nie zdecydował się były szef MSZ Radosław Sikorski. Więc na ostatniej prostej Schetynie zostało już tylko bombardowanie samorządowców. No i trafił jednego — po rozmowie ze Schetyną prezydent Poznania Jacek Jaśkowiak złożył swą kandydaturę. W partii żywe są plotki, że ludzie Schetyny zbierali podpisy poparcia dla konkurenta Kidawy in blanco — bo nie wiadomo było, kogo Schetyna ostatecznie skusi czy przymusi. Nawet jeśli to krzywdzące dla przewodniczącego zarzuty, to pokazują one, jaki jest dziś poziom nieufności wobec niego w sporej części partii. Nie odbierając Jaśkowiakowi niewątpliwego talentu politycznego, zdawać sobie trzeba sprawę z jednego: nie bierze udziału w rozgrywce o prezydenturę, tylko w akcji ratunkowej Schetyny. Bo szef PO manipuluje prawyborami prezydenckimi wewnątrz Platformy po to tylko, żeby ocalić swój stołek. Tak naprawdę, tylko to go interesuje. Andrzej Stankiewicz jest autorem Informacyjnego Newslettera Onetu – zapisz się już dziś! Tu znajdziesz formularz. Nagły atak Jaśkowiakiem ostatecznie zniszczył i tak szorstkie relacje Kidawy ze Schetyną. Jeśli to ona wygra komiczne prawybory — a wszystko na to wskazuje — to przyłączy się do tych, którzy chcą podmienić szefa PO na nowszy model. Czyli Borysa Budkę. Zastanawiam się tylko, co zrobi z tym Donald Tusk. Właśnie został szefem Europejskiej Partii Ludowej, czyli międzynarodówki zrzeszającej partie chadeckie z całej Europy. Teraz będzie miał więcej czasu na polską politykę. I na Schetynę. Nie mam wątpliwości, że Tusk będzie się angażował w wybory prezydenckie. Zobaczymy, czy w prawybory także. Ale PiS ma także swoje problemy. Wierzgają koalicjanci z partii Jarosława Gowina, przez co PiS musiało zrezygnować z podwyżek składek ZUS dla najlepiej zarabiających (chodzi o likwidację tzw. 30-krotności). Ale projekt ten — oprotestowany przez pracodawców i związki zawodowe — wcale nie ląduje w koszu. Proszę zobaczyć, co mówi minister w Kancelarii Premiera Łukasz Schreiber, mój gość w programie Onet Opinie. Nie znają Państwo nowej szefowej resortu pracy? Marlena Maląg to jedna z niewielu nowych twarzy w rządzie. Zapraszam, jest okazja się poznać. Oto pani minister pracy łamała w przeszłości kodeks pracy. Dziękuję „Dziennikowi Gazecie Prawnej” za to, że przybliża nam niesłusznie niedocenianych członków rządu. Ale premier ma inne rzeczy na głowie. Oto musi wymienić trawę na Stadionie Narodowym. Obiecał to piłkarzom po ostatnim meczu ze Słowenią, gdy wprost z sejmowego expose pognał do ich szatni. Chciał się ogrzać w świetle zwycięzców, a dostał po prostu zamówienie. No i teraz musi ogarnąć tę trawę, bo oprócz premierowania jest przecież ministrem sportu. A to dlatego, że zajęcia tego stanowiska odmawiają mu kolejni kandydaci.",Andrzej Stankiewicz,
https://wiadomosci.onet.pl/kraj/ziobro-i-gowin-chca-wiecej-stanowisk/2jrcv5c,Ziobro i Gowin zwiększają żądania. Chcą swojego człowieka w TK,"Wycofaną kandydaturę Roberta Jastrzębskiego ma zastąpić prof. Jakub Stelina, były dziekan Wydziału Prawa Uniwersytetu Gdańskiego. To kandydat koalicjantów PiS, którzy oczekują dodatkowych stanowisk dla swoich przedstawicieli - poinformowała w czwartek ""Gazeta Wyborcza"". Po godz. 13 PiS oficjalnie potwierdziło, że prof. Stelina jest kandydatem do TK.","Kandydatura Jastrzębskiego została niespodziewanie wycofana w środę. Jak pisał Onet, posłowie PiS rozmawiali z osobami, które podpisały się pod wnioskiem o zgłoszenie Jastrzębskiego i namawiały ich, aby wycofali swoje poparcie. Jak donosi ""Wyborcza"", wszystko po to, by zrobić miejsce dla kandydata koalicjantów PiS - Porozumienia Gowina i Solidarnej Polski Ziobry. Prof. Jakub Stelina - jak czytamy w dzienniku - opiniował sądowe ustawy dla resortu Ziobry. Gdy jego wydział na Uniwersytecie Gdańskim krytykował zmiany w sądach, podał się do dymisji. Okazuje się też, że Jarosław Gowin i Zbigniew Ziobro żądają od PiS własnych wojewodów i większej liczby wiceministrów. Mają czuć się oszukani negocjacjami przy tworzeniu rządu. Wciąż nie jest podpisana umowa koalicyjna pomiędzy PiS i koalicjantami. Czytaj więcej w dzisiejszym wydaniu ""Gazety Wyborczej"".",Jarosław Gowin i Zbigniew Ziobro oczekują więcej dla swoich ludzi,
https://wiadomosci.onet.pl/opinie/expose-mateusza-morawieckiego-komentarz-lukasza-warzechy/ws5pwlk,Warzecha: PiS chce być partią „normalną”. Kto przeciw to chory [OPINIA],"Wezwania premiera do zgody przypominają słynną ofertę Forda z czasów produkcji modelu T: można mieć samochód w każdym kolorze, o ile będzie to kolor czarny. Analogicznie: wzywamy do zgody, ale musi to być zgoda wokół naszej wizji Polski.","Główne osie exposé Mateusza Morawieckiego to normalność, przedsiębiorczość, stabilizacja, obyczajowy tradycjonalizm. Mało było ataków skierowanych w opozycję, a na przemówienie zaproszono wszystkich byłych premierów. PiS, przesuwając się jako całość w lewo, próbuje jednocześnie robić wrażenie, że z lewicą nie ma nic wspólnego i zmierza drogą środka. Niektóre zapowiedzi wydają się całkiem ciekawe, rozsądne i słuszne. Problem w tym, że pierwsze cztery lata rządów PiS każą wątpić w ich wiarygodność.  Exposé to odbicie strategii, jaką PiS chce realizować przynajmniej do majowych wyborów, ale można też założyć, że ma obowiązywać dłużej. Na czym ona polega? Po pierwsze – to próba przesunięcia głównej osi sporu. Zamiast tego na linii PiS-PO ma być ten między PiS a lewicą. Widać to było już w trakcie kampanii wyborczej, gdy rządowe media promowały polityków lewicy, jednocześnie sekując tych z PSL i Konfederacji. To także konsekwencja oklapnięcia PO, które tak bardzo traci na wyrazistości, że przestaje się nadawać na głównego oponenta.  Wykreowaniu nowej linii sporu służy tradycjonalistyczna retoryka PiS, a w exposé – podkreślanie roli rodziny oraz zapewnianie, że Polska pozostanie wolna od ograniczeń, wynikających z poprawności politycznej. Drugi cel to niedopuszczenie do dalszego wzrostu Konfederacji – tu PiS musi balansować pomiędzy werbalnym podkreślaniem swojej prawicowości a tworzeniem i podtrzymaniem obrazu partii „normalnej”, licząc na to, że Konfederacja sama wepchnie się w „nienormalność” (i nie jest to nadzieja całkowicie bezpodstawna), więc przestanie być atrakcyjna dla tradycjonalistów.  Oba te postulaty – kwestie rodziny i obrony przed polityczną poprawnością – są ważne dla konserwatystów czy, ogólniej, osób o prawicowych poglądach. Ten drugi na razie jest spełniany – sam wielokrotnie pisałem o tym, jak lewica próbuje używać choćby kategorii mowy nienawiści do cenzurowania debaty publicznej. Na to PiS dotąd nie pozwolił i zapewne nie pozwoli. Tu deklaracje premiera o tym, że Polska pozostanie krajem wolnym, są szczere. Ale tylko tu.  Kwestia pierwsza to już bowiem głównie czcza retoryka. Jak natychmiast po exposé wytknęli politycy Konfederacji, a także były europoseł Marek Jurek – premier nie zająknął się ani o kwestii przepisów antyaborcyjnych, ani tym bardziej o wypowiedzeniu przez Polskę Konwencji Stambulskiej, co jest od dawna postulatem konserwatystów, słusznie wskazujących, że ta umowa przemyca lewicowy sposób widzenia rodziny. Trwanie Polski w czasie rządów PiS przy Konwencji Stambulskiej jest tym dziwniejsze, że decyzję o jej wypowiedzeniu można by podjąć w zasadzie bez konsekwencji poza krótkotrwałą awanturą z opozycją, rozpisaną na klasyczne role. Umowy nie ratyfikowała duża część krajów naszego regionu.  Retorycznie w sferze wartości PiS sytuuje się na antypodach lewicy. Zarazem jednak w praktyce zaakceptował lewicowe podejście do wielu kwestii – zwłaszcza polityki socjalnej czy redystrybucji – a niektóre z nich pojawiły się w wystąpieniu premiera. Tak jest choćby z zapowiedzią walki z plastikiem – to jeden z ulubionych fetyszy lewicy. Choć pomysł kaucji za plastikowe opakowania pojawił się w rządzie już dawno, nadal nie znamy żadnych analiz, pokazujących, co to w praktyce oznacza, jak wpłynie na gospodarkę oraz jak ma być skonstruowany system, żeby w praktyce nie skończyło się po prostu na kolejnym haraczu od klientów. To zwykły populizm, być może z fiskalnym podtekstem.  Innym twardym postulatem lewicy, który PiS zamierza zrealizować, jest kwestia pierwszeństwa pieszych dopiero zbliżających się do przejścia. O tym na portalu Onet.pl już pisałem. Tu także mamy akcyjność i populizm.  PiS zajmował lewicowe stanowisko w wielu innych kwestiach spoza sfery gospodarki – choćby w sprawie ochrony zwierząt, a jeśli w tej kadencji wprowadziłby zakaz hodowli zwierząt futerkowych i zaostrzył kolejny raz ustawę o ochronie zwierząt, zrealizowałby jedno ze sztandarowych żądań eko-lewicy.  Po drugie – w sprawach gospodarczych premier wiele czasu poświęcił przedsiębiorcom, zapowiadając korzystne dla nich zmiany. Oby zostały zrealizowane – to biznesowi na pewno pomoże. Problem w tym, że z jednej strony Morawiecki mówi o tym, jak ważne jest stabilne otoczenie dla przedsiębiorców, z drugiej zaś całe dotychczasowe rządy PiS charakteryzowały się skrajną niestabilnością i niepewnością. Najnowszym tego przykładem była próba przeforsowania zniesienia limitu 30-krotności ZUS, ale to tylko jeden z wielu przykładów, by przypomnieć choćby burzliwe losy tego projektu, plany jednolitego podatku czy kontredanse wokół podatku od wielkich powierzchni handlowych. To ironia, że PiS zrezygnował z tego fatalnego pomysłu w tym samym dniu, gdy szef rządu mówił o stabilnym otoczeniu dla biznesu. Poczucie niepewności ma odbicie w fatalnym poziomie inwestycji, najgorszym od dawna.  W gospodarczych wątkach exposé widać trwającą fascynację Morawieckiego modelem chińskim i próbę podążania jakąś trzecią drogą. Przy czym Polska to nie Chiny, a trzeciej drogi próbował już ze złymi skutkami Tony Blair wiele lat temu.  Nie mogło się obyć bez rytualnego uderzenia w neoliberalizm, który dla Morawieckiego i Kaczyńskiego jest ulubionym chłopcem do bicia. Z całą pewnością uznają go za większe zło niż socjalizm, skoro sam premier jakiś czas temu mówił o chwalebnej tradycji robotniczej przedwojennych socjalistów. Nigdy natomiast nie powiedział ciepłego słowa o klasykach liberalizmu, nawet tych najbardziej cenionych, jak Milton Friedman czy Fryderyk Hayek.  Według premiera neoliberalizm spowodował „mętlik w systemie wartości” polegający na tym, że „wielu ludzi uwierzyło, że państwo jest kulą u nogi”. „Ta choroba na szczęście powoli odchodzi. Żadna skrajność nie jest dobra” – skwitował premier. To zgrabny zabieg erystyczny ze strony szefa najbardziej etatystycznego i paternalistycznego rządu w historii III RP, bo przy żadnej władzy państwo tak głęboko nie ingerowało w gospodarkę i życie obywatela jak dziś. Cztery lata rządów PiS to skrajne ubóstwienie państwa, któremu również w exposé Morawiecki wyznacza naczelną rolę w gospodarce i kształtowaniu życia społecznego. Można powiedzieć, że to, co proponuje PiS, to również skrajność – skrajność antyliberalna. Szef rządu tymczasem próbuje zakwalifikować tych, którzy przeciw takiemu podejściu protestują, do zbioru „chorych”.  Bardzo intrygująco wypada w tym kontekście zapowiedź stworzenia przez zespół ekspertów pakietu wolnościowego dla biznesu, ale i obywateli. Tu problem z wiarygodnością PiS jest największy. Po pierwsze dlatego, że w przypadku wolności osobistej ten rząd ma na koncie multum antywolnościowych regulacji: ustawa o ziemi, odwrócenie „lex Szyszko”, nakaz rejestracji kart pre paid, zwiększenie uprawnień służb wszelkiego rodzaju, zakaz zabierania dzieci (w tym własnych) na polowania, umożliwienie samorządom wprowadzania regulacji uderzających w kierowców, paranoiczna ustawa śmieciowa (odziedziczona po PO, ale znacząco pogorszona z punktu widzenia obywateli), skutkująca faktyczną inwigilacją mieszkańców i absurdalnymi wymogami dzielenia śmieci na pięć frakcji, zakaz niedzielnego handlu i wiele innych. Znaczna część z nich jest widoczna i zrozumiała tylko dla niewielkich grup szczególnie zainteresowanych osób, dlatego szeroka publiczność może nawet nie zdawać sobie sprawy z ich istnienia. One jednak są faktem. Jak w tej sytuacji miałby wyglądać ów tajemniczy „pakiet wolnościowy”? Jacy eksperci mieliby nad nim pracować? Gdzie miałyby być te nowe obszary wolności, skoro rząd PiS całkiem otwarcie stwierdza, że to państwo ma nad wszystkim panować i wszystkim zarządzać? W jakim stopniu PiS jest otwarty na wolnościowe postulaty, skoro od czterech lat realizuje konsekwentnie antywolnościowy program? W sekcji gospodarczej exposé padła też zapowiedź dla biznesu bardzo ważna – przyspieszenia postępowań sądowych, których długotrwałość jest dziś jednym z największych problemów dla przedsiębiorców. I w tym punkcie jest problem z wiarygodnością, można bowiem postawić pytanie podobne do tego, które PiS wielokrotnie – słusznie – stawiał wobec PO, mówiąc o ośmiu latach jej rządów: dlaczego przez cztery lata nie zajęto się tym problemem, zamiast tego walcząc o pseudoreformę wymiaru sprawiedliwości, której skutki sprowadzają się do obsady najważniejszych stanowisk w sądownictwie przez swoich? Po trzecie – premier wspominał o zjednoczeniu wokół głównych celów i wizji rozwoju Polski. Pojawił się tu jeden konkret – kwestia zagwarantowania w konstytucji własności środków w PPK i na IKE. PiS trafnie diagnozuje, że Polacy niepokoją się, czy państwo im tych pieniędzy nie zabierze. Jeśli jednak tak jest, to wina rozkłada się na obie formacje rządzące w ostatnich dwóch kadencjach. Najpierw PO obrabowała OFE, potem PiS ten rabunek dokończył, pobierając w dodatku haracz za przeniesienie środków, a poprzez swoje pomysły gospodarcze wzmacniając nastrój niepewności.  - Musimy się przekonywać, a nie pokonywać. Nie musimy zgadzać się we wszystkim, zacznijmy od tego, żeby zgodzić się w kilku najważniejszych sprawach. Lech Kaczyński mówił, że Polska potrzebuje rozliczenia win, ale Polska jeszcze bardziej potrzebuje zgody – mówił Morawiecki. Można by tym słowom przyklasnąć, gdyby nie to, że zalatują porażającą hipokryzją. To PiS przez cztery lata przeprowadzał zmiany na rympał, w trybie nocnych głosowań, nie słuchając nie tylko opozycji, ale i rozsądnych, mitygujących głosów z własnego obozu. Tak, opozycja nie ułatwiała sprawy, zamieniając się momentami w bandę tupiących nóżkami bachorów, kwestionujących absolutnie wszystko, ale to na rządzących spoczywa największa odpowiedzialność. Symbolem hipokryzji PiS jest los Pakietu Demokratycznego – regulacji, które miały ułatwić działanie opozycji, a które przed wyborami w 2015 r. PiS obiecywał uchwalić natychmiast po dojściu do władzy. Potem oczywiście o tym zapomniał.  Dzisiejsze wezwania premiera do zgody przypominają słynną ofertę Forda z czasów produkcji modelu T: można mieć samochód w każdym kolorze, o ile będzie to kolor czarny. Analogicznie: wzywamy do zgody, ale musi to być zgoda wokół naszej wizji Polski.  Było w wystąpieniu premiera kilka ciekawych, lecz ogólnikowych zapowiedzi, takich jak odmiejscowienie spraw urzędowych czy system oceny urzędów przez obywateli. To jednak detale.  Ogólny obraz jest przejrzysty: PiS realizuje dwa cele. Pierwszy: lewicowa, nawet lewicowo populistyczna praktyka w wielu dziedzinach, a przy tym mnóstwo narodowej, bogoojczyźnianej retoryki, tak aby przycisnąć do muru lewicę, przejmując coraz większą część jej elektoratu, zarazem korzystając z retorycznego kontrastu z nią. Przy czym korzyść jest tu obopólna, bo na polaryzacji wzmacnia się i druga strona. Jeśli zatem lewica (ta spod znaku SLD i Razem) kiedyś dojdzie do władzy, PiS będzie temu współwinne, i to podwójnie. Najpierw przez pompowanie lewicy jako wygodnego dla siebie punktu odniesienia, potem – przez niezabezpieczenie konserwatywnych instytucji. Bo o instytucjach PiS w ogóle nie myśli.  Drugi cel: zajęcie centrum jako partia „normalności”, czyli uderzenie w mający centrowe ambicje PSL, przy przesunięciu punktu ciężkości centrum na lewo. PiS dąży do tego, żeby „centrum” i „normalność” kojarzyły się z obfitym socjalem, agresywną redystrybucją i potężną rolą państwa. Liberałowie i wolnościowcy mają być zredukowani do roli ekstremum – tak ma się stać między innymi z Konfederacją, w której silny jest akcent liberalny gospodarczo. ",Politycy PiS podczas wieczoru wyborczego 13 października,
https://wiadomosci.onet.pl/tylko-w-onecie/pis-wycofalo-sie-z-projektu-zniesienia-30-krotnosci-zus-kropiwnicki-komentuje/hp1nppy,"PiS wycofało się z projektu zniesienia 30-krotności ZUS. Kropiwnicki: to ich zabolało, liczyli na te pieniądze","Robert Kropiwnicki był gościem Piotra Kędzierskiego w programie ""Onet Rano."". Poseł PO wypowiedział się na temat wycofania się PiS z projektu zniesienia 30-krotności ZUS. Przeciwni ustawie byli m.in. politycy współpracującego z PiS Porozumienia Jarosława Gowina. - To będzie zupełnie inna kadencja. PiS naprawdę nie ma większości. Zrozumieli to, jak im się postawił Gowin i musieli się wycofać. To ich zabolało. To jest 7 mld do budżetu. Liczyli na te pieniądze, a tymczasem ich koalicjant powiedział ""nie"" – powiedział Kropiwnicki. Chcesz dowiedzieć się więcej? Kliknij tutaj: vod.pl.",,,
https://wiadomosci.onet.pl/kraj/jaroslaw-gowin-zjednoczona-prawica-udowodnila-ze-lacza-ja-porozumienie-o-silnych/npw2klq,Jarosław Gowin po fiasku projektu PiS bez poparcia Porozumienia: gramy do jednej bramki,"Po oficjalnym poinformowaniu, że PiS wycofuje ustawę ws. 30-krotności ZUS, w Sejmie doszło do spotkania liderów Zjednoczonej Prawicy. Tematem spotkania – według informatorów Onetu – była umowa koalicyjna oraz model współpracy dot. popierania kluczowych dla rządu ustaw przez wszystkie partie tworzące  Zjednoczoną Prawicę.","Z informacji Onetu wynika jednocześnie, że to ""w związku z pilną potrzebą spotkania w gronie liderów koalicji rządzącej wycofany został projekt ustawy dotyczący zniesienia limitu 30-krotności składek ZUS"", przeciwko któremu twardo opowiadało się Porozumienie Jarosława Gowina. Po godz. 19 na Twitterze komentarz umieścił Jarosław Gowin. Nie napisał nic o spotkaniu z Jarosławem Kaczyńskim i Zbigniewem Ziobrą, ale stwierdził, że: ""wbrew tym, którzy wieszczyli dekompozycję Zjednoczonej Prawicy, udowodniliśmy, że łączące nas porozumienie ma silne fundamenty programowe. Gramy do jednej bramki. #30-krotność"". Pis swój projekt wycofał, ale lewica wniosła dzisiaj swój. Emerytura minimalna w wysokości 1600 zł dla każdego obywatela, a także emerytura maksymalna - takie propozycje zawiera projekt ustawy, który przedstawiła dzisiaj Lewica. Klub popiera zniesienie tzw. limitu 30-krotności ZUS, ale podkreśla, że uzyskane w ten sposób pieniądze ""mają pozostać w systemie"". Jednocześnie Lewica chce zniesienia tzw. limitu 30-krotności ZUS i wprowadzenia emerytury maksymalnej w wysokości sześciokrotności płacy minimalnej - w 2021 r. 15 tys. 600 zł miesięcznie. - To umożliwia zatrzymanie pieniędzy ze zniesienia 30-krotności w systemie. Nie pójdą na zasypanie dziury w budżecie - dodała Biejat. - Nasz projekt zakłada roczne vacatio legis. Liczymy, ze pani marszałek nada naszemu projektowi bieg, skieruje go do szerokich konsultacji społecznych. Będziemy tego pilnować - zapowiedziała posłanka partii Razem. Czytaj także: 30-krotność ZUS. Co to jest?",Jarosław Gowin,
https://wiadomosci.onet.pl/tylko-w-onecie/debata-po-expose-premiera-prezes-pis-ostentacyjnie-opuszcza-sale/g417c1p,Prezes PiS ostentacyjnie opuszcza salę,"Podczas wystąpienia Grzegorza Schetyny doszło do niecodziennej sytuacji. Gdy lider PO wszedł na mównicę, to prezes PiS ostentacyjnie opuścił salę. - Nie wiadomo, do którego expose się odnieść. Czy do tego premiera Morawickiego, czy prezesa Kaczyńskiego. (...) Widocznie trzeba było poprawić expose, bo nie było powiedziane tak, jak oczekuje prezes - mówił Grzegorz Schetyna, odnosząc się do wystąpienia Jarosława Kaczyńskiego, który przemawiał po expose premiera.",,,
https://wiadomosci.onet.pl/kraj/adam-hofman-o-kaczynskim-wyrzuceniu-z-pis-i-harvardzie/0lg6y8w,Adam Hofman: Jarosław jest Harvardem polskiej polityki,"- Praktykowałem u Jarosława Kaczyńskiego. Jako rzecznik partii pracowałem z nim bezpośrednio, codziennie i poznawałem polityczny fach. Starałem się być taki jak on. Chciałem powielać te wzorce i często wychodziła z tego karykatura - mówi w rozmowie z ""Rzeczpospolitą"" Adam Hofman, były rzecznik PiS, dziś właściciel agencji consultingowej.","Były polityk PiS w rozmowie z Piotem Witwickim przypomina swoją przeszłość w partii Kaczyńskiego. - Szufladkowałem ludzi i oczerniałem daną ich kategorię. Oczywiście politycznie - przyznaje. Podkreśla, że był taki, jaki nie chciał być. - Ja przecież tego wszystkiego nie widziałem. Czasem ktoś mi coś mówił, zwracał uwagę. Ja się nad tym zastanawiałem, ale za chwilę biegłem dalej. Nie oglądałem się za siebie - wspomina. - Myślałem wtedy o sobie w następujący sposób: jestem w polityce i zostanę premierem, liderem. To był mój cel w długiej perspektywie, wokół którego budowałem frakcję i ludzi. Nagle bum i tego wszystkiego nie ma - mówi w rozmowie z dziennikiem. Adam Hofman pytany, co najbardziej cenił u Jarosława Kaczyńskiego, odpowiada: ""przede wszystkim cierpliwość"". - To człowiek, który długo czekał, żeby w polityce zebrać wszystko. Nauczyłem się też jednej rzeczy, która przydała mi się w czasie tego kryzysu. Na własnym zresztą przykładzie. Gdy mieliśmy w partii kryzys i wszystko płonęło, Jarosław siedział i czytał sobie gazetę. Zastanawiałem się: jak on może być taki spokojny? A on sobie odkładał sprawę w miejsce, którego nie ma. Od tego momentu, to było poza nim - wspomina. Hofman mówi też o umiejętności prezesa PiS, ""którą mają ludzie, którzy przechodzą do historii"". - I to jest naginanie rzeczywistości do tego, co on ma w głowie. On się nie nagina do rzeczywistości, tylko ją ugniata. Robi to tak skutecznie i z taką determinacją, że w końcu mu się to udaje - zaznacza. - Mądrych ludzi nie brakuje, a oni są cały czas w okowach formy. Są ukąszeni Jarosławem. Nie potrafią się z niego wyrwać. Rozmawia się z nimi, jak ze zbuntowanym pisowcem. Upadłym aniołem, ale jednak pisowcem - mówi Hofman o dawnych kolegach z partii. Samego prezesa określa słowami: ""Jarosław jest Harvardem polskiej polityki. Pewnie sam brzmię teraz, jakbym był nim ukąszony"". Czy głosował na niego w ostatnich wyborach? - (...) głosowałem na kandydata z listy warszawskiej, bo go znam. To nie był Jarosław, on miał pewny mandat. - twierdzi. Pytany, czy identyfikuje się z polityką PiS, odpowiada: ""W ogóle nie śledzę polityki. O wielu wydarzeniach dowiaduję się po kilku dniach."" Czy Rafał Trzaskowski jest osobą, która mógłby tak jak PiS ""naginać rzeczywistość""? - pyta Witwicki. Hofman odpowiada: ""jeszcze nie teraz"" - Może kiedyś. Dziś, by wystartować, brakuje mu jednej rzeczy: namacalnego sukcesu. Śp. Lech Kaczyński miał muzeum, do którego można było pójść i dotknąć ręką - tłumaczy. Twierdzi, że Trzaskowski powinien w spektakularny sposób rozwiązać jakiś problem. - Na przykład wybudować sto przedszkoli - sugeruje. W rozmowie poruszony jest też temat studiów Hofmana na Harvardzie. - Dwa lata się do tego przygotowywałem. Praca kilka razy w tygodniu z native speakerem i prace domowe jak w szkole. Nie było łatwo się do tego zmusić. Robiłem to w poczuciu, że nigdy nie będę odpowiednio gotowy. Przecież to Harvard. Ostatecznie przyjąłem filozofię myślenia Amerykanów. Trzeba być wystarczająco gotowym i po prostu to robić - tłumaczy. Przyznaje, że ""nadrabia wiele zaległości"" - W polityce człowiek więdnie w niektórych dziedzinach, zupełnie omija go rozwój. Polityk nie czyta, tylko przegląda tytuły - kwituje. Więcej na stronie ""Rzeczpospolitej"".",Adam Hofman,
https://wiadomosci.onet.pl/tylko-w-onecie/poczatek-kadencji-jak-u-hitchcocka-opinia/hb6yp7w,Początek kadencji jak u Hitchcocka [OPINIA],"Czy z pierwszych ruchów nowej/starej władzy można wyczytać jakiś całościowy plan? Zwolennicy tezy o galaktycznym geniuszu Naczelnika zalewają media społecznościowe wezwaniami, aby mu zaufać i zapewniają, że na pewno stoi za tym jakaś przebiegła strategia, nawet jeśli nie są jej w stanie przeniknąć najtęższe głowy na planecie. Nie podzielam tej tezy.","Jest jak u Hitchcocka: najpierw trzęsienie ziemi, a potem napięcie rośnie. Kumulacja działań starej/nowej władzy w pierwszych dniach nowego parlamentu każe postawić pytanie: czy leci z nami pilot? A jeśli leci, to jaki wziął kurs? Oto wyliczenie najważniejszych wydarzeń i zapowiedzi z pierwszych dni nowej kadencji: deklaracje odchodzącego ministra rozwoju i finansów Jerzego Kwiecińskiego o niemożności utrzymania zamrożonych cen energii, wielki powrót projektu zniesienia 30-krotności, zapowiedź liczenia składek ZUS od pełnej wysokości umów zlecenia, wzajemne karesy PiS i Razem (Magdalena Biejat głosami PiS na czele ważnej światopoglądowo komisji, deklaracja Razem, że może ewentualnie poprzeć zniesienie limitu 30-krotności), drastyczne podniesienie akcyzy na alkohol i papierosy, wreszcie ponowne desygnowanie do Trybunału Konstytucyjnego Krystyny Pawłowicz i Stanisława Piotrowicza, ale już nie najmniej kontrowersyjnej Elżbiety Chojny-Duch.  Czy z tego wszystkiego można wyczytać jakiś całościowy plan? Zwolennicy tezy o galaktycznym geniuszu Naczelnika zalewają media społecznościowe wezwaniami, aby mu zaufać i zapewniają, że na pewno stoi za tym jakaś przebiegła strategia, nawet jeśli nie są jej w stanie przeniknąć najtęższe głowy na planecie. Nie podzielam tej tezy. Nie tylko w kwestii wezwań, by Naczelnikowi zaufać – polityka to nie religia, gdzie ufamy Panu Bogu. Do polityków należy mieć stosunek wręcz przeciwny: z zasady obdarzać ich głęboką nieufnością.  Przede wszystkim jednak nie da się w polityce realizować planu, który ma zbyt wiele współzależnych elementów, zbyt wiele niewiadomych i różną dynamikę w różnych swoich wątkach. W przypadku tego, co się teraz dzieje, każde zdarzenie można w jakiś sposób racjonalnie wyjaśnić, natomiast wątpliwe, aby razem miały być częścią doskonale przemyślanego planu.  Jeśli przyjąć – a jest to założenie racjonalne – że PiS za najważniejszy cel w najbliższym czasie uważa wygranie wyborów prezydenckich, te zaś wygrywa się w drugiej turze w centrum, prezydent będzie w trudnej sytuacji. Najpierw – musząc zaprzysięgać dwie fatalne osoby do TK. Dwa – musząc zdecydować w sprawie nadchodzących regulacji, skutkujących generalnie wzrostem fiskalizmu. Wszystko to pójdzie na jego konto. Przyjrzyjmy się tym sprawom.  Zaprzysiężenie Pawłowicz i Piotrowicza przypomni wyborcom nocne zaprzysięganie przez prezydenta sędziów do TK, w tym „nadmiarowych”. Co gorsza, pokaże Andrzeja Dudę jako marionetkę w rękach PiS, bo przecież wcześniej ludzie prezydenta sygnalizowali, że obie kandydatury – w szczególności Piotrowicza – mu się nie podobają. Obie jednak zostały ponownie zgłoszone. Obie – czyli prezydentowi nie udało się ugrać tutaj z własną macierzystą partią nawet marnego kompromisu. Trudno o lepszy pretekst dla przeciwników Andrzeja Dudy, by nazywać go „pacynką w rękach prezesa”. Prezydent nic już jednak zrobić nie może. Może się jedynie starać zrzucić winę za nominacje na PiS, co u progu kampanii będzie wyglądało fatalnie.  Dlaczego w takim razie PiS tego Andrzejowi Dudzie nie oszczędził? Jakiś czas temu pisałem o tych kandydaturach do TK na Onet.pl. Wysunąłem wtedy kilka hipotez. Dzisiaj najbardziej prawdopodobne wydają się dwie. Przede wszystkim, że chodzi o umieszczenie w TK dwojga najwierniejszych pretorianów i zabezpieczenie się w trybunale na wypadek przegranej obecnego prezydenta – paradoksalnie, bo właśnie ta akcja zwiększa prawdopodobieństwo porażki. Druga – że jesteśmy w fazie, gdy zaspokajane mają być potrzeby twardego elektoratu i to jest element tej gry. Moim zdaniem bilans dla prezydenta będzie jednak zdecydowanie ujemny.  Dalej mamy kwestię 30-krotności. Choć wniosek został zgłoszony przez grupę posłów, to faktycznie jest to oczywiście projekt rządowy. Posłowie PiS mówią o tym zresztą niemal całkiem otwarcie. Przypomnijmy, że w pierwszej kadencji PiS był wielokrotnie krytykowany za tę fatalną praktykę, która pozwala wnosić projekty de facto rządowe na rympał. Projekt poselski, odmiennie niż rządowy, nie wymaga bowiem ani oceny skutków regulacji, ani konsultacji społecznych.  Tę sprawę trzeba widzieć w kontekście szerszym, niż tylko sytuacja Andrzeja Dudy, który sygnalizował, że nie chciałby takiej ustawy na swoim biurku widzieć. Ten kontekst to przygotowania do podpisania nowej umowy koalicyjnej z partią Jarosława Gowina, twardo obstającą przy sprzeciwie wobec zniesienia limitu. Ewentualne ustępstwo PiS i kompromis – na przykład ustalenie limitu 40-krotności – wzmocniłoby Porozumienie. Tylko po co PiS miałoby to robić? Owszem, można by założyć, że celem jest podbudowanie frakcji Zjednoczonej Prawicy, która ma przyciągać klasę średnią. Ja jednak uważam, że gra, poza kwestią wpływów do budżetu, idzie o co innego: o pokazanie Gowinowi, że nie może liczyć na zbyt wiele, bo nie jest niezbędny. PiS może zebrać wystarczająco wielu socjalistów z lewicy, żeby ustawę przegłosować, a nawet skłonić część ludzi Gowina, żeby ją poparli. Tak, Porozumienie ma w tej sprawie uchwałę, która zobowiązuje do głosowania przeciw. Ale kto powiedział, że jeśli ktoś z jego posłów ją złamie, to nie znajdzie natychmiast miejsca w PiS? Ot, taka mała wewnątrzkoalicyjna korupcyjka polityczna.  Jest też hipoteza, że rzecz ma służyć podbudowaniu prezydenta. Że to gra, prowadzona tylko po to, żeby prezydent mógł ustawę zawetować. Nie sądzę. Głównie dlatego, że inne zapowiedzi i działania – ZUS od pełnej umowy zlecenia, drastyczna podwyżka akcyzy na używki, a także coraz częstsze wspominanie przez rządzących o spowolnieniu gospodarczym – świadczą o tym, że główną motywacją jest perspektywa radykalnego pogarszania się sytuacji finansowej państwa przy ogromie sztywnych wydatków, wprowadzonych przez PiS, oraz przy hojnych obietnicach. Może prezydent mimo to ustawę zawetuje, ale wtedy z kolei narazi się socjalnie nastawionym wyborcom PiS, którzy od początku funkcjonowania tej władzy oczekują nie tyle, że im się polepszy, co że „bogaczom” się pogorszy.  O tym, że zniesienie limitu uderza w najbardziej przedsiębiorczych, najlepiej wykształconych specjalistów, zatrudnionych w formie podobno przez PiS najbardziej pożądanej, czyli na umowie o pracę – nawet nie warto pisać. Nie ma się to nijak do deklaracji o tym, że Polska ma być innowacyjna, składanych przy każdej okazji przez premiera. Ale o długofalowych skutkach nikt tutaj nie myśli. Arcyciekawe jest natomiast, czy plan obejmuje również zniesienie limitu samych emerytur, czy też pozostawienie go w ustawie. To bowiem oznaczałoby spełnienie zbójeckiego wręcz postulatu Razem: poprzemy regulację, jeśli zniesiony zostanie limit składek, ale emerytury będą ograniczone. Innymi słowy: niech „bogacze” się składają, ale za swoje ogromne składki dostaną psią emeryturę.  Istnieje możliwość, że motywem łączącym te działania jest chęć skumulowania wszystkiego co kontrowersyjne w pierwszym etapie, żeby później móc iść już łagodnym kursem. Że Jarosław Kaczyński chce dopieścić swój twardy elektorat – ten, który zachwyca się Krystyną Pawłowicz, Stanisława Piotrowicza uważa za dzielnego i bohaterskiego pogromcę „kasty”, siłą właściwie wciągniętego do PZPR, oraz sądzi, że „bogacze” to co do jednego kombinatorzy i złodzieje, więc trzeba ich dojechać kolejnymi podatkami. Oraz który daje sobie wciskać bujdy o dobijającym polski naród alkoholizmie, co ma uzasadniać podwyżkę akcyzy.  Gdyby była to prawda, miękki kurs musiałby zostać obrany bardzo szybko, najdalej po Bożym Narodzeniu. Ale czy to się uda? Kampania prezydencka faktycznie już się zaczęła. Pamięć wyborców jest krótka, jednak nie aż tak, żeby nie pamiętać, co Andrzej Duda podpisze kilka miesięcy przed wyborami. Zwłaszcza że w przypadku ustawy o 30-krotności szansę ma wykazać się Senat – jeśli uchwaloną przez Sejm ustawę przetrzyma do ostatniej chwili (przez 30 dni), moment jej podpisania przez prezydenta będzie jeszcze bliżej majowych wyborów. Owszem, zniesienie limitu dotknie względnie małej liczby ludzi, a część z nich zapewne zmieni formę zatrudnienia. Idzie jednak o to, że prezydent wsparłby kurs, który przed wyborami do Sejmu prawdopodobnie kosztował PiS kilka procent i wzmocnił Konfederację.  To właśnie ta partia może na tej sytuacji najbardziej skorzystać. To Konfederacja natychmiast zaatakowała PiS za nominację dla Biejat. Faktycznie znamienną, bo przecież – nawet jeśli uznać, że mieliśmy do czynienia ze standardowym podziałem szefostw w komisjach – to akurat ta konkretna komisja jest dla konserwatywnych wyborców bardzo ważna i lewica nie musiała mieć przewodnictwa akurat w niej. I nie jest to przewodnictwo – jak twierdzą niektórzy – malowane. To od przewodniczącego komisji zależy stosowanie sejmowej zamrażarki – projekt ustawy, na przykład w sprawie ograniczenia prawa do aborcji, może w komisji czekać na zaopiniowanie długie miesiące, nawet lata.  To Konfederacja ostro punktowała PiS za nominację dla Stanisława Piotrowicza. To wreszcie Konfederacja przyjęła na ostatnim etapie kampanii ostro wolnorynkowy kurs, kontrastujący z zapowiedziami radykalnego podwyższenia płacy minimalnej, wygłaszanymi przez Kaczyńskiego, co ugrupowaniu Bosaka, Brauna i Korwin-Mikkego zaprocentowało. Nie wiadomo, kogo ta partia wystawi jako kandydata na prezydenta, bo mają o tym zdecydować prawybory. Jeśli będzie to jakaś – mówiąc delikatnie – kontrowersyjna postać, Konfederacja może stracić szansę na wykorzystanie sytuacji. Ale jeśli będzie to osoba bardziej umiarkowana, może odnieść sukces – znów kosztem PiS czy w tym wypadku Andrzeja Dudy. Sukcesem zaś byłby właściwie każdy wynik przekraczający rezultat Konfederacji z wyborów do Sejmu.  Co zrobią wyborcy Konfederacji w drugiej turze? Stawiałbym, że o ile kontrkandydatem Andrzeja Dudy nie będzie ktoś radykalnie lewicowy (choć kimś takim z punktu widzenia elektoratu Konfederacji może się okazać również Małgorzata Kidawa-Błońska) – większość z nich może zostać w domu. A to, wobec mobilizacji drugiej strony, może być dla obecnego prezydenta poważny kłopot.  Zobacz więcej tekstów Warzechy w Onecie","""Zwolennicy tezy o galaktycznym geniuszu Naczelnika zalewają media społecznościowe""",
https://wiadomosci.onet.pl/tylko-w-onecie/the-best-of-onet-na-weekend-najciekawsze-materialy-mijajacego-tygodnia/mtjl99k,The Best of Onet na weekend. Najciekawsze materiały mijającego tygodnia,Przedstawiamy najciekawsze materiały opublikowane w Onecie w mijającym tygodniu. Przegapiłeś jeden z nich? Nic straconego. Zapraszamy do lektury.,"Ludzie myślą, że Nord Stream 2 to zwykła rura, a jest to miejsce, gdzie ogniskuje się nowy polityczny i gospodarczy porządek świata – mówi ekspert z zakresu energetyki Piotr Maciążek. Przypomina, że właśnie Polska ma w ręku narzędzia, które mogą doprowadzić do ekonomicznego upadku rosyjskiego projektu oraz że tej zimy Rosja znowu może zakręcić kurek z gazem.  Zobacz cały materiał W szczerym, pożegnalnym przemówieniu Donald Tusk, ustępujący przewodniczący Rady Europejskiej, powiedział, że w minionych pięciu latach najważniejsza dla niego była walka o jedność Unii i ostrzegł Wielką Brytanię, że brexit będzie oznaczał koniec jej imperium. David M. Herszenhorn z POLITICO, relacjonując mowę Tuska, zażartował, że ""Donald jest teraz bardzo kulawym kaczorem"", przywołując angielskie określenie ""lame duck"", które opisuje bezsilnego na końcu swojej kadencji polityka. Zobacz cały materiał Od tego zacznie się w Senacie przechodzenie do obozu PiS. Zainteresowany senator nie ogłosi walnie, że zmienia partyjne barwy. On najpierw nie pojawi się na jakimś głosowaniu, powie, że był chory, miał ważne spotkanie w okręgu. Ujawni się dopiero po jakimś czasie - ocenia w rozmowie z Onetem historyk i politolog z UKSW prof. Antoni Dudek. Zobacz cały materiał - Byłem przekonany, że to moja ostatnia misja. Pożegnałem się z żoną i dziećmi. Przed wylotem zadzwoniłem do ojca powiedzieć mu, że go kocham – mówi w rozmowie z Onetem Robert O'Neill, były snajper, który zabił przywódcę Al-Kaidy. Zobacz cały materiał 30 Polaków - znanych i mniej znanych, ale na pewno takich, którzy zapisali się na kartach polskiej historii. Z okazji dzisiejszego Święta Niepodległości proponujemy wam podróż w przeszłość i rozpoznanie polskich królów, pisarzy, polityków oraz naukowców. Czy trzy informacje o postaci wystarczą, by ją rozpoznać? Spróbujcie zdobyć komplet punktów. Zobacz cały materiał W latach dziewięćdziesiątych mafia rosła w siłę tak samo jak kluby i dyskoteki. A te ostatnie stwarzały ogromne możliwości „inwestycyjne”. Zobacz cały materiał – Robi się ze mnie czarną owcę, a na to nie mogę pozwolić – mówi w szczerym wywiadzie Joanna Wołosz, reprezentantka Polski w siatkówce. Zobacz cały materiał Robert jechał do rodziców, Aśka była w drodze do pracy. Darek był na dzień przed urlopem, a Natalia chciała spotkać się z mamą. Dzień później każde z nich stało się cyfrą. Częścią jednej z rubryk w policyjnej statystyce. „Ranni” w wypadkach drogowych. W ubiegłym roku było ich w Polsce ponad 37 tysięcy. Każdy z nich to inna historia, często dramatyczna. Zobacz cały materiał Na nasze koncerty ludzie przychodzili po to, by kompletnie oderwać się od rzeczywistości. Zapomnieć o tym, że jest szaro, że nie wystarcza do pierwszego, że mają problemy. Przez to, że byliśmy tak trochę ""od czapy"" ubrani i proponowaliśmy coś zupełnie innego, ludzie zabierali ze sobą nasze piosenki, wnosząc trochę radości do swoich domów. I o to nam chodziło – wspomina w rozmowie z Onetem Paweł Stasiak, wokalista Papa D (dawniej Papa Dance). Zespół obchodzi właśnie 35-lecie istnienia. Zobacz cały materiał Józef Piłsudski starał się przekonywać najbliższych, że wcale się nie zakochał i że żeni się z czysto cynicznych względów. Trudno w to uwierzyć, zwłaszcza biorąc pod uwagę radykalną decyzję, na jaką zdecydował się dla swojej wybranki. Zobacz cały materiał Skończyły się czasy, gdy Jarosław Kaczyński czuł się w Sejmie komfortowo, bo dysponował stabilną większością. W tej kadencji większość PiS zależy od humorów Jarosława Gowina i Zbigniewa Ziobry. A narodowcy i lewica zadbają o to, żeby komfort prezesa się skończył. Zobacz cały materiał",Posiedzenie Sejmu,
https://wiadomosci.onet.pl/tylko-w-onecie/newsletter-onetu-andrzej-stankiewicz-ziobro-poparl-bohatera-afery/6psyqzv,Newsletter Onetu. Andrzej Stankiewicz: Ziobro poparł bohatera afery,"Na początku kadencji Jarosław Kaczyński zawsze lubi pokazać swoim własnym ludziom miejsce w szeregu. Po przegranej w 2007 r. zrobił czystkę w partii — wtedy odszedł m.in. Ludwik Dorn, wcześniej przez lata najbliższy polityczny sojusznik i przyjaciel, trzeci bliźniak. Po porażce w 2011 r. Kaczyński wyrzucił Zbigniewa Ziobrę i jego ludzi, w tym Jacka Kurskiego. Po zwycięstwie w 2015 r. rozpętał wojnę o Trybunał Konstytucyjny, w którą wplątał prezydenta Andrzeja Dudę i premier Beatę Szydło, uniemożliwiając im budowę niezależnej pozycji i flirt z elektoratem umiarkowanym.","Co Kaczyński planuje na rok 2019? Wygląda na to, że w pierwszej kolejności lekcję dla Jarosława Gowina. Po wyborach okazało się, że Gowin wprowadził z list PiS 18 posłów, a zatem Kaczyński nie ma większości w Sejmie bez jego ludzi. W tej sytuacji Gowin przypomniał sobie, że jest liberałem i zażądał wstrzymania podwyżek ZUS dla najlepiej zarabiających. Chodzi o pomysły PiS na zniesienie tzw. 30-krotności. Wedle obecnych przepisów składka na ZUS rośnie wraz z wynagrodzeniem dopóty, dopóki w ciągu roku nie osiągamy zarobków przekraczających 30-krotność prognozowanej średniej krajowej w ciągu roku. Wówczas przestajemy płacić ZUS, co oznacza wyższe zarobki na rękę i mniejsze koszty dla pracodawców. I co się okazało po ultimatum Gowina? Że pierwszy wniesiony do Sejmu przez PiS projekt dotyczy likwidacji 30-krotności. A Kaczyński może liczyć w tej kwestii na lewicę, pokazując Gowinowi, że jego spóźniony liberalizm w tej kadencji da się obejść dzięki koalicji prawicy socjalistycznej z socjalistyczną lewicą. A lider SLD Włodzimierz Czarzasty przekonywał mnie wczoraj, że lewica dostała szefostwa trzech ważnych komisji sejmowych — społecznej, spraw wewnętrznych oraz mniejszości narodowych — bo po prostu ciężko pracuje. Pewnie ma rację, co też tłumaczy, dlaczego znacznie większa Platforma dostała komisje pośledniejszego sortu. Zapewne też dzięki tej legendarnej pracowitości lewicy, PiS wybrał na wicemarszałka Sejmu właśnie Czarzastego. I to mimo, że w swym raporcie dotyczącym afery Rywina Zbigniew Ziobro uznał go niegdyś za członka zorganizowanej grupy przestępczej, która stała za tym korupcyjnym skandalem. Ba, sam Ziobro teraz za nim zagłosował! Widać po prostu rzeczywiście etos wspólnej pracy zwyciężył. Andrzej Stankiewicz jest autorem Informacyjnego Newslettera Onetu – zapisz się już dziś! Tu znajdziesz formularz. Wszystkie warianty F-35 Joint Strike Fighter przyjęte w Siłach Powietrznych, Marynarce Wojennej i Korpusie Morskim USA ""psują się częściej niż planowano, a ich naprawa zajmuje więcej czas"" - ocenia główny tester broni Pentagonu w Kongresie. A Polska zamierza kupić 32 samoloty F-35. Pamiętają Państwo słynną Deklarację LGBT+, którą podpisał prezydent Warszawy Rafał Trzaskowski? Wydatnie przyczynił się w ten sposób do przegranej swej formacji w wyborach europejskich. Dziennikarz Onetu Piotr Halicki sprawdza, jak przebiega wprowadzanie w życie owego dokumentu. Na przykład — wciąż trwają przygotowania do wprowadzenia do szkół zajęć z edukacji seksualnej, ale rozpoczęły się już szkolenia dyrektorów i są lekcje antydyskryminacyjne. Senator Bogdan Klich (PO) był moim gościem w programie “Onet Opinie”. Klich przekonywał, że przejęcie przez opozycję kontroli nad Senatem to duży sukces szefa PO Grzegorza Schetyny. Czy zatem Schetyna ocali stanowisko? To zależy od wyborów prezydenckich. Klich zasugerował, że Małgorzata Kidawa-Błońska jest co prawda faworytką prawyborów prezydenckich w Platformie, ale przed nią sporo pracy, aby mogła się liczyć w starciu Andrzej Dudą. Z kolei w politycznym słuchowisku „Stan po Burzy” — które przygotowuję wraz z Agnieszką Burzyńską z „Faktu” — zastanawiamy się nad kilkoma kwestiami. Kto zyskuje, a kto traci w nowym rządzie Mateusza Morawieckiego? Czy Senat w rękach PiS to tylko kwestia czasu? Trochę śmiejemy się też ze wspomnianych prawyborów prezydenckich Platformy, bo mogą się skończyć interwencją Donalda Tuska. Nowy marszałek Senatu Tomasz Grodzki z prędkością uwielbianych przez siebie drogich aut wjeżdża na pierwszą polityczną linię. Wczoraj wygłosił swoje pierwsze telewizyjne orędzie. Widać, że poza motoryzacją, ma słabość do poezji, zwłaszcza Homera. „W naszej »Odysei« przez życie w poszukiwaniu szczęścia i spełnienia marzeń, jednym idzie łatwiej, innym trudniej, niektórych ta wędrówka wyrzuca na margines, a inni muszą dźwigać ciężki krzyż”.",Andrzej Stankiewicz,
https://wiadomosci.onet.pl/kraj/wroci-projekt-zakazu-hodowli-zwierzat-na-futra-decyzja-prezesa-pis-moze-na-to/x81yemc,Wróci projekt zakazu hodowli zwierząt na futra? Decyzja prezesa PiS może na to wskazywać,"Jarosław Kaczyński po raz pierwszy od lat zapisał się do ponadpolitycznego zespołu w Sejmie. Chodzi o Parlamentarny Zespół Przyjaciół Zwierząt. ""Rzeczpospolita"" twierdzi, że w tle pojawia się pomysł na ponowne prace nad zakazaniem hodowli zwierząt na futra.","We wtorek odbyło się pierwsze posiedzenie Sejmu IX kadencji, podczas którego do prezesa PiS podeszła posłanka Koalicji Obywatelskiej Katarzyna Piekarska. Podpisał przyniesiony przez nią dokument, czyli listę członków Parlamentarnego Zespołu Przyjaciół Zwierząt. Piekarska w rozmowie z „Rzeczpospolitą"" wspomina, że w przeszłości współpracowała już z Kaczyńskim w zespole o takiej nazwie. Jednak później przyjął on zasadę nieuczestniczenia w zespołach parlamentarnych o charakterze ponadpartyjnym. Tymczasem w skład Zespołu Przyjaciół Zwierząt, zdążyli zapisać się m.in. Paweł Kukiz z PSL-Kukiz'15, Michał Szczerba z KO oraz Krzysztof Śmiszek i Joanna Senyszyn z Lewicy. Piekarska dodaje, że gest Kaczyńskiego interpretuje jako sygnał chęci powrotu do nowelizacji ustawy o ochronie zwierząt. Projekt zgłoszony w ubiegłej kadencji przewidywał m.in. podwyższenie kar za znęcanie się nad zwierzętami, zakaz uboju rytualnego, zakaz trzymania psów na łańcuchach i powszechny obowiązek ich czipowania. Największe kontrowersje budził zakaz hodowli zwierząt futerkowych. Projekt zaczęły atakować niektóre media, m.in. związane z o. Tadeuszem Rydzykiem. Ostatecznie projekt, choć był zaledwie drugim, pod którym w tamtej kadencji podpisał się Kaczyński, nie dostał numeru druku sejmowego. O tym, że zakaz hodowli na futra będzie jednym z priorytetów zespołu, mówi Piekarska. Czy gest prezesa jest sygnałem potwierdzającym powrót do projektu? Z informacji ""Rzeczpospolitej"" wynika, że w nieoficjalnych rozmowach Kaczyński potwierdza, iż chce zamknąć fermy zwierząt futerkowych, choć nie podaje kiedy miałoby to nastąpić. Źródło: Rzeczpospolita",Jarosław Kaczyński,
https://wiadomosci.onet.pl/kraj/zmiany-w-zus-konflikt-w-rzadzie-ugrupowanie-gowina-zaglosuje-przeciwko-pis/60n6v5e,Ugrupowanie Gowina zagłosuje przeciwko PiS? Sasin zabiera głos,"Szykują się zmiany dot. ZUS. - Będziemy przekonywać naszych koalicjantów z Porozumienia, wicepremiera Jarosława Gowina, że warto poprzeć likwidację limitu 30-krotności przy składkach ZUS - zapowiedział wicepremier Jacek Sasin. Według niego Sejm może zająć się projektem w przyszłym tygodniu.","W środę trafił do Sejmu projekt PiS zakładający likwidację od 2020 r. górnego limitu przychodu, do którego płaci się składki na ubezpieczenia emerytalne i rentowe - tzw. 30-krotności ZUS. Według autorów projektu, ma to przynieść dodatkowe 7,1 mld zł. Przeciwnikiem likwidacji tego limitu jest wicepremier Gowin. Jego zdaniem likwidacja 30-krotności oznaczałaby realne podniesienie podatków dla wolnych zawodów i dla najwyżej wykwalifikowanych specjalistów, co z kolei skutkowałoby emigracją takich osób. Pod koniec października Gowin poinformował, że w jego ocenie ""ustalenia polityczne są jednoznaczne: 30-krotność składek na ZUS zostanie utrzymana"". Miało się to jednak wiązać z koniecznością wprowadzenia zmian do budżetu na 2020 r. Sasin zapytany w czwartek w TVN24, z kim PiS chce przegłosować w Sejmie likwidację limitu 30-krotności, wicepremier Gowin i jego ugrupowanie, które wchodzi w skład Zjednoczonej Prawicy, jest przeciw. - Chcemy przegłosować tę ustawę wspólnie z naszymi koalicjantami ze Zjednoczonej Prawicy i będziemy o tym rozmawiać, będziemy również przekonywać naszych koalicjantów z Porozumienia, pana premiera Gowina, że warto te rozwiązanie poprzeć, bo koniec końców to będzie rozwiązanie dobre - powiedział Sasin. Na uwagę, że zarząd Porozumienia zobowiązał parlamentarzystów tego ugrupowania do głosowania przeciwko takim rozwiązaniom, Sasin odpowiedział, że wierzy w to, że dopóki ustawa nie jest głosowana, to wszystko jest możliwe i przekonanie koalicjantów też jest możliwe. - Nie dziwi mnie to, że są tutaj różnice między nami. Gdybyśmy się we wszystkim zgadzali, to byśmy byli w jednej partii - powiedział. Przypomniał, że rząd przyjął projekt budżetu na przyszły rok, w którym zostały zapisane wpływy ze zniesienia limitu 30-krotności. - Na pewno nikt z naszych koalicjantów czy jakichkolwiek polityków Zjednoczonej Prawicy nie może być tutaj zaskoczony - stwierdził. Dodał, że rozmowy z koalicjantami ws. poparcia projektu PiS będą się toczyć aż do momentu jego głosowania. - Myślę, że będzie to w przyszłym tygodniu - zaznaczył Sasin. Zapowiedział też, że PiS będzie przekonywał również kluby opozycyjne do poparcia likwidacji limitu 30-krotności. W rozmowie przypomniano również słowa rzecznika prezydenta Błażeja Spychalskiego, który mówił w październiku PAP, że Andrzej Duda jest bardzo nieprzychylny likwidacji 30-krotności składek na ZUS i ma nadzieję, że rozwiązanie takie nie trafi na jego biurko. Sasin zapytany w tym kontekście, czy nie odbiera tego jako zapowiedzi weta, odpowiedział, że trudno mu się za prezydenta wypowiadać, bo nie wie jak on postąpi, kiedy uchwalona zmiana trafi na jego biurko. - To jest prerogatywa pana prezydenta. My będziemy przekonywać, jeśli ten projekt zostanie przyjęty przez parlament, żeby pan prezydent go zaakceptował - powiedział. Na pytanie, gdzie rząd znajdzie pieniądze w budżecie, kiedy to rozwiązanie nie zostanie uchwalone, odpowiedział, że wtedy rząd będzie analizował budżet po stronie dochodowej i wydatkowej. - W najgorszym wypadku w tym budżecie pojawi się deficyt - powiedział. Zdaniem Sasina, propozycja PiS nie jest uderzeniem w lepiej zarabiających. - Nie mówimy o żadnym uderzeniu, tylko o likwidacji pewnej dziwnej konstrukcji, w której ci, którzy lepiej zarabiają płacą mniejsze de facto podatki, mniejsze obciążenia ponoszą na rzecz państwa, niż ci zarabiający mniej - stwierdził. - Te regulacje, które dzisiaj obowiązują de facto to oznaczają - dodał. Projekt nowelizacji m.in. ustawy o systemie ubezpieczeń społecznych zakłada, że począwszy od 2020 r. składka na ubezpieczenia emerytalne i rentowe będzie odprowadzana od całości przychodu. Zniesienie 30-krotności ma - według uzasadnienia projektu, przynieść wzrost wpływów do Funduszu Ubezpieczeń Społecznych oszacowany na 7,1 mld zł. W uzasadnieniu oszacowano też, że zarobki wyższe niż 30-krotność przeciętnego wynagrodzenia osiąga ok. 370 tys. osób. Jak podkreślono, wysokość emerytury jest ściśle powiązana z wysokością odprowadzanych składek na ubezpieczenia emerytalne i rentowe. Im wyższa kwota odprowadzanych składek i im dłuższy okres zatrudnienia, tym wysokość świadczenia jest wyższa. Stąd też zniesienie limitu wysokości podstawy wymiaru składek na ubezpieczenia emerytalne i rentowe bezpośrednio będzie wpływać na wysokość otrzymywanej w przyszłości emerytury - wskazano. Rzecznik Porozumienia Kamil Bortniczuk powiedział, że wniesienie przez posłów PiS projektu ws. likwidacji limitu tzw. 30-krotności składek na ZUS nie było konsultowane z jego ugrupowaniem. Zapowiedział, że posłowie Porozumienia będą głosować przeciwko tej propozycji. Pytany w tym kontekście o przyszłość koalicji i rządu powiedział, że ""reguły funkcjonowania Zjednoczonej Prawicy i rządu w kadencji 2019-2023 zostaną określone w umowie koalicyjnej, której treść jest właśnie negocjowana"". - Na żadnym z etapów negocjacji kwestia 30-krotności się w tej umowie nie pojawiła - oświadczył.",Jacek Sasin (C) i Jarosław Gowin (P),
https://wiadomosci.onet.pl/tylko-w-onecie/sondaz-ibris-dla-onetu-politycy-ktorym-ufaja-polacy/2hr3s18,"Sondaż IBRiS dla Onetu. Kidawa-Błońska na podium, Schetyna z najgorszym wynikiem w historii","Mateusz Morawiecki wyprzedził w najnowszym sondażu zaufania Andrzeja Dudę i zajął pierwsze miejsce w sondażu IBRiS. W pierwszej trójce po raz pierwszy znalazła się Małgorzata Kidawa-Błońska, która wyprzedziła Jarosława Kaczyńskiego. Grzegorz Schetyna notuje z kolei najgorszy wynik od początku pomiarów dla Onetu.","Premierowi Mateuszowi Morawieckiemu ufa 45,1 proc. W październikowym sondażu zaufanie dla szefa rządu deklarowało nieco mniej osób, bo 43,4 proc. Polityk wraca na pierwsze miejsce po kilku miesiącach przerwy. Ostatni raz otwierał ranking zaufania w lipcu br. Andrzejowi Dudzie ufa 44,3 proc. respondentów. W październikowym badaniu dla Onetu prezydentowi ufało natomiast 47,8 proc. badanych. Trzecie miejsce w rankingu zaufania zajęła kandydatka PO na premiera i jedna z faworytek uzyskania nominacji tej partii w wyborach prezydenckich. Małgorzata Kidawa-Błońska cieszy się zaufaniem 40,6 proc. Polaków. Październikowy sondaż dawał jej zaufanie na poziomie 27,9 proc. Kidawa-Błońska notuje więc bardzo duży skok o 12,7 pkt proc. Wzrosła też rozpoznawalność Kidawy-Błońskiej - obecnie ""nie zna"" jej 9,9 proc. ankietowanych, gdy jeszcze miesiąc temu było to 23,3 proc. Tuż za podium znalazł się Jarosław Kaczyński. Prezesowi PiS ufa obecnie 38,6 proc. badanych. Nowy ranking przynosi więc spadek zaufania do polityka, który w ubiegłym miesiącu uzyskał swój rekordowy wynik 40,8 proc. Na piątym miejscu w tym miesiącu uplasował się Władysław Kosiniak-Kamysz. Liderowi PSL ufa 36 proc. W porównaniu do poprzedniego badania oznacza to wzrost o 5,4 pkt proc. z poziomu 30,6 proc. Morawiecki, Duda, Kidawa-Błońska i Kosiniak-Kamysz to jedyni politycy w zestawieniu, którym więcej osób ufa, niż nie ufa. Pod tym względem posłanka KO wypada najlepiej. Przewaga osób, które jej ufają, wynosi 8,7 pkt proc. Dopiero na szóstym miejscu w rankingu zaufania znalazł się Donald Tusk. Przewodniczącemu Rady Europejskiej, który w ostatnich dniach poinformował, że nie wystartuje w wyborach prezydenckich, ufa dziś 35,6 proc. Wynik ten jest jednak lepszy niż w poprzednim rankingu, kiedy zaufanie do byłego premiera zadeklarowało 28,8 proc. badanych. To wzrost o 6,8 pkt proc. Zaufanie do Zbigniewa Ziobry deklaruje 32,8 proc. To wzrost o 6,1 pkt proc. w porównaniu z ubiegłym miesiącem. Dalej Robert Biedroń z zaufaniem 27 proc., który odnotował spadek o 2 pkt proc. Na kolejnych miejscach w rankingu zaufania znaleźli się: Jarosław Gowin (24,5 proc.), Adrian Zandberg (22,8 proc.), Paweł Kukiz (18,6 proc.), Włodzimierz Czarzasty (17,3 proc.). Wyjątkowo słabo wypadł Grzegorz Schetyna. Liderowi PO ufa zaledwie 13,3 proc. W poprzednim badaniu polityk miał dużo więcej, bo 21 proc. Najnowszy wynik Schetyny jest najniższy od września 2016 r., gdy zanotował 14,5 proc. i najgorszy od początku pomiarów dla Onetu, przeprowadzanych przez IBRiS od listopada 2015 r.  Najgorzej jednak wypada Janusz Korwin-Mikke. Liderowi Konfederacji ufa zaledwie 10,1 proc. Jeżeli spojrzymy na ranking pod kątem najwyższego braku zaufania do polityków, to jego niechlubnym liderem jest Janusz Korwin-Mikke z wynikiem 70,9 proc. Na kolejnych miejscach podium znajduje się Grzegorz Schetyna - 67,6 proc. (wzrost o 10,7 pkt proc.) oraz Robert Biedroń - 51,5 proc. nieufności. Najmniej negatywnych wskazań notują Władysław Kosiniak-Kamysz oraz Małgorzata Kidawa-Błońska. Prezes PSL i kandydatka KO na premiera budzą nieufność odpowiednio 31,8 oraz 31,9 proc. respondentów. Sondaż zrealizowano metodą telefonicznych, standaryzowanych wywiadów kwestionariuszowych, wspomaganych komputerowo (metoda CATI), na reprezentatywnej grupie 1100 respondentów w dniach 8-9 listopada 2019 r.","Liderzy zaufania: Duda, Morawiecki i Kidawa-Błońska",
https://wiadomosci.onet.pl/kraj/andrzej-duda-spotka-sie-z-jaroslawem-kaczynskim-i-mateuszem-morawieckim/k9z5fe1,Andrzej Duda spotka się z Jarosławem Kaczyńskim i Mateuszem Morawieckim,"""Dzisiaj wieczorem odbędzie się kolejne spotkanie konsultacyjne ws. nowego rządu. Prezydent RP Andrzej Duda spotka się z Prezesem PiS Premierem Jarosławem Kaczyńskim oraz Premierem RP Mateuszem Morawieckim"" - ogłosił na Twitterze rzecznik prezydenta Błażej Spychalski.","Prezydent Andrzej Duda we wtorek wieczorem przyjął dymisję gabinetu Morawieckiego; jednocześnie powierzył mu pełnienie obowiązków do czasu powołania nowego rządu. Morawiecki przedstawił w piątek skład swojego nowego gabinetu. Rząd będzie liczył 20 resortów. Powstaną nowe ministerstwa, w tym resort nadzoru właścicielskiego, resort zarządzania funduszami i resort klimatu. Zlikwidowane zostanie natomiast Ministerstwo Energii. Zgodnie z konstytucją, po przyjęciu dymisji prezydent ma 14 dni na powołanie nowego premiera, jego rządu i przyjęcie przysięgi przez nową Radę Ministrów. Najpóźniej 14 dni po powołaniu Rady Ministrów nowy premier przedstawia program działania rządu (wygłasza expose) i składa wniosek o wotum zaufania dla rządu, którego udziela Sejm bezwzględną większością głosów w obecności co najmniej połowy ustawowej liczby posłów.",Andrzej Duda spotka się z Jarosławem Kaczyńskim i Mateuszem Morawieckim,
https://wiadomosci.onet.pl/tylko-w-onecie/to-bedzie-ostry-parlament-piec-powodow-analiza-andrzeja-stankiewicz/npk2b2m,To będzie ostry parlament. Pięć powodów [ANALIZA],"Skończyły się czasy, gdy Jarosław Kaczyński czuł się w Sejmie komfortowo, bo dysponował stabilną większością. W tej kadencji większość PiS zależy od humorów Jarosława Gowina i Zbigniewa Ziobry. A narodowcy i lewica zadbają o to, żeby komfort prezesa się skończył","W kampanii wyborczej obóz władzy złożył szczodre obietnice i wprowadził nowe programy socjalne. 500 plus na pierwsze dziecko, 13. i 14. emerytura to żywa, liczona w miliardach gotówka od państwa. Do tego obietnice wyższych dopłat dla rolników (to z budżetu UE) oraz drastycznego podniesienia płacy minimalnej (to na rachunek przedsiębiorców). Dlatego też nadzieje były ogromne. Liderzy PiS liczyli na ok. 270 mandatów, może nawet o kilka więcej, by móc odrzucać prezydenckie weto (do tego potrzebnych jest 276 posłów).  Nie udało się. Co prawda nikt nigdy w wyborach do Sejmu nie dostał ponad 43 proc. poparcia. Co prawda wynik PiS-u to wzrost o sześć punktów procentowych w porównaniu z rezultatem sprzed czterech lat. Co prawda partii Kaczyńskiego przybyło w ciągu kadencji niemal 2,5 mln wyborców. Tyle, że mobilizacja elektoratu antypisowskiego doprowadziła do zniwelowania tego sukcesu. Dlatego obóz władzy uzyskał ledwie 235 miejsc w Sejmie. W dodatku układ sił w parlamencie wskazuje na to, że czasy pisowskiej sielanki — gdy Kaczyński robił na Wiejskiej, co chciał — właśnie się skończyły. Po pierwsze, wcale nie jest tak, że PiS może rządzić samodzielnie. Głosy wyborców PiS zasadniczo zmieniły układ sił w obozie władzy. Sojusznicze partie Zbigniewa Ziobry i Jarosława Gowina się wzmocniły i szachują Kaczyńskiego tym, że bez nich nie ma większości. W 235-osobowym klubie ich ugrupowania mają po 18 posłów. Oznacza to nie tylko to, że PiS nie jest w stanie rządzić bez tych dwóch partii łącznie. Nie może rządzić bez żadnej z nich. Co to znaczy, Kaczyński przekonał się już po wyborach. Gowin bryka umiarkowanie, bo jest w sojuszu z Mateuszem Morawieckim i nie chce mu szkodzić. Ale niesiony dobrym wynikiem przypomniał sobie, że jest liberałem i zablokował planowane podwyżki składek ZUS dla lepiej zarabiających. Za to Ziobro postawił na radykalizm — rozpoczął grę obliczoną na usunięcie premiera. Skończyło się zgniłym kompromisem: rząd pozostał praktycznie niezmieniony, jedynie współpracownicy Gowina i Ziobry dostali nieco więcej władzy.  Ale tworzenie gabinetu pokazało, że główni gracze obozu władzy — Morawiecki i Ziobro — zieją do siebie czystą nienawiścią. Skoro Ziobro jest w tej kadencji mocniejszy, a i premier w nowym rozdaniu rządowym się wzmocnił, kolejne starcia są kwestią czasu. A to nie najlepiej wróży stabilności obozu władzy. Grzegorz Braun kocha Rosję, a każde swe wystąpienie zaczyna od pozdrowienia „Szczęść Boże!”. Braun właśnie został posłem Konfederacji, sojuszu małych partii nacjonalistycznych i ultraprawicowych. Z sejmowej mównicy, witając się bożym przywołaniem, będzie w tej kadencji szczególnie namiętnie atakował PiS. Nie on jeden — taki będzie polityczny priorytet większości posłów Konfederacji. Za sprzedawanie Polski Amerykanom i Unii, za blokowanie zakazu aborcji, za uleganie lobby żydowskiemu. Kaczyński przez lata dbał o to, aby nacjonalistyczna prawica nie weszła do Sejmu. Był gotowy nawet przejmować część jej ludzi (jak były szef Młodzieży Wszechpolskiej Adam Andruszkiewicz) oraz haseł (choćby w sprawie zwrotu mienia żydowskiego). Tym razem nic to nie dało. Konfederacja weszła do Sejmu i dostanie niemal 7 mln zł rocznie dofinansowania z budżetu. Dla 11 posłów, przyzwyczajonych przez lata do robienia polityki bez pieniędzy, to zasadnicza zmiana. Pieniądze scementują Konfederację, przez co Kaczyńskiemu trudno będzie wyciągać z niej posłów — tak jak to robił w minionej kadencji z ubogimi narodowcami z klubu Kukiz'15. Dlatego prezes jest wściekły — na Nowogrodzkiej trwa poszukiwanie winnych, których można byłoby obciążyć za lekceważenie rosnących notowań Konfederacji przed wyborami. W sztabie PiS panowało przekonanie, że narodowcy do Sejmu nie wejdą, dlatego zrezygnowano z wyścigu na nacjonalistyczne hasła. Poprzedni Sejm był kulawy. Tak jak w Sejmach z połowy lat 90. nie było prawicy, tak w Sejmie w latach 2015-2019 wyraźnie brakowało lewicy. To znaczy, Kaczyńskiemu jej nie brakowało, stąd jego komfortowa sytuacja w Sejmie, gdzie nie stawały postulaty liberalizacji aborcji, związków jednopłciowych czy też przykręcenia śruby Kościołowi (jeśli się pojawiały, to jako projekty obywatelskie — tak było choćby z aborcją). W tym Sejmie będzie inaczej. Kaczyński przestanie nadawać ton debacie światopoglądowej, w której naprzeciw Konfederacji stanie Lewica. Faktem jest, że lewica to bardzo różnorodne ugrupowanie. Są tam zwolennicy adopcji dzieci przez pary homoseksualne, są entuzjaści jeszcze większej pomocy społecznej, są wreszcie miłośnicy PRL. Pełna lewicowa paleta, której każdy odcień będzie dla PiS w Sejmie kłopotliwy — dlatego ten powrót do Sejmu to porażka obozu władzy. Przez ostatnie cztery lat cała polityczna i propagandowa machina PiS zaprogramowana była na zniszczenie PSL po to, by przejąć cały elektorat rolniczy i wiejski. Kaczyński był przekonany, że tylko wówczas zyska gwarancje trwałych rządów na lata. Efekt jest taki, że ludowcy wyszli z tej wojny silniejsi — w 2015 r. mieli 16 posłów i ledwo udało im się obronić własny klub parlamentarny, gdy PiS podkupił im ludzi. Teraz mają 30 posłów, dwa razy więcej od minimum wymaganego do utworzenia klubu. Młody lider ludowców Władysław Kosiniak-Kamysz pokazał, że potrafi podejmować trudne decyzje — jak rozbicie koalicji z PO po klęsce w wyborach europejskich. Przed wyborami sejmowymi zawarł taktyczny sojusz z Pawłem Kukizem, wziął na pokład niechcianych w PO konserwatystów i prowadził aktywną kampanię, uczestnicząc we wszystkich głównych debatach przedwyborczych. W efekcie nie tylko PSL się obroniło, ale po raz pierwszy w historii zdobyło mandaty w dużych miastach. Dziś ludowcy są silniejsi, także finansowo — dostaną rocznie niemal 8,5 mln zł. Marzenia Kaczyńskiego o wieczystej eliminacji PSL się nie ziściły. Opozycja dokonała niemożliwego — obóz przeciwników PiS ma w Senacie arytmetyczną przewagę. I to mimo że zwycięzca sejmowy zawsze w Senacie miał jeszcze lepszy wynik z racji obowiązywania ordynacji jednomandatowej, faworyzującej duże ugrupowania.  Co prawda PiS wygrało, zdobywając 48 na 100 mandatów, ale partie opozycyjne mają tyle samo (Platforma 43, PSL trzy, zaś Lewica — dwa). Większość dają opozycji trzej senatorowie niezależni, którzy są kojarzeni z Platformą. Dlatego też głosami całej opozycji we wtorek marszałkiem Senatu został przedstawiciel PO Tomasz Grodzki. Oczywiście, Senat nie ma możliwości blokowania ustaw sejmowych. Ale może je przez miesiąc poprawiać, co znacznie wydłuża prace. W ten sposób niemożliwe będą sytuacje, gdy PiS w ciągu jednego lub kilku dni przeprowadzało kontrowersyjne ustawy przez parlament. Senat da także opozycji prawo zatwierdzenia nowego Rzecznika Praw Obywatelskich, bo znany z krytyki PiS Adam Bodnar za rok kończy kadencję. Do tego Senat wyznacza swoich nominatów do Krajowej Rady Sądownictwa i Krajowej Rady Radiofonii i Telewizji. No i zatwierdza wybór szefa NIK, co jest kłopotliwe dla PiS w razie, gdyby trzeba było wybrać następcę bohatera afery sutenerskiej Mariana Banasia. Ale najważniejsze jest to, że bez zgody Senatu nie da się zmienić konstytucji.  Z przywiązywaniem wagi do opozycyjnego Senatu należy jednak poczekać. Przed pierwszym posiedzeniem politycy PiS próbowali przekupić stanowiskami kilku senatorów opozycji. Nie udało się to. Na razie się nie udało — bo PiS nie zrezygnuje z kuszenia. Dlatego też w czasie trwania kadencji może dojść do transferów i odzyskania przez PiS kontroli nad Senatem. Ten jeden element w całej układance niekorzystnych dla siebie elementów w nowym parlamencie Jarosław Kaczyński może jeszcze zmienić.",Jarosław Kaczyński na pierwszym posiedzeniu Sejmu,
https://wiadomosci.onet.pl/tylko-w-onecie/rozmowa-piekarska-kaczynski-w-sejmie-bylam-zaskoczona/gqvvq06,Katarzyna Piekarska po rozmowie z prezesem PiS: byłam zaskoczona,"- Byłam zaskoczona, że prezes Jarosław Kaczyński podpisał wniosek - mówi w rozmowie z Onetem Katarzyna Piekarska. Posłanka Koalicji Obywatelskiej zbierała wśród posłów na sali plenarnej podpisy pod wnioskiem o powołanie parlamentarnego zespołu przyjaciół zwierząt tuż przed rozpoczęciem inauguracyjnego posiedzenia Sejmu IX kadencji.","- To kontynuacja prac zespołu z poprzedniej kadencji. Wówczas w jego ramach pracowali politycy ponad podziałami. Dziś chcemy, by było podobnie. Chcemy zrobić kongres praw zwierząt. Byłby przeglądem spraw, które dotyczą różnych zwierząt – futerkowych, gospodarskich i tych na służbie. Ważne jest to, że również organizacje pozarządowe chcą pomagać. Chcemy robić konferencje i uświadamiać ludzi - tłumaczy Piekarska. Kamery sejmowe zarejestrowały rozmowę posłanki z prezesem Kaczyńskim w tej sprawie. - Od początku liczyłam, że w ramach zespołu będą działać posłowie i posłanki z wszystkich ugrupowań. Nie miałam jeszcze nikogo z PiS-u. Podeszłam i zapytałam, kto jest ""zwierzolubem"". Wtedy pojawił się Jarosław Kaczyński i powiedział, że ""pani pewnie ws. zwierząt"". Odpowiedziałam, że tak. Zaprosiłam więc do udziału w zespole. ""Dobrze, to ja się chętnie podpiszę"" - powiedział prezes PiS. Nie ukrywam, że byłam zaskoczona - relacjonuje Piekarska, która nie ukrywa, że ""bez zielonego światła ze strony Nowogrodzkiej nie uda się na przykład wprowadzić zakazu hodowli zwierząt futerkowych"". Posłanka przyznała w rozmowie z Onetem, że oprócz prezesa podpisy złożyli m.in. Dominik Tarczyński, Krzysztof Śmiszek, Paweł Kukiz czy Grzegorz Napieralski. Według PAP także Andrzej Rozenek, Władysław Teofil Bartoszewski i Małgorzata Tracz.",Przewodniczący Państwowej Komisji Wyborczej Wiesław Kozielewicz oraz Katarzyna Piekarska podczas uroczystości wręczenia zaświadczeń o wyborze posłom IX Kadencji,
https://wiadomosci.onet.pl/kraj/jaroslaw-kaczynski-w-sejmie-koniec-opozycji-totalnej/thefnhb,Jarosław Kaczyński w Sejmie: koniec opozycji totalnej,"- Z wielką radością wysłuchałem oświadczeń partii i podsumowałbym to tak: koniec opozycji totalnej. Jeśli tak rzeczywiście się stanie, to będzie wielki postęp w naszym życiu publicznym i zmiana, której z całą pewnością oczekuje społeczeństwo – powiedział Jarosław Kaczyński podczas pierwszego posiedzenia Sejmu IX kadencji. - Dziękuję, że tak rozpoczyna się ta kadencja Sejmu. Mam nadzieję, że to nie tylko początek, a trwała zmiana – dodał prezes PiS.",,,
https://wiadomosci.onet.pl/kraj/jaroslaw-kaczynski-mowi-w-sejmie-o-koncu-opozycji-totalnej/s37klg7,"Jarosław Kaczyński mówi w Sejmie o ""końcu opozycji totalnej""","- Z wielką radością wysłuchałem oświadczeń (opozycyjnych - red.) partii i koła. Podsumowałbym to tak: koniec opozycji totalnej. Jeśli tak będzie, to będzie to wielki postęp. Będzie to zmiana, której oczekuje polskie społeczeństwo - powiedział dzisiaj w Sejmie prezes PiS przed głosowaniem nad wyborem marszałek Sejmu.","- Bardzo proszę, żeby to były nie tylko słowa, ale i czyny - zwrócił się do opozycji Kaczyński. - Przemówienia zawierały jednak elementy, z którymi nie możemy się zgodzić. Większość ma prawo rządzić i realizować swoją agendę. To jest oczywiste i oczywiste jest także to, że klubem, który ma najwięcej reprezentantów w Senacie jest PiS i z tego powinny być wyciągnięte pewne wnioski - mówił szef partii rządzącej. Kaczyński w swoim przemówieniu odnosił się do wcześniejszych wystąpień szefów opozycyjnych klubów i koła parlamentarnego. Borys Budka (KO) zapowiedział, że jego ugrupowanie nie będzie głosowało przeciw kandydaturze Elżbiety Witek na stanowisko marszałka Sejmu. Krzysztof Gawkowski (Lewica) i Władysław Kosiniak-Kamysz zadeklarowali poparcie dla jej kandydatury. Jakub Kulesza (Konfederacja) zapowiedział, że jego koło decyzję o poparciu Witek uzależnia od tego, czy otrzyma stanowisko wicemarszałka Sejmu. Elżbieta Witek została wybrana marszałkiem Sejmu przy poparciu 314 posłów. Czytaj także: Inauguracja Sejmu i Senatu IX kadencji [RELACJA]",Jarosław Kaczyński w Sejmie,
https://wiadomosci.onet.pl/tylko-w-onecie/newsletter-onetu-mateusz-baczynski-nowy-sejm-niczym-gale-mma/dg5lk95,Newsletter Onetu. Mateusz Baczyński: nowy Sejm niczym gale MMA?,"Dziś o 12:00 ruszy pierwsze posiedzenie nowo wybranego Sejmu. Wiele wskazuje na to, że będzie to wyjątkowa kadencja. Dlaczego? Bo wydaje się, że pierwszy raz od prawie 15 lat nie będzie ona tak bardzo zdominowana przez spór PO-PiS. W parlamencie znajdą się bowiem zarówno posłowie o skrajnie lewicowych poglądach, którzy stanowią spory problem dla chcącej zagospodarować ich elektorat Platformy, jak i radykalni prawicowi politycy spod znaku Konfederacji, którzy już teraz daje się we znaki politykom PiS, wytykając im, że są w swojej „prawicowości” zbyt umiarkowani.","Z jednej strony wydaje się, że to dobrze. W końcu większa część społeczeństwa będzie miała w tym parlamencie swoich reprezentantów. Z drugiej strony – biorąc pod uwagę temperament części nowych posłów - możemy spodziewać się, że niektóre posiedzenia Sejmu będą bardziej przypominały walki MMA niż rzeczową i merytoryczną debatę. Czy Polska na tym zyska? Co do tego mam niestety wątpliwości. Mateusz Baczyński jest autorem Informacyjnego Newslettera Onetu – zapisz się już dziś! Tu znajdziesz formularz. - Warto śledzić pierwsze obrady Sejmu, bo to jest inna jakość. Weszli do niego ludzie o poglądach mocno prorosyjskich oraz ludzie promujący przemoc. To będzie Sejm zupełnie innej temperatury. Wygrywając wybory, Kaczyński nie ma komfortowej sytuacji - ocenia publicysta Onetu Andrzej Stankiewicz. Ulicami Warszawy przeszedł wczoraj Marsz Niepodległości. Mariusz Kamiński, szef MSWiA, poinformował, że przebiegł on spokojnie. Nie obyło się jednak bez incydentów. Służby zabezpieczyły wizerunki osób, które odpalały race i petardy. Kamiński przekazał również, że ""spontaniczne zgromadzenie na rondzie De Gaulle'a zagrażało bezpieczeństwu"". - Jesteśmy świadomi zaniepokojenia związanego z serialem ""Iwan Groźny z Treblinki"" i pilnie przyglądamy się sprawie - oświadczył rzecznik Netflixa po liście premiera Mateusza Morawieckiego w sprawie ukazanych w tej produkcji nieścisłości historycznych. ""Tzw. happening KOD-u to absolutny skandal. MON złoży zawiadomienie do prokuratury o podejrzeniu popełnienia przestępstwa znieważenia żołnierzy Wojska Polskiego"" - zapowiedział szef MON Mariusz Błaszczak. To odpowiedź na akcję grupy opozycjonistów w czasie zmiany warty przed Grobem Nieznanego Żołnierza.",Mateusz Baczyński,
https://wiadomosci.onet.pl/tylko-w-onecie/prof-antoni-dudek-marszalek-grodzki-moze-nie-przetrwac-do-konca-kadencji/lnzdldj,Prof. Antoni Dudek: marszałek Grodzki może nie przetrwać do końca kadencji,"Od tego zacznie się w Senacie przechodzenie do obozu PiS. Zainteresowany senator nie ogłosi walnie, że zmienia partyjne barwy. On najpierw nie pojawi się na jakimś głosowaniu, powie, że był chory, miał ważne spotkanie w okręgu. Ujawni się dopiero po jakimś czasie - ocenia w rozmowie z Onetem historyk i politolog z UKSW prof. Antoni Dudek.","*** Mateusz Bałuka, Onet: Zacznijmy od Senatu, którego pierwsze decyzje pozwolą odpowiedzieć na pytanie o to, czy po raz pierwszy od wyborów w 1989 r. w jednej izbie parlamentu większość będzie miał ktoś inny, niż w drugiej. Prof. Antoni Dudek: To rzeczywiście bardzo interesujące, czy wszyscy senatorowie po stronie opozycji zachowają jednolitość. Jeżeli żaden z nich nie dał się ""kupić"" PiS-owi, to marszałkiem zostanie Tomasz Grodzki. Nie założyłbym się o to, ale to bardzo prawdopodobne. Dla mnie nie jest np. jasne stanowisko Krzysztofa Kwiatkowskiego... …który ma apetyt na stanowisko wicemarszałka Senatu, co nie jest przesądzone. Nawet jeśli zachowa się zgodnie z przewidywaniami, to nie musi oznaczać, że senator Tomasz Grodzki przetrwa jako marszałek do końca kadencji. Dlaczego? Jeżeli Andrzej Duda przedłuży swój mandat, to dopiero wówczas niektórzy senatorowie mogą uznać, że PiS jednak porządzi dłużej i wyciągnąć z tego wnioski dla siebie. Trzeba też pamiętać, że w Senacie wszystko będzie wisieć na włosku. Wiadomo, że przy wyborze marszałka na sali pojawi się setka senatorów, ale jak się zacznie normalny tryb pracy, to kto będzie pilnował dyscypliny senatorów niezależnych, lewicowych, ludowych? Senatorowie PiS będą tworzyć jeden klub. Opozycja zaś to zbieranina, która będzie pewnie pilnowana przez media podczas pierwszych posiedzeń, ale w miarę upływu czasu może okazać się, że kogoś brakuje. Od tego zacznie się przechodzenie do obozu PiS. Zainteresowany senator nie ogłosi walnie, że zmienia partyjne barwy. On najpierw nie pojawi się na jakimś głosowaniu, powie, że był chory, miał ważne spotkanie w okręgu. Ujawni się dopiero po jakimś czasie. Nawet wyjście do toalety może nabrać politycznego znaczenia. W ten sposób upadł rząd Hanny Suchockiej. Oficjalnie poseł Zbigniew Dyka utknął wtedy w łazience. Ale jak było naprawdę piszę w mojej najnowszej książce ""Od Mazowieckiego do Suchockiej"". Czyli możemy spodziewać się ""senatora Dyki"" w tej kadencji. Zobaczymy, kiedy się pojawi. Jaki potencjał tkwi w Senacie? Czy opozycja może wykorzystać izbę wyższą dla zbudowania nowego przekazu lub wykreowania liderów? Hipotetycznie dla opozycji Senat jest pewną szansą. Oczywiście nie daje realnej możliwości zmiany polityki PiS. Sejm zwykłą większością głosów może bowiem odrzucić poprawki Senatu. Tylko jeżeli będzie to robił, to będzie wokół tego głośno i to będzie trwało. Parlament przestanie być bezproblemową maszyną legislacyjną. Krótko mówiąc, skończy się uchwalanie ustaw w 24 godziny. To bardzo dobrze, bo tak się prawa nie stanowi, jak PiS robił to w poprzedniej kadencji. Parlament jako podmiot, a nie przedmiot polityki. Dokładnie tak. W naprawdę ważnych sprawach PiS będzie musiało poważnie zastanowić się i zwrócić uwagę na proponowane przepisy. Zdarzały się już sytuacje, że posłowie tej partii uchwalali ustawy, które musiały być naprawiane po cichu przez senatorów PiS, bo nie zauważono wcześniej ewidentnych bubli. Jeżeli teraz zostanie to wychwycone i poprawione przez Senat, wówczas prezes Kaczyński będzie musiał zdecydować, czy forsować taki przepis w Sejmie do upadłego, czy jednak przyznać opozycji rację i zostawić senackie poprawki. Dostrzega Pan już jakiś temat, który może stać się wiodącym przedmiotem tej kadencji parlamentu? W ciągu ostatnich czterech lat spór polityczny był bardzo mocno osadzony w temacie reformy wymiaru sprawiedliwości. Widzę dwa takie obszary, które będą budziły olbrzymie emocje, a które PiS wprost już zapowiedziało albo daje do zrozumienia, że będzie je realizowało, tylko nie wiemy jeszcze kiedy. Pierwszy obszar to tzw. repolonizacja albo dekoncentracja mediów, czyli zmiana struktury własnościowej mediów. To będzie pewnie proces rozłożony na raty i rozpocznie się od prasy lokalnej, później przyjdzie pora na portale, na przykład na ten, który pan reprezentuje. PiS będzie chciało nasycić je nowymi ludźmi i treściami. Nie musi to jednak przypominać telewizji publicznej, tylko np. to, co dzieje się w Polsacie. Obserwujemy ewolucję tej telewizji w kierunku życzliwym rządzącym, ale ciągle jeszcze odległym od stylu TVP. Drugi taki obszar to ograniczenie roli samorządów. To jest już zakamuflowane w programie PiS w postaci zapowiedzi radykalnego zwiększenia kompetencji wojewodów, co może się odbyć kosztem marszałków województw. Towarzyszyć temu będzie takie centralistyczne przesłanie, że te samorządy przeszkadzają w rządzeniu. Uzasadnieniem będą na przykład problemy z programem Mieszkanie plus. Dowiemy się, że nie przyniósł on spodziewanych efektów przez minione cztery lata, bo samorządy nie chciały współpracować. I w konsekwencji stracą kompetencje związane np. z zagospodarowaniem przestrzennym. Podobne uzasadnienie znajdzie się w innych obszarach. PiS już podjęło próbę marginalizacji samorządów. Przed ostatnimi wyborami samorządowymi pojawiła się ustawa o Regionalnych Izbach Obrachunkowych, którą prezydent Andrzej Duda zawetował. Było to pierwsze weto wobec ustawy autorstwa PiS. Być może Andrzej Duda ponownie tego nie zaakceptuje. Druga kadencja – jeśli ją wywalczy - będzie wszak jego ostatnią i może okazać się człowiekiem bardziej niezależnym niż teraz. Duopol PO-PiS rządzi polską sceną polityczną od 2005 r. Obie te partie w kolejnych wyborach zdobyły więcej niż połowę głosów. Czy dostrzega Pan sygnały świadczące o tym, że okres ten zbliża się do końca? Swoje myśli kieruję w tym miejscu w stronę Platformy Obywatelskiej, której przyszłość zaczyna mienić się w coraz ciemniejszych barwach. Platforma jest teraz w najgłębszym kryzysie w swojej historii, ale to wcale nie znaczy, że ten duopol musi przestać istnieć. Fundamentalnym testem będzie wynik kandydata PO w wyborach prezydenckich, który musi w nich osiągnąć przynajmniej drugi wynik. Jeżeli tak nie będzie, to partię czeka bardzo głęboki wstrząs i może zacząć się proces jej erozji na rzecz siły, której kandydat zdobędzie więcej głosów, np. PSL lub Lewicy. To będzie też wskaźnik skuteczności przywództwa Grzegorza Schetyny bądź kogoś, kto go zastąpi. Dużo zatem zależy też od tego, czy Schetyna utrzyma się na stanowisku przewodniczącego partii. Jeżeli tak, to Platforma raczej nie będzie rosła w siłę. Na razie jednak PO i pod rządami Schetyny wciąż pozostaje formacją numer dwa w polskiej polityce. Jak spokój obu tych partii może zburzyć Lewica z Konfederacją? Na ile te partie są w stanie zakłócić ich strefę komfortu? Skutecznym orężem mogą stać się kwestie światopoglądowe, np. aborcja, in vitro, związki partnerskie. Na pewno kwestie światopoglądowe będą w tej kadencji bardzo widoczne. Lewica już zapowiedziała różne projekty ustaw, jednak poza nimi nikt tych projektów nie poprze. Politycy będą mogli pokrzyczeć, będą to jednak jedynie demonstracje. Czy te działania nie postawią w kłopotliwej sytuacji Platformy Obywatelskiej, która kreuje się na partię centrolewicową? Prawo i Sprawiedliwość też wolałoby nie poruszać pewnych niewygodnych dla siebie tematów. Dużo mówiło się przez ostatnie lata o zmianie kompromisu aborcyjnego. Platforma może wprowadzić swobodę głosowania dla swoich posłów. Część zagłosuje za projektami Lewicy, część przeciw, a projekt i tak nie zdobędzie wymaganej większości. Nie spodziewam się przy tym składzie Sejmu, jaki wyłonił się 13 października, zmian w przepisach regulujących przerywanie ciąży. Także tych zmierzających w kierunku ich zaostrzenia, choć zapewne o tym się będzie równie dużo i równie długo mówiło, co o ich liberalizacji. Wracając do PO… Donald Tusk zrezygnował ze startu w wyborach prezydenckich. Jednocześnie zadeklarował swój aktywny udział w kampanii. Czy ma jeszcze jakąś rolę do odegrania w historii Platformy? Niektórzy członkowie tej partii życzyliby sobie, żeby ubiegał się ponownie o funkcję przewodniczącego. Donald Tusk z całą pewnością nie będzie kandydował na przewodniczącego partii. Jednak jak pan słusznie zauważył, ugrupowanie jest wyraźnie podzielone w jego sprawie. Myślę, że to była jedna z przyczyn jego rezygnacji z kandydowania. Jest część Platformy, która go nie potrzebuje. Mam tu na myśli Schetynę i jego zwolenników. Pytanie, co Tusk rozumie przez aktywne zaangażowanie w wybory, o którym mówił. Problem w tym, że nie powiedział, a mógł to już zrobić, jakiego kandydata będzie popierać. Czy miał zatem na myśli polityka PO, czy innej partii? O tym, że jest podobno zwolennikiem kandydatury Władysława Kosiniaka-Kamysza plotkuje się już od dawna. Jednak PO nie może zaakceptować prezesa PSL, bo to by oznaczało, że największa partia opozycyjna nie ma odpowiedniego kandydata na prezydenta w swoich szeregach. A tego nie przyzna ani Schetyna, ani jego ewentualny następca. Tusk jako szef Europejskiej Partii Ludowej, którym zapewne zostanie, mógłby poprzeć obydwu kandydatów. PO i PSL należą właśnie do tej frakcji. To salomonowe rozwiązanie oznaczałoby właściwie, że Tusk rezygnuje ze wskazania kogokolwiek. Tymczasem Donald Tusk może podzielać pogląd o największych szansach Kosiniaka-Kamysza w drugiej turze. Problem w tym, że ten do niej nie wejdzie, ponieważ tę większość odbierze mu kandydat PO, który z kolei w drugim głosowaniu będzie miał większy elektorat negatywny. Dla Andrzeja Dudy to bardzo szczęśliwy układ, bo Kosiniak-Kamysz próbując przebić się do drugiej tury, nieuchronnie będzie musiał zaatakować kandydata czy kandydatkę PO. Z punktu widzenia partyjnych interesów, dla Platformy te wybory będą ważniejsze niż dla Prawa i Sprawiedliwości? Nie. Dla PiS reelekcja Dudy to kwestia utrzymania samodzielnych rządów. Tymczasem dla PO, by utrzymać się w roli głównej siły opozycyjnej, wystarczy drugie miejsce. Nawet zaś jeżeli człowiek PO zostanie prezydentem, to będzie dopiero wstęp do odzyskania władzy. Można oczywiście założyć, że wybory prezydenckie doprowadzą do tak głębokiego kryzysu politycznego, że dojdzie do przedterminowych wyborów parlamentarnych i dopiero w nich Platforma mogłaby wygrać. Jednak to bardzo odległa droga i niejednoznaczna, co sprawia, że dla PiS wybory prezydenckie są ważniejsze. Wiele mówiło się o tym, że PiS chce skończyć z twardym kursem, a zacząć kreować się jako partia umiarkowana, w stylu niemieckiej CDU. Trudno brać tego typu deklaracje na poważnie, jeżeli jedną z pierwszych decyzji po wyborach było wskazanie Krystyny Pawłowicz i Stanisława Piotrowicza jako kandydatów do Trybunału Konstytucyjnego. To jest pójście dokładnie w odwrotną stronę. Uważam, że prezes Kaczyński utrudnia w ten sposób Dudzie walkę o reelekcję. Być może uważa, że ludzie zapomną o tym albo prezydent jest tak silny, że mu to nie zaszkodzi. Jeśli PiS utrzyma ten kurs, który prowadziło przez cztery lata, to nie ma absolutnie szans na bycie jakąś chadecją kontrolującą centrum sceny politycznej. Gdyby natomiast PiS rzeczywiście złagodniało, w co nie wierzę, to po pierwsze, musiałoby liczyć się z tym, że na prawo wyrośnie mu coś więcej od Konfederacji, którą uważam za byt przejściowy. Po drugie byłoby to wbrew pewnej naturze samego Kaczyńskiego i jego poglądów, których emanacje wyraża obszerny wstęp do programu PiS. To bardzo ciekawa lektura. Jeżeli ktoś ma taką diagnozę, jak tam przedstawiona, to nie może złagodnieć. Jeżeli uważa się, że Polską do 2015 r. rządziły jakieś siły antypolskie, obca agentura i diabły wcielone, to trzeba to wypalić żelazem, a nie bawić się w zgniłe kompromisy i to wypalanie będzie kontynuowane. Zarazem Kaczyński już dawno zrozumiał, że ludzi mało obchodzą takie pojęcia, jak demaskowany przez niego w tym programie tzw. późny postkomunizm, te wszystkie diaboliczne układy, z którymi on od lat walczy. Ludzie nie do końca wierzą w ich istnienie, albo mało ich interesują. Jednak akceptują to jako konieczny dodatek do polityki społecznej i transferów socjalnych. A ponieważ PiS pobiło na tym ostatnim polu wszystkie rekordy, to odwdzięczyli mu się w głosowaniu 13 października. Sedno sprawy sprowadza się teraz do tego, czy PiS będzie w stanie utrzymać takie tempo zwiększania dochodów uboższej części Polaków, jak do tej pory. Jarosław Kaczyński zdaje się coraz częściej zwracać społeczeństwu uwagę na możliwe spowolnienie gospodarcze i jego konsekwencje dla budżetu. Powiedział o tym w czasie konferencji dot. nowego składu rządu. Prezes musi też ważyć słowa, bo jeżeli wpadnie w czarnowidztwo, to tym bardziej zaszkodzi Dudzie. Chodzi o dowiezienie w miarę dobrego samopoczucia elektoratu do maja. Później są trzy lata bez wyborów. To tak olbrzymia ilość czasu, że nieważne, co będzie później. Dopiero po tym terminie możliwa jest korekta. Wtedy możemy usłyszeć, że jednak nie będzie np. 14. emerytury. Beata Szydło będąc premierem, przekonywała Polaków, że w słowniku PiS nie ma sformułowania ""nie da się"". Osobiście znacznie bardziej boję się sytuacji, w której będzie się próbować ją wypłacać wbrew realiom ekonomicznym, starzeniu się społeczeństwa i coraz gorszej sytuacji ZUS. To w istocie rzeczy oszukiwanie ludzi. Te pieniądze powinny pójść np. na ratowanie sytuacji w służbie zdrowia. ""Za cztery lata ktoś inny będzie stał na moim miejscu, bo ja już swoje lata mam"" - mówił Jarosław Kaczyński w lipcu. Czy te słowa przekonują Pana, że to ostatnia kadencja prezesa PiS w Sejmie? To jest pytanie o jego stan zdrowia. W wielu krajach na świecie czynni politycy ubiegający się o najwyższe urzędy mają dobrze po 70. roku życia. W USA o prezydenturę wszyscy faworyci osiągnęli ten wiek. Sam Donald Trump oraz Joe Biden, Elisabeth Warren czy Bernie Sanders. Nie spodziewałbym się szybkiego przejścia Jarosława Kaczyńskiego na polityczną emeryturę. Pytanie, czy będzie w stanie wygrać za cztery lata i w jakiej będzie wówczas kondycji. Słyszymy, że ma kłopoty z nogami, ale nawet przy najbardziej niekorzystnym dla niego scenariuszu, czyli nieudanych operacjach, będzie mógł jeździć na wózku. Znamy takich polityków. Franklin Roosevelt miał za sobą cztery udane kampanie prezydenckie, choć była to epoka przedtelewizyjna. Dlatego stan zdrowia Kaczyńskiego nie powinien być traktowany jako istotny czynnik jeszcze w tej kadencji. Natomiast gdyby go zabrakło, to żaden, nawet oficjalnie namaszczony następca, nie będzie w stanie utrzymać jedności tego obozu, który i tak trzeszczy w szwach. Bardzo wyraźny jest konflikt Ziobry i Morawieckiego. Lider Solidarnej Polski nie pojawił się na siedmiu ostatnich posiedzeniach rządu. Ministerstwo nadzoru właścicielskiego ma być efektem ich walki o państwowe spółki. Nierozwiązanie tego konfliktu pokazuje bodaj najpoważniejszy tegoroczny błąd Jarosława Kaczyńskiego. Chodzi o zbyt dobre miejsca na listach przekazane przystawkom – partiom Ziobry i Gowina. Po największym zwycięstwie PiS w historii, majowych wyborach do Parlamentu Europejskiego sądziłem, że zostaną one skonsumowane. Tymczasem prezes dał im takie miejsca na listach, że są mocniejsi niż byli wcześniej. To olbrzymi problem w dłuższej perspektywie, zwłaszcza gdyby Andrzej Duda nie uzyskał reelekcji. W szczególności stronnictwo Gowina może okazać się wówczas bardzo labilne. Partia Ziobry ma bowiem znacznie mniejsze pole manewru i prawdopodobnie nie przetrwałaby kolejnego już rozwodu z PiS. ",Prof. Antoni Dudek,
https://wiadomosci.onet.pl/tylko-w-onecie/stankiewicz-kaczynski-nie-ma-komfortowej-sytuacji/4vcjyqp,Stankiewicz: Kaczyński nie ma komfortowej sytuacji,"Komentując Marsz Niepodległości Andrzej Stankiewicz zauważył, że współorganizują go środowiska narodowe, które będą miały swoją reprezentację w nowej kadencji Sejmu. Dziennikarz Onetu przypomniał słowa nowego posła Grzegorza Brauna, który namawiał do zabijania dziennikarzy. - Warto śledzić jutrzejsze, pierwsze obrady Sejmu, bo to jest inna jakość. Weszli do niego ludzie o poglądach mocno prorosyjskich oraz ludzie promujący przemoc. To będzie Sejm zupełnie innej temperatury. Wygrywając wybory Kaczyński nie ma komfortowej sytuacji - ocenił Stankiewicz.",,,
https://wiadomosci.onet.pl/kraj/kaczynski-o-historycznej-misji-polski/wlsz9n7,"Kaczyński: będziemy dążyć do tego, by Polska wypełniała swoją historyczną misję","- Za nami pierwszy rok drugiego stulecia po odzyskaniu niepodległości. Przyniósł nam dobre wieści, przyniósł dobrą decyzję społeczeństwa - zmiana, którą wprowadzamy od 2015 r., którą wprowadza Prawo i Sprawiedliwość i jego sojusznicy może być kontynuowana. Mogą być kontynuowane te wszystkie przedsięwzięcia, które służą społeczeństwu – mówił Jarosław Kaczyński w przededniu obchodów Święta Niepodległości na Placu Piłsudskiego.","Władze Prawa i Sprawiedliwości zorganizowały w Warszawie połączone obchody miesięcznicy smoleńskiej i Święta Niepodległości. W swoim wystąpieniu przewodniczący PiS przekonywał także, że Polska musi wypełnić swoją ""historyczną misję"".",,
https://wiadomosci.onet.pl/kraj/jaroslaw-kaczynski-przemowil-podczas-marszu-pamieci-w-warszawie/me9my45,"Jarosław Kaczyński: zrobiliśmy coś, co przejdzie do polskiej historii","Zrobiliśmy coś, co przejdzie do polskiej historii i co zasługuje na pamięć; pamiętajmy o tym i przypominajmy to sobie przynajmniej dwa razy do roku: 10 kwietnia i 10 listopada - powiedział w niedzielę przed Pałacem Prezydenckim prezes PiS Jarosław Kaczyński.","Prezes PiS dziękował tym którzy uczestniczyli w Marszach Pamięci i w sposób szczególny tym, którzy je organizowali i - jak zaznaczył - tworzyli w ten sposób ""ten swoisty ruch społeczny, ruch obrony podstawowych wartości, na których jest oparta nasza narodowa tradycja, ale także na których oparte jest nasze państwo"". - Marsze Pamięci stały się częścią polskiej historii; były wyrazem pamięci, wyrazem pewnego stanowiska, które odnosiło się do spraw najbardziej zasadniczych - powiedział prezes PiS przemawiając na placu Piłsudskiego. Kaczyński podkreślił, że Marsze Pamięci ""stały się częścią tego wszystkiego, co w polskiej historii dobre, chwalebne, dumne"" . - Te marsze były wyrazem pamięci, ale były także wyrazem pewnego jasno sformułowanego stanowiska, stanowiska, które odnosiło się do spraw najbardziej zasadniczych. Do sprawy godności naszego narodu, naszej nieodległości, a także sprawy naszej solidarności, solidarności wśród nas, ale solidarności także z tymi, którzy tragicznie odeszli - podkreślił prezes PiS. Jak dodał, marsze przyniosły efekt. Pierwszy rok drugiego stulecia po odzyskaniu przez Polskę niepodległości przyniósł dobrą decyzję społeczeństwa - zmiana, którą wprowadza PiS i sojusznicy może być kontynuowana - powiedział w niedzielę prezes PiS Jarosław Kaczyński w przeddzień Narodowego Święta Niepodległości. Kaczyński wskazywał, że minął pierwszy rok drugiego stulecia po odzyskaniu przez Polskę niepodległości. - Przyniósł nam dobre wieści, przyniósł dobrą decyzję społeczeństwa - zmiana, którą wprowadzamy od 2015 r., którą wprowadza PiS i jego sojusznicy może być kontynuowana. Mogą być kontynuowane te wszystkie przedsięwzięcia, które służą społeczeństwu, ale które jednocześnie odwołują się do tych wartości, które były drogie wielu pokoleniom Polaków: do polskiej suwerenności, do niepodległości - mówił Kaczyński w wystąpieniu na Placu Piłsudskiego. - Stąd szczególne znaczenie jutrzejszego święta, stąd także konieczność spojrzenia na nasze zadania właśnie w świetle tej podstawowej prawdy o tym, że by zwyciężać, trzeba być gotowym do czynu, ale trzeba także różne sprawy przemyśleć, trzeba postępować krok po kroku, trzeba wiedzieć, co najpierw, co potem, trzeba zdawać sobie sprawę, jaka jest realna sytuacja, trzeba umieć na zmianę sytuacji reagować - dodał prezes PiS. Wcześniej w Archikatedrze św. Jana Chrzciciela odbyła się msza święta w intencji ofiar katastrofy smoleńskiej i ojczyzny. Mszy świętej przewodniczył proboszcz bazyliki ks. prał. Bogdan Bartołd. - Będziemy realizować polską politykę niepodległościową, będziemy bronić polskiej suwerenności zarówno w sferze politycznej, gospodarczej jak i w sferze dziś tak ważnej - w sferze kultury i obyczaju - zapewnił prezes PiS w wystąpieniu na Placu Piłsudskiego. - Będziemy dążyć do tego, by Polska wypełniała swoją historyczną misję, bo nasz naród taką misję ma i musi ją wypełnić. Tą misją jest podtrzymanie wszystkiego tego, co jest fundamentem naszej chrześcijańskiej cywilizacji. Powtarzam, będziemy szli tą drogą, i ta droga, jeśli będzie dobrze przemyślana i przeprowadzona w sposób rozumny i z odwagą, doprowadzi nas do zwycięstwa - oświadczył Kaczyński. We mszy wzięli udział m.in. prezes PiS Jarosław Kaczyński, premier Mateusz Morawiecki, wicepremier Jacek Sasin, szef klubu PiS Ryszard Terlecki, minister obrony narodowej Mariusz Błaszczak, marszałek Sejmu Elżbieta Witek, wicemarszałek Sejmu Małgorzata Gosiewska oraz marszałek senior Sejmu IX kadencji Antoni Macierewicz. Po mszy jej uczestnicy przeszli w Marszu Pamięci na plac Piłsudskiego. W 101. rocznicę przyjazdu Józefa Piłsudskiego do Warszawy złożono kwiaty przed pomnikiem marszałka. Następnie złożono kwiaty przed pomnikiem prezydenta Lecha Kaczyńskiego, pomnikiem Ofiar Tragedii Smoleńskiej 2010 roku oraz przed Grobem Nieznanego Żołnierza.",Jarosław Kaczyński,
https://wiadomosci.onet.pl/tylko-w-onecie/the-best-of-onet-na-weekend-najciekawsze-materialy-mijajacego-tygodnia/h6tvmp1,The Best of Onet na weekend. Najciekawsze materiały mijającego tygodnia,Przedstawiamy najciekawsze materiały opublikowane w Onecie w mijającym tygodniu. Przegapiłeś jeden z nich? Nic straconego. Zapraszamy do lektury.,"W pierwszych dniach stycznia 1241 roku oddział tajemniczych wojowników zjawił się na terenie Polski. Mieli płaskie nosy, małe oczy, odstające kości policzkowe i słaby zarost. Chroniły ich pancerze składające się z klejonych pasów skóry oraz żelazne lub stalowe hełmy. Gdyby zaryzykować i przyjrzeć im się z bliska, można byłoby dostrzec ich broń: lekko zakrzywione miecze, włócznie z hakiem służącym do zrzucania nieprzyjaciela z konia, solidne łuki i kołczany pełne strzał. Zobacz cały materiał - Powrót do wyższego wieku emerytalnego jest obecnie nierealny. Zresztą nawet gdyby go podniesiono do poziomu 67 lat dla mężczyzn i kobiet, to i tak nie zlikwidowałoby to dziury w systemie emerytalnym. Rozwiązaniem jest posiadanie jak największej liczby dzieci, ale na zwiększenie płodności młodego pokolenia też bym raczej nie liczył - mówi w rozmowie z Business Insider Polska Robert Gwiazdowski, członek Rady Nadzorczej ZUS. W jego ocenie, pozostaje podwyższanie wieku emerytalnego i/lub manipulowanie algorytmem wyliczania emerytur, tak by je obniżyć osobom obecnie przechodzącym na emerytury. Składki, które dziś płacimy teoretycznie na nasze emerytury, idą na bieżące wypłaty. Na nasze świadczenia będą płacić nasze dzieci. Tyle że tych brakuje. Zobacz cały materiał Wszy, pot, odór niemytych ciał… Dla niejednej Polki wojenny brud był kwintesencją upodlenia. A walka o własną godność i o zachowanie przynajmniej pozorów higieny przyjmowała niezwykle dramatyczny obrót. Zobacz cały materiał - Chcę jak najszybszego procesu, by poddać się karze, za to, że nie zarabiam. Wytrzymałem trzy lata małżeństwa, to wytrzymam więzienie - wyznaje Faktowi Kazimierz Marcinkiewicz. Prokuratura Okręgowa w Warszawie skierowała do Sądu Rejonowego dla m.st. Warszawy akt oskarżenia przeciwko byłemu premierowi w związku z uchylaniem się od płacenia alimentów. Zobacz cały materiał W listopadzie ubiegłego roku Polacy zdecydowali, komu powierzyć władzę w samorządach. Najbardziej rozgrzewały pojedynki o stanowiska burmistrzów i prezydentów miast - w wielu miejscach wyborcze rozgrywki toczyły się także w drugiej turze. Jak przez pierwszy rok radzili sobie wybrani prezydenci? Sprawdziliśmy i oceniliśmy w skali od jeden do sześć. Zobacz cały materiał W Polsce latami spadała liczba połączeń i komfort jazdy, godziny odjazdów nikomu nie pasowały i w końcu wkurzeni ludzie przesiadali się z pociągów i autobusów do samochodów. Nie stać cię na samochód? To masz problem, coś z tobą nie tak – mówi Olga Gitkiewicz w rozmowie z Onetem. Zobacz cały materiał Oficer kontrwywiadu wojskowego musi wiedzieć, o czym rozmawiają żołnierze, znać ich język i zwyczaje. Powinien być wsparciem dla dowódcy, jeśli zachodzi taka potrzeba – mówi Kafir, były oficer kontrwywiadu wojskowego. Niedawno na rynku ukazała się książka Kafira i Łukasza Maziewskiego, dziennikarza „Faktu”: „Hajlajf. Czysta prawda o brudnej służbie”. Zobacz cały materiał - Na misji zdarzali się ludzie, którzy byli niezrównoważeni psychicznie. Mieliśmy np. żołnierza, który jak pełnił wartę na wieży, to lubił sobie przeładować broń i celować do oficerów. No, a że ja byłem dowódcą posterunku, to do mnie celował najczęściej – mówi dr Maciej Milczanowski, oficer Wojska Polskiego w stanie spoczynku. W rozmowie z Mateuszem Baczyńskim opowiada o kulisach misji na Wzgórzach Golan i w Iraku, a także o patologiach dławiących polskie wojsko. Zobacz cały materiał Raiffeisen Bank poinformował Justynę i Kamila Dziubaków, że w przypadku unieważnienia umowy zażąda od nich ok. 800 tys. zł za bezumowne korzystanie przez 11 lat z kapitału. Ponadto zagroził im pozbawieniem mieszkania - informuje serwis prawo.pl. Zobacz cały materiał",,
https://wiadomosci.onet.pl/kraj/tajemnicza-wymiana-zdan-kaczynskiego-z-mullerem-rzecznik-rzadu-poprawil-premiera/drp1jzb,Tajemnicza wymiana zdań Kaczyńskiego z Müllerem. Rzecznik rządu poprawił premiera,"W czasie prezentacji nowego rządu Jarosław Kaczyński wymienił kilka słów z rzecznikiem Piotrem Müllerem. Ten po chwili zwrócił uwagę premierowi Mateuszowi Morawieckiemu, mówiąc, że zapomniał wymienić szefa MON Mariusza Błaszczaka. Jednak premier wspomniał o nim kilka minut wcześniej.","Premier Mateusz Morawiecki podczas konferencji prasowej ogłosił skład nowego rządu. - Jestem przekonany, że będzie to bardzo sprawna, dobra drużyna - powiedział Morawiecki. W czasie wymieniania nazwisk ministrów premierowi przerwał Müller. - Panie premierze, jeszcze Ministerstwo Obrony Narodowej pominęliśmy - powiedział rzecznik rządu, pomimo że Morawiecki mówił wcześniej o Mariuszu Błaszczaku. To efekt uwagi Jarosława Kaczyńskiego, którą półszeptem przekazał rzecznikowi. Wśród kilku słów można było usłyszeć jak prezes PiS mówił mu o ""obronie narodowej"". Premier zareagował od razu. - Wydaje mi się, że powiedziałem, ale na wszelki wypadek jeszcze: pan minister Mariusz Błaszczak, Ministerstwo Obrony Narodowej. Dla pewności raz jeszcze to powtórzę - powiedział Morawiecki. Cała sytuacja została zauważona przez polityków opozycji, którzy nie kryli uszczypliwości. ""Dzisiejsze zachowanie rzecznika rządu RP Piotra Müllera było żenujące. Na prośbę paradyktatora Kaczyńskiego poprawiać Premiera Mateusza Morawieckiego w trakcie konferencji na żywo to jednak szczyt upokorzenia tego ostatniego"" - napisał na Twitterze Cezary Tomczyk, poseł PO i były rzecznik rządu Ewy Kopacz. ""Rzecznik rządu na polecenie prezesa partii poprawia i strofuje premiera rządu w trakcie wystąpienia na żywo. To jednak nowy standard"" - ocenia Sławomir Nitras. Premier Mateusz Morawiecki wprowadził w nowym rządzie kilka zmian. Nowym ministrem finansów będzie Tadeusz Kościński. Ministerstwem ds. środowiska pokieruje Michał Woś. Na czele nowego ministerstwa ds. klimatycznych stanie Michał Kurtyka. Marlena Maląg pokieruje Ministerstwem rodziny, pracy i polityki społecznej. Oznacza to, że z pracą w rządzie żegna się Jerzy Kwieciński (finanse), Henryk Kowalczyk (środowisko), Krzysztof Tchórzewski (energia) i Bożena Borys-Szopa (rodzina, praca i polityka społeczna).  Jacek Sasin obejmie tekę w nowym ministerstwie sprawującym nadzór nad Spółkami Skarbu Państwa. W ten sposób odbiera dużą część kompetencji likwidowanego resortu skarbu. Dotychczasowa minister przedsiębiorczości i technologii Jadwiga Emilewicz obejmie także kontrolę nad resortem inwestycji i rozwoju. Małgorzata Jarosińska-Jedynak zostanie ministrem ds. zarządzania funduszami. Te działy znajdowały się pod kontrolą Jerzego Kwiecińskiego. W czasie konferencji nie poznaliśmy nazwiska nowego ministra sportu. - Jeszcze dzisiaj tego szefa resortu nie mogę tutaj ujawnić - przyznał premier powołując się na ""względy osobiste"" potencjalnego kandydata. Dotychczas resortem kierował Witold Bańka, który został szefem Światowej Agencji Antydopingowej.",Wymiana zdań Jarosława Kaczyńskiego z rzecznikiem rządu,
https://wiadomosci.onet.pl/kraj/nowy-rzad-pis-jaroslaw-kaczynski-to-kontynuacja-dobrej-zmiany/5q4vwqx,"Jarosław Kaczyński: nowy rząd to kontynuacja ""dobrej zmiany""","Premier Morawiecki ogłosił skład nowego rządu. Na konferencji pojawił się również Jarosław Kaczyński, który jako pierwszy zabrał głos. - Skład rządu został po dyskusji zaakceptowany. Rząd ma charakter w wielkiej mierze kontynuacyjny, to kontynuacja ""dobrej zmiany"" - powiedział Kaczyński.","- Chcemy zrobić wszystko, by sytuacja Polaków za cztery lata była lepsza niż dzisiaj, począwszy od sytuacji materialnej, przez służbę zdrowia - dodał prezes PiS. Wcześniej zakończyły się obrady Komitetu Politycznego Prawa i Sprawiedliwości. Następnie na konferencji prasowej ogłoszono strukturę oraz skład nowego rządu premiera Mateusza Morawieckiego. W rządzie znaleźli się znani już ministrowie, m.in. Jarosław Gowin, Piotr Gliński, Jacek Czaputowicz i Mariusz Błaszczak. Na razie nie powołano nowego ministra sportu, który zastąpi Witolda Bańkę. Nowym ministrem finansów będzie Tadeusz Kościński. Ministerstwem środowiska pokieruje Michał Woś. Na czele nowego ministerstwa ds. klimatycznych stanie Michał Kurtyka. Marlena Maląg pokieruje Ministerstwem rodziny, pracy i polityki społecznej. Jacek Sasin obejmie tekę w ministerstwie sprawującym nadzór nad Spółkami Skarbu Państwa.",Jarosław Kaczyński,
https://wiadomosci.onet.pl/tylko-w-onecie/nowy-rzad-pelen-niespodzianek/xx4ygwn,Nowy rząd pełen niespodzianek,"W obozie władzy trwają ostatnie przymiarki do ogłoszenia składu nowego rządu. A ten może być pełen niespodzianek, gdyż prawdopodobnie zabraknie w nim kilku czołowych polityków. Nowe resorty także mogą być sporym zaskoczeniem.","Najważniejsze decyzje dotyczące kształtu i personaliów nowego rządu Zjednoczonej Prawicy zapadły. Nie były to z pewnością łatwe negocjacje, a wiele kłótni i prób szantażu między największymi koalicjantami Prawa i Sprawiedliwości udało się obozowi rządzącemu ukryć przed mediami za zamkniętymi drzwiami.  Trzeba przyznać, że Zjednoczona Prawica, w której PiS gra pierwsze skrzypce, odrobiła lekcje sprzed czterech lat, gdy media codzienne rozpisywały się nad tym, kto będzie premierem, a karuzela ministerialnych nazwisk kręciła się 24 godziny na dobę. Dziś wszystkie koalicyjne rozmowy odbywają się w zaciszu partyjnych gabinetów, do których media nie mają wstępu. W zasadzie od momentu ogłoszenia oficjalnych wyników wyborów parlamentarnych zarówno Zbigniew Ziobro, jak i Jarosław Gowin podjęli grę z Jarosławem Kaczyńskim, by wykroić dla swoich partii jak największy kawałek tortu przy meblowaniu nowego rządu. Na nic zdały się jednak próby odsunięcia Mateusza Morawieckiego, której podjęli się „ziobryści”, a gra mediami, którym podrzucano „właściwe narracje”, momentami przypominała sceny ze znanego amerykańskiego serialu „House of Cards”. – Nowy rząd mamy właściwie gotowy i jesteśmy przygotowani do rządzenia krajem przez najbliższe cztery lata. Pozostały do ustalenia jedynie szczegóły i kilka kwestii personalnych odnośnie do obsadzenia tek wiceministrów – mówi nieoficjalnie Onetowi jeden z liderów Zjednoczonej Prawicy. I dodaje: – Myślę, że wiele niespodzianek czeka opinię publiczną w najbliższych dniach.  Zdaniem polityków obozu władzy, z którymi w ostatnich dniach rozmawialiśmy, wszelkie nieporozumienia koalicjanci sobie po męsku wyjaśnili, a i tortu władzy przy podziale stanowisk w rządzie starczyło dla wszystkich.  Jak podkreślają, jedno się w ""dobrej zmianie"" na pewno nie zmieniło: wciąż ostateczne zdanie należy do prezesa Jarosława Kaczyńskiego. Najlepiej widać to choćby po ogłoszeniu w ostatnich dniach przez PiS trójki kandydatów na sędziów Trybunału Konstytucyjnego. Obok niewzbudzającej aż tak wielkich emocji Elżbiety Chojny-Duch, są jeszcze Krystyna Pawłowicz i Stanisław Piotrowicz. To wywołało duże zdziwienie nawet obecnego wicepremiera Jarosława Gowina. Przyznał on publicznie, że nikt z PiS nie konsultował z Porozumieniem tych nazwisk, a jego posłowie wkrótce się spotkają, by rozmawiać o tych nominacjach.  Jednak w siedzibie PiS na Nowogrodzkiej nikt nie zamierza na ten temat dyskutować i z żadnej kandydatury, przynajmniej na razie, się wycofywać. – To Prawo i Sprawiedliwość jest największą partią w koalicji rządzącej. W takich sprawach możemy rozmawiać, ale ostatecznie wszyscy niezadowoleni wiedzą, że buzia w ciup i mają głosować tak, jak trzeba – mówi nam ważny polityk z Nowogrodzkiej. Jak wynika z przecieków medialnych, „skonfundowany” tymi decyzjami PiS ma być także prezydent Andrzej Duda, który – jak piszą media – ma podjąć próbę zablokowania wyboru Stanisława Piotrowicza na sędziego TK.  Jednak patrząc na zapisy w konstytucji, to prezydent nie ma aż tak dużej władzy, by to uczynić. Może oczywiście grać na zwłokę i nie odebrać ślubowania od nowo wybranego sędziego Trybunału Konstytucyjnego, co wcześniej już zrobił, ale byłby to ruch bardzo ryzykowny, biorąc pod uwagę nadchodzącą kampanię prezydencką. Nieoficjalnie politycy z bliskiego otoczenia Andrzeja Dudy przyznają w rozmowie z Onetem, że żadnych prób blokowania kandydatów do TK ze strony prezydenta nie będzie. A wszelkie przecieki medialne w tej sprawie są wyssane z palca. – Prezydentowi zależy, aby autorytet osób, które idą do TK, powodował, że autorytet Trybunału także wzrasta. I takie jest stanowisko głowy państwa w tej sprawie – słyszymy. Wersji kształtu struktury nowego rządu było wiele i do momentu ogłoszenia składu nowego gabinetu trudno jednoznacznie przesądzać, jak będzie on ostatecznie wyglądał. Jest jednak niemal pewne, że zmian nie będzie w resortach: obrony, edukacji, spraw wewnętrznych oraz sprawiedliwości. Z kolei z rządem w zasadzie na pewno pożegna się kilku bardzo znanych polityków: kierujący resortem środowiska Henryk Kowalczyk, resortem energii Krzysztof Tchórzewski, czy resortu sportu Witold Bańka, odchodzący ze względu na objęcie funkcji szefa WADA (Światowej Agencji Antydopingowej).  Niewykluczone, że z rządu odejdzie także wicepremier i minister kultury Piotr Gliński. Miał on dostać propozycję objęcia jednej z najważniejszych placówek dyplomatycznych. Choć na Nowogrodzkiej nikt nie chce potwierdzić takiego scenariusza, to w światku dyplomatycznym aż huczy od plotek na ten temat.  Ponadto jeden ze scenariuszy, który jeszcze niedawno leżał na koalicyjnym stole, zakładał zmiany w ministerstwie spraw zagranicznych, w tym wydzielenie obszaru europejskiego do Kancelarii Premiera, a także w resorcie zdrowia oraz w ministerstwie cyfryzacji, które może w ogóle zostać zlikwidowane. W rządzie zastanawiano się też poważnie nad okrojeniem przyszłego ministerstwa środowiska i wyłączenie z niego ministerstwa ds. klimatu. Mówiono także o dużych zmianach strukturalnych dotyczących gospodarczych resortów, w tym finansów, przedsiębiorczości i rozwoju.  W zasadzie pewną zmianą będzie utworzenie nowego resortu, któremu mają podlegać wszystkie najważniejsze spółki skarbu państwa. Na jego czele – jak informowały media – ma stanąć obecny wicepremier Jacek Sasin. Wciąż jednak zagadką jest, jakie konkretnie kompetencje będzie miał ten resort i jaka będzie jego nazwa. Zgodnie z nową umową koalicyjną politycy Solidarnej Polski i Porozumienia mają otrzymać po jednym dodatkowym resorcie. Najczęściej wymienianym do objęcia teki ministra wśród „ziobrystów” jest obecny minister w Kancelarii Premiera Michał Woś, który pełnił swego czasu funkcję czterech pełnomocników w resorcie sprawiedliwości. Bez wątpienia jest to dzisiaj jedna z najbliższych osób z otoczenia Zbigniewa Ziobry, który, jak na 28-latka robi ekspresową polityczną karierę. Solidarnej Polsce kierownictwo PiS zaproponować miało do objęcia resort cyfryzacji, sportu lub środowiska. Oczywiście przy zachowaniu stanowiska ministra sprawiedliwości i prokuratora generalnego przez samego Zbigniewa Ziobrę. Z kolei politycy Porozumienia oprócz resortu nauki, którym dalej ma – według jednego ze scenariuszy – kierować Jarosław Gowin i wzmocnionego ministerstwa dla Jadwigi Emilewicz, mają otrzymać także jeszcze jedną tekę. Na stole leżały jeszcze do niedawna ministerstwo zdrowia oraz spraw zagranicznych.  Prawo i Sprawiedliwość chce, aby skład nowego rządu został ogłoszony najpóźniej we wtorek, 12 listopada, kiedy to po raz pierwszy w tej kadencji zbierze się nowy Sejm i Senat. Jeśli chodzi o Sejm, to problemów z wyborem marszałka, którą ma ponownie zostać Elżbieta Witek, raczej nie będzie. Swoich wicemarszałków mieć będą także kluby opozycyjne.  Z kolei, jeśli chodzi o Senat, dziś sytuacja dla obozu rządzącego wygląda o wiele bardziej skomplikowanie. PiS podejmie próbę przeforsowania, mimo tylko 49 senatorów, Stanisława Karczewskiego na funkcję marszałka. Bez przynajmniej dwóch dodatkowych głosów lub wstrzymania się od głosowania przez któregoś z senatorów opozycyjnych ta sztuka na pewno się nie uda.  Z kolei opozycja do dziś nie przedstawiła wspólnego kandydata na szefa izby wyższej. Mimo to na Nowogrodzkiej nastroje są optymistyczne.  – Prowadzimy rozmowy, polityka jest dynamiczna. Myślę, że będą transfery polityczne, o to zabiegamy – powiedział w czwartek marszałek Senatu Stanisław Karczewski w programie ""Kwadrans polityczny"" w TVP1. Na pytanie, czy będzie ponownie wybrany marszałkiem, odpowiedział: ""Szanse są, pewności nie ma żadnej"". – Stanisław Karczewski chodzi uśmiechnięty, więc my także nie mamy powodu do zmartwień – mówi zaś Onetowi jeden z najbliższych współpracowników prezesa PiS.","Jarosław Gowin, Jarosław Kaczyński i Zbigniew Ziobro",
https://wiadomosci.onet.pl/tylko-w-onecie/macierewicz-marszalkiem-seniorem-sejmu-kluzik-rostkowska-komentuje-w-onet-rano/g2cb1xp,"Kluzik-Rostkowska w ""Onet Rano."": Kaczyński postanowił dodać Macierewiczowi trochę godności","Joanna Kluzik-Rostkowska była gościem Odety Moro w programie ""Onet Rano."". Była minister edukacji w rządzie PO-PSL skomentowała decyzję prezydenta Andrzeja Dudy, który do roli marszałka seniora Sejmu wyznaczył Antoniego Macierewicza. - Przez ostatnie lata, Antonii Macierewicz zapisał się w polskiej polityce bardzo źle – oceniła Kluzik-Rostkowska. - Mam przeświadczenie, że pomysł wziął się stąd, że Macierewicz jest tak skompromitowany, że Jarosław Kaczyński postanowił dodać mu trochę godności – stwierdziła. Chcesz dowiedzieć się więcej? Kliknij tutaj: vod.pl.",,,
https://wiadomosci.onet.pl/tylko-w-onecie/andrzej-rzeplinski-krytykuje-kandydature-elzbiety-chojny-duch-do-tk-klamala-przed/lwz2wfv,Andrzej Rzepliński krytykuje kandydaturę Elżbiety Chojny-Duch do TK. “Kłamała przed komisją śledczą”,"Były prezes Trybunału Konstytucyjnego ostro skrytykował Elżbietę Chojnę-Duch, która jest kandydatką PiS do TK. Andrzej Rzepliński zarzucił jej, że kłamała przed komisją śledczą ds VAT, gdzie zeznawała jako wiceminister finansów w rządzie Donalda Tuska.","Podczas zeznań Chojna-Duch oskarżała polityków PO o przymykanie oczu na przestępstwa podatkowe. Wymieniała m.in. zlikwidowanie sankcji VAT, czyli 30-proc. kary za niezapłacony podatek. Potem okazało się, że to ona sama podpisała się w 2008 r. pod projektem, który likwidował tę karę. — Sądzę, że Chojna-Duch zeznawała w taki sposób, aby się to podobało PiS. Składała fałszywe zeznania — stwierdził Rzepliński. — Jarosław Kaczyński rechotał, kiedy polecał przygotować jej kandydaturę do TK. Pokazał, że nie ma żadnej granicy.",,
https://wiadomosci.onet.pl/tylko-w-onecie/antoni-macierewicz-marszalkiem-seniorem-sejmu-tomasz-siemoniak-komentuje/zv9ldqj,"Tomasz Siemoniak w ""Onet Rano."": Kaczyński testuje lojalność Dudy","Tomasz Siemoniak był gościem Jarosława Kuźniara w ""Onet Rano."". Wiceprzewodniczący Platformy Obywatelskiej skomentował decyzję prezydenta Andrzeja Dudy, który wyznaczył Antoniego Macierewicza do roli marszałka seniora Sejmu. - Macierewicz to nie postać, jak Gargamel, z której można się pośmiać, bo opowiada głupoty. To człowiek, który skrzywdził realnie wiele ludzi w ministerstwie obrony i służbach. Degradował, wyrzucał, obrażał – stwierdził Siemoniak. Chcesz dowiedzieć się więcej? Kliknij tutaj: vod.pl.","- Ci wszyscy ludzie widzą, że skompromitowany nieszczęsną podkomisją smoleńską, ma być marszałkiem-seniorem i uosabiać majestat Rzeczypospolitej – mówił polityk PO. - Nie rozumiem prezydenta Dudy. Zapłaci za to cenę polityczną. Ta sytuacja wygląda na taką, w której prezes Kaczyński testuje lojalność prezydenta Dudy. Pamiętajmy, że kampania wyborcza nawet urzędującego prezydenta wymaga sfinansowania. Prezes ma wszelkie narzędzia, żeby pokazać Dudzie, kto tu rządzi – powiedział Siemoniak.",,
https://wiadomosci.onet.pl/kraj/piotrowicz-i-pawlowicz-kandydatami-do-tk-bog-wojny-powraca/6q3x7gl,Piotrowicz i Pawłowicz w Trybunale Konstytucyjnym. Bóg wojny powraca,"Propozycje nominatów Zjednoczonej Prawicy do Trybunału Konstytucyjnego trudno zinterpretować inaczej, niż jako prognostyk tego, jak będzie wyglądała ta kadencja. Spełnia się scenariusz, przed którym ostrzegaliśmy proponując niedawno Pakt Demokratyczny – zamiast poszukiwania konsensu i poszerzanie poparcia dla dobrych rządów widzimy raczej zapowiedź zaostrzenia kursu i wzniecania nawet tych wypalonych już konfliktów - Piotr Trudnowski z Klubu Jagiellońskiego.","Poniższy tekst został opublikowany na portalu Klubu Jagiellońskiego. To mało zaskakujące, ale tym niemniej niepokojące – zwłaszcza, że propozycja systemowej zmiany uniemożliwiającej takie kandydatury leżała na stole przez całą mijającą kadencję. Niestety – podobnie jak nasz Pakt Demokratyczny – nie została na poważnie podjęta ani przez PiS, ani przez głównych oponentów tej partii. Sporo napisano w ostatnich dniach na temat tego, że co najmniej do wyborów prezydenckich ze strony obozu rządzącego spodziewać powinniśmy się raczej „kursu na centrum”. Gdy uruchamialiśmy petycję z propozycją ponadpartyjnego Paktu Demokratycznego wychodziliśmy naprzeciw obawom, przede wszystkim własnym, że bardziej prawdopodobny jest inny scenariusz. Szereg przegranych w październikowych wyborach bitew, mimo utrzymania przewagi w wojnie, skłoni raczej lidera Zjednoczonej Prawicy do zaostrzenia kursu. Skoro ten pesymistyczny scenariusz zdaje się dziś przeważać, warto przyjrzeć mu się nieco bliżej. Co sprawiło, że lider Prawa i Sprawiedliwości wygłosił w wieczór wyborczy słynne już „Otrzymaliśmy dużo, ale zasługujemy na więcej”? Przypomnijmy. Partia rządząca, mimo pozyskania ponad dwóch milionów nowych wyborców, utrzymała zaledwie kruchą (235) przewagę sejmową z początku poprzedniej kadencji. Co gorsza (z perspektywy PiS) w nowym klubie dużo szerszą reprezentację mają skrzydła Zjednoczonej Prawicy – umiarkowane, centroprawicowe Porozumienie Jarosława Gowina i konserwatywno-narodowa, coraz wyraźniej alt-rightowa Solidarna Polska Zbigniewa Ziobry. Koalicjanci Jarosława Kaczyńskiego mają więc do powiedzenia o wiele więcej, niż w poprzednich czterech latach – łącznie z tym, że mogą podważać stabilność parlamentarnej większości, o co już w pierwszych dniach po wyborach zaczęto posądzać ministra sprawiedliwości i jego stronników. Druga przyczyna złego nastroju lidera PiS to porażka w konfrontacji z konkurencją. Od dawna – mniej więcej 2007 roku – taktycznym priorytetem Jarosława Kaczyńskiego było niedopuszczenie do powstania konkurencji na prawej flance. Teraz Konfederacja nie tylko zyskała niewielką (11 osób) sejmową reprezentację, ale przede wszystkim osiągnęła w liczbach bezwzględnych bardzo przyzwoite poparcie ponad 1 250 000 głosów, a więc wynik zauważalnie lepszy niż Liga Polskich Rodzin w 2001 i 2005 roku. Do tego dochodzi umocnienie Polskiego Stronnictwa Ludowego – wypchnięcie tej formacji ze sceny politycznej było kolejną taktyczną ambicją PiS. Tymczasem PSL nie tylko odzyskało (niewielką, ale jednak) część poparcia utraconego w ostatnich latach na rzecz PiS na wsi, ale zyskało zupełnie nowych wyborców, co obszernie na naszych łamach analizował kilka dni temu Bartosz Brzyski. W wyborach samorządowych i europejskich politycy PiS wykonali sporo pracy, by ludowców zetrzeć z politycznej powierzchni ziemi – a efekt okazał się odwrotny od zamierzonego. Trzeci powód do niezadowolenia Jarosława Kaczyńskiego to oczywiście Senat. Tutaj raczej przewagę ostatecznie uzyska opozycja, choć nie sposób wykluczyć, że czeka nas w tym spektaklu jeszcze kilka zaskakujących zwrotów akcji. Choć przejęcie Senatu ma dla opozycji wymiar głównie symboliczny (przedłużanie procesu legislacyjnego plus trochę prestiżu i pola do przedstawiania alternatywy dla pomysłów rządzących), to jednak co najmniej na odcinku personalnym – nominacje prezesa NIK, Rzecznika Praw Obywatelskich i kilku innych – z pewnością pokrzyżuje rządzącym część planów. Skoro więc kolejne kampanijne ocieplenie wizerunku, poszerzenie skrzydeł i „zwrot ku centrum” nie przyniosły oczekiwanych rezultatów, a raczej skorelowały się z takim namnożeniem kłopotów – można się było spodziewać, że zgodnie ze swoistym PiS-owskim cyklem koniunkturalnym czeka nas kolejny okres zaostrzania kursu. Tak przynajmniej sugerują ogłoszone dziś nazwiska nowych nominatów PiS do Trybunału Konstytucyjnego: Krystyny Pawłowicz, Stanisława Piotrowicza i Elżbiety Chojnej-Duch. Dla porządku, powiedzmy to sobie wprost. Te nominacje to kpina z „dobrej zmiany”. Stanisław Piotrowicz to nie tylko były członek PZPR i komunistyczny prokurator. To też twarz całego pakietu zmian dokonywanych przez PiS w wymiarze sprawiedliwości, którą… wyborcy PiS ukarali utratą mandatu. Wyborcy nie dali mu reelekcji – w zamian Jarosław Kaczyński zaoferował mu prestiżowe stanowisko. Krystyna Pawłowicz gdy koncentrowała się na pracy na uniwersytecie siała na nim ożywczy ferment. Jakkolwiek karykaturalnie to nie brzmi po minionej kadencji, prezentowała swoisty „patriotyzm konstytucyjny” na wzór amerykańskiej paleo-prawicy, który był dla niej punktem wyjścia do fundamentalnej krytyki III RP jako ignorującej literę i ducha Konstytucji. W polityce zasłynęła niestety głównie nie z akademickiego doświadczenia i intelektualnej odwagi, ale raczej z braku kultury osobistej, przekraczania etyki poselskiej i kuriozalnych hejtów wobec oponentów. Elżbieta Chojna-Duch to była wiceminister finansów w rządzie Donalda Tuska kojarzona z szarą eminencją prawa podatkowego, byłym doradcą ekonomicznym Samoobrony i znanym publicystą-rusofilem Witoldem Modzelewskim, któremu zdarza się brylować w mediach i gremiach eksperckich obozu prawicy. Jej zeznania przed komisja śledczą ws. VAT były chyba najwyrazistszym w toku prac atakiem na Ministerstwo Finansów za rządów PO-PSL, ale w większym stopniu przypominały prywatną wendetę, niż propaństwową samokrytykę. Podsumowując – komunistyczny aparatczyk pozbawiony demokratycznego mandatu, ikona plemiennego zacietrzewienia i „odwrócona” wiceminister finansów z czasów, gdy „mafie VAT-owskie okradały Polaków”. Wszystkie trzy nominacje to karykatura polityki nominacyjnej, której powinniśmy oczekiwać od rządów Zjednoczonej Prawicy. Dlaczego więc Jarosław Kaczyńskie się na nie zdecydował? Bo mógł. Można oczywiście załamywać ręce nad złymi intencjami Prawa i Sprawiedliwości, które ujawniają te nominacje. Cały pakiet kontrowersyjnych zmian wobec sądów i trybunałów sprowadza się w praktyce do zmiany personalnej. Po przedwyborczej „aferze hejterskiej” i dzisiejszych nominacjach trudno uznać, że to zmiana na lepsze. Zmiany systemowe okazały się bądź to kosmetyczne, bądź to nieskuteczne. Postępowania wciąż trwają za długo, Trybunał Konstytucyjny orzeka jeszcze rzadziej i wolniej niż przed zmianami, a zaufanie do sądownictwa in gremio – w efekcie kilku lat konfliktów w Polsce raczej spadło, niż wzrosło. Rezygnacja z prawdziwej reformy i zadowolenie się personaliami przy tak dużych kosztach społecznych całości zmian w tym obszarze to jeden z poważniejszych zarzutów, jakie stawiamy patrząc na bilans minionych czterech lat. Problem w tym, że systemowym wyjściem z zawieruchy trybunalsko-sądowej niespecjalnie ktokolwiek był na poważnie zainteresowany. Już na samym początku sporu, w pierwszych dniach grudnia 2015 roku, jako Klub Jagielloński opublikowaliśmy bardzo ważny artykuł Macieja Pacha. Zawierał propozycję, by sędziowie Trybunału, na wzór niemiecki, wybierani byli kwalifikowaną większością głosów. Chodziło o to, by zwykła sejmowa większość nie mogła dowolnie kształtować składu tak ważnego organu, zwłaszcza wobec jego oczekiwanej niemal z definicji poza- czy ponadpartyjności. „Z burzy wokół Trybunału Konstytucyjnego należy wyciągnąć wniosek systemowy: zmienić sposób dokonywania wyboru sędziów tak, by nie pozwalał on w przyszłości żadnej opcji na próby «politycznego skoku» na Trybunał. (…) Nowelizacja ustawy o Trybunale Konstytucyjnym byłaby symbolem troski o kulturę polityczną i zabezpieczyłaby nas przed kolejnymi, analogicznymi do dzisiejszych, kontrowersjami” – pisał nasz autor. Zaledwie dzień po publikacji nasz postulat trafił do Sejmu. Pierwszy projekt nowelizacji ustawy realizujący nasz postulat przygotował klub Kukiz’15. Za nim poszła niespełna dwa tygodnie później propozycja zmiany Konstytucji w tym samym duchu, którą obok kukizowców poparło kilkudziesięcioro posłów PiS z Joachimem Brudzińskim, Ryszardem Terleckim i… Stanisławem Piotrowiczem na czele! Na początku stycznia 2016 r. poparcie dla tego rozwiązania wyraził wicepremier Jarosław Gowin. Mało? Za koncepcją większości kwalifikowanej jako warunku wyboru sędziego opowiadali się politycy Nowoczesnej. Nasz postulat znalazł się w obywatelskim projekcie ustawy o Trybunale Konstytucyjnym, pod którym zebrano ponad 100 000 podpisów i który trafił do Sejmu minionej kadencji złożony przez… Komitet Obrony Demokracji. Wreszcie – pomysł wybierania sędziów większością kwalifikowaną znalazł się w rekomendacjach Komisji Weneckiej dla Polski, gdy ta zajęła się sporem wokół Trybunału Konstytucyjnego. I co? I, jak to często bywa z dobrymi pomysłami popieranymi ponad podziałami, zupełnie nic. Dziś zwykła większość sejmowa może sobie przegłosować… no właśnie. Teraz, to już chyba dosłownie każdego. Nie bez powodu zacząłem ten tekst od przypomnienia trzech przegranych bitew, które wodza obozu „dobrej zmiany” muszą frustrować mimo „zwycięskiej wojny”. To właśnie myślenie o polityce w kategoriach wojny jest bowiem kluczowym problemem, któremu staramy się przeciwstawiać proponując rozwiązania takie jak wybór sędziów większościami kwalifikowanymi czy Pakt Demokratyczny. Takie instytucjonalne mechanizmy wymuszania konsensu pozwoliłby spojrzeć na politykę przez pryzmat ucierających się wartości i interesów – a nie prymitywnej naparzanki „kto kogo” i „zrobimy to, bo możemy”. Gdy Jarosław Kaczyński w efekcie wspomnianych trzech przegranych bitew ma wiele powodów do niezadowolenia, to szuka powrotu właśnie do tych reguł politycznej gry, które zna najlepiej i w których najlepiej sobie radzi. Do rozpalania konfliktu, zarządzania nim i (czasem) wygaszania go w chwili, gdy osobiście uzna to za stosowne i korzystne. Koniec końców niemal po każdych wyborach – przegranych (2010 r.) czy wygranych (2015 r.) – Kaczyński rezygnował przecież z kampanijnego „kursu na centrum” i wracał do wywoływania na swoich zasadach coraz to nowych wojen. Najpewniej również po tych wyborach czeka nas ten sprawdzony schemat. Nie sposób inaczej zinterpretować odgrzewania przygaszonego już konfliktu wokół Trybunału Konstytucyjnego. Bóg wojny powrócił. „Słychać wycie? Znakomicie!” – tymi słowami oburzenie na nazwiska przyszłych sędziów skomentowała dziś prominentna polityk PiS. Odreagowanie frustracji, docenienie tych najwierniejszych i pozbawionych wątpliwości, stawianie „nowych” i „niesubordynowanych” przed bolesnym i łamiącym kręgosłupy na starcie testem lojalności – tylko tymi wojenno-mafijnymi schematami myślowymi tłumaczyć można dzisiejsze nominacje i, obawiam się, kurs najbliższych miesięcy. „Proste prośby żołnierzy te same są od lat…”. Tyle tylko, że ta wojenna logika w końcu się zemści. Podzielone społeczeństwo, zdewastowane instytucje, kryzys autorytetu klasy politycznej, brak elementarnego zaufania do państwa – ktoś wcześniej czy później zechce to wykorzystać. Wówczas będzie za późno – i na Pakty Demokratyczne, i na konsensualne wybory do konstytucyjnych organów.",Krystyna Pawłowicz i Stanisław Piotrowicz,
https://wiadomosci.onet.pl/kraj/prezes-pis-jaroslaw-kaczynski-zabieg-wszczepienia-endoprotezy-przejdzie-dopiero-w/30297ly,"Jarosław Kaczyński przekłada operację? ""Powodem wybory""","Prezes PiS ma przejść zabieg wszczepienia endoprotezy dopiero po wyborach - podaje ""Super Express"", powołując się na nieoficjalne ustalenia.","""Powodem jest ogromna stawka wyborów prezydenckich. Prezes PiS chce zaangażować się w kampanię równie mocno, jak w wyborach parlamentarnych"" - czytamy w tabloidzie. - Nie jest wykluczone, że prezes PiS zdecyduje się odłożyć operację na później - ujawnia ""SE"" ważny polityk PiS. To w rozmowie z ""SE"" Kaczyński mówił, co tabloid podał jeszcze w maju,, że po wyborach parlamentarnych 2019 prezes PiS przejdzie operację wszczepienia endoprotezy stawu kolanowego. Operacja najpewniej odbędzie się w Wojskowym Instytucie Medycznym. - W szpitalu poleżę 7-10 dni, później czekają mnie dwie kule - opowiadał w rozmowie z ""SE"" prezes PiS. Kaczyński w szpitalu przebywał w 2018 r. W czerwcu opuścił Wojskowy Instytut Medyczny w Warszawie po ponad miesięcznym pobycie. WIM informował, że przebywał pod opieką lekarzy z powodu problemów ze stawami w związku z chorobą zwyrodnieniową stawów.",Jarosław Kaczyński,
https://wiadomosci.onet.pl/tylko-w-onecie/the-best-of-onet-na-weekend-najciekawsze-materialy-mijajacego-tygodnia/zy1fgrj,The Best of Onet na weekend. Najciekawsze materiały mijającego tygodnia,Przedstawiamy najciekawsze materiały opublikowane w Onecie w mijającym tygodniu. Przegapiłeś jeden z nich? Nic straconego. Zapraszamy do lektury.,"Gostynin od Warszawy dzieli niewiele ponad 100 km, ale to miejsce jest jakby z innej rzeczywistości. Owiane złą sławą i aurą tajemniczości.  Do mieszczącego się tu „ośrodka dla bestii” (jak zwykle, choć niesłusznie, to miejsce określają media) trafiają najbardziej niebezpieczni przestępcy z całej Polski, którzy skończyli odsiadywać wyroki, ale zdaniem sądu nadal nie nadają się do życia na wolności. Wśród nich jest jedna tylko kobieta: 26-letnia Janina. Zobacz cały materiał ""Mirela miała nogi jak Julia Roberts, głowę pełną szalonych pomysłów i ojca policjanta dbającego o jej maniery. W rodzinnym domu od dziecka widywała przedstawicieli służb mundurowych, prokuratorów i sędziów"". Publikujemy fragment książki ""Wrobiony w dożywocie. Sprawa Arkadiusza Kraski"" Ewy Ornackiej! Zobacz cały materiał Obie kamienice przy ul. Krasickiego w Krakowie, których przez lata współwłaścicielem i właścicielem był Marian Banaś, znalazły się na tzw. czarnej liście nieruchomości przygotowanej przez krakowskich urzędników. Kiedy dzisiejszy szef NIK kupował budynek pod numerem 26 (obok tego z hotelem na godziny), mieszkali w nim lokatorzy. W chwili sprzedaży przez Banasia budynku mieszkania były już puste, a część mieszkańców do wyprowadzki zmusiły sądy. Zobacz cały materiał Blisko 25 lat temu Robert Wójtowicz wyszedł z domu i już nigdy do niego nie wrócił. Zdaniem śledczych został zamordowany. Tropy prowadzą do trójki duchownych. O poszukiwaniach prawdy, o zemście i przebaczeniu, słowach skierowanych do mordercy, o obsesji związanej z zaginionym synem, która odbiła się na rodzinie, poszukiwaniu ciała, nadziei i ostatnim marzeniu rozmawiamy z Lechem Wójtowiczem, ojcem zamordowanego Roberta. Zobacz cały materiał Po dwóch tygodniach od wyborów Prawo i Sprawiedliwość zdążyło zapowiedzieć, że może nie zdążyć z pakietem ustaw dla przedsiębiorców i emerytów, które miało uchwalić w ciągu 100 od ponownej wygranej. W przyszłym roku nie nastąpi również kwotowo-procentowa waloryzacja emerytur dla najbiedniejszych oraz z dużą dozą prawdopodobieństwa nie dojdzie także do uchwalenia pierwszego w historii zrównoważonego budżetu. Tym samym trzy kluczowe obietnice wyborcze polityków prawicy się nie ziszczą. Zobacz cały materiał Generał Lech Majewski to najwyższy rangą oficer, któremu w III RP prokuratura postawiła zarzuty. Chodzi o sprawę organizacji pokazów lotniczych Air Show w Radomiu. Śledczy zarzucają mu przekroczenie uprawnień i przywłaszczenie środków poprzez ""pozostawienie ich w dyspozycji SWAT"" - stowarzyszenia, które współorganizowało pokazy lotnicze. - Pan generał nie mógł przywłaszczyć pieniędzy, którymi nigdy nie mógł rozporządzać jako właściciel – odpiera zarzuty Radosława Baszuk, pełnomocnik generała.  Zobacz cały materiał Andrzej Grabowski to nie tylko juror ""Tańca z gwiazdami"" i zdolny aktor. Artysta może pochwalić się osiągnięciami zawodowymi, ale także rodziną, w której sporo osób, podobnie jak on, świetnie sobie radzi w show-biznesie. Ich familii nie mogło więc zabraknąć w naszym cotygodniowym cyklu ""Klany gwiazd"". Oto przed wami - rodzina Grabowskich.",,
https://wiadomosci.onet.pl/kraj/warszawa-demonstracja-w-halloween-przed-domem-kaczynskiego/14m3kpw,"""Cukierek albo psikus"" przed domem Jarosława Kaczyńskiego","Okrzyki ""cukierek albo psikus"" i zawieszony na płocie plakat z napisem ""Ja, prezes Kaczyński, będę głosował na Tuska"" - tak wyglądała akcja grupy opozycyjnych aktywistów przed domem prezesa PiS na Żoliborzu w Warszawie. Tzw. Lotna Brygada Opozycji zjawiła się w tym miejscu przebrana w specjalne stroje z okazji Halloween.","Przebrani aktywiści wczoraj wieczorem wznosili okrzyki przed domem Jarosława Kaczyńskiego. Na płocie willi zawisł też plakat z wizerunkiem Donalda Tuska, opatrzony hasłem: ""Ja prezes Kaczyński będę głosował na Tuska"". Nagranie z akcji opublikowali w internecie. W trakcie akcji interweniowała policja. Jeden z funkcjonariuszy próbował dowiedzieć się, kto z uczestników niewielkiej demonstracji powiesił plakat. Jak zakończyła się interwencja? – Otrzymaliśmy kilka zgłoszeń od kilku osób, że w rejonie ulicy Solskiego przemieszcza się grupa osób, która swoim zachowaniem wzbudza zainteresowanie. Te osoby według zgłaszających miały również robić coś przy ogrodzeniach. Pojechaliśmy to sprawdzić. Policjanci na miejscu nie stwierdzili żadnego przestępstwa ani wykroczenia. Te osoby po prostu świętowały Halloween. Interwencja została zakończona, a od tamtej pory nie otrzymaliśmy więcej żadnych zgłoszeń o uszkodzeniu ogrodzenia – powiedziała w rozmowie z ""Faktem"" asp. Kamila Szulc z komisariatu policji na warszawskim Żoliborzu. Źródło: Twitter, Fakt",Jarosław Kaczyński,
https://wiadomosci.onet.pl/kraj/sprawa-birgfellnera-kontrowersyjny-trik-prokuratury/7sc4xkm,"""Gazeta Wyborcza"": prokuratura wykorzystała zeznania Kaczyńskiego z innego postępowania","Prokuratura nie przesłuchała Jarosława Kaczyńskiego ws. dwóch wież i zastosowała kontrowersyjny trik - wykorzystała zeznania prezesa PiS złożone w innej sprawie - donosi ""Gazeta Wyborcza"".","Prokuratura dzień przed ciszą wyborczą uznała, że nie ma podstaw do zbadania, czy Kaczyński oszukał austriackiego biznesmena Geralda Birgfellnera. A za przestępstwo, które zarzuca biznesmen, może grozić nawet 10 lat więzienia. Teraz - jak pisze ""Wyborcza"" - okazuje się, że prokuratura nie przesłuchała prezesa PiS, ale wykorzystała jego słowa z innego postępowania, toczącego się z zawiadomienia Kaczyńskiego. Domagał się ścigania przez prokuraturę ""Wyborczej"" i jej dziennikarzy za ujawnienie sprawy budowy wieżowca przez spółkę Srebrna i nagrań z jego negocjacji z Birgfellnerem. - Skoro dołączyli do akt sprawy dwóch wież protokół przesłuchania Jarosława Kaczyńskiego z innej sprawy, to znaczy, że widzieli potrzebę jego przesłuchania. A skoro widzieli taką potrzebę, powinni wszcząć śledztwo, przesłuchać go i dać szansę zadawania pytań pełnomocnikom Birgfellnera - mówi dla ""Wyborczej"" prokurator, proszący o anonimowość. Mecenas Jacek Dubois, jeden z pełnomocników Austriaka, zaznacza, że ""sprawdzanie zawiadomienia nie może zastępować samego śledztwa"". - Tymczasem w odmowie prokurator czerpie z zeznań Jarosława Kaczyńskiego, które złożył w zupełnie innych okolicznościach - mówi Dubois. W styczniu 2019 r. ""Gazeta Wyborcza” ujawniła nagrania, na których austriacki biznesmen Gerald Birgfellner domaga się zapłaty od powiązanej z PiS-em spółki Srebrna. Miało być to wynagrodzenie za pracę związaną z przygotowaniem dokumentacji pod budowę dwóch 190-metrowych wieżowców na działce przy ul. Srebrnej 16 na warszawskiej Woli. Na taśmach nagrani zostali m.in. Jarosław Kaczyński i Gerald Birgfellner. Łącznie, od 12 maja 2017 r. doszło do 16 rozmów Austriaka z szefem Prawa i Sprawiedliwości. Wartość inwestycji, która zakładała wybudowanie dwóch wieżowców (K-Towers) w centrum Warszawy, opiewała na sumę ok. 1,3 mld zł. Austriacki biznesmen za wykonaną pracę miał otrzymać wynagrodzenie w wysokości ok. 3 proc. wartości całej inwestycji, co stanowiłoby sumę ok. 39 mln zł. Ostatecznie budowa wieżowców nie doszła do skutku. Birgfellner z pomocą prawników - Romana Giertycha i Jacka Dubois - złożył zawiadomienie do prokuratury o możliwości popełnienia przestępstwa przez prezesa PiS. Czytaj więcej w dzisiejszym wydaniu ""Gazety Wyborczej"".",Jarosław Kaczyński,
https://wiadomosci.onet.pl/kraj/najbardziej-wplywowi-polacy-ranking-wprost/v6hck2m,"Najbardziej wpływowi Polacy. Ranking ""Wprost""","Na pierwszym miejscu rankingu najbardziej wpływowych Polaków ""Wprost"" znalazł się prezes PiS Jarosław Kaczyński. Drugie miejsce tygodnik przyznał laureatce literackiego Nobla Oldze Tokarczuk. Podium zamyka premier Mateusz Morawiecki.","Czwarte miejsce w rankingu 50 najbardziej wpływowych Polaków zajmuje szef Rady Europejskiej Donald Tusk. Dalej w rankingu ""Wprost"" są bracia Tomasz i Marek Sekielscy, autorzy głośnego filmu dokumentalnego ""Tylko nie mów nikomu"", który opowiadał o tuszowaniu skandali pedofilskich w Kościele katolickim w Polsce. Na szóstym miejscu znalazł się prezes TVP Jarosław Kurski. Na siódmym - Małgorzata Kidawa-Błońska (PO). Za nią tygodnik umieścił prezydenta Andrzeja Dudę. Na dziewiątym miejscu z kolei w rankingu ""Wprost"" uplasował się twórca Radia Maryja i Telewizji Trwam, ojciec Tadeusz Rydzyk. W zestawieniu na 10. miejscu pojawili się przedstawiciele świata muzyki - Dawid Podsiadło i Taco Hemingway. Fani artystów wypełnili pod koniec września cały Stadion Narodowy, komentatorzy podkreślali, że takiego rozmachu nie miał dotąd żaden koncert polskiego artysty popularnego. Na miejscu 11. ""Wprost"" wskazał ministra sprawiedliwości Zbigniewa Ziobrę. Na 12. - najbogatszego Polaka Michała Sołowowa. Dalej w rankingu znaleźli się kolejno: lider SLD Włodzimierz Czarzasty i obecny szef Najwyższej Izby Kontroli, wokół którego aż roi się od kontrowersji, Marian Banaś.",Jarosław Kaczyński,
https://wiadomosci.onet.pl/kraj/odslonieto-pomnik-przemyslawa-gosiewskiego-w-kielcach-kaczynski-powinien-miec-pomnik/y7qyb0g,Odsłonięto pomnik Przemysława Gosiewskiego w Kielcach. Kaczyński: powinien mieć pomnik także w Warszawie,"Przemysław Gosiewski był najbardziej niezwykłym człowiekiem, jakiego w życiu spotkałem, ogromnie utalentowanym, niezwykle użytecznym w rządzie - powiedział w niedzielę prezes PiS Jarosław Kaczyński podczas uroczystego odsłonięcia pomnika śp. Przemysława Gosiewskiego w Kielcach. List do uczestników uroczystości przesłał także prezydent Andrzej Duda.","- Przemysław Gosiewski był najbardziej niezwykłym człowiekiem, jakiego w życiu spotkałem. A tak się składa, że spotkałem w życiu bardzo, bardzo wielu ludzi. Był człowiekiem niebywałej energii, człowiekiem, dla którego nie było rzeczy niemożliwych, człowiekiem, którego nie można było zatrzymać ani zniszczyć. Bo chciano go zatrzymać, chciano go zniszczyć dlatego, iż działał zawsze w tym kierunku, który służył Polsce, który służył zmianie, dobrej zmianie - powiedział Kaczyński. Przypomniał, że Gosiewski jako bardzo młody człowiek podjął walkę z komunizmem, współpracował także z ""Solidarnością"". Później - jak mówił prezes - służył dobrej zmianie, kiedy wszedł do Porozumienia Centrum i podjął nową walkę z systemem postkomunistycznym. Zdaniem Kaczyńskiego, Gosiewski był człowiekiem ""ogromnie utalentowanym, który potrafił uczynić rzeczy - wydawałoby się - poza ludzkimi możliwościami, człowiekiem takiej pracowitości, z którą nigdy ani przedtem, ani potem się nie spotkałem, i człowiekiem, który umiał oddziaływać na innych, umiał ich wokół siebie gromadzić, umiał przełamywać wszelkie przeszkody"". - Przemysław Gosiewski będzie miał od dziś tu, w Kielcach, swój pomnik. Ale chcę powiedzieć, że naszym zobowiązaniem jest doprowadzenie do tego, by miał pomnik także w Warszawie, by miał inne pomniki - bo zasłużył na to - wskazał lider PiS.",Jarosław Kaczyński przemawia podczas odsłonięcia pomnika Przemysława Gosiewskiego,
https://wiadomosci.onet.pl/tylko-w-onecie/the-best-of-onet-na-weekend-najciekawsze-materialy-mijajacego-tygodnia/nvtz7qt,The Best of Onet na weekend. Najciekawsze materiały mijającego tygodnia,Przedstawiamy najciekawsze materiały opublikowane w Onecie w mijającym tygodniu. Przegapiłeś jeden z nich? Nic straconego. Zapraszamy do lektury.,"Wiele Polek ma tak niskie emerytury, że muszą dorabiać za granicą jako opiekunki starszych osób. Jeżdżą do Niemiec, gdzie są tanią siłą roboczą, wykorzystywaną także do innych prac. Matki, żony i babcie apelują do polityków: - Nie wysyłajcie nas do pracy poza granice, nie o takiej starości marzyłyśmy! Zobacz cały materiał Kiedy się pani po raz pierwszy obejrzała? – Po badaniach w laboratorium na Jana Pawła. Lekarka pobrała mi wymaz i spytała: kto panią tak okaleczył? Niech pani poda nazwę kliniki, będziemy ostrzegać inne kobiety… Zobacz cały materiał W coraz większej liczbie miejsc na świecie, żeby zobaczyć dany obiekt, trzeba się przedrzeć przez tłum turystów oraz wytężyć słuch, żeby usłyszeć, co mówi przewodnik. Zwiedzający z całego świata denerwują się na tłum, lokalni mieszkańcy narzekają na panujący na ich podwórku chaos, a same miejsca i zabytki zwyczajnie niszczeją. Zobacz cały materiał Dostaję kilka wiadomości: ""Chcesz dziecko? Mogę pomóc"". Czytam ofertę: ""Pomogę tanio i bezinteresownie oferując profesjonalne podejście do oddania genów i szczęścia w postaci maluszka"". Inne ogłoszenie: ""Zapładniam zawsze bezpłatnie, bo czuję, że wtedy niosę prawdziwą pomoc, a to miłe. Mogę pochwalić się siedmioma udanymi zapłodnieniami na dziesięć pań, które zdecydowały się na taką pomoc"". Zobacz cały materiał Miała być skazą na perfekcyjnym wizerunku słynnej rodziny. Mówi się, że to ona zapoczątkowała klątwę prezydenckiego rodu. Z początku nie chciano dopuścić do jej narodzin, ""ręcznie"" wstrzymując akcję porodową. Potem, decyzją ojca poddano ją zabiegowi lobotomii. Wreszcie stała się niepełnosprawną, pozbawioną kontaktu ze światem dziewczyną, o której próbowano zapomnieć. Kim była Rosemary Kennedy? Poznajcie smutną historię siostry Johnna F. Kennedy'ego. Oto kolejna odsłona naszego cyklu ""Skandale sprzed lat"". Zobacz cały materiał Co zrobić, żeby radość po zakupie auta trwała dłużej niż do pierwszego serwisu, gdy okaże się, że „wkład startowy” dobija do wartości zakupu lub ją przewyższa? Zapoznajcie się z naszą listą najgorszych używanych aut i ich wersji z ostatnich kilkunastu lat Zobacz cały materiał Kilka dni temu sieć obiegła fotografia mająca przedstawiać prezesa PiS w grupie osób przed pierwszomajowym pochodem w latach 70. Jarosław Kaczyński stwierdził, że zdjęcie to fotomontaż, a on sam nie zna nikogo spośród przedstawionych na nim ludzi. ""Gazeta Wyborcza"" ustaliła jednak, że trzech mężczyzn to koledzy Kaczyńskiego z białostockiej uczelni, na której pracował w tamtym okresie. Zobacz cały materiał - To był niebywały kryzys, spowodowany złośliwym nowotworem. Rzekomo nie miałem szans, ponieważ byłem nieoperowalny - mówi w pierwszym po latach wywiadzie Zbigniew Drzymała, w przeszłości jeden z najbogatszych Polaków oraz właściciel klubu piłkarskiego Groclin Dyskobolia Grodzisk Wielkopolski. Zobacz cały materiał Nie ma jeszcze trzydziestki na karku, a historiami, które zna z autopsji, mógłby obdzielić kilka innych żywotów. Trudno się zatem dziwić, że w planach ma wydanie trzech książek. Właśnie ukazała się pierwsza z nich, pt. ""Petarda. Historie z młotem w tle"". Tak w niej, jak i w rozmowie z Onetem trzykrotny mistrz świata w rzucie młotem nie ucieka od trudnych tematów. Przed państwem Paweł Fajdek w pełnej krasie! Zobacz cały materiał Maratoński rekord świata został pobity w podejrzanym sprzęcie. IAAF ma problem i nie wie, jak z niego wybrnąć. Sprawa trafiła do Athletics Integrity Unit, czyli jednostki ds. uczciwości w strukturach światowej federacji. Skierowali ją tam inni biegacze.",,
https://wiadomosci.onet.pl/tylko-w-onecie/gajcy-w-zjednoczonej-prawicy-zakonczyla-sie-wojna-analiza/px5xfys,Gajcy: w Zjednoczonej Prawicy zakończyła się wojna [ANALIZA],"Prawo i Sprawiedliwość podzieliło się władzą z koalicjantami Zbigniewem Ziobrą i Jarosławem Gowinem. Na czele nowego rządu pozostanie obecny premier Mateusz Morawiecki, którego bronić musiał jednak sam prezes PiS Jarosław Kaczyński.","Czwartkowe wyjazdowe posiedzenie nowego Klubu Parlamentarnego PiS rozwiało wszelkie dywagacje dotyczące konfliktu w koalicji rządzącej o to, kto stanie na czele nowego rządu. — Nasz klub będzie rekomendował Mateusza Morawieckiego na funkcję premiera rządu RP — oświadczył Ryszard Terlecki. W ten sposób przeciął wszelkie spekulacje, które od momentu ogłoszenia oficjalnych wyników wyborów pojawiały się w przestrzeni publicznej.  Nie było one bezpodstawne. W wyborach do Sejmu Zjednoczona Prawica zdobyła 235 mandatów. 18 z nich przypadły politykom Solidarnej Polski Zbigniewa Ziobry, a kolejne 18 członkom Porozumienia Jarosława Gowina. Niemal od razu po ogłoszeniu oficjalnych wyników wyborów politycy Solidarnej Polski zaczęli publicznie sugerować usunięcie Mateusza Morawieckiego z fotela premiera. Nie ukrywali oni, że obóz rządzący potrzebuje dużej korekty zarówno programowej, jak i personalnej, by za cztery lata prawica nie obudziła się w sytuacji bez wyjścia. Postulat ten szybko doczekał się krytyki zarówno ze strony drugiego koalicja Jarosława Gowina, jak i Adama Lipińskiego, bliskiego współpracownika Jarosława Kaczyńskiego, który ostrzegł, że ""ten, kto huśta łódką, pierwszy z niej wypadnie”. Dość szybko do mediów przedostała się informacja o buncie, czy wręcz wojnie w koalicji rządzącej. Zbigniew Ziobro — według przekazów rozsyłanych do dziennikarzy przez stronników Morawieckiego — miał zażądać funkcji wicepremiera i usunięcia obecnego szefa rządu, grożąc przy tym opuszczeniem koalicji. W rzeczywistości — co dementowali sami politycy Solidarnej Polski — żądanie teki wicepremiera dla Ziobry nigdy z jego strony nie padło. Podobnie, jak twierdzenie, że Ziobro wraz ze swoimi ludźmi grozić mieli wyjściem z koalicji, co mogłoby doprowadzić w konsekwencji do ponownych przedterminowych wyborów. Co nie oznacza, że Ziobro nie podjął gry z Jarosławem Kaczyńskim, aby uzyskać jak najwięcej. Chciał on w zamian za pozostanie w koalicji z PiS i ewentualne poparcie kandydatury Morawieckiego na premiera poszerzenia swoich wpływów w spółkach skarbu państwa oraz otrzymania w nowym rządzie większej liczby stanowisk dla swoich ludzi, którzy dzięki niemu weszli do Sejmu.  Nieoficjalnie, ze strony prezesa PiS padła propozycja objęcia przez ludzi Zbigniewa Ziobry dodatkowego drugiego resortu. W grę wchodziły m.in. resort infrastruktury, cyfryzacji czy energii, a także Ministerstwo Sportu. Cena musiała być wysoka, nie tylko z racji na liczbę mandatów uzyskanych w wyborach, lecz także z powodu wskazania Morawieckiego na szefa nowego rządu przez samego Kaczyńskiego. Prawdą jest, że Ziobro w rozmowie z prezesem PiS nalegał, aby ten zastanowił się nad zmianą premiera. Wskazywał m.in. na szefa MON Mariusza Błaszczaka, który — jego zdaniem — idealnie nadawałby się na szefa rządu. Ziobro miał nawet usłyszeć od Jarosława Kaczyńskiego, że pomysł ten wydaje mu się wart zastanowienia. Lecz ostatecznie prezes PiS zdecydował, że na fotelu premiera nie będzie, przynajmniej na razie, zmiany. Co Zbigniew Ziobro musiał po prostu zaakceptować. Do ministra sprawiedliwości zaczęły płynąć z otoczenia Morawieckiego sygnały, że jeśli będzie naciskał na zmianę premiera, to może stracić dotychczasowe wpływy w państwowych spółkach. Morawiecki chciałby utworzenia w nowym rządzie ministerstwa skarbu, któremu bezpośrednio podlegałyby wszystkie spółki skarbu państwa. Także te, w których pracują obecnie brat ministra Witold Ziobro czy żona Patrycja (przy czym warto pamiętać, że krewni premiera również pracują w spółkach kontrolowanych przez państwo).  Nie bez powodu, gdy w ub. piątek negocjacje koalicyjne zbliżały się do kulminacyjnego momentu, w mediach pojawiły się informacje o stłumieniu buntu ziobrystów. Podobnie jak chwilę później przekaz rozsyłany przez otoczenie ministra sprawiedliwości, opisujący frakcje w PiS popierające wymianę premiera.  Według tych informacji kandydaturę Morawieckiego kwestionować miała między innymi była premier, obecnie europoseł Beata Szydło — niegdyś nieoczekiwanie odsunięta z funkcji premiera. Miała ona w tym celu zawiązać cichy sojusz nie tylko z Ziobrą, ale i z ministrem spraw wewnętrznych i administracji, koordynatorem służb specjalnych Mariuszem Kamińskim oraz ministrem energii Krzysztofem Tchórzewskim. Otoczenie Ziobry przekonywało także, że Szydło zadeklarowała gotowość powrotu na funkcję premiera, jeśli taka byłaby wola koalicji rządzącej. W rzeczywistości była to jedynie gra pozorów i próba wywarcia za pośrednictwem mediów nacisku na Morawieckiego i prezesa PiS.  Z informacji Onetu wynika, że zarówno Ziobro, jak i Gowin dostali w zasadzie to, o co zabiegali w negocjacjach koalicyjnych. Poza oczywiście usunięciem Morawieckiego, przeciwko czemu protestował minister nauki i szkolnictwa wyższego, który — jak mówiły plotki płynące z Nowogrodzkiej — negocjować miał dla siebie stanowisko szefa MSZ.  Kaczyński zażądał także od koalicjantów zawarcia nieformalnego paktu o nieagresji. To nie pierwszy taki przypadek, wcześniej już nieraz prezes PiS musiał godzić interesy zwaśnionych koalicjantów i samemu wydzielać im kawałki tortu władzy. Teraz będzie podobnie. Choć z pewnością będą one większe niż dotychczas.",PiS podzieliło się władzą z koalicjantami,
https://wiadomosci.onet.pl/kraj/jaroslaw-kaczynski-zlozyl-oferte-zbigniewowi-ziobrze/p6z60j0,Jarosław Kaczyński złożył ofertę Zbigniewowi Ziobrze,"Ministerstwo Cyfryzacji, Infrastruktury albo Energii – jeden z tych resortów obejmie w nowym rządzie Solidarna Polska. Wciąż szefem Ministerstwa Sprawiedliwości będzie Zbigniew Ziobro. Jak ustaliła „Rzeczpospolita"", taką ofertę Solidarna Polska otrzymała od władz PiS.","Dotąd partia Zbigniewa Ziobry miała jeden resort – sprawiedliwości - przypomina ""Rzeczpospolita"". Objęcie kolejnego jest skutkiem wprowadzenia do Sejmu większej grupy posłów. W mijającej kadencji Solidarna Polska miała sześciu posłów i dwóch senatorów. Do Sejmu nowej kadencji wprowadziła 17 posłów i dwóch senatorów, a w dodatku tuż po wyborach dołączył do niej poseł PiS Norbert Kaczmarczyk. Z ustaleń ""Rzeczpospolitej"" wynika, że do niedawna w grze było Ministerstwo Sportu i Turystyki, którym miał pokierować Michał Woś, były wiceszef resortu sprawiedliwości, a później minister do spraw pomocy humanitarnej. Ta opcja jest już nieaktualna, bo, jak mówią nieoficjalnie źródła gazety, do objęcia atrakcyjnego resortu sportu zgłosiło się zbyt wielu chętnych.",Jarosław Kaczyński i Zbigniew Ziobro w Sejmie,
https://wiadomosci.onet.pl/kraj/jaroslaw-kaczynski-o-kandydatach-pis-morawiecki-premierem-witek-marszalkiem-sejmu/r2t78q2,"Jarosław Kaczyński o kandydatach PiS: Morawiecki premierem, Witek marszałkiem Sejmu","Podczas wyjazdowego posiedzenia klubu PiS prezes Jarosław Kaczyński zapowiedział, że liderzy Zjednoczonej Prawicy zaakceptowali kandydaturę Mateusza Morawieckiego na stanowisku premiera. Marszałkiem Sejmu ma pozostać Elżbieta Witek - podał portal 300polityka.pl. Informację potwierdził szef klubu Ryszard Terlecki.","Po południu w podwarszawskim Ożarowie Mazowieckim zebrał się na wyjazdowym posiedzeniu nowy klub parlamentarny PiS. Wśród uczestników spotkania są premier Mateusz Morawiecki i szef partii Jarosław Kaczyński. Po zakończeniu pierwszej oficjalnej części spotkania Terlecki poinformował dziennikarzy, że Kaczyński w swoim wystąpieniu przedstawił trzy kwestie. Posiedzenie było zamknięte dla mediów. - Nasz klub będzie rekomendował Elżbietę Witek na marszałka Sejmu IX kadencji, że naszym kandydatem w wyborach na marszałka Senatu będzie Stanisław Karczewski oraz że nasz klub będzie rekomendował Mateusza Morawieckiego na funkcję premiera rządu RP – oświadczył w rozmowie z dziennikarzami Terlecki. Szef komitetu wykonawczego PiS Krzysztof Sobolewski zapowiadał, że spotkanie ma charakter zapoznawczy, gdyż w nowej kadencji Sejmu i Senatu zasiądzie przeszło 60 nowych parlamentarzystów PiS. Informacje potwierdził Ryszard Terlecki. - Klub parlamentarny PiS będzie rekomendował Elżbietę Witek na marszałka Sejmu, naszym kandydatem na marszałka Senatu będzie Stanisław Karczewski; będziemy rekomendować Mateusza Morawieckiego na funkcję premiera – oświadczył szef klubu Prawa i Sprawiedliwości. Dopytywany czy podczas spotkania poruszono też kwestie personalne jeśli chodzi o skład nowego rządu Terlecki odparł, że nie. - To wszystko jeszcze trwa. Są konieczne ustalenia, także ustalenia w gronie sojuszników, partii, które tworzą Zjednoczoną Prawicę – zaznaczył. Terlecki poinformował jednocześnie, że w przyszłym tygodniu odbędzie się spotkanie kierownictwa partii, czyli Prezydium Komitetu Politycznego z liderami sojuszniczych partii - Solidarnej Polski i Porozumienia. - Tam zapadną decyzje co do składu przyszłego rządu - podkreślił. Szef klubu PiS mijającej kadencji pytany czy to oznacza, że w przyszłym tygodniu poznamy skład Rady Ministrów stwierdził: „no nie jest to może takie pilne, te rozmowy pewnie, co do szczegółów będą trwały”. - To chodzi nie tylko o ministrów konstytucyjnych, przecież jest liczne grono wiceministrów, rozmaitych funkcji, więc to wszystko jeszcze przed nami – dodał Terlecki. Pierwsza oficjalna część spotkania parlamentarzystów PiS trwała ok. 1,5 godziny. Rzeczniczka PiS Anita Czerwińska poinformowała, że omówiono przebieg kampanii wyborczej oraz wyniki wyborów. - Były też podziękowania dla tych, którzy ciężko pracowali w kampanii, dla kandydatów, a także dla tych posłów, którzy niestety w tych wyborach nie otrzymali mandatów – dodała Czerwińska. Prezes PiS Jarosław Kaczyński podczas wystąpienia dziękował politykom za pracę podczas kampanii wyborczej. Mobilizował także do dalszej aktywności – wynika z informacji PAP. Zwracał jednocześnie uwagę, że popełniono pewne błędy oraz że należy z nich wyciągnąć wnioski. - Prezes podkreślał jednocześnie, że musimy dalej ciężko pracować, bo przed nami kampania i wybory prezydenckie i musimy wspierać w niej Andrzeja Dudę – przekazał PAP jeden z polityków PiS uczestniczący w czwartkowym spotkaniu. Jak dodał, szef PiS podkreślał też, że ""jesteśmy silni koalicją (PiS, Solidarna Polska, Porozumienie) i że to jest dla nas ważne”. Źródło: 300polityka.pl, PAP",Wyjazdowe posiedzenie klubu PiS,
https://wiadomosci.onet.pl/kraj/krzysztof-smiszek-niech-prezydent-opowie-swoj-zart-barackowi-obamie-i-przy-nim-sie/5m8g6cm,Krzysztof Śmiszek: niech prezydent opowie swój żart Barackowi Obamie i przy nim się śmieje,"– Pierwszym, który wbije nóż w plecy Jarosławowi Kaczyńskiemu, będzie Zbigniew Ziobro. Uważam, że Kaczyński wychował sobie żmiję na własnej piersi. Za bardzo wzmocnił Ziobrę. Historia, która powtarza się w każdej epoce, począwszy od starożytności, mam tu na myśli ojcobójstwo, jest bardzo możliwa w ciągu najbliższych czterech lat – mówi w wywiadzie dla Onetu Krzysztof Śmiszek, wybrany na nowego posła Lewicy.","*** Tomasz Pajączek, dziennikarz Onetu: Jak wygląda powyborcza rzeczywistość na lewicy? Krzysztof Śmiszek, poseł elekt, Wiosna: Wygląda bardzo dobrze. Mamy dowód na to, że Polacy dają premię tym, którzy się łączą, potrafią współpracować i potrafią schować do kieszeni swoje zaszłości, pretensje, ale i część ambicji, bo każdy z liderów ma przecież duże, a w porozumieniu trzech partii trzeba te ambicje temperować. Wiośnie powinno być łatwiej, bo wasz lider nie startował. Są takie momenty historyczne, kiedy każdy rozumie, że jeśli się czegoś nie zrobi, to później można tylko pisać książki o tym, jak to nie wyszło. Myślę, że nasi partnerzy zrozumieli tę chwilę i teraz jako Lewica jesteśmy na fali wzrostowej. To połączenie pokazało, że jeśli się mądrze zaplanuje strategię, to Polacy to doceniają. A po wyborach Lewica nadal jest razem czy każdy patrzy już w swoją stronę? Ciągle jesteśmy odrębnymi partiami. Mieliśmy sojusz na wybory. Trudno powiedzieć, co wydarzy się za kilka tygodni. Natomiast w Wiośnie podjęliśmy już decyzję, że chcemy być w klubie ze wszystkimi lewicowymi partiami. Jesteśmy także otwarci na rozpoczęcie dyskusji na temat szerszego porozumienia, bardziej stałego, w formie jednego ugrupowania albo federacji partyjnej. Wysyłamy bardzo jasny sygnał do Lewicy Razem i SLD. Wiemy, że po stronie naszych przyjaciół z SLD jest podobne myślenie. Już teraz powinniśmy myśleć, jak wygrać wybory za cztery lata. Nie wiemy, co planują koledzy z Razem. Na pewno jednak będziemy z nimi współpracować programowo. *** *** Pierwsze posiedzenie nowego Sejmu odbędzie się 12 listopada, w najpóźniejszym możliwym terminie. Jak pan myśli, co planuje PiS? PiS korzysta z możliwości jak najdłuższego rządzenia. Można przecież było zwołać posiedzenie nowego Sejmu w tym tygodniu albo przyszłym, ale przecież lepiej porządzić w starym składzie miesiąc dłużej i dalej realizować swoją politykę. Nie jest to eleganckie, ale dopuszczalne prawem. Druga rzecz jest taka, że do 12 listopada może się jeszcze wiele zdarzyć. Być może to posiedzenie, które było przerwane i kontynuowane 15 i 16 października, nie było ostatnim. Mówi się, że PiS jest gotowy na zwołanie kolejnego posiedzenia Sejmu i Senatu np. w kwestii NIK-u. Osobiście nie wierzę, że PiS-owi zależy na odwoływaniu i powoływaniu nowego prezesa NIK-u. Uważam, że robią dobrą minę do złej gry. Niby bardzo się martwią, że Marian Banaś sprawuje dalej funkcję, a tak naprawdę chodzi o to, żeby na niej pozostał, bo jak sądzę, już mają na niego haki i przez sześć lat może on ich kryć i realizować ich interesy. A już z pewnością nie będzie przeszkadzał pisowskiej władzy. Myśli pan, że chodzi tylko o sprawę z prezesem NIK? PiS jest nieprzewidywalny, pokazał już, że nie dba o żadne procedury, więc bez żadnego trybu, ""bo im się należy"" może zwołać jeszcze kolejne posiedzenie, np. ws. nowelizacji budżetu, bo jak widzimy budżet się nie spina. 13. i 14. emerytura nie jest wpisana do budżetu, więc nie wiadomo, co będą robili. Czy Jarosław Gowin albo Zbigniew Ziobro mogą się postawić Jarosławowi Kaczyńskiemu? Bez nich PiS ma tylko 199 mandatów. Myślę, że bardziej nieprzewidywalnym partnerem jest Zbigniew Ziobro, który w swojej ekipie ma młode wilki, które skoczą za nim w ogień. Już raz rebelię Ziobro zrobił. Ma w tym doświadczenie, więc dlaczego nie miałby zrobić tego po raz kolejny? Nie wierzę jednak w to, że Zjednoczona Prawica rozsypie się już na samym początku nowej kadencji, aczkolwiek mam takie poczucie, że to pyrrusowe zwycięstwo, które odnieśli – przegrana w Senacie i tylko 5-mandatowa zaliczka w Sejmie – pokazuje, że jest to krucha większość. Zawsze, kiedy sondaże spadają, zaczynają się ruchy odśrodkowe. Jeśli więc PiS-owi będzie spadało poparcie, a Lewicy będzie rosło, to się zaczną. Pierwszym, który wbije nóż w plecy Jarosławowi Kaczyńskiemu, będzie Zbigniew Ziobro. Uważam, że Kaczyński wychował sobie żmiję na własnej piersi. Za bardzo wzmocnił Ziobrę. Oddał mu Ministerstwo Sprawiedliwości, przez co Ziobro ma właściwie nieograniczony dostęp do wszystkich postępowań sądowych i prokuratorskich. Historia, która powtarza się w każdej epoce, począwszy od starożytności, mam tu na myśli ojcobójstwo, jest bardzo możliwa w ciągu najbliższych czterech lat. A scenariusz, który zakłada, że Jarosław Gowin dogaduje się z opozycją i zostaje premierem, jest w ogóle możliwy, czy to political-fiction? Nie wiem, z kim na tej opozycji Jarosław Gowin miałby się porozumiewać, bo na pewno nie z nami. Jak moglibyśmy z nim rozmawiać? Przecież Gowin to konserwatysta, który przez ostatnie cztery lata, wprawdzie się nie cieszył, ale firmował wszystkie procesy dotyczące łamania konstytucji, naruszania praworządności. Milczał, kiedy były łamane prawa człowieka, kiedy szczuto na mniejszości, więc nie wiem, o czym Lewica miałaby z nim rozmawiać. Być może Platforma będzie rozmawiać z Gowinem, wszak to ich człowiek. Czasami jest tak, że ten, który jest najcichszy, wygrywa na końcu. *** *** Jak pan myśli, jak się zakończy sprawa z Marianem Banasiem? Mam swoją teorię. Sprawa zakończy się tak, że Banaś będzie prezesem NIK-u przez najbliższe sześć lat. To stanowisko w kontekście swojej niezależności jest mocno chronione przez konstytucję i bardzo dobrze. Tylko niestety zdarzył się wypadek przy pracy i na tak ważne stanowisko powołano niewłaściwą osobę. Jestem daleki od entuzjastycznej oceny Lecha Kaczyńskiego, ale jednak był on dobrym prezesem NIK-u, wzmacniał kolegialność tej izby i ta instytucja pod jego sterami działała bardzo dobrze. Prezesa NIK-u jest bardzo trudno odwołać. PiS może dziś tylko prosić pana Banasia, żeby ustąpił. Ale on tego nie zrobi. Po pierwsze, nie ma gdzie pójść, a po drugie uważam, że ma ciche przyzwolenie Jarosława Kaczyńskiego, by został. Moim zdaniem Kaczyński powiedział Banasiowi tak: słuchaj, będziemy cię obserwować przez trzy tygodnie, wszystko ucichnie, a w komitywie pozostaniemy przez sześć lat. Kwiatkowski, poprzednik Banasia, pozostawił ciekawy plan kontrolny na najbliższe lata, a to dosyć wrażliwe kwestie dla PiS-u. Po co ma przychodzić ktoś inny, kto będzie kontynuował te plany? Banaś potrzebny jest po to, by co roku dawać pieczątkę, że w państwie PiS jest wszystko okej. A może jednak PiS znajdzie sposób, żeby odwołać Banasia, np. zwykłą ustawą? Jak można zwykłą ustawą odwołać prezesa NIK-u, skoro chroni go konstytucja? W państwie PiS można jednak rozporządzeniem zmieniać konstytucję. Grzebanie przy tym temacie, to będzie pożywka dla mediów, żeby przez kolejne tygodnie pisać o Banasiu. Moim zdaniem nic z tego nie wyjdzie. Marian Banaś sam nie ustąpi? Gdybym był Banasiem, to bym nie ustąpił. On ma teraz sześć lat spokoju, a za cztery lata może się skończyć PiS. Nie sądzę, żeby teraz podał się do dymisji. Zresztą wydając harde oświadczenie, dał jasno do zrozumienia, że nie zamierza tego robić. Jaka jest szansa, że nikt nie pęknie i opozycja utrzyma przewagę w Senacie? Mogę mówić jedynie za senatorów Lewicy. Oni nie byli kuszeni, bo PiS wie, że nie ma po co do nich nawet podchodzić. Wierzę w zapewnienia Kosiniaka-Kamysza, że PSL-owcy się nie złamią. Nie wyobrażam sobie, by niezależni senatorowie mogliby dać się przekonać PiS-owi. Uważam, że po tym, co się stało z radnym Wojciechem Kałużą, który stał się symbolem korupcji politycznej, to nie sądzę, by którykolwiek z senatorów opozycji dał się przekupić. Protest wyborczy PiS ws. ponownego przeliczenia głosów w sześciu okręgach w wyborach do Senatu to sygnał, że rozmowy z senatorami opozycji nie przebiegają po ich myśli? Oczywiście, powiedziała to już dobitnie nasza wiosenno-lewicowa senatorka Gabriela Morawska-Stanecka. Nikt prawdopodobnie nie dał się złamać i mamy wnioski o ponowne przeliczenie głosów. To bardzo niebezpieczne. Bo w normalnych czasach wniosek taki musi być uzasadniony konkretnym powodem. Dziś wiemy, że protesty te będzie rozpatrywała nowa izba w Sądzie Najwyższym, która składa się z sędziów powołanych już za ""dobrej zmiany"". Dziś jak na dłoni widać, po co PiS tak szybko zamachnął się na sądy. Dziś mogę powiedzieć tym wszystkim znajomym, ale także publicystom i symetrystom, którzy wyśmiewali opozycję broniącą niezawisłości sędziów: połączcie fakty! Macie pewność, że te kuriozalne wnioski zostaną odrzucone? *** *** Co jest złego w edukacji seksualnej? W edukacji seksualnej nie ma nic złego. Widzę jednak, że ta kwestia jest wykorzystywana przez politycznych bigotów. Kaczyński stał się zakładnikiem pewnych radykalnych grup. Bije pianę, bo musi ją bić. Tańczy tak, jak grupy radykałów mu grają. Teraz tym bardziej Kaczyński będzie bić pianę, ponieważ wyrosła mu wprawdzie niewielka, ale krzykliwa konkurencja w Sejmie – 11 konfederatów po prawej stronie. Dotąd było tak, że na prawo od PiS-u nie było już niczego. Dla Konfederacji to PiS jest największym wrogiem, bo tylko im są w stanie zabrać głosy. PiS ma problem z Konfederacją. Nie wie, jak ich ugryźć, bo oni mówią to, co politycy PiS sami chcieliby powiedzieć, mając na ustach katolicko-narodowe poglądy. Sam projekt liczy natomiast jedynie cztery paragrafy. Ale jak go czytam, to załamuję ręce. Dlaczego? Na kilku poziomach ten projekt jest bardzo niebezpieczny. Na poziomie legislacyjnym to zwykły bubel, ponieważ posługuje się zwrotami, które można interpretować w sposób bardzo niejednoznaczny. W projekcie wnioskodawcy posługują się terminem ""małoletni"". Małoletnia to osoba poniżej 18. roku życia. Zgodnie z kodeksem karnym możliwość rozpoczęcia legalnego współżycia seksualnego zaczyna się po ukończeniu 15 lat. Co zatem z osobami pomiędzy 15. a 18. rokiem życia? Jeśli będziemy uczyć 17-latkę, jak odpowiednio posługiwać się środkami antykoncepcyjnymi, to znaczy, że promujemy niewłaściwe zachowania i możemy za to trafić do więzienia? Przecież to jest chore. Widziałem już parę takich ustaw: w Mołdawii, na Litwie i w Rosji. One miały podobno dobre intencje. Mówiły, że za cel stawiają sobie ochronę małoletnich przed pornografią. Wiemy jednak, że radykalne grupy wprowadzały je po to, żeby zastraszać nauczycieli i środowisko LGBT. Jak się idzie za rękę z osobą tej samej płci w Moskwie czy w Sankt Petersburgu, to można iść do więzienia. Myślę, że jeśli ta ustawa wejdzie w życie, to będziemy mieć do czynienia z masowymi doniesieniami na policję i prokuraturę radykalnych grup przeciwko edukatorom seksualnym i nauczycielom. Zawsze znajdzie się ktoś, komu nie spodoba się, że nauczyciel mówi, że istnieje takie coś jak prezerwatywa. Edukacja seksualna została zrównana z propagowaniem pedofilii? To jest tym bardziej obrzydliwe. To, co Kaczyński ręka w rękę robi z takimi organizacjami jak Ordo Iuris, to jest ohydna manipulacja polegająca na łączeniu edukacji seksualnej z pedofilią. Stawiam pytanie jako prawnik. Po co uchwalać taką ustawę, skoro pedofilia już jest ścigana, a przestępstwem jest także pochwalanie jakiegoś przestępstwa? Jeśli wyszedłbym na ulicę i zacząłbym zachęcać innych do obrabowania sklepu, to popełniłbym przestępstwo. Po co zatem do kodeksu karnego wkładać kolejne przepisy, które powodują mętlik prawny? Chodzi o wzmożenie paniki moralnej. *** *** Słyszał pan AGH-owski żart prezydenta Andrzeja Dudy? Słyszałem. Było to strasznie słabe. Andrzej Duda nie jest najlepszym opowiadaczem dowcipów i sam śmieje się z nich najgłośniej. Żart opowiedziany przez prezydenta trąci trochę ksenofobią i wyższością nad innymi. W XXI wieku to niedopuszczalne. Niech prezydent opowie swój żart Barackowi Obamie i przy nim niech się śmieje. Myślę, że miałby nieco większy problem i szybko wstrzymałby się z takimi żartami. Kogo Lewica pośle do boju w wyborach prezydenckich? Lewica na pewno wyśle kogoś do boju. Mamy z kogo wybierać. A to będzie ten, który nie startował w tych wyborach? Tego jeszcze nie wiemy. A kiedy się dowiemy, czy waszym kandydatem będzie Robert Biedroń, czy ktoś inny? W listopadzie trzeba będzie podjąć tę decyzję, żeby mieć pół roku na przygotowanie kandydata na wybory. W kontekście wyborów prezydenckich dziwią mnie nawoływania Grzegorza Schetyny, by cała opozycja wystawiła wspólnego kandydata już w pierwszej turze. Jak na osobę, która przegrywa kolejne już wybory, to ja bym się zastanowił nad graniem lidera opozycji. Schetyna nie odnajduje się w roli osoby, która przegrywa. Nie potrafi z nikim rozmawiać i myśli, że narzucanie narracji opozycji będzie się ciągle spełniało. Otóż nie. To już jest historia. Dzisiaj oprócz KO o Senacie będą współdecydować PSL, Lewica i senatorowie niezależni, a jeśli chodzi o prezydenta, to nie po to Lewica poszła sama do wyborów parlamentarnych, i zrobiła całkiem przyzwoity wynik, żeby nie wystawić swojego kandydata i poprzeć kogoś, kogo proponuje Grzegorz Schetyna. W drugiej turze na pewno będziemy rozmawiać, bo jesteśmy demokratami i nie poprzemy kandydata PiS-u. Jestem przekonany, że jeśli wystawimy dobrze przemyślanego kandydata, to jesteśmy w stanie zawalczyć z Dudą tak, jak Duda zawalczył z Bronisławem Komorowskim. Co dla PiS oznaczałaby ewentualna porażka w wyborach prezydenckich? Po przegranym Senacie, porażka w wyborach prezydenckich byłaby hamulcem dla PiS-u. Kaczyński nie byłby w stanie odrzucić weta prezydenta, bo nie ma odpowiedniej liczby posłów. Od tej porażki zacząłby się proces rozbijania wewnętrznego. To będzie koniec PiS-u. Niezależnie, czy tak się stanie, ja i tak uważam, że najdalej za cztery lata PiS upadnie.",Krzysztof Śmiszek,
https://wiadomosci.onet.pl/tylko-w-onecie/borys-budka-w-onet-rano-komentuje-sprawe-dwoch-wiez-kaczynskiego/gj3fxmx,"Budka o sprawie ""dwóch wież"" Kaczyńskiego: stworzono machinę dającą gwarancję nietykalności","Borys Budka był gościem Iwony Kutyny w ""Onet Rano."". Poseł PO-KO skomentował decyzję Prokuratury Okręgowej w Warszawie, która odmówiła wszczęcia śledztwa ws. budowy tzw. dwóch wież w centrum Warszawy. - Po pierwsze, złamano prawo. Decyzja w tej sprawie powinna być wydana w ciągu 30 dni. Po drugie, zmieniono tak przepisy, że poszkodowany praktycznie nie ma możliwości wniesienia subsydiarnego aktu oskarżenia – ocenił Budka. - W Polsce stworzono machinę, która w takich przypadkach daje gwarancję nietykalności politykom obozu rządzącego – dodał. Chcesz dowiedzieć się więcej? Kliknij tutaj: vod.pl.",,,
https://wiadomosci.onet.pl/kraj/roza-thun-jest-spokrewniona-z-jaroslawem-kaczynskim/sms48n6,Róża Thun jest spokrewniona z Jarosławem Kaczyńskim,"Róża Thun, badając swoje drzewo genealogiczne odkryła, że jest spokrewniona z Jarosławem Kaczyńskim. Okazuje się, że europosłanka oraz Jadwiga Kaczyńska to kuzynki, więc Thun jest ciotką prezesa PiS - informuje ""Fakt"".","Róża Thun od wielu lat jest małżonką obywatela Niemiec i jej pełne imię i nazwisko brzmi Róża Gräfin von Thun und Hohenstein. Z tego powodu internetowi hejterzy zarzucają jej, że nie tylko broni niemieckich interesów, ale jest także spokrewniona z jednym z niemieckich zbrodniarzy wojennych, który miał takie samo nazwisko. Obecna europosłanka postanowiła w końcu sprawdzić swoje drzewo genealogiczne. Nazwisko jej męża wywodzi się z XI wieku i osób, które je noszą jest bardzo wiele. Mąż Thun sprawdził, czy łączy go coś z niemieckim zbrodniarzem. - Po kilku dniach powiedział mi: ""Przejrzałem wstecz do XVIII wieku, ale nic nie mogę znaleźć, dalej nie mam siły szukać. Odpuściłam – relacjonuje Róża Thun. Poszukiwania dały jednak nieoczekiwany rezultat. Syn europosłanki przeglądając ""Wielką Genealogię"" aurostwa Marka Jerzego Minakowskiego odkrył, że Róża Thun jest ciotką Jarosława Kaczyńskiego. Jak to możliwe? Jak ustalił polski naukowiec, Jarosław Kaczyński jest synem kuzynki 13. i 14. stopnia Róży Thun. Okazuje się, że jest nią Jadwiga Kaczyńska., czyli matka prezesa PiS. Róża Thun na Twitterze odniosła się do tego, że jest ciotką Jarosława Kaczyńskiego. ""Jarusiu, Cioci należy słuchać: myj ząbki, mów paciorek i nie wtrącaj się w politykę"" - napisała. Źródło: ""Fakt"", Twitter",Róża Thun i Jarosław Kaczyński,
https://wiadomosci.onet.pl/kraj/sondaz-kto-powinien-zostac-premierem-rzadu-pis/l397gym,Sondaż: kto powinien zostać premierem rządu PiS?,"Najwięcej respondentów wskazuje, że Mateusz Morawiecki powinien pozostać szefem rządu po wygranych przez Prawo i Sprawiedliwość wyborach. Na drugim miejscu do teki premiera jest Jarosław Kaczyński - wynika z sondażu IBRiS dla ""Dziennika Gazety Prawnej"" i RMF FM.","Na Morawieckiego wskazało 39 proc. ankietowanych. Z kolei prezesa PiS w roli premiera widziałoby 22 proc. badanych. Za tą dwójką długo nie ma żadnego innego polityka obozu rządzącego. Trzecie miejsce zajmuje Beata Szydło - ale z zaledwie 1,2 proc. wskazań. Dalej jest Mariusz Błaszczak z 0,5 proc. Zbigniewa Ziobry jako premiera nie chciałby nikt spośród badanych w sondażu osób. Jednocześnie 18 proc. odpowiedziało, że do roli premiera nie nadaje się żadna z wymienionych powyżej osób. 20 proc. zdecydowało się na odpowiedź ""nie wiem/trudno powiedzieć"". Sondaż został przeprowadzony przez IBRiS w dniach 18-19 października metodą CATI na próbie 1100 osób. Źródła: ""Dziennik Gazeta Prawna"", RMF FM",Mateusz Morawiecki i Jarosław Kaczyński,
https://wiadomosci.onet.pl/tylko-w-onecie/pis-chce-wziac-senat-sila-analiza/r241ky6,PiS chce wziąć Senat siłą [ANALIZA],"Dlaczego PiS chce unieważnić wybory w kilku senackich okręgach? Bo potrzebuje dwóch dodatkowych senatorów, aby odzyskać większość w Senacie. We wniosku do Sądu Najwyższego partia sugeruje, że przy liczeniu głosów dochodziło do nieprawidłowości. A podważenie wyników ma umożliwić wprowadzenie ludzi PiS na miejsca senatorów opozycji.","To wydarzenie bez precedensu — jeszcze nigdy żadna znacząca partia nie złożyła tylu wniosków o unieważnienie wyborów. Wczoraj PiS złożyło ich sześć, wszystkie dotyczą Senatu. Obóz władzy gra na zmianę wyniku wyborów w postępowaniu sądowym. Chodzi o unieważnienie wyborów senackich w okręgach, w których kandydaci PIS zajęli drugie miejsca, przegrywając nieznacznie — o kilkaset, kilka tysięcy głosów — z kandydatami opozycji. W Senacie liczy się dziś każdy głos. Co prawda PiS zdobyło w wyborach 48 na 100 mandatów, ale opozycja ma większość — 51 mandatów. Platforma zdobyła 43, PSL 3, zaś SLD 2. Większość dają opozycji trzej senatorowie niezależni, kojarzeni z PO. PiS ma prosty pomysł. Domaga się, by Sąd Najwyższy uznał, że część głosów nieważnych to tak naprawdę głosy oddane na kandydatów PiS. „Ustalenie, iż część głosów zostało nieprawidłowo uznanych za nieważne, zaś w rzeczywistości powinny być one uznane jako głosy poparcia dla kandydata KW Prawo i Sprawiedliwość decyduje o tym, że najwięcej głosów uzyskał kandydat KW Prawo i Sprawiedliwość” — napisał we wniosku szef Komitetu Wykonawczego PiS Krzysztof Sobolewski. To zmieniłoby wynik wyborów — wygraliby kandydaci PiS, a nie opozycji. A więc PiS odzyskałoby kontrolę nad Senatem. We wniosku pada sugestia, że w wyborach dochodziło do nieprawidłowości. Jakich? Chodzi o dodatkowe krzyżyki na kartach wyborców, którzy głosowali na kandydatów PiS. Dwa krzyżyki przy nazwiskach różnych kandydatów powodują, że głos staje się nieważny. Wedle PiS dużo jest kart uznanych za nieważne właśnie z tego powodu. „Wiadomym jest, że potencjalnie, powyższa przyczyna nieważności głosu jest najczęstszym i najprostszym sposobem ewentualnych naruszeń w kwalifikowaniu głosów jako ważnych lub nieważnych” — pisze Sobolewski. Złożył on wnioski o oględziny kart wyborczych na rozprawie, porównanie kart wyborczych z protokołami poszczególnych komisji wyborczych, ponowne przeliczenie głosów na rozprawie oraz o umożliwienie przedstawicielom PiS zabrania głosu na rozprawie w sprawie kart do głosowania, które zostały zakwalifikowane jako głosy nieważne. Składając te wnioski, PiS przyznało siłą rzeczy, że nie jest w stanie znaleźć koalicjanta w Senacie. Wnioski PiS dotyczą wszak unieważnienia wyboru senatorów, którzy reprezentują wszystkie ugrupowania — są z PO, Lewicy, PSL lub też są niezależnymi związanymi z Platformą. Zadzierając ze wszystkimi, PiS gra va banque — albo uda się unieważnić wybory w co najmniej dwóch okręgach, wprowadzić swoich dwóch senatorów i zdobyć większość, albo też potyczka przed Sądem Najwyższym zostanie przegrana i wówczas PiS skazane jest na cztery lata senackiej wegetacji. O ile do tej pory budowanie senackiej koalicji wszystkich przeciwko PiS szło jak po grudzie, to gdy pojawiły się informacje o wnioskach PiS do Sądu Najwyższego, opozycja na nowo zaczęła mówić jednym głosem. W tym sensie Jarosław Kaczyński skonsolidował senacką opozycję — tyle że przeciwko PiS. Próba unieważnienia wyborów potwierdza zresztą także i to, że PiS nie tylko nie było w stanie zyskać w Senacie koalicjanta (w praktyce mowa o PSL, bo nikt inny nie bierze tego pod uwagę), ale nie było nawet w stanie wyłuskać dwóch pojedynczych senatorów z dowolnego klubu. Dziennikarze Onetu w ostatnich dniach rozmawiali z senatorami partii opozycyjnych. Wszyscy oni jak jeden mąż deklarowali niechęć do PiS, zapewniali o swej lojalności, a wielu ręczyło za swych kolegów z senackich ław PO, SLD i PSL. Plotki o zakusach PiS budziły takie emocje, że senatorowie w ramach jednej partii wydzwaniali do siebie nawzajem, by odpytywać z kontaktów z PiS i sprawdzać lojalność. Co jakiś czas słychać było publiczne deklaracje, takie jak Jana Filipa Libickiego z PSL, który kiedyś był w PiS („Ja się nie dam przekupić”). Byli też tacy, jak Tomasz Grodzki z PO, którzy wprost przyznawali: już u mnie byli („Byłem pytany o chęć zostania ministrem zdrowia. Uważam się za człowieka przyzwoitego, więc grzecznie odmówiłem”). Oczywiście, co siedzi w głowach wszystkich 51 senatorów opozycji — to trudno ustalić. Ale nasze wrażenia były takie, że politykom PiS niebywale trudno będzie przeprowadzić rekrutację dwóch dodatkowych senatorów do swego klubu. Decyzja centrali partii przy Nowogrodzkiej, by złożyć skargi do sądu na wynik wyborczy, wskazuje na to, że także Jarosław Kaczyński uznał transfery za mało realne. Wszak przekupienie parlamentarzysty stanowiskiem czy obietnicą zatrudnienia rodziny jest o niebo prostsze i pewniejsze od długiej i niepewnej procedury przed sądami. Oczywiście: opozycja jest przekonana, że ścieżka przed Sądem Najwyższym będzie krótka i pewna. Wszystko dlatego, że Sąd Najwyższy rozpatruje wniesione protesty w Izbie Kontroli Nadzwyczajnej i Spraw Publicznych. A to nowa izba tego sądu, utworzona przez PiS w ramach zmian w sądownictwie. Zasiadają w niej sędziowie nominowani przez Krajową Radę Sądownictwa, którą kontroluje PiS. Tak, to będzie pierwszy poważny test na niezależność nowej izby. Pamiętać jednak należy, że izba ta potrafiła już pokazać, że nie zawsze jej po drodze z obozem władzy. Zaczęła choćby uchylać uchwały nowej KRS, choć ta twierdziła, że nie ma od nich odwołania. Sędziowie z tej izby uchylają też decyzje ministra sprawiedliwości Zbigniewa Ziobry. Prawicowa prasa zaczęła nawet przebąkiwać o „puczu części sędziów” oraz „ustawce kasty”, jak określani są sędziowie niechętni PiS. Kolejny test dla Izby Kontroli Nadzwyczajnej i Spraw Publicznych przyjdzie po rozpatrzeniu protestów. W ciągu 90 dni po wyborach ta sama izba w pełnym składzie orzeknie o ważności wyborów.",Jarosław Kaczyński w Sejmie,
https://wiadomosci.onet.pl/tylko-w-onecie/sprawa-wiez-kaczynskiego-radoslaw-baszuk-o-bledach-prokuratury/vx7y7t3,"Sprawa dwóch wież i Jarosława Kaczyńskiego. ""W ciągu czterech lat nie było ani jednej decyzji prokuratorskiej sprzecznej z interesem władzy""","Brak decyzji o wszczęciu bądź odmowie wszczęcia postępowania w ciągu wymaganych 30 dni, przedłużanie czynności sprawdzających aż do dziesięciu miesięcy oraz niepowiadomienie opinii publicznej o efektach swoich działań, by nie zaszkodzić notowaniom partii rządzącej – to grzechy, które popełniła prokuratura badająca tzw. sprawę dwóch wież.","Dziś posłowie Platformy Obywatelskiej Cezary Tomczyk i Marcin Kierwiński ogłosili na konferencji prasowej, że z Prokuratury Okręgowej w Warszawie otrzymali zawiadomienie o odmowie wszczęcia śledztwa ws. budowy tzw. dwóch wież w centrum Warszawy. Na odmowie wszczęcia śledztwa widniała data 11 października. Decyzję podjęto więc w piątek, tuż przed wyborami. Prokuratura tę sprawę jednak przemilczała. Doniesienie do prokuratury dotyczące możliwości popełnienia przestępstwa przez Jarosława Kaczyńskiego (według zawiadamiającego miało ono polegać na oszustwie finansowym, którego ofiarą miał paść austriacki biznesmen Gerard Birgfellner) 30 stycznia 2019 r. złożył poseł Tomczyk. Zgodnie z prawem prokuratura powinna podjąć decyzję o wszczęciu postępowania maksymalnie w ciągu trzydziestu dni. Zwlekała jednak znacznie dłużej – prawie 10 miesięcy. – W całej swojej praktyce zawodowej nie spotkałem się ani razu z podobną sytuacją. Jeśli w tym przypadku tzw. czynności sprawdzające trwały aż 10 miesięcy, to jest niepokojące – przyznaje mec. Radosław Baczuk. Jego zdaniem, ""na pewnym etapie zapadła decyzja, by w ciągu tych 10 miesięcy nie decydować się na krok ani w jedną, ani w drugą stronę"". – Tak jakby czekano na odpowiedni moment, by w końcu ogłosić odmowę wszczęcia – mówi adwokat. Jakie są skutki niedochowania terminu 30 dni? – Procesowych nie ma żadnych, takie opóźnienie nie rodzi żadnych konsekwencji dla całego postępowania. Natomiast ten miesiąc to termin o charakterze instrukcyjnym, którego prokurator powinien przestrzegać. Jeśli nie podjął decyzji w tym czasie, np. w wyniku nieróbstwa albo lenistwa, to może narazić się na dyscyplinarkę – wyjaśnia rozmówca Onetu. Tłumaczy także, co prokuratura powinna była zrobić w ramach mających trwać 30 dni czynności sprawdzających. – W tym czasie można podjąć szereg działań: np. przesłuchać pokrzywdzonego, przeprowadzić badania, skonfrontować pewne fakty. Natomiast w tym czasie nie wolno przesłuchiwać nikogo innego. W tym przypadku, o którym mówimy, Jarosław Kaczyński mógłby zostać przesłuchany, ale tylko pod warunkiem że prokuratura wszczęłaby śledztwo. Jak ocenić fakt, że opinia publiczna nie dowiedziała się o odmowie wszczęcia postępowania jeszcze przed wyborami, choć już wtedy zapadła taka decyzja? Powiem tak: od pewnego czasu organy ścigania nieustannie odnotowują na swoich stronach internetowych wszelkie swoje sukcesy: stawianie zarzutów, wszczęcie śledztw, kierowanie aktów oskarżenia. W zasadzie wiele prokurator prowadzi tablice ogłoszeniowe zawierające informacje o podjętych przez siebie działaniach – mówi mec. Baszuk. – No więc skoro polityka informacyjna jest taka, jaka jest i jeśli ma być spójna, to dlaczego tym razem tak ważnej informacji nie podano? Logicznie myśląc, należało to zrobić. Choćby poprzez oświadczenie rzecznika prokuratury – przekonuje adwokat. Jak zachowanie prokuratury wpłynie na zaufanie społeczne wobec tej instytucji? – Ja osobiście nie mam dzisiaj zaufania do prokuratury w sprawach, w których widoczny jest interes lub zainteresowanie takim lub innym rozstrzygnięciem przez osoby sprawujące władze – nie ukrywa. Jak tłumaczy, powody są dwa. Pierwszy to podporządkowanie prokuratury politykom poprzez zmianę prawa o prokuraturze oraz zmiany personalne w kierownictwie tej instytucji na wszystkich poziomach kierowniczych. Drugi wynika z ""obserwacji praktyki"". – Władza polityczna skutecznie jak dotychczas korzysta ze stworzonych przez siebie instrumentów prawnych. W ostatnich czterech latach nie przypominam sobie skutecznej decyzji prokuratorskiej sprzecznej z interesem władzy. Tak stało się i tym razem – uważa mec. Baszuk. Reprezentujący Geralda Birgfellnera mec. Roman Giertych w rozmowie z TVN24 wyraził jeszcze jedną obawę związaną z tą sprawą. – Możemy teraz złożyć zażalenie, ale jak prokurator ponownie odmówi, to nie będziemy mogli sami skierować własnego aktu oskarżenia (subsydiarnego – red.). Jeszcze tydzień temu byśmy mogli, ale 5 października weszły w życie przepisy, które wprowadziły nowelę do artykułu 330 kpk. Ogranicza ona prawo pokrzywdzonego – przekonywał Giertych.  – Przepis ten zaproponował rząd premiera Morawieckiego trzy tygodnie po tym, jak złożyliśmy zawiadomienie w sprawie [Srebrnej – przyp. red.]. To zadziwiająca koincydencja. Pierwszym beneficjentem tego nowego przepisu jest Jarosław Kaczyński, szef partii, która dysponowała większością w polskim Sejmie. Dlatego wprowadzone prawo nazwaliśmy ""lex Kaczyński"" – mówił Giertych.",Radosław Baszuk,
https://wiadomosci.onet.pl/kraj/po-ko-prokuratura-11-pazdziernika-odmowila-wszczecia-sledztwa-ws-budowy-dwoch-wiez/xvm4kzv,"Prokuratura odmówiła wszczęcia śledztwa ws. budowy ""dwóch wież Kaczyńskiego""","- Dostaliśmy zawiadomienie z Prokuratury Okręgowej w Warszawie o odmowie wszczęcia śledztwa ws. budowy tzw. dwóch wież w centrum Warszawy; na odmowie wszczęcia śledztwa widnieje data 11 października, czyli piątek, przed wyborami - informują posłowie PO-KO.","Pod koniec stycznia ""GW"" opublikowała zapisy i nagrania rozmowy z lipca 2018 r. - m.in. Kaczyńskiego z austriackim biznesmenem Geraldem Birgfellnerem - dotyczącej planów budowy w Warszawie dwóch wieżowców przez powiązaną ze środowiskiem PiS spółkę Srebrna. Cezary Tomczyk (PO-KO) przypomniał na konferencji prasowej w Sejmie, że ponad pół roku temu wraz z innymi posłami PO-KO Marcinem Kierwińskim i Krzysztofem Brejzą złożył zawiadomienie do prokuratury w sprawie budowy tzw. dwóch wież. Jak dodał, zrobili to po tym, ""gdy cała Polska zobaczyła nagrania, w których Jarosław Kaczyński mówi, że aby zbudować dwie wieże w Warszawie, trzeba wygrać wybory"". Tomczyk zauważył, że do dzisiaj prezes PiS nie został w tej sprawie przesłuchany. - Przed chwilą dostaliśmy zawiadomienie z Prokuratury Okręgowej w Warszawie o tym, że sprawa ""dwóch wież"" trafia do kosza. Dostaliśmy zawiadomienie o tym w związku z naszym zawiadomieniem, że ta sprawa trafia do kosza i że prokuratura odmawia wszczęcia śledztwa w sprawie ""dwóch wież"" - powiedział Tomczyk. Dodał, że na odmowie wszczęcia postępowania jest data 11 października, czyli piątek przed wyborami. - Po to, żeby Polska nie mogła się dowiedzieć o tym, że prokuratura pod wodzą PiS-u i Zbigniewa Ziobry umorzyła sprawę ""dwóch wież"" Jarosława Kaczyńskiego - powiedział poseł PO-KO. Jak podkreślił, politycy opozycji złożyli zawiadomienie po tym ""gdy cała Polska zobaczyła nagrania, w których Jarosław Kaczyński mówi, że aby zbudować dwie wieże w Warszawie trzeba wygrać wybory"". Tomczyk zauważył, że do dzisiaj prezes PiS nie został przesłuchany w sprawie ""dwóch wież"". Zaznaczył, że ta sprawa jest wyjątkowa, ponieważ ""jak w soczewce pokazuje całe państwo PiS - tę republikę »banasiową«"". - Dzisiaj ponad wszelką wątpliwość możemy udowodnić, że państwo polskie przestało funkcjonować, że prokuratura nawet bez przesłuchania głównego świadka jest w stanie odmówić wszczęcia postępowania - ocenił poseł PO-KO. Według Kierwińskiego, Jarosław Kaczyński i ""podległe mu służby, podległa mu de facto prokuratura"" czekał do wyborów, aby zamieść sprawę planów budowy ""dwóch wież"" pod dywan. Jak ocenił, ""w państwie rządzonych przez Jarosława Kaczyńskiego i PiS nie ma już jakiejkolwiek instytucji, która mogłaby rozliczyć ważnych polityków PiS"". Poseł PO-KO zauważył, że prokuratura siedem razy przesłuchiwała Birgfellnera, a ani razu Kaczyńskiego. - Przez ponad pół roku prokuratura robiła wszystko, aby do wyborów sprawa prawdy o ""dwóch wieżach"", o biznesowych powiązaniach Jarosława Kaczyńskiego nie mogła być zamknięta i zakończona. Ponieważ wybory się odbyły prokuratura nie ma już żadnych hamulców, może tę sprawę zamieść po dywan, może ją zakończyć - powiedział Kierwiński. Na piśmie z prokuratury o odmowie wszczęcia śledztwa, adresowanym do Tomczyka, widnieje data 15 października. Kierwiński podkreślił, że w poniedziałek, przed konferencją, posłowie PO-KO otrzymali informację o decyzji prokuratury. Tomczyk zapowiedział, że ""jeżeli tyko będzie taka możliwość"" posłowie PO-KO będą składać zażalenie do sądu od decyzji prokuratury. Odmowę wszczęcia śledztwa ws. Srebrnej skomentował pełnomocnik Geralda Birgfellnera, mec. Roman Giertych. W rozmowie z TVN24 przekazał, że według niego decyzja ta jest niesłuszna, a uzasadnienie prokuratury jest miałkie. - Co możemy teraz zrobić? Możemy zażalić sprawę do sądu, prokurator może to ponownie oddalić, a my wtedy stracimy możliwość subsydiarnego, czyli prosto mówiąc: prywatnego aktu oskarżenia - mówił Giertych. - To efekt noweli, która weszła w życie 5 października. Jest krytykowana, bo godzi w prawa oskarżonych - dodawał. - Przepis ten zaproponował rząd premiera Morawieckiego trzy tygodnie po tym, jak złożyliśmy zawiadomienie w sprawie [Srebrnej - przyp. red.]. To zadziwiająca koincydencja. Pierwszym beneficjentem tego nowego przepisu jest Jarosław Kaczyński, szef partii, która dysponowała większością w polskim Sejmie. Dlatego wprowadzone prawo nazwaliśmy ""lex Kaczyński"". - Postanowienie prokuratury o odmowie wszczęcia śledztwa z zawiadomienia austriackiego biznesmena Geralda Birgfellnera jest niesłuszne i zostanie zaskarżone do sądu - zapowiedzieli pełnomocnicy Austriaka. Mec. Jacek Dubois i mec. Roman Giertych odnieśli się w ten sposób do postanowienia Prokuratury Okręgowej w Warszawie z 11 października o odmowie wszczęcia śledztwa w związku z zawiadomieniem o podejrzeniu popełnienia przestępstwa przez prezesa PiS Jarosława Kaczyńskiego, które prawnicy złożyli pod koniec stycznia.",Gerald Birgfellner,
https://wiadomosci.onet.pl/kraj/bialystok-czy-jaroslaw-kaczynski-znal-ludzi-ze-zdjecia-z-czerwonymi-kokardami/qjsmrrt,Czy Jarosław Kaczyński znał ludzi ze zdjęcia z czerwonymi kokardami?,"Kilka dni temu sieć obiegła fotografia mająca przedstawiać prezesa PiS w grupie osób przed pierwszomajowym pochodem w latach 70. Jarosław Kaczyński stwierdził, że zdjęcie to fotomontaż, a on sam nie zna nikogo spośród przedstawionych na nim ludzi. ""Gazeta Wyborcza"" ustaliła jednak, że trzech mężczyzn to koledzy Kaczyńskiego z białostockiej uczelni, na której pracował w tamtym okresie.","Dyskusję wokół fotografii wywołał rysownik Marek Skwarski, który zamieścił ją 15 października na Facebooku. ""Białystok, końcówka lat 70-tych. Przyszły naczelnik Polski, z extramocnym w palcach, wybiera się na pochód pierwszomajowy"" - napisał w poście. Zdjęcie szybko zyskało ogromną popularność w internecie. Udostępnił je m.in. były minister spraw zagranicznych, a obecnie europoseł Radosław Sikorski. Sam Jarosław Kaczyński przekazał jednak poprzez rzecznika partii, że to fotomontaż. - To nieprawda, że Jarosław Kaczyński chodził na pochody pierwszomajowe pod koniec lat 70. Był już wówczas działaczem opozycji antykomunistycznej. Pokazałem prezesowi to zdjęcie. On nie zna ani jednej osoby z tej fotografii. Jego zdaniem, to fotomontaż. Jego twarz została tu wmontowana - powiedział w piątek Onetowi rzecznik PiS Radosław Fogiel. ""Gazeta Wyborcza"" sprawdziła, kim są osoby przedstawione na zdjęciu. W tym celu skontaktowała się z prof. Barbarą Kudrycką, studentką w Białymstoku w latach 70., a później ministrem nauki i szkolnictwa wyższego w rządzie Donalda Tuska oraz prof. Stanisławem Prutisem, byłym dziekanem Wydziału Prawa Uniwersytetu w Białymstoku. Ich zdaniem trzech mężczyzn przedstawionych obok Kaczyńskiego na słynnej już fotografii to doktorzy z białostockiej uczelni: dr Stefan Iwanowski, dr Jerzy Mieszkowski i dr Włodzimierz Zakrzewski. Kim jest kobieta trzymający papierowy kwiat - tego nie wiedzą. W drugiej połowie lat 70. Jarosław Kaczyński pracował na uczelni w Białymstoku, będącej wówczas filią Uniwersytetu Warszawskiego. Pracę dostał tam, ponieważ ze względu na działalność opozycyjną nie był mile widziany w stolicy. Jak wspomina w rozmowie z ""GW"" prof. Prutis, ""Kaczyński pracował na wydziale ekonomiczno-administracyjnym na pełnym etacie"". - Przyjeżdżał z Warszawy raz na tydzień lub dwa. Specjalizował się w teorii państwa i prawa - dodaje. Trzech mężczyzn ze zdjęcia pracowało więc w tym samym czasie na tej samej uczelni co Kaczyński. Akademicy z Białegostoku mają jednak wątpliwości co do autentyczności fotografii. Stefan Iwanowski przypuszcza, że mogła być zrobiona przed juwenaliami, a nie przed pierwszomajowym pochodem. Z kolei prof. Prutis zauważa, że 1 maja był dniem wolnym od pracy, a ""wątpliwe, żeby dr Kaczyński miał przyjechać z tej okazji specjalnie do Białegostoku"". Po publikacji ""Wyborczej"" skontaktowaliśmy się raz jeszcze z rzecznikiem PiS i zapytaliśmy go, czy Jarosław Kaczyński zna wskazanych z nazwiska doktorów Iwanowskiego, Mieszkowskiego i Zakrzewskiego. Czekamy na odpowiedź. Źródło: ""Gazeta Wyborcza""",Jarosław Kaczyński,
https://wiadomosci.onet.pl/kraj/jak-pracowali-poslowie-cztery-lata-sejmu-w-liczbach/dqre9sr,Jak pracowali posłowie? Cztery lata Sejmu w liczbach,"Przełom kadencji Sejmu to dobry czas na podsumowanie pracy dotychczasowych posłów. Dzięki danym udostępnionym przez Kancelarię Sejmu możemy prześledzić aktywność naszych reprezentantów. Wielu z nich, mimo wytężonej pracy, nie znajdzie się w nowym parlamencie.","Sejm VIII kadencji na 86. posiedzeniach przepracował 233 dni i uchwalił 905 ustaw z 1331 wniesionych projektów. Dla porównania, izba w latach 2011-2015 zebrała się 102 razy i pracowała przez 287 dni. W tym czasie uchwaliła 752 z 1300 projektów ustaw. Przy Wiejskiej widzimy więc spadek częstotliwości prac połączony ze zwiększeniem liczby wydawanych aktów prawnych. Dyskusyjna pozostaje jakość wydawanego prawa. Najwięcej pracy posłowie mieli w roku 2016, kiedy przepracowali 71 dni. Najmniej w ostatnim roku kadencji, gdy Sejm obradował jedynie przez 30 dni. Badając pracę posłów wzięliśmy pod uwagę trzy aspekty: wystąpienia na posiedzeniach Sejmu, udział w głosowaniach oraz liczbę wystosowanych interpelacji i zapytań. Na uwagę zasługuje trzech z nich: Mirosław Suchoń, Jerzy Gosiewski i Paweł Kobyliński. Jedną z form aktywności posłów jest zabieranie głosu podczas posiedzeń Sejmu w różnego rodzaju dyskusjach. W mijającej kadencji politycy wypowiadali się z trybuny ponad 42 tys. razy. Oznacza to, że na jedno posiedzenie przypadało ok. 488 wystąpień. Którzy posłowie należą do grona najczęstszych mówców? Pierwsze miejsce w tym zestawieniu zajmuje poseł PO-KO Mirosław Suchoń, który głos zabierał 760 razy. Na drugim miejscu znajduje się inny członek PO-KO, Jerzy Meysztowicz z 661 wystąpieniami. Na ostatnim stopniu podium znalazła się posłanka PiS Małgorzata Zwiercan, wybrana do Sejmu z list Kukiz'15. Na mównicy w ciągu czterech lat pojawiła się 567 razy. Jest jedynym politykiem rządzącej partii w pierwszej dziesiątce. Politykiem PSL, który najczęściej zabierał głos był Krzysztof Paszyk. Przedstawiciel ludowców zajmuje w zestawieniu 7. miejsce z 422 wypowiedziami. Z klubu Kukiz'15 najczęściej do posłów zwracał się Paweł Grabowski. W mijającej kadencji wypowiadał się 350 razy, co daje mu 13. miejsce w tym rankingu. Obok grona najczęstszych mówców wypada wspomnieć też o politykach, którzy unikali sejmowej mównicy. Jest siedmiu posłów, którzy zabrali głos tylko raz, ale wśród nich mandat od początku kadencji sprawuje jedynie posłanka PO-KO, b. minister spraw wewnętrznych Teresa Piotrowska. Tylko dwa wystąpienia w ciągu czterech lat ma na swoim koncie Kazimierz Matuszny (PiS) oraz Bożenna Bukiewicz (PO-KO). Jak często na mównicy pojawiali się liderzy sejmowych ugrupowań? Choć w mediach widać ich niemal codziennie to trybuna sejmowa jest miejscem, gdzie pojawiali się dość rzadko. Grzegorz Schetyna zabierał głos tylko 21 razy. Paweł Kukiz występował 25 razy, a Jarosław Kaczyński - 27. Najczęściej w centralnym miejscu sali posiedzeń można było zobaczyć Władysława Kosiniaka-Kamysza. Prezes PSL wypowiadał się z mównicy 180 razy. Kolejny aspekt aktywności poselskiej to uczestnictwo w głosowaniach. Przez 86. posiedzeń Sejmu łącznie głosowano ponad 8 tys. razy. Oznacza to, że na posiedzenie przypadało ok. 96 głosowań. Biorąc pod uwagę liczbę głosowań, ponad 99 proc. frekwencją może pochwalić się łącznie 36 posłów. Wszyscy reprezentują PiS. Na pierwszych miejscach w tym zestawieniu znaleźli się: Jerzy Gosiewski, Robert Warwas, Joanna Borowiak, Kazimierz Moskal i Piotr Polak. Pierwsza dwójka wzięła udział w 8152 głosowaniach co daje 99,94 proc. frekwencję. W klubie PO-KO najlepiej z obowiązku udziału w głosowaniach wywiązała się posłanka Zofia Czernow (98,93 proc. frekwencja). W klubie Kukiz'15 to poseł Józef Brynkus (98,01 proc.), natomiast w PSL-KP posłanka Genowefa Tokarska (95,73 proc.). Którzy posłowie uczestniczyli w głosowaniach najrzadziej? Kolejny raz bierzemy pod uwagę polityków, którzy sprawują swój mandat przez pełną kadencję. Zestawienie otwiera Marian Zembala (PO-KO) z frekwencją na poziomie 47,20 proc. Należy jednak zwrócić uwagę na problemy zdrowotne byłego ministra zdrowia, który w ub.r. przeszedł udar. Na kolejnych miejscach znaleźli się: Urszula Pasławska (PSL-KP) - 66,35 proc., Jacek Wilk (Konfederacja, wybrany z list Kukiz'15) - 66,68 proc., Adam Lipiński (PiS) - 69,38 proc., Leszek Korzeniowski (PO-KO) - 72,76 proc. i Bożenna Bukiewicz (PO-KO) - 73,94 proc. Wśród partyjnych liderów najczęściej od obowiązku głosowania uchylał się Paweł Kukiz, który uczestniczył w 76,79 proc. z nich. Blisko co czwarte głosowanie odbyło się też bez udziału Jarosława Kaczyńskiego. Frekwencja uczestnictwa prezesa PiS wynosi 78,13 proc. Częściej przycisk ""za"" lub ""przeciw"" naciskał Władysław Kosiniak-Kamysz (86,49 proc.) oraz Grzegorz Schetyna (93,32 proc.). Posłowie są też rozliczani z liczby interpelacji i zapytań składanych m.in. do ministrów. Od lat zwraca się uwagę na fakt, że możliwość korzystania z nich jest nadużywana, a wiele zadawanych w nich pytań dostarcza urzędnikom niepotrzebnej pracy. W tej kadencji 460 przedstawicieli zgłosiło blisko 44 tys. interpelacji i zapytań. Każdy z posłów średnio złożył je ok. 96 razy. Ten ranking otwiera poseł Paweł Kobyliński (PO-KO, wybrany z list Kukiz'15), który zgłosił 878 interprelacji oraz 1212 zapytań (łącznie 2090 zgłoszeń). Na drugim miejscu znalazł się Paweł Pudłowski (PO-KO): 1855 interpelacji oraz 52 zapytania (łącznie 1907 zgłoszeń). Podium zamyka Paweł Skutecki (Konfederacja, wybrany z list Kukiz'15): 1703 interpelacje oraz 49 zapytań (łącznie 1752 zgłoszenia). Najwięcej pytań z klubu PiS kierowała posłanka Anna Sobecka - 1086 zgłoszeń. W klubie PSL-KP najczęściej pytał poseł Krzysztof Paszyk - 151 zgłoszeń. Wśród przedstawicieli Kukiz'15 był to Paweł Szramka - 1126 zgłoszeń. Najgłośniejszą interpelację w Sejmie mijającej kadencji wystosował Krzysztof Brejza. Polityk, dzięki otrzymanej z Kancelarii Premiera odpowiedzi, ujawnił proceder nagród wypłacanych członkom rządu Beaty Szydło. Poseł PO-KO złożyl 358 interpelacji i 74 zapytania (łącznie 432 zgłoszenia). Okazuje się, że wielu posłów wykazujących aktywność w trzech opisanych wyżej obszarach nie znajdzie się w Sejmie nowej kadencji.","Posłowie M. Suchoń, J. Gosiewski i P. Kobyliński",
https://wiadomosci.onet.pl/kraj/rzekome-zdjecie-jaroslawa-kaczynskiego-podbija-siec-prezes-pis-to-fotomontaz/3h8bbez,Rzekome zdjęcie Jarosława Kaczyńskiego podbija sieć. Prezes PiS: to fotomontaż,"Popularność w internecie zdobyła fotografia, na której miałby znajdować się Jarosław Kaczyński. W jego opisie można przeczytać, że zostało ono zrobione w latach 70. Jak jednak przekazał Onetowi rzecznik PiS Radosław Fogiel, Jarosław Kaczyński uważa, że to fotomontaż i nie zna osób na zdjęciu.","Zdjęcie pojawiło się na facebookowym profilu Marka Skwarskiego. ""Białystok, końcówka lat 70-tych. Przyszły naczelnik Polski, z extramocnym w palcach, wybiera się na pochód pierwszomajowy"" - napisał. Postać wyglądająca na Jarosława Kaczyńskiego (pierwszy od prawej) stoi z grupą trzech mężczyzn oraz kobietą. W ręku trzyma papierosa, a na piersi przypiętą ma sporych rozmiarów czerwoną kokardę. O autentyczność zdjęcia zapytaliśmy rzecznika PiS. - To nieprawda, że Jarosław Kaczyński chodził na pochody pierwszomajowe pod koniec lat 70. Był już wówczas działaczem opozycji antykomunistycznej. Pokazałem prezesowi to zdjęcie. On nie zna ani jednej osoby z tej fotografii. Jego zdaniem, to fotomontaż. Jego twarz została tu wmontowana - powiedział Fogiel.",Jarosław Kaczyński,
https://wiadomosci.onet.pl/kraj/wybory-2019-jaroslaw-kaczynski-ma-problem-z-koalicjantami/3yvxwkw,"""Rzeczpospolita"": problemy Jarosława Kaczyńskiego z koalicjantami","Problemy z szefem NIK to niejedyny powód do bólu głowy dla Jarosława Kaczyńskiego. Jak pisze dziś w ""Rzeczpospolitej"" Jacek Nizinkiewicz w Zjednoczonej Prawicy, coraz mocniej do głosu dochodzą koalicjanci. Narasta również konflikt między Mateuszem Morawieckim a Zbigniewem Ziobrą.","– Podczas pogrzebu Jana Szyszki doszło do znamiennej sceny. Mateusz Morawiecki ze Zbigniewem Ziobrą nie podali sobie ręki. Zachowanie obu panów było zamierzone – opowiada ""Rzeczpospolitej"" jeden z polityków obozu władzy, żaląc się na nastroje w PiS po wyborach. W partii panuje rozgoryczenie utratą przez PiS Senatu, niewielką przewagą w Sejmie oraz tym, że do parlamentu weszła Konfederacja. To nie PiS wygrał większość parlamentarną, ale Zjednoczona Prawica, w skład której wchodzą ugrupowania Zbigniewa Ziobry i Jarosława Gowina. PiS ma 197 mandatów, Porozumienie Gowina 18, a Solidarna Polska Ziobry – 19. Bez Gowina i Ziobry Kaczyński nie ma szans na rządzenie. W obozie władzy rozpoczęło się wytyczanie nowej stref wpływów. Minister sprawiedliwości głośno okazuje niezadowolenie z dotychczas obranego kursu PiS, stawiając na radykalne rozwiązania, które z grubsza polegają na dorżnięciu watahy III RP. W obozie PiS nie tylko niechęć Ziobry do Morawieckiego jest znana, ale również Mariusza Kamińskiego. Obaj chcieliby zmiany na stanowisku premiera. Stąd naciski, na razie delikatne, na prezesa, żeby nie powierzał funkcji szefa rządu Morawieckiemu. Jeśli te nie zadziałają, argumentacja ma ulec drastycznemu wzmocnieniu. Problemem dla Jarosława Kaczyńskiego jest również Jarosław Gowin. Szef Porozumienia dobrze czyta wynik wyborczy i wie, że plany gospodarcze PiS wystraszyły przedsiębiorców, którzy uciekli do PSL, a nawet Konfederacji. Stąd już teraz Gowin deklaruje, że Porozumienie nie zagłosuje za likwidacją 30-krotności. Kolejne warunki Gowina poznamy już wkrótce. Źródło: ""Rzeczpospolita""","Jarosław Gowin, Jarosław Kaczyński i Zbigniew Ziobro",
https://wiadomosci.onet.pl/tylko-w-onecie/wyniki-wyborow-2019-ile-pieniedzy-dostana-partie-polityczne/j84z2hb,PiS dostanie 100 mln od państwa,Niemal 100 mln z budżetu państwa trafi do kasy PiS w ciągu najbliższej kadencji Sejmu. To rekordowa suma odkąd zostały zredukowane subwencje finansowe dla największych partii.,"Po prezentacji oficjalnych wyników wyborów przyszedł czas na podział budżetowych pieniędzy. Zasada jest prosta — im większa partia, tym więcej pieniędzy. Oczywiście, najwięcej dostanie PiS, bo wynik tej partii jest znacznie lepszy od pozostałych ugrupowań. Wedle obliczeń Państwowej Komisji Wyborczej, do kasy partii Jarosława Kaczyńskiego będzie trafiać co rok po 23,5 mln zł. I tak przez 4 lata kadencji. W sumie daje to niemal 100 mln zł — tyle nie zainkasowała żadna partia, odkąd w 2010 r. zredukowane zostały subwencje z budżetu państwa dla partii politycznych. W mijającej kadencji PiS dostawało znacznie mniej — po 18,5 mln zł rocznie. Platforma też dostanie więcej. Co roku do jej kasy trafi 19,8 mln, podczas gdy do tej pory otrzymywała 15,5 mln.  Z długów po kampanii wyborczej w 2015 r. wyjdzie wreszcie SLD. Do kasy partii Włodzimierza Czarzastego trafi rocznie 11,5 mln zł. Teoretycznie Czarzasty powinien się podzielić pieniędzmi z Wiosną Roberta Biedronia i partią Razem Adriana Zandberga. Tenorzy lewicy publicznie milczą o pieniądzach, ale bez wątpienia podział kasy był elementem ich negocjacji dotyczących wspólnego startu. Inna przez lata zadłużona partia — PSL — otrzyma niemal 8,4 mln rocznie. Czy ludowcy podzielą się z Pawłem Kukizem, który wystawił swych ludzi na ich listach? — Na razie nie rozmawiamy o pieniądzach — przekonuje nas jeden z liderów PSL. — Czekamy, aż Paweł pojawi się w Warszawie. Wtedy będziemy rozmawiać w sprawie wspólnego klubu w Sejmie i pieniędzy. Prawdziwe eldorado czeka Konfederację. Ugrupowanie, składające się w większości z polityków działających przez lata bez publicznych subwencji, teraz zainkasuje ponad 6,8 mln zł rocznie. To może być główne spoiwo tego ugrupowania, które jest różnorodne i w wielu kwestiach podzielone. W idealnej sytuacji znalazły się dwa ugrupowania kanapowe — Partia Zieloni oraz Inicjatywa Polska Barbary Nowackiej. Do wyborów poszły one w koalicji z PO jako Koalicja Obywatelska. Podpisując dokument o współpracy, wszystkie te partie określiły od razu, jak podzielą się państwowymi pieniędzmi — i zgłosiły tę umowę do PKW. Dzięki temu wiemy, że Zieloni dostaną 1,5 proc. z pieniędzy całej Koalicji Obywatelskiej, czyli co roku ponad 300 tys. zł. Z kolei partia Nowackiej dostanie pół procent — czyli rocznie ponad 100 tys. zł. Z umowy znajdującej się w PKW wynika, że ani grosza z pieniędzy Koalicji Obywatelskiej nie dostanie Nowoczesna, która także ją tworzyła. Partia ma wielomilionowe długi z mijającej kadencji i bez subwencji ich nie spłaci. Decyzja lidera PO Grzegorza Schetyny o tym, by nie dać Nowoczesnej ani grosza oznacza po prostu, że zapadła polityczna decyzja o likwidacji tej partii i wcielenia jej członków do Platformy. Paradoksalnie, bez grosza zostały także partie Zbigniewa Ziobry i Jarosława Gowina, które współtworzą zwycięską Zjednoczoną Prawicę. Lider PiS Jarosław Kaczyński tak jak cztery lata temu nie dał im ani grosza z wielomilionowej puli PiS. A to oznacza, że przez całą kadencję to Kaczyński będzie miał wyłączną pieczę nad kasą obozu władzy.",Jarosław Kaczyński będzie miał wyłączną pieczę nad kasą obozu władzy,
https://wiadomosci.onet.pl/kraj/wyniki-wyborow-2019-ci-poslowie-zdobyli-najwieksza-liczbe-glosow/8dscyff,Wybory parlamentarne. Oto posłowie z największą liczbą głosów,"Wczoraj poznaliśmy pełne wyniki wyborów. Wiemy już, że spośród dziesięciu posłów z najwyższymi wynikami, aż siedmiu to politycy PiS, ale zwyciężczyni – Małgorzata Kidawa-Błońska z KO zaimponowała swoim rezultatem – zagłosowało na nią o ponad 167 tys. wyborców więcej niż na drugiego w zestawieniu Jarosława Kaczyńskiego. Poznajmy kandydatów, którzy uzyskali najlepsze wyniki wyborów.","Na podium znaleźli się: Małgorzata Kidawa-Błońska, Jarosław Kaczyński i Adrian Zandberg. Na kolejnych miejscach znaleźli się: Małgorzata Wassermann, Mariusz Błaszczak, Mateusz Morawiecki, Zbigniew Ziobro, Borys Budka, Jacek Sasin i Mirosława Stachowiak-Różecka. Czołowa dziesiątka przedstawia się następująco: Małgorzata Kidawa-Błońska, Okręg nr 19 (Warszawa), 416 030 głosów Jarosław Kaczyński, Okręg nr 19 (Warszawa), 248 935 głosów Adrian Zandberg, Okręg nr 19 (Warszawa), 140 898 głosy Małgorzata Wassermann, Okręg nr 13 (Kraków), 140 692 głosy Mariusz Błaszczak, Okręg nr 20 (Warszawa), 135 189 głosów Mateusz Morawiecki, Okręg nr 31 (Katowice), 133 687 głosów Zbigniew Ziobro, Okręg nr 33 (Kielce), 115 903 głosy Borys Budka, Okręg nr 31 (Katowice), 99 550 głosy Jacek Sasin, Okręg nr 7 (Chełm), 91 241 głosów Mirosława Stachowiak-Różecka, Okręg nr 3 (Wrocław), 91 236 głosów Jeśli chodzi o najlepsze wyniki wyborów z dwóch pozostałych komitetów, które mają reprezentantów w Sejmie, z PSL najwięcej głosów oddano na Władysława Kosiniaka-Kamysza (okręg nr 15, Tarnów), którego wybrało 33 784 osób, a z Konfederacji Janusz Korwin-Mikke (okręg nr 19, Warszawa), na którego zagłosowało 60 385 osób. Źródło: PKW.",Na Małgorzatę Kidawę-Błońską zagłosowało ponad 400 tys. osób,
https://wiadomosci.onet.pl/tylko-w-onecie/wyniki-wyborow-2019-rekordowa-ilosc-glosow-dla-po-i-pis/wb26479,Jak duopol PO i PiS zawładnął sercami Polaków i jak nie zawładnie polskim Sejmem IX kadencji,"W wyborach parlamentarnych na PO i PiS zagłosowało rekordowe 13 mln Polaków. To te partie od 2005 r. dzielą kraj na dwa obozy i tak było w tych wyborach. Duopol trzyma się mocno, ale za chwilę debata publiczna i sejmowa wzbogaci się o głosy Lewicy oraz Konfederacji. - Od startu nowego Sejmu nie będzie się dało sprowadzić debaty publicznej do sporu PO z PiS – mówi Onetowi dr Rafał Matyja. W Onecie przedstawiamy głosy na PO i PiS począwszy od 2001 r., gdy te partie pierwszy raz znalazły się w Sejmie.","W 2007 roku PO i PiS zdobyły łącznie tyle głosów, co wszystkie komitety w poprzednich wyborach. Temperatura sporu politycznego sięgnęła zenitu i z drobnymi wahaniami utrzymuje się do dzisiaj. W ostatnich wyborach PO i PiS zdobyły rekordowe 13 mln głosów. - Wzrost głosów na PO i PiS jest oczywiście widoczny. Ja to nazywam efektem Prawa i Sprawiedliwości – mówi Onetowi dr Rafał Matyja. Naukowiec wskazuje, że na niedzielne wybory poszły osoby, które wcześniej nie brały ich udziału, najprawdopodobniej ze względu na transfery socjalne, w tym jeden niestandardowy. - Rozszerzenie programu 500 plus na pierwsze dziecko odbyło się w roku budżetowym, jeszcze przed wyborami i nie było obietnicą, a namacalnym benefitem – dodaje. Matyja zwraca jednak uwagę, że PiS zaangażował nie tylko swoich zwolenników. – PiS budzi obawy oraz niechęć i zmobilizował również do oddania głosu na opozycję. Reasumując: PiS sprawił, że polityka dla wielu osób przestała być obojętna. W wyborczą niedzielę nie stało się jednak nic, co zrewolucjonizowałoby scenę polityczną. - Warto powiedzieć, o wzbogaceniu sejmu o nowe nurty. System partyjny i gra polityczna się oczywiście nie zmienią, ponieważ PO i PiS będą w Sejmie dominować, ale w sensie jakościowym możemy zauważyć zmianę – dodaje Matyja. Wszystkie ogólnopolskie komitety, które wzięły udział w wyborach uzyskały ponad 5 proc. wskazań wyborców i znajdą się w parlamencie. Tym samym w tym roku nikt nie może narzekać na krzywdzący próg wyborczy a tym samym na metodę d’Hondta, która premiuje zwycięskie komitety, w szczególności wtedy, gdy do parlamentu nie wchodzą komitety z wysokimi wynikami, np. ponad 4 proc. Tym samym, jak mówi Matyja IX kadencja Sejmu będzie ciekawsza niż poprzednia. - Prawicowa opozycja z Konfederacji będzie oznaczała kłopoty dla PiS, a Lewica w Sejmie to wyzwanie dla obu dużych partii. Będziemy też obserwować proces emancypacji programowej PSL z Kukizem. Pole dyskusji zdecydowanie się poszerzy. Od startu nowego Sejmu nie będzie się dało sprowadzić debaty publicznej do sporu PO z PiS – dodaje Matyja. Zwraca też uwagę na interesujący aspekt wyniku Konfederacji. Obecność Konfederacji w Sejmie wg Matyi nie jest przypadkowa, a TVP przyczyniła się do tego nie tylko poprzez ostatnie dni kampanii i wyjątkowo niefortunne programy informacyjne, w których Konfederacja – pomimo przekroczenia progu – nie znalazła się na wykresie pokazującym poparcie dla partii. Matyja uważa, że Jacek Kurski w TVP zbudował dla stronników Janusza Korwin-Mikkego głębsze poparcie, bardziej systemowe i działo się to przez długi czas poprzez eksponowanie charakterystycznych dla Wiadomości TVP materiałów. – Zaplecze dla Konfederacji mogło zbudować zaostrzenie krytyki elit i instytucji unijnych – ocenia naukowiec.",Wieczory wyborcze w PiS i KO,
https://wiadomosci.onet.pl/kraj/wyniki-wyborow-jaroslaw-kaczynski-legitymacja-do-kontynuacji-dobrej-zmiany/5rzctbm,"Jarosław Kaczyński: uzyskaliśmy legitymację do tego, by kontynuować dobrą zmianę","Uzyskaliśmy legitymację do tego, by kontynuować dobrą zmianę, by kontynuować naszą politykę, by Polskę w dalszym ciągu zmieniać - powiedział prezes PiS Jarosław Kaczyński, odnosząc się do wyników wyborów.","Kaczyński na konferencji prasowej w Warszawie ocenił, że Prawo i Sprawiedliwość od 2005 r. odnotowało znaczący wzrost poparcia. - Ten wzrost od 2005 r. to jest wzrost przeszło dwuipółkrotny - powiedział. Ocenił, że jest to ogromny sukces. Kaczyński stwierdził, że polska polityka dzięki PiS przesunęła się na nowy poziom. - Przedtem żadna formacja polityczna ani nie osiągnęła takiego wyniku procentowego, a tym bardziej nie osiągnęła takiego wyniku, jeśli chodzi o ilość głosów - powiedział. Szef PiS wyraził radość z uzyskanego poparcia. - Uważamy, że uzyskaliśmy legitymację do tego, by kontynuować dobrą zmianę, by kontynuować naszą politykę, by Polskę w dalszym ciągu zmieniać - mówił Kaczyński. - Jeśli chodzi o Senat, nie jest z naszego punktu widzenia rzeczą dobrą, że co prawda pokonaliśmy PO, ale jest kilku senatorów niezależnych, trzy osoby z PSL i nie mamy bezwzględnej większości w Senacie - powiedział prezes PiS. Według niego wynika to z tego, że PiS stosuje ""pewne reguły"". - Moglibyśmy mieć co najmniej remis w Senacie, gdybyśmy chcieli wysuwać osoby, które z naszego punktu widzenia na to nie zasługiwały. Nasi przeciwnicy nie mają takich oporów, wysuwają osoby, wobec których formułowane są, i to z poważnymi dowodami, zarzuty karne. Tu chodziło tylko o niestosowne wypowiedzi i to nas właśnie kosztowało - mówił Kaczyński. Jak zaznaczył, PiS nie żałuje swojej postawy. - Te zasady, które są dla nas ważne, są istotniejsze niż pewne mankamenty, które mogą z obecnej sytuacji wyniknąć - dodał Kaczyński. Szef PiS powiedział, że Senat nie jest w stanie zablokować ustaw, natomiast nowy układ sił może spowodować przedłużenie procesu legislacyjnego. - To jest coś, z czym się będziemy liczyli, ale będziemy dążyć do tego, by Senat stał się takim miejscem, by ta wojna, która tak bardzo niszczy polską politykę, będzie co najmniej ograniczona, albo w ogóle jej nie będzie - powiedział prezes PiS. - Nasi polityczni przeciwnicy, w tym pani Małgorzata Kidawa-Błońska, nieustannie wzywa do pokoju. To będzie dobry sprawdzian, tam jest w gruncie rzeczy remis, jeśli chodzi o dwie koalicje polityczne, pozostali są niezależni. Jest pole do kompromisu i jakiejś współpracy, przynajmniej ograniczonej; zobaczymy, czy nam się to uda. Jeśli się nie uda, to będziemy musieli postępować zgodnie z prawem i z całą pewnością to wszystko, co uważamy za ważne, zostanie zrealizowane - dodał Kaczyński. Podział mandatów przedstawia się następująco: 235 PiS, 134 KO, 49 Lewica, 30 PSL, 11 Konfederacja i jeden dla Mniejszości Niemieckiej. Pięcioprocentowy próg wyborczy w wyborach do Sejmu przekroczyły komitety wyborcze partii politycznych – KW Prawo i Sprawiedliwość, KW Sojusz Lewicy Demokratycznej, KW Polskie Stronnictwo Ludowe i KW Konfederacja Wolność i Niepodległość; 8-procentowy próg dla koalicji przekroczył Koalicyjny Komitet Wyborczy Koalicja Obywatelska PO N IPL ZIELONI. W podziale mandatów – zgodnie z kodeksem wyborczym – uczestniczyć też będzie Komitet Wyborczy Wyborców Mniejszość Niemiecka, na który oddano 32 tys. 94 głosy, czyli 0,17 proc. Na PiS zagłosowało 8 mln 51 tys. 935 osób, czyli 43,59 proc. Z kolei na Koalicję Obywatelską oddano 5 mln 60 tys. 355 głosów, co stanowi 27,40 proc. Komitet Wyborczy SLD skupiający również Wiosnę i Lewicą Razem zdobył 2 mln 319 tys. 946 głosów, czyli 12,56 proc. Na Komitet Wyborczy PSL oddano 1 mln 578 tys. 523 głosy, co stanowi 8,55 proc. Piąte miejsce zajęła Konfederacja, na którą oddano 1 mln 256 tys. 953 głosy, co daje im wynik 6,81 proc. Progu wyborczego nie przekroczyły komitety: KW Prawica, na który oddano 1765 głosów (0,01 proc.); KW Akcja Zawiedzionych Emerytów i Rencistów, na który głosowało 5448 osób (0,03 proc.); KWW Koalicja Bezpartyjni i Samorządowcy, na który oddano 144 tys. 773 głosy (0,78 proc.) oraz KW Skuteczni Piotra Liroya-Marca, na który głosowało 18 tys. 918 głosów (0,1 proc.).",Jarosław Kaczyński,
https://wiadomosci.onet.pl/opinie/sierakowski-jesli-pis-przegra-wybory-prezydenckie-to-stanie-w-miejscu-i-juz-nie-ruszy/rscv4md,"Sierakowski: jeśli PiS przegra wybory prezydenckie, to stanie w miejscu i już nie ruszy [OPINIA]","Jak PiS zinterpretuje ten słabszy od oczekiwań wynik i prestiżową porażkę w Senacie? Jeśli zrobi się teraz ostrożny i będzie trwał mniej więcej przy tym, co już przejął, to kolejnych wyborów nie ma szans wygrać, bo z obietnicami socjalnymi doszedł do ściany i na cztery lata takiej samej koniunktury nie może liczyć. Musi działać.","PiS przeszedł na brzuchu próg 230 posłów, dających większość w Sejmie i przegrał w Senacie. Mimo zaangażowania maksymalnych środków finansowych propagandowych i logistycznych. Rząd wypłacił tuż przed wyborami 500 plus z wyrównaniem za trzy miesiące i obiecał, że podniesie minimalnej pensji do 3 tys., a nawet 4 tys. tysięcy za kilka lat. Rządzący objechali Polskę i a ich media kłamały na potęgę i obrzucały błotem opozycję.  Owszem PiS podniósł poparcie o 6 pkt. proc. To sporo i jest rekordowe w historii wyborów parlamentarnych po 1989 roku. Ale oczekiwano o drugie tyle więcej. Co to znaczy? To znaczy, że PiS ma szklany sufit. Wynik z Wyborów do Parlamentu Europejskiego okazał się tym maksimum, którego mimo kolejnych obietnic socjalnych PiS nie dał rady przekroczyć, ani utrzymać.  Niewielka to pociecha, bo jednocześnie do Sejmu dostała się Konfederacja z prawie 7 proc. głosów. Tego nie spodziewał się nikt.  To nie jest dobra wiadomość dla Jarosława Kaczyńskiego i jego poważne przeoczenie. Dostał sygnał przy okazji wyborów do Parlamentu Europejskiego, że na prawo od niego coś się dzieje i nie potrafił tego opanować. Wynik PiS w maju był tak dobry, że uśpił własne szeregi i lekko mógł nawet wystraszyć część własnych wyborców, którzy wcale nie chcą zbyt dużej przewagi PiS.  Konfederacja to jednakże sklejka libertarian, „obrońców życia” i nacjonalistów, a więc jej szanse na wzrost, którego warunkiem jest silne zintegrowanie, jest raczej niewielka. Konfederacja to kalejdoskop kłótników, a więc naturalny rezerwuar do kupowania głosów dla PiS. Minister Dworczyk będzie tam szukał następców radnego Kałuży, a przekonywać umie. Nie byłby to pierwszy nacjonalista, który został wiceministrem rządu Mateusza Morawieckiego jak Adam Andruszkiewicz. Oferta będzie taka: siedzicie na marginesie i nie wiecie, co przyszłość przyniesie, a możemy Wam zaszkodzić, czy może wolicie samochód z kierowcą, gabinet w Kancelarii Rady Ministrów, wysokie pensje dla całej rodziny? Jak PiS zinterpretuje ten słabszy od oczekiwań wynik i prestiżową porażkę w Senacie? Jeśli zrobi się teraz ostrożny i będzie trwał mniej więcej przy tym, co już przejął, to kolejnych wyborów nie ma szans wygrać, bo z obietnicami socjalnymi doszedł do ściany i na cztery lata takiej samej koniunktury nie może liczyć. Musi działać. Najbardziej czytelną i już zaplanowaną przez PiS strategią jest dokończenie zmian ustrojowych, czyli ostateczne przejęcie kontroli nad sądownictwem, „repolonizacja mediów” i zniszczenie niezależności samorządów poprzez odbieranie im funduszy. Dopóki są silne wolne media w Polsce, dopóty opozycja ma szanse wygrać wybory. Wolne media ogląda nawet spora część elektoratu PiS.  Czy PiS może próbować iść w drugą stronę? Ucywilizować się i próbować zachęcić do siebie więcej centrowych wyborców? Czy może liczyć na przejęcie części elektoratu Platformy Obywatelskiej, która zając się teraz może wewnętrznymi rozliczeniami? Nie ma to sensu, bo elektorat opozycji jest bardzo antypisowski i trudno uwierzyć, żeby dał się uwieść. Czy można tym wyborcom coś finansowo obiecać? Już zmiana prawa o 500 plus, które od teraz jest przyznawane na każde dziecko poszło w bardzo nierównej skali do najbogatszych (dolne 20 proc. społeczeństwa dostało 800 milionów, górne 20 proc. 6 miliardów). 500 złotych na najbogatszych Polakach raczej nie mogło zrobić wrażenia. Za to obietnica podniesienia pensji minimalnej, tych spośród nich, którzy są właścicielami firm zdecydowanie odstraszyła. Cywilizowanie się PiS pozwoliłoby rosnąć PSL Władysława Kosiniaka-Kamysza, który wbrew sondażom zaimponował wszystkim zdobyciem 8,6 proc. poparcia. Po drugiej stronie rosnąć mogłaby Konfederacja zbierająca rozczarowanych postawą PiS radykałów. Taka strategia nie ma sensu. Zostaje dokończenie rewolucji, zanim przyjdzie recesja. Gdy pod nóż pójdą wolne media, najpierw lokalne a później ogólnopolskie, opozycja nie będzie się miała gdzie pokazać, a pieniędzy na jeżdżenie po Polsce już tym razem było mało, co widać było po dysproporcji plakatów i bilbordów.  To jednak wymaga pokonania oporu Berlina i Waszyngtonu. W wywiadzie, który ukaże się niedługo w „Polityce” Francis Fukuyama, dobrze zorientowany w polityce amerykańskiej intelektualista, mówi, że nie należy liczyć na lojalność Donalda Trumpa szczególnie w sprawie losu liberalnych mediów, a do nich należy TVN i TVN24 (Discovery Inc.). Berlin jest dziś zajęty swoimi problemami i problemami UE, a Polska przestała być tematem, który specjalnie interesuje elity niemieckie.  Brukseli PiS też się specjalnie nie obawia. Ale od razu PiS nie może szarpnąć. Musi poczekać do wyborów prezydenckich, w których jego kandydat potrzebować będzie większości bezwzględnej, czyli ponad 50 proc głosów, więc nie może ryzykować. Jeśli przegra te wybory (a wyborcy PiS właśnie pokazali, że wolą mieć zbalansowaną scenę polityczną), to stanie w miejscu, z którego nie ruszy. Nawet z Konfederacją (11 miejsc) nie będzie miał większości trzech piątych, żeby odrzucić veto prezydenta z opozycji. A jeśli opozycja wzięła Senat, to ma szanse wygrać wybory prezydenckie. Zwraca uwagę doskonały wynik Małgorzaty Kidawy-Błońskiej. Można jej zarzucać, że nie ma predyspozycji na lidera partii, ale nie można, że brakuje jej formatu prezydenckiego. Szczególnie na tle obecnie sprawującego ten urząd. Kobieta będzie bardzo niewygodnym kandydatem dla PiS, a w szczególności dla Andrzeja Dudy. Z pewnością wybory prezydenckie stają się dla opozycji największą szansą i największym zagrożeniem dla PiS. Gdyby jednak powiodła się reelekcja Andrzeja Dudy, wciąż najpopularniejszego polityka w kraju, to po tym PiS będzie musiał zagrać va banque. Naprzeciwko ma dużo ciekawszy i trudniejszy Sejm i Senat niż poprzedni. Lewica wprowadza więcej elokwencji i argumentów. Konfederacja wprowadza wiele tematów niewygodnych dla PiS, choć nie będzie miała wystarczającej liczby posłów, żeby zainicjować proces ustawodawczy (15 posłów). Gdyby jednak się udało, to tym razem trzeba będzie tego słuchać, bo w jedną noc nie da się już uchwalać prawa. Senat może proces legislacji opóźniać o 30 dni i debatować o tym, co PiS robi. W tym czasie PiS może się wykrwawiać. Dla Polski to będą cztery zmarnowane lata dalszej dewastacji prawa, samorządów, instytucji kultury i dalsza degradacja w Unii Europejskiej. Ale może w niedzielę zdecydowaliśmy o tym, żeby to były już ostatnie takie cztery lata. ",Jarosław Kaczyński i Mateusz Morawiecki,
https://wiadomosci.onet.pl/kraj/wyniki-wyborow-2019-kazimierz-marcinkiewicz-komentuje-wyniki-wyborow-2019/zvflc9y,Kazimierz Marcinkiewicz: Jarosław Kaczyński będzie musiał albo zabić PSL albo przyciągnąć ich do koalicji,"Kazimierz Marcinkiewicz był gościem programu ""Tomasz Lis."". Były premier odpowiadał m.in. na pytanie, czy zaskoczyły go wyniki wyborów parlamentarnych. - Zdziwił mnie słabszy, niż się spodziewałem, wynik PiS-u. Oni mówili miedzy sobą, że się spodziewają wyniku na poziomie 50 procent. Gdyby dodać do tego wynik Konfederacji to jest ponad 50 procent, a w moim przekonaniu PSL odebrał procent albo dwa PiS-owi - powiedział Marcinkiewicz. Chcesz dowiedzieć się więcej? Kliknij tutaj: vod.pl.",,,
https://wiadomosci.onet.pl/opinie/jaroslaw-kaczynski-monarcha-prawie-absolutnym-analiza/mws02gr,Jarosław Kaczyński monarchą prawie absolutnym [ANALIZA],"Wszystko na to wskazuje, że Prawo i Sprawiedliwość, wygrywając piąty raz z rzędu wybory, zapewniło sobie – jak wynika z niepełnych wciąż wyników – nie tylko większość parlamentarną na kolejne cztery lata, ale przede wszystkim możliwość przeprowadzenia gruntownych zmian w państwie. Ich celem będzie zbudowanie wyśnionej IV RP.","Częściowe wyniki wyborów parlamentarnych podane przez PKW wskazują, że najpewniej PiS wygrywa te wybory i zdobędzie wystarczającą ilość mandatów do tego, by samodzielnie rządzić. Do parlamentu wejdą jeszcze cztery inne ugrupowania, w tym skazywana na porażkę Koalicja Polska - PSL i Kukiz'15 oraz Konfederacja. Ulga, jaką odczuli wszyscy w obozie władzy, jest naprawdę bardzo duża, bowiem wizja konieczności wchodzenia w koalicję, by utworzyć przyszły rząd, spędzała wielu politykom sen z powiek. Taki ""czarny"" scenariusz brał pod uwagę sam Jarosław Kaczyński, który powtarzał niemalże codziennie i przy każdej okazji, że największym wrogiem Zjednoczonej Prawicy jest wiara w łatwe zwycięstwo i demobilizacja wyborców. Patrząc jednak na rekordową frekwencję, która przekroczyła, według nieoficjalnych jeszcze prognoz, 61 proc. widać wyraźnie, że apele te przyniosły zamierzony skutek. Kaczyński tuż po ogłoszeniu wyników exit poll nie krył rozczarowania. Jego marzeniem, które uznawał za realne, było zdobycie co najmniej 276 mandatów, co pozwalałoby na odrzucenie prezydenckiego weta. Taki wynik otwierałby drogę do uzyskania większości konstytucyjnej przy znalezieniu mocnego sprzymierzeńca, co wbrew pozorom nie musiało być takie trudne. Nadzieje prezesa PiS brały się bowiem z przekonania, że tak duże transfery społeczne, jakie partia rządząca obiecała w kampanii, jak choćby 500+ na pierwsze dziecko, bardzo duża podwyżka płacy minimalnej, czy 13. i 14. emerytura, muszą zadziałać na wyborców i przełożyć się na wynik. Podobnie jak bardzo jasne stanowisko w kwestiach światopoglądowych i tego, jak Polska pod rządami PiS ma wyglądać. Biorąc pod uwagę, jak wiele sił i środków zainwestowano, wykorzystując przy tym media publiczne jako główne narzędzie partyjnej propagandy, to partia Kaczyńskiego nie osiągnęła spektakularnego zwycięstwa. Wie o tym dobrze sam prezes. Wynik zbliżony co do ilości mandatów zdobytych w 2015 r., nie będzie jednak dla PiS-u przeszkodą do zrealizowania snu o budowie IV RP (jeśli oficjalny wynik wyborów się potwierdzi). Sporym utrudnieniem okazać się może natomiast brak większości w Senacie i odbicie Wysokiej Izby przez opozycję. Fakt ten - jeśli się potwierdzi - sprawi, że zupełnie inaczej będzie trzeba patrzeć na wyniki tych wyborów, a PiS straci możliwość łatwego przepychania przez parlament wygodnych dla siebie ustaw. Kolejne cztery lata rządów PiS będą burzliwym okresem. Nikt w partii rządzącej na czele z samym Kaczyńskim nie ukrywa, że wiele zmian zostało zatrzymanych lub odłożonych ze względu na wybory. Teraz nic lub prawie nic nie będzie stało na przeszkodzie, by dokończyć budowę IV RP. — Nie wszystkie zmiany w sądach udało się przeprowadzić do końca. Ale reforma będzie kontynuowana. My się nie cofniemy — mówił na jednej konwencji wyborczych sam Kaczyński. Drugim obok wymiaru sprawiedliwości priorytetem będzie uregulowanie rynku mediów w Polsce. Jarosław Kaczyński, podobnie jak przy sądach, jest przekonany, że bez zrobienia porządku z mediami, zwłaszcza z tymi, w których udziały ma zagraniczny kapitał, nie będzie możliwe dokończenie „naprawy” państwa. Wielkim zwolennikiem rozprawienia się z niepokornymi mediami jest wicepremier i minister kultury Piotr Gliński, który wielokrotnie dawał upust swojemu niezadowoleniu w kontaktach z dziennikarzami. To po jego naciskach do programu PiS wpisano pomysł powołania samorządu dziennikarskiego, który miałby być swoistą komisją weryfikacyjną, decydującą o tym, który z dziennikarzy może wykonywać swój zawód. To w resorcie Glińskiego powstał gotowy obecnie projekt ustawy o repolonizacji mediów, określający m.in. ustawowe ograniczenia udziału zagranicznego kapitału właścicielskiego w prasie, radiu, telewizji i mediach internetowych. Dotychczas PiS obawiało się iść na całość z sądami oraz z mediami. Obawy te wynikały z możliwej krytycznej reakcji Unii Europejskiej, ale także Stanów Zjednoczonych. W PiS bowiem cały czas mają w pamięci krytyczny list, który ambasador USA w Polsce Georgette Mosbacher skierowała do premiera Morawieckiego w obronie niezależnych mediów. Jeśli jednak partii Kaczyńskiego uda się uporać z sądami i mediami, do czego wystarczy de facto zwykła większość i przychylność prezydenta Andrzeja Dudy, to realizacja kolejnych punktów z programu wyborczego będzie jedynie formalnością. Jarosław Kaczyński, który w tym roku skończył 70 lat, zdaje sobie sprawę z tego, że to prawdopodobnie jego ostatnia kadencja w czynnej polityce. Tym bardziej jest to więc ostatni moment na zrealizowanie jego marzenia o zbudowaniu IV RP, wolnej od postkomuny i wszystkiego co z nią związane. Kaczyński po niedzielnych wyborach zyskał najwięcej. W 2015 r. zwycięstwo PiS nie smakowało tak dobrze, jak teraz. Wówczas „naczelnik” musiał kryć się za Beatą Szydło, którą szybko okrzyknięto najważniejszą twarzą dobrej zmiany. I choć chciał wymienić ją wówczas na Piotra Glińskiego i to właśnie jego uczynić premierem, nie był na tyle silny, by po wielkim zwycięstwie odsunąć Szydło na boczny tor. W obecnej kampanii nic takiego nie miało miejsca. Jarosław Kaczyński prowadził kampanię niczym urzędujący premier, odwiedzając i rozmawiając z ludźmi niemal w każdym zakątku Polski. To on grał pierwsze skrzypce na konwencjach wyborczych i spotkaniach, na których ludzi witali go z entuzjazmem. Potrafił także podejmować szybkie personalne decyzje wobec swoich najwierniejszych towarzyszy, gdy tylko okazało się, że ciągną partię w dół i są zagrożeniem dla wyniku wyborczego. Tak właśnie Kaczyński pożegnał się z byłym marszałkiem Sejmu Markiem Kuchcińskim, którego afera z lotami rządowymi samolotami mogła narobić partii niezłego bigosu. Co ciekawe, tak stanowcze decyzje pomogły odczarować dotychczasowy wizerunek Kaczyńskiego, który doskonale czuje się i odnajduje w roli „naczelnika”. Prawdą jest, iż wielu wciąż namawia Kaczyńskiego do objęcia urzędu premiera, lecz nic na to wskazuje, żeby chciał tego sam Kaczyński. Tym bardziej, że na jesieni zmuszony jest poddać się kolejnej operacji. Mimo to wyborcze zwycięstwo może sprawić, że w swoich decyzjach i ruchach, także tych wewnątrzpartyjnych, prezes będzie jeszcze bardziej odważny i śmiały, a wszelkie obawy o to co powiedzą opozycja, Unia czy media, przestaną mieć tak duże znaczenie, jak dotychczas. Tym, który zyskał także znacząco na wyniku wyborczym PiS, jest premier Mateusz Morawiecki. Mimo, iż niemal przez całą kampanię stał tuż za plecami Kaczyńskiego, to zaangażowaniem i gigantyczną pracą w miastach i miasteczkach pokazał, że jest dziś postacią, której partia rządząca potrzebuje. Co najważniejsze, przekonał o tym samego Kaczyńskiego, który na finiszu kampanii przeciął spekulacje o tym, kto po wygranej będzie premierem. I to mimo tego, iż dyskusja na ten temat w partii była dość żywa, a sam Kaczyński pozwalał Jackowi Kurskiemu na pomijanie urzędującego premiera w propagandowych materiałach TVP. Mimo, iż Morawiecki wydaje się być spokojny o swoją polityczną przyszłość, to obóz władzy czekać może gruntowne przegrupowanie, w tym wymiana kilku ministrów. Wiele zależeć będzie od ostatecznego wyniku wyborczego Porozumienia Jarosława Gowina i Solidarnej Polski Zbigniewa Ziobro. Nie jest żadną tajemnica, że Kaczyński najchętniej ograniczyłby do minimum role swoich małych koalicjantów, którzy modlili się tylko o to, by wprowadzić do Sejmu wystarczająco wielu posłów, bez których PiS nie mógłby stworzyć większości. W przeciwnym razie mogą dość szybko przestać być potrzebni i wylądować poza koalicją. Jeszcze w czasie kampanii mówiło się o tym, że z funkcją wicepremiera pożegnać miałby się Jarosław Gowin, a i przyszłość minister przedsiębiorczości Jadwigi Emilewicz, która naraziła się swoimi krytycznymi wypowiedziami na temat podwyższenia płacy minimalnej, też nie jest pewna. Spekuluje się poważnie także nad zmianą szefa MSZ Jacka Czaputowicza, którego mógłby zastąpić prezydencki minister Krzysztof Szczerski. Wśród ministrów do wymiany wymienia się także ministra energii Krzysztofa Tchórzewskiego, oraz ministra zdrowia Łukasza Szumowskiego. Nie jest także tajemnicą, że Morawiecki chciałby gruntownie przebudować swój rząd i stworzyć super resort gospodarczy odpowiedzialny m.in. za inwestycje i rozwój, cyfryzację, przedsiębiorczość, technologie oraz energetykę. Jeśli jednak zarówno Gowinowi jak i Ziobrze uda się wprowadzić do Sejmu znacznie większą liczbę swoich ludzi, to sytuacja w Zjednoczonej Prawicy stanie się równie ciekawa i nieprzewidywalna. PiS będzie musiało zapłacić wcale nie małą cenę za lojalność i wierność swoich dotychczasowych koalicjantów. Oznaczać to może w praktyce nawet zmianę premiera, a już na pewno spowoduje w dość szybkim tempie wzmożenie ambicjonalnych rozgrywek i wewnętrznych intryg, co nie pomoże Kaczyńskiemu w budowaniu IV Polski i co może znacząco odwlec decyzję o przekazaniu partii w ręce sukcesora.",Jarosław Kaczyński,
https://wiadomosci.onet.pl/tylko-w-onecie/wyniki-wyborow-2019-boguslaw-chrabota-pis-wygral-twarza-kaczynskiego/wv2dft7,Bogusław Chrabota: PiS wygrał twarzą Kaczyńskiego. To dla mnie największe zaskoczenie,"Renata Grochal i Bogusław Chrabota byli gośćmi Bartosza Węglarczyka w ""Onet Opinie"". W programie rozmawiano na temat Prawa i Sprawiedliwości. - PiS wygrał twarzą Jarosława Kaczyńskiego. To dla mnie największe zaskoczenie. Jarosław Kaczyński, który cztery lata temu był ukryty, bo nie był liderem zaufania, tym razem wyrósł na takiego człowieka i od jego obecności w polityce zależy dalszy sukces tej formacji - powiedział Bogusław Chrabota.",,,
https://wiadomosci.onet.pl/kraj/wyniki-wyborow-2019-prezes-pis-jaroslaw-kaczynski-skarzy-sie-mimo-wygranej/xrr4ks7,Prezes PiS skarży się mimo wygranej,"Znamy wstępne wyniki wyborów. - Ten stereotyp, że my jesteśmy dobrzy, prospołeczni, uczciwi, patriotyczni, ale na gospodarce np. to może oni się lepiej znają, to jest taka bzdura, jakiej trudno wysłuchać. To znaczy w pierwszej części prawda, w drugiej bzdura. Na to wskazują wyniki, począwszy od lat 2005-2007. Wszystko przemawia za nami, ale stereotyp trwa i musimy go przełamać - mówił Jarosław Kaczyński podczas wieczoru wyborczego, komentując wyniki wyborów.",,,
https://wiadomosci.onet.pl/kraj/wyniki-wyborow-pis-bez-wiekszosci-w-sejmie/lfxpnge,PiS bez większości w Sejmie? Jarosław Flis: zsumowane błędy sondaży w okręgach mogły wypaczyć wynik mandatowy,"Wybory parlamentarne już za nami. Według wyliczeń ekspertów, Prawo i Sprawiedliwość może mieć mniej niż 231 mandatów w Sejmie. To oznaczałoby brak większości i spore kłopoty na wstępie nowej kadencji Sejmu.","Prof. Jarosław Flis w swoim wyliczeniu, które przedstawił „Gazecie Wyborczej” dowodzi, że PiS może liczyć jedynie na 227 mandatów. Koalicja Obywatelska, Lewica i PSL-KP mogliby dysponować 217 posłami, a Konfederacja liczyć na 16 posłów. Według sondażu late poll PiS ma 43,6 proc., Koalicja Obywatelska - 27,4 proc.; SLD - 12,4 proc. a PSL - 9,1 proc.; Konfederacja 6,4 proc. Dr Flis odnosi się do wyników late poll. Dziś rano pojawiły się jednak nowe wyniki podane przez PKW. Według nich PiS może liczyć na znacznie większe poparcie. PiS zdobył 49,35 proc. głosów; KO - 22,11 proc.; SLD - 11,02 proc.; PSL - 9,63 proc. a Konfederacja - 6,58 proc. - wynika z danych z 25,5 proc. obwodowych komisji wyborczych podanych na stronie PKW. 12 mandatów różnicy dla PiS to w tym kontekście bardzo duża zmiana. Jarosław Flis tłumaczy, że taka różnica może być spowodowana przez jedną z dwóch anomalii: 1) innego rozłożenia głosów wyborców 2) innego rozłożenia wyników sondaży w okręgach.  – Wyniki exit poll opierają się na ankieterach przywiązanych do konkretnych komisji wyborczych. Każdy z wyników może zawierać jakiś błąd. Zbierając je razem błąd się uśrednia, ale licząc na tej podstawie liczbę mandatów – błąd można zwiększyć  - mówi Onetowi ekspert. Według prof. Jarosława Flisa – taki błąd może być większy niż ten, na który pozwala wzór zastosowany przez naukowca z Uniwersytetu Jagiellońskiego. Jego zastosowanie w poprzednich wyborach dało dokładnie taką samą liczbę mandatów, jaka później została przyznana Prawu i Sprawiedliwości.",Jarosław Kaczyński w sztabie PiS,
https://wiadomosci.onet.pl/tylko-w-onecie/wyniki-wyborow-pis-wygralo-dzieki-slabosci-platformy/khqgjjp,PiS wygrało dzięki słabości Platformy [ANALIZA],"Rządzące PiS zwyciężyło w wyborach parlamentarnych tylko dlatego, że zaskakująco marnie wypadła Koalicja Obywatelska tworzona przez PO i Nowoczesną. Tylko KO straciła poparcie w porównaniu z poprzednimi wyborami. Inne partie opozycji zyskały.","Badania sondażowe ośrodka Ipsos dla TVN, TVP i Polsatu wskazywały na to, że PiS zwyciężyło w wyborach parlamentarnych i ma szansę na drugą kadencję rządów. Już jednak po wystąpieniu Jarosława Kaczyńskiego w wieczór wyborczy widać było rozczarowanie. Rzeczywiście, partia liczyła na więcej — jakieś 270 mandatów, może nawet o kilka więcej, by móc odrzucać prezydenckie weto (276). To były nadzieje tym bardziej realistyczne, że PiS przeprowadził kampanię totalną, obiecując nowe potężne transfery finansowe (m.in. 500 zł na pierwsze dziecko, trzynastki i czternastki dla emerytów, drastyczną podwyżkę płacy minimalnej), wprowadzając wyraziste podziały światopoglądowe i bez hamulców używając mediów publicznych do uprawiania propagandy. Biorąc pod uwagę takie nakłady sił i środków — PiS nie odniósł miażdżącego sukcesu. Choć partia zdobyła 6 punktów procentowych więcej niż w poprzednich wyborach w 2015 r., to przełożyło się to na podobną liczbę mandatów — to efekt większego poparcia dla pozostałych ugrupowań. Czytaj więcej: Jarosław Kaczyński o nieobecności Beaty Szydło Spójrzmy prawdzie w oczy: tak wyrazisty triumf PiS był możliwy także dlatego, że największa partia opozycyjna nie potrafiła się zaprezentować jako realna alternatywa. Program PO był chaotyczny, przekaz partii w wielu kluczowych kwestiach niespójny lub nieprzekonujący. Platforma, która słynęła niegdyś ze skutecznych kampanii, poprowadziła przed tymi wyborami bardzo marną promocję siebie, swego programu i swych liderów. Widać było improwizację — choćby nagłe zaprezentowanie Małgorzaty Kidawy-Błońskiej na premiera. Być może Lider PO Grzegorz Schetyna, stawiając na Kidawę, chciał się podzielić odpowiedzialnością za porażkę. Być może liczy na zachowanie kontroli nad partią, wszak tak układał listy wyborcze, by jego stronnicy stanowili większość w sejmowym klubie PO nawet w razie porażki. Ale brutalna prawda jest taka, że wszystko wskazuje na to, iż Platformę czekają kolejne 4 lata w opozycji. Trudno sobie wyobrazić, żeby Schetyna, który po ponad 3 latach na czele PO został dwukrotnie zdeklasowany przez Kaczyńskiego — w wyborach europejskich i sejmowych — był w stanie się przebudzić i poprowadzić Platformę do zwycięstwa w dającej się przewidzieć przyszłości. Kadencja Schetyny kończy się w styczniu. Teoretycznie, nadciągające wybory prezydenckie winny wymuszać wewnętrzny spokój w PO. Ale tak być nie musi. Nie da się wykluczyć, że postulaty usunięcia Schetyny padną już w najbliższych godzinach — i to ze strony ważnych ludzi Platformy lub jej zaplecza. Słychać nawet plotki o rozłamie, jeśli przeciwnicy Schetyny wyczują, że lider pokojowo władzy nie odda. Tyle że każdy rozłam to ryzyko dla obu stron, a dziś w Platformie skłonnych do ryzyka nie widać — co widać było po marnej, niemrawej kampanii. A przecież balansowanie PiS na granicy samodzielnej większości pokazuje, że opozycja mogła te wybory wygrać. I to Koalicja Obywatelska spisała się z owej opozycji najsłabiej, bo straciła poparcie. W 2015 r. na Platformę i Nowoczesną — startujące wówczas oddzielnie — zagłosowało niemal 32 proc. wyborców. Dziś na ich koalicję oddano niespełna 27,5 proc. głosów. Wyniki wyborów 2019. Prof. Jarosław Flis: większość PiS jeszcze nie jest przesądzona Lewica swój plan zrealizowała — po czterech latach wraca do Sejmu z wynikiem na poziomie 12 proc. (o 1 punkt lepiej w porównaniu z 2015 r., gdy oddzielnie wystartowało SLD i oddzielnie Razem). Przed wyborami lider SLD Włodzimierz Czarzasty dogadał się z Robertem Biedroniem z Wiosny oraz Adrianem Zandbergiem z Razem. To była koalicja pragmatyków — wcześniej zaloty SLD zostały odrzucone przez Platformę, Wiosna wypadła marnie w wyborach europejskich, zaś Razem przez całą minioną kadencję przepuściło miliony złotych publicznych subwencji bez żadnego efektu politycznego. Mają też za sobą wiele złych słów na swój temat — o czym w kampanii udanie starali się nie pamiętać. Czy zatem lewica ma szansę wyrosnąć na główną siłę opozycyjną w sytuacji, gdy PO będzie pogrążona w rozliczeniach? Istotne jest to, co trzej lewicowi tenorzy zrobią po wyborach, bo cyrograf podpisali tylko na kampanię. Nie jest powiedziane, że SLD, Wiosna i Razem utworzą wspólny klub, nie mówiąc o kursie na zjednoczenie. Być może tak się to skończy — tyle że to wymaga decyzji, których na razie nie ma. Poczekajmy, jak podzielą się pieniędzmi z państwowej subwencji, którą dostaną za wejście do Sejmu. Dzielił będzie Czarzasty, bo to z list SLD startowali kandydaci Biedronia i Zandberga. To będzie pierwszy, powyborczy test dla lewicy. Sejmowa obecność lewicy to nie jest sukces Kaczyńskiego. Oczywiście, myśląc taktycznie, szef PiS powinien lewicy kibicować, bo osłabia ona Platformę. Tyle że po pierwsze, odrodzona lewica będzie się ścigać z PiS na postulaty socjalne. A po wtóre — do Sejmu wrócą dyskusje o aborcji czy konkordacie, niewygodne dla PiS. Pod tym względem niespójna ideowo, unikająca jednoznacznych deklaracji światopoglądowych Platforma była dla PiS zręczniejszym przeciwnikiem. Witold Jurasz: PiS i PO nie przetrwają kolejnych czterech lat Ludowcy, wbrew sondażom, przekroczyli próg wyborczy i to z bardzo dobrym wynikiem — ponad 9 proc. (awans o 4 punkty w porównaniu z 2015 rokiem). To gwarancja spokoju dla młodego lidera Władysława Kosiniaka-Kamysza. Nie ma żadnych wątpliwości, że taki wynik to w zasadniczej mierze jego zasługa. Był w kampanii bardzo aktywny, dzięki współpracy z Pawłem Kukizem pozyskał nowych wyborców, jako jedyny lider konsekwentnie występował we wszystkich głównych debatach przedwyborczych — i wypadał dobrze. Po wyborach europejskich grupa seniorów PSL — Waldemar Pawlak, Marek Sawicki, Eugeniusz Kłopotek — krytykowała Kosiniaka za wspólny start z Platformą i lewicą, przez co elektorat ludowców poparł PiS. Kosiniak zdecydował się w tej sytuacji na woltę i do wyborów sejmowych poszedł samodzielnie. Gdyby przegrał, jego dni byłyby policzone — Pawlak traktuje PSL jak swą własność i właśnie nabrał ochoty na kolejny powrót do polityki. W obecnej sytuacji będzie mu jednak ciężko zakwestionować pozycję Kosiniaka. Bez wątpienia Pawlak nie poradziłby sobie ze starciem z PiS na wsi tak, jak to zrobił WKK. Konfederacja miała swoją pierwszą szansę już w eurowyborach. Koalicja małych prawicowych i nacjonalistycznych ugrupowań rosła wówczas w sondażach, bo tematami tamtej kampanii były kwestie, w których konfederaci byli wyjątkowo wyraziści: LGBT oraz zwrot mienia żydowskiego. W pewnym momencie PiS porządnie wystraszył się Konfederacji, dlatego na finiszu eurokampanii przejął część jej haseł, choćby dotyczących sprzeciwu wobec zwrotu majątków pożydowskich. W efekcie Konfederacja nie dostała się do Europarlamentu. Po porażce w ugrupowaniu doszło do niesnasek, odeszli dwaj popularni politycy — Piotr Liroy-Marzec oraz Marek Jakubiak. Do wyborów sejmowych Konfederacja stanęła osłabiona, w dodatku tematyka kampanii nie była już dla narodowej prawicy tak wygodna. W ostatniej fazie konfederaci próbowali prezentować się jako ugrupowanie liberalne gospodarczo, licząc na część elektoratu, który osierociła Platforma. Zdecydowali się nawet w podobnym co PO stylu mówić o naruszaniu przez PiS praworządności. W efekcie — co jest jedną z największych niespodzianek wyborów — Konfederacja weszła do Sejmu. Dla PiS to kłopotliwe, bo partia od ponad dekady ma monopol na prawicy. Kaczyński od lat tak uprawiał politykę, by na prawo od PiS nie wyrosła żadna partia, bo to oznacza alternatywę dla wyborców konserwatywnych i dla Kościoła.",Jarosław Kaczyński. Wynik wyborów nie jest spełnieniem marzeń prezesa PiS,
https://wiadomosci.onet.pl/kraj/wyniki-wyborow-parlamentarnych-2019-pis-wygrywa-przemowienie-jaroslawa-kaczynskiego/rkrbq84,"Jarosław Kaczyński: otrzymaliśmy dużo, ale zasługujemy na więcej","- Mimo potężnego frontu, zdołaliśmy wygrać i wszystko wskazuje na to, że to się utrzyma. A jeśli się utrzyma, to będzie trwała dobra zmiana - powiedział prezes PiS Jarosław Kaczyński, komentując pierwsze wyniki wyborów exit poll. Według sondażu late poll Ipsos dla TVN24 PiS ma 43,6 proc. poparcia, Koalicja Obywatelska - 27,4 proc.; SLD - 12,4 proc. i PSL - 9,1 proc.; Konfederacja uzyskała 6,4 proc.","- Nasza droga przez ostatnie cztery lata była kręta, pod górę i jeszcze obrzucano nas kamieniami - zaznaczył lider PiS. - Jeśli przed nami kolejne lata rządzenia, czeka nas refleksja nad tym, co się udało, a także nad tym, co się nie udało. Poważna część społeczeństwa uznała, że nie należy nas popierać. To jest powód do tego, by się zastanowić, by sytuację w naszym kraju ulepszyć, byśmy sami stali się lepsi z punktu widzenia społeczeństwa, by te rzeczy, które nas osłabiają zostały wyeliminowane - powiedział prezes PiS. Czytaj także: Grzegorz Schetyna: nie będzie Budapesztu w Warszawie - Przed nami cztery lata ciężkiej pracy, bo Polska musi się zmieniać dalej i musi się zmieniać na lepsze - mówił prezes PiS. Zaznaczył, że główną siłą Prawa i Sprawiedliwości były: wiarygodność i dotrzymywanie słowa. - Kończymy pewien etap, zaczynamy nowy, wcale nie łatwiejszy - zaznaczył Kaczyński. Lider PiS przypomniał, że ""to są tylko badania"". - To nie jest jeszcze zwycięstwo ostateczne, ale mimo wszystko mamy powody do radości - skwitował.  Zobacz także: Wybory parlamentarne 2019. Relacja na żywo Według sondażu late poll Ipsos dla TVN24 PiS ma 43,6 proc. poparcia, Koalicja Obywatelska - 27,4 proc.; SLD - 12,4 proc. i PSL - 9,1 proc.; Konfederacja uzyskała 6,4 proc. Czytaj także: Lewica wraca do Sejmu. Będzie trzecią siłą",Jarosław Kaczyński,
https://wiadomosci.onet.pl/kraj/wybory-parlamentarne-2019-jaroslaw-kaczynski-zwyciezymy-jesli-bedziemy-do-konca/pynk23m,"Jarosław Kaczyński: to była długa droga PiS, w której wielką rolę odegrał mój śp. brat","- Tak będzie wyglądała demokracja, czy raczej coś, co będzie parodią demokracji, jeśli Prawo i Sprawiedliwość nie utrzyma władzy - stwierdził Kaczyński. W swojej wypowiedzi odniósł się do konkurentów, którzy obiecują podtrzymanie polityki socjalnej. Podczas wystąpienia, prezes PiS wspomniał również swojego zmarłego brata. - To dzięki niemu tu jesteśmy - powiedział.","- Oni tego nie chcą, oni tego nie potrafią, dlatego, że jeśli przez lata tolerowali okradanie Polaków, to musi to z czegoś wynikać - przekonywał. Prezes PiS podkreślił, że jeśli do władzy dojdzie opozycja ""nie będzie polityki rozwoju, skierowanej do ludzi, którzy pracują"". - Oni żadnej innej polityki nigdy nie prowadzili i nie umieją prowadzić. Albo utrzymanie naszej polityki społecznej i prorozwojowej, albo jej całkowite załamanie. A to, że dziś niektórzy snują, że będą podtrzymywać, a nawet dodawać, mogą państwo dziś wsadzić między bajki i to takie dla naprawdę małych dzieci - skwitował. Jarosław Kaczyński powiedział, że wybór w niedzielnym głosowaniu ""to też wybór w sferze naszej godności narodowej"". - Pamiętajcie państwo, że Polska przez lata była atakowana i ten proces kilkadziesiąt lat temu, po wojnie został wznowiony. Nadal nie chcą nam przyznać statusu ofiary II Wojny Światowej, uderzając tym samym w naszą reputację, a w interesie każdego Polaka jest o tę reputację dbać - podkreślił. - Jesteśmy pierwszą władzą, pierwszą elitą władzy, która się na to nie zgodziła. Zawarto już porozumienia, w których jawnie się mówi, kto jest winny za Holocaust i czym grozi antypolonizm. Jeśli ci, którzy byli u władzy, do niej wrócą, wróci atakowanie Polski również od środka - dodał. Jak mówił, w nadchodzących wyborach będziemy decydowali o wszystkim, co ważne. - I dlatego mają rację ci, którzy mówią, że to najważniejsze wybory po 1989 roku. Nasi przeciwnicy mówią tak, bo marzą o powrocie do władzy, o powrocie do dawnych beneficjów, o powrocie do tego, żeby im się dobrze żyło. Ale także marzą o tej wielkiej rewolucji, rewolucji obyczajowej, o rozbiciu rodziny, o rozbiciu nawet tożsamości, co do podziału na płcie - na kobiety i mężczyzn. Dążą do tego - żeby można powiedzieć - nas zniszczyć - podkreślił. Prezes PiS apelował do Polaków o udział w wyborach. - By zwyciężyć, trzeba nawet jeszcze dziś pracować nad tym, by każdy poszedł do wyborów, by ci, którzy chcą bronić wartości w sferze materialnej i duchowej, oddali głos. Wyborów nie wygrywa się w sondażach, wybory wygrywa się przy urnach. Badania bywają różne, a prawdę widzi się w wynikach wyborów. Wznosząc okrzyki o zwycięstwie, nie zapomnijcie, że jest jeszcze parę godzin, które trzeba wykorzystać - przekonywał.",Jarosław Kaczyński,
https://wiadomosci.onet.pl/kraj/wybory-2019-sondaz-czy-pis-powinno-sprawowac-wladze/lyktgtl,Wybory 2019. Sondaż: Czy PiS powinno sprawować władzę w kolejnej kadencji?,"43 proc. uprawnionych do głosowania uważa, że najlepiej byłoby, gdyby Prawo i Sprawiedliwość wraz z koalicjantami sprawowało władzę przez kolejną kadencję - wynika z wrześniowego sondażu CBOS. Przegranej PiS chciałoby 34 proc. respondentów","Odmiennego zdania jest 34 proc. respondentów, którzy u władzy woleliby widzieć opozycję. 18 proc. deklaruje obojętność wobec tego, kto będzie rządził Polską w kolejnej kadencji, a 5 proc. nie interesuje się polityka i nie ma w tej kwestii zdania. Podobnie na pytanie odpowiadają respondenci, którzy zapewniają, że na pewno wezmą udział w październikowych wyborach. W tej grupie sukcesu PiS chciałoby 48 proc. badanych, zaś wygranej opozycji chce 38 proc. wybierających się do urn. 10 proc. deklaruje brak zainteresowania wynikiem wyborów. Brak zdania w tej sprawie deklaruje 4 proc. pytanych w tej grupie. ""Stopień mobilizacji zwolenników obu sił politycznych jest niemal taki sam po obu stronach barykady – równie często o swoim pewnym udziale w październikowych wyborach zapewniają ci, którzy życzą sobie kontynuacji rządów PiS (81 proc. badanych deklarujących taką orientację), jak i ci, którzy chcą odsunięcia rządzącej partii od władzy i objęcia rządów w kraju przez siły opozycyjne (82 proc.). Spośród respondentów z obojętnością przyjmujących wynik wyborów w głosowaniu chce wziąć udział tylko nieco ponad dwie piąte (42 proc.)"" - podkreśla CBOS. Największą obojętnością co do wyniku wyborów cechują się osoby bierne politycznie, które nie wybierają się na niedzielne wybory (38 proc.) Z kolei wśród osób, które zapewniają o swoim udziale w wyborach największą obojętnością co do wyniku cechują się osoby niezdecydowane na kogo mają zagłosować (25 proc.), zwolennicy koalicji wyborczej PSL i Ruchu Kukiz’15 (24 proc.), oraz wyborcy Konfederacji (18 proc.). Najsilniej zwycięstwa popieranej partii chcą wyborcy PiS. 92 proc. chciałoby, żeby popierana przez nich partia rządziła przez kolejną kadencję. Zwycięstwa opozycji życzyłoby sobie 89 proc. wyborców Lewicy oraz 85 proc. wyborców Koalicji Obywatelskiej. Wśród zwolenników PSL-KP jedynie 54 proc. jest pewna, że lepiej byłoby, gdyby po wyborach rządziła opozycja. Takie przekonanie wyraża 50 proc. wyborców Konfederacji. Zwycięstwa PiS w wyborach częściej chcą mężczyźni (47 proc.) niż kobiety (40 proc.). Najbardziej chcą tego osoby o poglądach prawicowych (76 proc.), często uczestniczące w praktykach religijnych częściej niż raz w tygodniu (83 proc.). Zwycięstwa PiS chcą także częściej osoby z wykształceniem podstawowym (64 proc.) i z wykształceniem zasadniczym zawodowym (51 proc.), a także 54 proc. osób w wieku 65 lat i więcej, a także mieszkańcy wsi (53 proc.) oraz osoby negatywnie oceniające warunki materialne swojego życia (54 proc.). W grupach społeczno-zawodowych najczęściej zwycięstwa PiS życzą sobie rolnicy (64 proc.), renciści (58 proc.) i emeryci (53 proc.). Zwycięstwa opozycji częściej niż inni chcą osoby o lewicowych poglądach (73 proc.), mieszkańcy największych miast (68 proc.), respondenci z wyższym wykształceniem (57 proc.), o najwyższych dochodach na osobę w rodzinie (53 proc.), niebiorące udziału w praktykach religijnych (51 proc.). W grupach społeczno-zawodowych rządów opozycji najczęściej życzyliby sobie przedstawiciele kadry kierowniczej i specjaliści z wyższym wykształceniem (61 proc.), pracownicy administracyjno-biurowi (50 proc.), a także średni personel, technicy (43 proc.) oraz uczniowie i studenci (42 proc.). ""Według przewidywań niemal wszystkich podejmujących się prognozy niekwestionowanym zwycięzcą nadchodzących wyborów parlamentarnych będzie PiS. Wyborczy tryumf rządzącej koalicji wróży aż 77 proc. ogółu ankietowanych. Niemal nikt nie przewiduje, by mogłaby wygrać Koalicja Obywatelska (1 proc.) lub jakiś inny komitet (1 proc.)"" - zaznaczył CBOS. Przekonanie o zwycięstwie PiS jest jeszcze bardziej powszechne wśród osób zdecydowanych na udział w wyborach. ""Aż 84 proc. zdeklarowanych uczestników październikowego głosowania wybiera się do urn z przeświadczeniem, iż wygra je PiS. Tylko dwóch na 100 wyborców mówi o zwycięstwie KO lub innych ugrupowań opozycyjnych czy wszystkich sił opozycji łącznie. Co siódmy (14 proc.) wybierający się na wybory nie podejmuje się stawiania żadnych prognoz"" - czytamy. Wśród tej grupy pewni wyborczego zwycięstwa swojego ugrupowania są niemal wszyscy zwolennicy PiS (94 proc.). Natomiast porażkę swoich komitetów wyborczych i prawdopodobnie powtórne rządy PiS w kolejnej kadencji przewidują w zdecydowanej większości elektoraty PSL-Koalicji Polskiej (85 proc.), Koalicji Obywatelskiej (81 proc.) oraz Lewicy (71 proc.). Badanie „Aktualne problemy i wydarzenia” przeprowadzono metodą wywiadów bezpośrednich (face-to-face) wspomaganych komputerowo (CAPI) w dniach 12–19 września 2019 roku na liczącej 936 osób reprezentatywnej próbie losowej dorosłych mieszkańców Polski. Zobacz więcej sondaży w raporcie Onetu","CBOS: 43 proc. Polaków uważa, że PiS powinno sprawować władzę w kolejnej kadencji",
https://wiadomosci.onet.pl/kraj/wybory-2019-jaroslaw-kaczynski-zacheca-do-udzialu-w-wyborach/wgd3dsy,"Jarosław Kaczyński: jeśli PiS przegra, to może się zdarzyć, że cofniemy się w rozwoju przed 1989 r.","Wybory parlamentarne już w niedzielę. - To, co my mówimy, że warto być Polakiem i warto, by Polska trwała, powinno być drogowskazem dla wszystkich polityków - powiedział w ""Sygnałach Dnia"" prezes PiS, zachęcając do udział w niedzielnych wyborach. - PiS to Polska+, jego przegramy, to powrót Polski- — podkreślał w trakcie rozmowy.","- Będziemy w stanie utrzymać naszą politykę, zarówno w wymiarze społecznym, jak i rozwojowym, mimo ewentualnego kryzysu, czyli pogorszenia sytuacji gospodarczej wokół Polski - zapewnił w wywiadzie Jarosław Kaczyński. Odnosząc się do rządów jego formacji, że ""my nie zwiększamy długu publicznego, choć nasi przeciwnicy próbują nam to przypisywać, ale ten dług publiczny wyraźnie zmniejszamy"". - Dług publiczny liczy się w stosunku do PKB i on jest coraz mniejszy - dodał. - To jest też zabezpieczenie wobec tego wyzwania, które może nas spotkać i które wiąże się z pogorszeniem sytuacji gospodarczej wokół Polski - powiedział Kaczyński. Lider PiS ocenił, że ""to jest w tej chwili jeszcze dosyć mgliste wyzwanie"". ""Ale gdyby się zrealizowało, to my jesteśmy w pełni przygotowani na to, właśnie poprzez odpowiedzialną politykę finansową, że będziemy w stanie utrzymać naszą politykę, i to w wymiarze społecznym i w wymiarze rozwojowym, mimo tego kryzysu"". - To jest też bardzo ważna sprawa - oświadczył. Lider Prawa i Sprawiedliwości był pytany w ""Sygnałach Dnia"" w radiowej Jedynce o znaczenie wyborów parlamentarnych w kontekście swojej wcześniejszej wypowiedzi, że Polacy będą musieli odpowiedzieć sobie na podstawowe pytania m.in. czy żyje im się lepiej. - Ta odpowiedź będzie dotyczyła tego, czy będziemy mieli ""Polskę plus"", czyli kontynuację m.in. wielkiej polityki społecznej (...), kontynuację przemyślanej polityki rozwoju, (...) przemyślanej polityki nastawionej na możliwie szybki wzrost PKB, ale w sposób odpowiedzialny – wskazał Kaczyński. Prezes PiS podkreślił, że jego formacja działa konsekwentnie i jest za to chwalona. - Jedna z agencji ratingowych podkreślając, że Polska ma dobre perspektywy, mówiła, że ich elementem i gwarancją jest bardzo rozsądna polityka gospodarcza – zaznaczył. - Są też kwestie dotyczące bezpieczeństwa naszego państwa, zarówno w wymiarze militarnym – wzmacniamy naszą armię i wzmacniamy nasze sojusze, jesteśmy w tej chwili członkiem NATO pierwszej kategorii (...), jak i w sferze energetycznej – gdzie wszystkie szantaże, które nas spotykały w poprzednich latach, ogromne ceny jakie płaciliśmy np. za gaz, przechodzą do historii – dodał. Lider Prawa i Sprawiedliwości ocenił, że kolejną kwestią jest też polska wieś, która w dalszym ciągu będzie wspierana. Kaczyński pytany, jak rozumie takie stanowisko polityków opozycji ocenił, że ""jest to kwestia realizacji planu wiceprezydenta Rabieja"". - I to będzie realizowane, nie dlatego, że ci ludzie w to wierzą (...), tu jest kwestia realizacji pewnych zewnętrznych oczekiwań, z którymi Polska w żadnym razie nie może się liczyć, jeżeli chce być po prostu Polską i zachować swoją tożsamość - powiedział prezes PiS. W rozmowie poruszono też kwestię krytyki środowisk LGBT. - Polska plus to jest państwo wolności słowa, wolności przekonań, wolności religijnej i wolności nauki. Polska minus to jest państwo, które - na wzór skądinąd innych państw i społeczeństw - tę wolność likwiduje. Ten proces niestety w wielu krajach na świecie zachodzi i przybiera to formy drastyczne. W Szkocji wyrzuca się ze szkoły chłopca, który stwierdził, zgodnie z oczywistością, że są kobiety i mężczyźni i że innej płci nie ma- mówił Kaczyński. Jak zauważył, jest to ""bardzo poważny problem"", zwłaszcza, że Polacy przez wiele lat musieli walczyć o wolność. - A teraz chce się tę wolność likwidować - ocenił. - To nie jest nawet kwestia środowisk LGBT, to jest kwestia zwykłej wolności Polaków - dodał prezes PiS. Kaczyński przekonywał przy tym, że polski obywatel, który idzie w niedzielę głosować, będzie decydował ""właściwie o wszystkim"", co jest ważne w życiu ""społecznym, gospodarczym, politycznym, a także w sferze wolności, demokracji"". - Może być tak, że - przynajmniej w niektórych obszarach - cofniemy się przed 1989 rok - ocenił szef PiS.",Jarosław Kaczyński podczas konwencji w Kielcach,
https://wiadomosci.onet.pl/kraj/kaczynski-w-wywiadzie-sprzed-trzech-lat-czytam-ksiazke-olgi-tokarczuk/msqx9pf,Kaczyński w wywiadzie sprzed trzech lat: czytam książkę Olgi Tokarczuk,"Podczas wywiadu udzielonego trzy lata temu Jarosław Kaczyński zapytany o aktualną lekturę odpowiedział: ""W tej chwili Państwa zaskoczę - ""Księgi Jakubowe"" Olgi Tokarczuk, która, jak sądzę, sama może być tym zaskoczona"". Z kolei wicepremier i minister kultury Piotr Gliński skomentował na Twitterze, że ""powróci do niedokończonych lektur"" noblistki.","Przypomnijmy. Olga Tokarczuk została laureatką literackiego Nobla za rok 2018. To pierwszy literacki Nobel dla Polaka od 23 lat, gdy w 1996 r. otrzymała go Wisława Szymborska. ""Jaka jest Pana ulubiona książka? Co Pan obecnie czyta?"" - takie pytanie padło podczas czatu z Jarosławem Kaczyńskim, który zorganizował w 2016 roku portal wPoltyce.pl. Szef PiS odpowiedział wtedy: ""W tej chwili Państwa zaskoczę - Księgi Jakubowe Olgi Tokarczuk, która, jak sądzę, sama może być tym zaskoczona. Największe wrażenie zrobiła na mnie chyba Czarodziejska Góra. Cenię też Konwickiego, Sienkiewicza - nie uważam, że to pierwszorzędny pisarz drugorzędny - lubię też, choć nie wszystkie tomy „W poszukiwaniu straconego czasu”. Niestety nie mam czasu by czytać wszystko co bym chciał"". POLECAMY: Polskie Noble literackie - od Henryka Sienkiewicza do Olgi Tokarczuk Z kolei wicepremier i minister kultury Piotr Gliński pogratulował i zadeklarował na Twitterze, że powróci do niedokończonych lektur polskiej noblistki. ""Gratulacje dla Pani Olgi Tokarczuk. Sukces polskiego twórcy bardzo cieszy, tym bardziej, że to kolejny międzynarodowy sukces Pani Tokarczuk. Nagroda Nobla to dobitny dowód na to, że polska kultura jest doceniana na całym świecie. Gratuluję! W związku z nagrodą Pani Tokarczuk minister kultury tym bardziej zobowiązuje się powrócić do niedokończonych wcześniej lektur noblistki ;)"" - napisał Gliński na Twitterze. Olga Tokarczuk została laureatką literackiego Nobla za rok 2018 - poinformowała w czwartek Szwedzka Akademia. To pierwszy literacki Nobel dla Polaka od 23 lat, gdy w 1996 r. otrzymała go Wisława Szymborska. Nagrodę za rok 2019 otrzymał austriacki pisarz Peter Handke. POLECAMY: Pierwsza reakcja Olgi Tokarczuk po otrzymaniu Nagrody Nobla Jak podała Szwedzka Akademia, Tokarczuk otrzymała nagrodę ""za wyobraźnię narracyjną, która z encyklopedyczną pasją prezentuje przekraczanie granic jako formę życia"".",Jarosław Kaczyński,
https://wiadomosci.onet.pl/tylko-w-onecie/gej-czyli-nowy-uchodzca-analiza/x9fhg77,"Gej, czyli nowy uchodźca [ANALIZA]","Dla obozu władzy środowiska LGBT stały się tym, czym wcześniej byli uchodźcy. Skutecznym narzędziem do budowania kapitału politycznego. W efekcie w Polsce Jarosława Kaczyńskiego od kilku lat na przemian grozi nam albo inwazja muzułmanów, albo gejów.","Operacja straszenia Polaków tzw. ideologią LGBT rozpoczęła się w pierwszym kwartale tego roku - w trakcie kampanii przed wyborami europejskimi. Dla partii Kaczyńskiego, chcącej uchodzić za strażnika chrześcijańskich wartości i konserwatywnego stylu życia, okoliczności ku temu były wymarzone. Logika Kaczyńskiego Po pierwsze: przed majowymi wyborami kilka partii opozycyjnych zawiązało Koalicję Europejską. Spoiwem łączącym wszystkich jej uczestników była niechęć do PiS, pozytywny stosunek do UE i sprzeciw wobec łamaniu Konstytucji. Od początku było jasne, że konserwatystów z PSL, centrystów z PO i lewicę z SLD będą dzielić jednak sprawy światopoglądowe.  Koalicja Europejska nie uzgodniła wspólnego przekazu w kwestii związków partnerskich, małżeństw osób tej samej płci i ewentualnej adopcji dzieci przez pary homoseksualne. To skutecznie wykorzystał Kaczyński. Po drugie: w lutym prezydent Warszawy Rafał Trzaskowski podpisał tzw. Deklarację LGBT+. Z pozoru niekontrowersyjny dokument posłużył władzy jako główny straszak przed „inwazją ideologii LGBT”. Zaczęto mieszać pojęcia, dyskutować na poziomie wyobrażeń, a nie faktów. Deklaracja zakładała m.in. stworzenie w Warszawie hotelu interwencyjnego dla osób wyrzuconych z domu w związku z ich orientacją seksualną, budowę centrum społeczno-kulturalnego dla środowisk LGBT, wprowadzenie zajęć edukacyjnych dotyczących innych orientacji seksualnych, a także uchwalenie edukacyjnego „programu przeciw przemocy”. Nie sposób było dopatrzyć się w tych działaniach czegokolwiek poza chęcią walki z dyskryminacją mniejszości seksualnych. Obóz władzy skutecznie narzucił jednak inną narrację. Zauważono, że warszawska karta LGBT+ została przygotowana na bazie deklaracji Światowej Organizacji Zdrowia. To organizacja, która od dawna doradza szkołom wprowadzenie zajęć dotyczących ludzkiej seksualności. Radzi na przykład, by w trakcie lekcji poruszać wątek masturbacji. To wystarczyło, by deklaracja mająca na celu walkę z dyskryminacją, została uznana za dzieło niebezpiecznych dewiantów, chcących uczyć dzieci masturbowania się. Że nic takiego w karcie podpisanej przez Trzaskowskiego nie było - to zeszło na dalszy plan. Politycy PiS i dziennikarze Telewizji Publicznej w chwili wprowadzenia Deklaracji LGBT+ zrozumieli, że wszczęcie nagonki na gejów może się opłacić. Bo pozwoli odebrać politycznym przeciwnikom część konserwatywnego elektoratu, a przy okazji umożliwi przekonanie społeczeństwa, że opozycja szykuje w Polsce prawdziwą światopoglądową rewolucję.  Kaczyński daje sygnał W marcu, podczas konwencji Prawa i Sprawiedliwości, Jarosław Kaczyński daje sygnał do ataku. Wtedy wypowiada powtarzane później po wielokroć słowa: „wara od naszych dzieci”.  - Środowiskom LGBT nie chodzi o żadną tolerancję. Chodzi o afirmację związków jednopłciowych, o małżeństwa i o ich prawo do adopcji dzieci. Tu mówimy: nie! A już w szczególności, jeśli chodzi o dzieci. Wara od naszych dzieci! - grzmiał wówczas Kaczyński. Jego słowa co chwilę były przerywane oklaskami. Na tym przypuszczeniu: że walka z dyskryminacją gejów ostatecznie doprowadzi do wprowadzenia przepisów pozwalających na adoptowanie dzieci przez pary homoseksualne Kaczyński oparł swój przekaz od samego początku. - Najpierw przyzwyczajmy ludzi, że związki partnerskie to nie jest samo zło, że nie niszczą tkanki społecznej i polskiej rodziny. Potem łatwiej będzie o kolejne kroki, o równość małżeńską z adopcją - tłumaczył w marcu Kaczyński. Te słowa stały się oficjalnym przekazem całej partii. Były powtarzane przez polityków PiS niemal przy każdej okazji. Stały się także leitmotivem kilkudziesięciu wydań nadawanych przez rządową telewizję „Wiadomości”. Niezliczoną ilośc materiałów ostrzegających przed „nauczaniem dzieci masturbacji” publikowały też media blisko związane z PiS: portal wpolityce.pl oraz „Gazeta Polska”. Zaklęte pojęcia W debacie medialnej zaczęły na co dzień przewijać się sformułowania, którym obóz władzy nadawał złowieszczą konotację. Królowała „ideologia LGBT” (w rzeczywistości nikt do tej pory nie wytłumaczył, na czym miałaby ona polegać) oraz „seksualizacja dzieci” (wciąż oparta na absurdalnym założeniu, że nauczyciele i edukatorzy będą pokazywać uczniom, jak się masturbować). By zrozumieć, w jaki sposób obóz władzy - wspierany przez prorządowych publicystów i niektórych przedstawicieli Kościoła - zaczął grać wątkiem LGBT, trzeba prześledzić przynajmniej kilka przykładowych wypowiedzi polskich polityków i duchownych z ostatnich miesięcy. Barbara Nowak, wspierana przez PiS małopolska kurator oświaty, w lutym na Twitterze: „Czy Rafał Trzaskowski poinformował, czym lgbt jest naprawdę? CZY WSPOMNIAŁ, ŻE TO PROPAGOWANIE MIĘDZY INNYMI PEDOFILII? (pisownia oryginalna)”. Mateusz Morawiecki w czerwcu: „Nie miejmy żadnych złudzeń. Teraz ten bój (walka o obronę małżeństwa jako związku pary heteroseksualnej) będzie jak bitwa pod Grunwaldem, jak bitwa pod Salaminą”. Witold Waszczykowski, w lipcu: „Mamy do czynienia z szerzącą się ideologią gender i LGBT, która próbuje wmówić Polakom, że w Polsce są środowiska wykluczone, których prawa powinny być zrównane z resztą społeczeństwa. Okazuje się, że domagają się uprzywilejowania”. Wicepremier Jarosław Gowin we wrześniu w Polsat News: „ideologia LGBT jest sprzeczna ze zdrowym rozsądkiem i polskimi wartościami”; „wierzę, że Polacy są na tyle zdrowi moralnie, że ta ideologia się u nas nie rozszerzy”; „treść propagowana przez marsze równości jest nienormalna”. Próby wytłumaczenia tego, czym właściwie jest „ideologia LGBT” w lipcu na antenie TVP Info podjął się poseł PiS Kazimierz Smoliński. - My nie jesteśmy przeciwko osobom, które mają taką czy inną orientację seksualną. My jesteśmy przeciwko ideologii LGBT. Tak jak był marksizm ideologią, tak w tej chwili jest taką ideologią LGBT - wytłumaczył na wstępie. W dalszej części wyjaśnił, że „ideologia LGBT” jest nierozerwalnie związana z „seksualizacją dzieci”. - Jeżeli samorządy wprowadzają uchwały przeciwko LGBT, to mówią właśnie o ideologii. Nie o tym, że komuś o takiej czy innej orientacji seksualnej nie można gdzieś wchodzić. To jest absolutne kłamstwo i nieprawda. W Polsce jest wolność, konstytucja gwarantuje każdemu swobodę wypowiedzi. Nie ma zgody na ideologię LGBT, bo to jest inżynieria społeczna, która jest niebezpieczna dla państwa”. Więcej konkretów nie padło. Przekaz polityków i mediów rządowych zaczął bazować na mitach. „Ideologię LGBT” łączono z przymusową „seksualizacją dzieci” w szkołach, a edukatorów seksualnych uznawano za przebranych pedofilów. Wytworzono obraz, zgodnie z którym tuż za rogiem czai się śmiertelny wróg. Kilka lat wcześniej wrogiem byli uchodźcy, teraz stali się nimi geje, chcący odwrócić ład moralny i ostatecznie pogrzebać wartości, na których oparta jest prawdziwa polska tożsamość. Wsparcie Kościoła i autorskie koncepcje prezesa Polityków PiS wspierali także duchowni, szczególnie abp Marek Jędraszewski. Metropolita krakowski o „ideologii LGBT” mówił w trakcie swoich homilii, pisał w tej sprawie także specjalne listy do wiernych.  1 sierpnia - w rocznicę wybuchu powstania warszawskiego - przekonywał: - „Z powstańczych mogił narodziła się wolna Polska. Trzeba było długo na nią czekać Czerwona zaraza już nie chodzi po naszej ziemi, ale pojawiła się nowa, neomarksistowska, chcąca opanować nasze dusze, serca i umysły. Nie czerwona, ale tęczowa”. Kilka miesięcy wcześniej ks. Marek Dziewiecki, ekspert ministerstwa edukacji ds. wychowania w rodzinie, w Radiu Plus też nie przebierał w słowach. „Do stowarzyszeń LGBT mogą należeć pedofile, zoofile, nekrofile, a ich celem jest doprowadzenie do sytuacji, w której młodzież i dorośli będą niepłodnymi erotomanami” - stwierdził duchowny. Jednak potencjał wyborczy, jaki tkwi w tematach związanych z prawami osób LGBT najłatwiej dostrzec analizując aktywność medialną Jarosława Kaczyńskiego. Prezes PiS przez całą polityczną karierę nie wypowiadał się na temat mniejszości homoseksualnych tak często, jak na przestrzeni ostatnich ośmiu miesięcy. We wrześniu - w trakcie kolejnej konwencji PiS - stwierdził, że w Polsce mamy dziś do czynienia z atakiem na rodzinę. „A rodzina to jeden mężczyzna, jedna kobieta, w stałym związku oraz ich dzieci” - podkreślał prezes. Kilka dni później udzielił wywiadu radiowej Jedynce. Mówił tam o wizji Polski, z którą zamierza walczyć: „dzieci mają być przedmiotami, które są potrzebne komuś nie wiem, do czego, można chyba powiedzieć, że do zabawy, ale my będziemy bardzo twardo bronić tego, żeby ten plan nie został zrealizowany”. W październiku na antenie TV Trwam Kaczyński zapowiedział, że opozycja szykuje „ofensywę LGBT”. - Jeżeli siły opozycyjne stworzą wspólny rząd, to z pewnością będą dominować ci, którzy chcą radykalnego zburzenia porządku moralnego i kulturowego w naszym kraju - tłumaczył. Pokusił się również osobliwą analizę prawdziwych przyczyn, dla których opozycja chce „seksualizować dzieci”. Według prezesa PiS, ta „na zimno” prowadzona operacja ma sprawić, że dzieci będą koncentrować się na sprawach, o których „nie powinny myśleć w tym wieku”. W efekcie wyrosną na ludzi skoncentrowanych „na sprawach swojego ciała”, „mało zainteresowanych innymi kwestiami”, a więc dających się łatwo manipulować. - Tacy ludzie nie będą przeszkadzać oligarchom i pseudoelitom rządzić i załatwiać swoje interesy”. Problem zostaje Nagonka na środowiska homoseksualne, prowadzona przez partię rządzącą, sprzyjające jej media oraz część Kościoła, miała jeszcze jeden efekt: nie rozmawiano o prawdziwych problemach osób LGBT. ","Wrzesień 2019, Marsz Równości w Katowicach",
https://wiadomosci.onet.pl/kraj/jaroslaw-kaczynski-nie-sadze-by-ataki-mialy-zwiazek-ze-smiercia-jana-szyszki/php81cb,"Jarosław Kaczyński tłumaczy słowa o ""nieprzypadkowej"" śmierci Jana Szyszki","- Prof. Jan Szyszko był bardzo zaangażowany. Bronił fundamentalnych wartości związanych z wiarą i tradycją. Walczył też z ideologiczną ofensywą przeciw rodzinie - i w tym sensie jego odejście nazwałem nieprzypadkowym - mówi Polskiej Agencji Prasowej prezes PiS Jarosław Kaczyński. - Był atakowany zawsze, kiedy był jakoś wyeksponowany i tutaj to nie sądzę, żeby miało to jakiś związek z jego śmiercią - dodał.","W środę na konwencji PiS Jarosław Kaczyński mówił, że ""Jan Szyszko odszedł przedwcześnie i w szczególnych okolicznościach"". - Majestat śmierci nie pozwala mi dzisiaj o tym mówić, ale trzeba będzie o tym powiedzieć, bo to nie był przypadek, że akurat dzisiaj, że akurat teraz - powiedział w Kielcach. W późniejszej rozmowie z PAP lider PiS stwierdził: ""Jeżeli mówiłem, że profesor Jan Szyszko nie zginął przypadkowo, to miałem na myśli przede wszystkim jego ogromne zaangażowanie"". - Nie był już młody, miał 75 lat, chociaż w formie był, jak się wydawało, bardzo dobrej - tłumaczył Kaczyński. - Niemniej bardzo, bardzo twardo walczył w kampanii wyborczej, walczył w swoim okręgu wyborczym. Walczył nie tylko o swoje racje, jeżeli chodzi o ochronę środowiska, a dzisiaj widzimy, że w bardzo wielu sprawach miał rację, a nie jego krytycy. Ale walczył także w obronie tych najbardziej fundamentalnych wartości, których bronimy, związanych z wiarą i rodziną - dodał. Zdaniem Kaczyńskiego, Szyszko ""był do końca bardzo zaangażowany i bardzo tym obciążony"". - Oczywiście nie jestem lekarzem, nie wiem, jaki to miało wpływ na jego przedwczesną śmierć, ale przypuszczam, że miało. Był oczywiście także przedmiotem ataku, ale miał pod tym względem naprawdę bardzo duże doświadczenie - był atakowany zawsze, kiedy był jakoś wyeksponowany i tutaj to nie sądzę, żeby miało to jakiś związek z jego śmiercią - dodał. Zwrócił jednocześnie uwagę, że Jan Szyszko to był ""człowiek wybitny, wierny pewnej idei, która przez wiele lat wydawała się ideą przegraną"". Stacja TVP Info w swoim materiale powiązała śmierć byłego ministra środowiska z ""atakami na jego osobę"" przez TVN24. Spotkało się to ze zdecydowaną reakcją Adama Pieczyńskiego, redaktora naczelnego stacji. Prezes Kaczyński podkreślił również, że znał się z prof. Szyszko prawie 30 lat. - Był działaczem, który był z nami w tych czasach lepszych, jak i w tych czasach zupełnie złych, fatalnych, kiedy byliśmy poza parlamentem, a wszyscy wróżyli nam polityczną śmierć i traktowali nas jak element czasu przeszłego - zauważył. Przekonywał, że zmarły minister ""mimo swoich wybitnych osiągnięć naukowych w swojej dziedzinie, był człowiekiem bardzo niedobrze traktowanym, także na swojej uczelni"". - To świadczyło o jego przywiązaniu do pewnych wartości, bardzo mocnym przywiązaniu - podkreślił prezes PiS. Jan Szyszko zmarł w środę w wieku 75 lat. W rządzie PiS Szyszko pełnił funkcję szefa resortu środowiska od 16 listopada 2015 roku do 9 stycznia 2018 r. Formalnie kierował on tym ministerstwem trzykrotnie i był pod tym względem rekordzistą. Po raz pierwszy w rządzie Jerzego Buzka (od końca 1997 roku do połowy października 1999); po raz drugi w gabinetach Kazimierza Marcinkiewicza oraz Jarosława Kaczyńskiego (w latach 2005-2007).",Jarosław Kaczyński,
https://wiadomosci.onet.pl/kraj/smierc-jana-szyszki-tvn24-reaguje-na-material-tvp-info/2mn7272,Śmierć Jana Szyszki. TVN24 reaguje na materiał TVP Info,"- Majestat śmierci nie pozwala mi dzisiaj o tym mówić, ale trzeba będzie o tym powiedzieć, bo to nie był przypadek, że akurat dzisiaj, że akurat teraz - powiedział Jarosław Kaczyński, komentując śmierć Jana Szyszki. Stacja TVP Info w swoim materiale powiązała śmierć byłego ministra środowiska z ""atakami na jego osobę"" przez TVN24. Spotkało się to ze zdecydowaną reakcją Adama Pieczyńskiego, redaktora naczelnego stacji.","""W związku z pojawiającymi się w domenie publicznej sugestiami, oświadczam, że łączenie śmierci prof. Jana Szyszki z pracą dziennikarzy jest niegodziwym wykorzystywaniem śmierci do bieżącej polityki"" - stwierdził w komunikacie redaktor naczelny TVN24 Adam Pieczyński. TVP Info wyemitowała materiał o byłym ministrze środowiska, opatrzony paskiem ""prof. Szyszko źle znosił ataki na jego osobę"". W wideo pojawił się fragment stand-upu reporterki TVN24 w Sejmie. W wymowny sposób wypowiedział się także Jarosław Kaczyński. Śmierć byłego ministra skomentował następująco: ""Dzisiaj dzień z jednej strony dobrych wydarzeń, ale było też to wydarzenie wyjątkowe tragiczne, smutne. Odszedł nasz stary kolega, wieloletni towarzysz naszej drogi, odszedł przedwcześnie i odszedł w szczególnych okolicznościach. Majestat śmierci nie pozwala mi dzisiaj o tym mówić, ale trzeba będzie o tym powiedzieć, bo to nie był przypadek, że akurat dzisiaj, że akurat teraz"". Jan Szyszko zmarł w środę w wieku 75 lat. W rządzie PiS Szyszko pełnił funkcję szefa resortu środowiska od 16 listopada 2015 roku do 9 stycznia 2018 r. Formalnie kierował on tym ministerstwem trzykrotnie i był pod tym względem rekordzistą. Po raz pierwszy w rządzie Jerzego Buzka (od końca 1997 roku do połowy października 1999); po raz drugi w gabinetach Kazimierza Marcinkiewicza oraz Jarosława Kaczyńskiego (w latach 2005-2007).",Adam Pieczyński,
https://wiadomosci.onet.pl/kraj/jaroslaw-kaczynski-o-smierci-jana-szyszko-to-nie-byl-przypadek/p3gw54p,Jarosław Kaczyński: Jan Szyszko odszedł przedwcześnie i w szczególnych okolicznościach,"Jan Szyszko odszedł przedwcześnie i w szczególnych okolicznościach; majestat śmierci nie pozwala mi dzisiaj o tym mówić, ale trzeba będzie o tym powiedzieć, bo to nie był przypadek, że akurat dzisiaj, że akurat teraz - powiedział dziś na konwencji w Kielcach prezes PiS Jarosław Kaczyński.","Konwencja rozpoczęła się minutą ciszy w związku ze śmiercią b. ministra środowiska Jana Szyszki. - Dzisiaj dzień z jednej strony dobrych wydarzeń, ale było też to wydarzenie wyjątkowe tragiczne, smutne. Odszedł nasz stary kolega, wieloletni towarzysz naszej drogi, odszedł przedwcześnie i odszedł w szczególnych okolicznościach. Majestat śmierci nie pozwala mi dzisiaj o tym mówić, ale trzeba będzie o tym powiedzieć, bo to nie był przypadek, że akurat dzisiaj, że akurat teraz - powiedział Kaczyński. Jak mówił prezes PiS, Szyszko był ""człowiekiem pełnym inwencji jako naukowiec, który odniósł naprawdę wielkie sukcesy, których spis jest naprawdę imponujący"". Kaczyński podkreślił, że Szyszko pełnił m.in. ""bardzo zaszczytną funkcję przewodniczącego światowej konferencji klimatycznej i był w kilku rządach ministrem ochrony środowiska"" - Był człowiekiem związanym z naszym środowiskiem, z tymi, którzy przeciwstawiali się postkomunizmowi i w jego dobrych czasach, ale też i bardzo ciężkich, gdy wydawało się to beznadziejne. Oddaliśmy mu hołd, ale ja chcę jeszcze powtórzyć, że ponieśliśmy naprawdę ogromną stratę. I to jest to, od czego musiałem zacząć - zaznaczył Kaczyński. TVP Info wyemitowała materiał o byłym ministrze środowiska, opatrzony paskiem ""prof. Szyszko źle znosił ataki na jego osobę"". W wideo pojawił się fragment stand-upu reporterki TVN24 w Sejmie. ""W związku z pojawiającymi się w domenie publicznej sugestiami, oświadczam, że łączenie śmierci prof. Jana Szyszki z pracą dziennikarzy jest niegodziwym wykorzystywaniem śmierci do bieżącej polityki"" - stwierdził w komunikacie redaktor naczelny TVN24 Adam Pieczyński. Jan Szyszko zmarł w środę w wieku 75 lat. W rządzie PiS Szyszko pełnił funkcję szefa resortu środowiska od 16 listopada 2015 roku do 9 stycznia 2018 r. Formalnie kierował on tym ministerstwem trzykrotnie i był pod tym względem rekordzistą. Po raz pierwszy w rządzie Jerzego Buzka (od końca 1997 roku do połowy października 1999); po raz drugi w gabinetach Kazimierza Marcinkiewicza oraz Jarosława Kaczyńskiego (w latach 2005-2007).",Jarosław Kaczyński,
https://wiadomosci.onet.pl/kraj/wybory-parlamentarne-2019-pis-apeluje/fpskhz1,PiS apeluje o głos. Podczas konferencji pojawiła się też Beata Szydło,"Ostatnie dni kampanii wyborczej. Prawo i Sprawiedliwość postanowiło zaapelować o głosy także ustami byłej premier Beaty Szydło, która zaapelowała o dołączanie do biało-czerwonej drużyny. Obecny premier z kolei zaproponował nową ""piątkę"".","Wystąpienie oczywiście otworzył szef PiS Jarosław Kaczyński. Postawił prosty wybór - albo opowiemy się za Polską plus, albo Polską minus. Polska minus to rządy opozycji, Polska plus to kraj rozwijający się i liczący w świecie, a podstawą demokracji jest wiarygodność. PiS - według szefa PiS - jest wiarygodny, bo spełnia swoje obietnice wyborcze. - To będzie decyzja, którą najkrócej można określić tak: Polska plus czy Polska minus. Polska wielkich programów społecznych, zaplanowanego rozwoju, akcji, które prowadzą do radykalnego podniesienia poziomu bezpieczeństwa Polski w sferze międzynarodowej, a także w sferze ekonomicznej, odbudowa dobrego imienia Polaków w świecie, odbudowa tego wszystkiego, co buduje polską jedność narodową, polską godność narodową - powiedział. Mateusz Morawiecki przedstawił kolejną piątkę, tym razem piątkę dla Polski. To plan, co zrobić, aby wygrało PiS. Po pierwsze premier apeluje o takie zorganizowanie niedzieli, by móc głosować z rodziną. Apelował także o obdzwonienie znajomych i zadanie im pytania - kiedy żyło się lepiej. Zwolennicy PiS powinni skorzystać także ze wszelkich kanałów komunikacji i zadbać o to, by osobę mające problem z dotarciem do lokali wyborczych mogły liczyć na wsparcie i pomoc. - Nie zapomnijmy też dowodu osobistego - zakończył. - Dziś jest taki moment, że zapraszamy do biało-czerwonej drużyny wszystkich Polaków - mówiła z kolei Szydło. - Chcemy, by Polska dalej była krajem stawianym za wzór rozwoju i bezpieczeństwa, ale przede wszystkim, by Polakom dalej żyło się dobrze - zakończyła. - Biało-czerwona drużyna niech rusza w Polskę i niech zwycięża. Jest w niej miejsce dla każdego - i tych z państwa, którzy nas wspieracie, którzy obdarzyliście nas zaufaniem cztery lata, za co serdecznie wam dziękujemy - mówiła. - Byliście z nami przez cały ten czas, wtedy, kiedy były dobre i złe momenty i wtedy, kiedy cieszyliśmy się sukcesami. To wspólnie razem zmieniliśmy Polskę, to wspólnie razem wypracowaliśmy ten dobry czas dla Polski - zaznaczyła.",Beata Szydło,
https://wiadomosci.onet.pl/tylko-w-onecie/andrzej-stankiewicz-smolensk-zniknal-we-mgle-razem-z-macierewiczem/w1jdc57,Wybory parlamentarne 2019. Smoleńsk zniknął we mgle razem z Macierewiczem,"— Antoni został z tym Smoleńskiem całkiem sam. Szefostwo PiS umyło ręce i zepchnęło to na niego. I wie pan co jest najsmutniejsze? Że on chyba nie zdaje sobie sprawy, jak bardzo zostawili go na lodzie — mówi bliski współpracownik Macierewicza.","Gdyby brać na poważnie pożegnalne wystąpienia Antoniego Macierewicza z okresu, gdy odchodził z Ministerstwa Obrony, to należałoby uznać, że PiS zdradziło Smoleńsk. Na początku 2018 r. Macierewicz mówił w telewizji Trwam: — Jak najszybciej musimy doprowadzić do wyjaśnienia, jak do tej zbrodni doszło. Musimy jasno postawić odpowiedzialność. Nie wolno nam dopuścić, by ta zbrodnia uszła płazem, by naród się nie dowiedział, kto jest za nią odpowiedzialny. Zrobię wszystko, byście państwo uzyskali pełną informację na ten temat jak najszybciej. Od tego wystąpienia minęło ponad półtora roku. W tym czasie Smoleńsk zniknął z polityki PiS, nie pojawia się w wystąpieniach Jarosława Kaczyńskiego, nie stanowi elementu kampanii, został też wycięty z programu wyborczego PiS. Gdy PiS był w opozycji, Macierewicz był głównym reżyserem w smoleńskim teatrze PiS. W ciągu ponad pięciu lat pracy swego sejmowego zespołu Macierewicz i jego współpracownicy ogłosili kilkanaście hipotez przyczyn katastrofy smoleńskiej, czasem wzajemnie ze sobą sprzecznych. Były teorie o rozpyleniu helu nad lotniskiem w Smoleńsku, obezwładnieniu prezydenckiego tupolewa na wysokości 15 m, a ostatecznie stanęło na wybuchu. Części tych teorii nie formułował zresztą sam Macierewicz, ale zrodziły się w środowiskach bliskich PiS. Tak było choćby z najgłośniejszą teorią, jakoby Rosjanie rozpylili sztuczną mgłę — tę wersję rozpropagował mec. Rafał Rogalski, w pierwszej fazie śledztwa smoleńskiego adwokat Jarosława Kaczyńskiego. Bombę helową wymyślił z kolei dr Andrzej Ćwierz, były poseł z zespołu Macierewicza. Naukowcy smoleńscy eksperymentowali na parówkach i puszkach, wywodząc z tego swe teorie przeczące oficjalnej, rządowej wersji katastrofy. Podczas serii konferencji smoleńskich pojawiały się tezy, że szczątki samolotu zostały wbite w brzozę już po katastrofie, zaś skrzydło mogło zostać odcięte piłą albo oderwane detonacją. Ale mistrzem kontrowersji pozostawał jednak sam Macierewicz. Po trzech latach od katastrofy potrafił wypalić: — Mogę powiedzieć z olbrzymią dozą pewności i prawdopodobieństwa, że relacje o tym, że trzy osoby przeżyły, są wiarygodne. Mamy te informacje z trzech różnych, niezależnych źródeł. Macierewicz łatwo stawiał najcięższe oskarżenia, nie wycofywał się z absurdalnych teorii i przyciągał mętnych ekspertów. Często było tak, że nawet posłowie zasiadający w sejmowym zespole Macierewicza nie orientowali się, jaka teoria jest w danej chwili aktualna. Po dojściu PiS do władzy Macierewicz starał się zachować kontrolę nad Smoleńskiem. Gdy objął tekę szefa MON, jednocześnie w resorcie stworzył nową podkomisję smoleńską, opartą na ekspertach z wcześniejszego zespołu parlamentarnego. Zaczął z przytupem: wiosną 2017 r. podkomisja przedstawiła swoją najgłośniejszą tezę. Na podstawie eksperymentów — bez odnalezienia śladów materiałów wybuchowych na częściach tupolewa czy też na przedmiotach pasażerów — doszła do wniosku, że prawdopodobnie w samolocie podłożono bombę termobaryczną. Gdy prokuratura — już kierowana przez ludzi PiS — poprosiła o dowody, niczego nie dostała. Prezes PiS Jarosław Kaczyński nigdy przychylnie nie skomentował termobarycznych rewelacji. Wkrótce okazało się, że kierujący z ramienia Macierewicza podkomisją polonus Wacław Berczyński bez żadnego tytułu prawnego angażował się w przetarg na śmigłowce, samemu pracując przez lata dla jednej z firm lotniczych. Gdy wybuchł skandal, Berczyński zrezygnował z szefowania komisji i przezornie ulotnił się do domu w USA. To wszystko stanowiło początek końca smoleńskiej kariery Macierewicza. Na początku roku Macierewicz został odwołany ze stanowiska szefa MON — i już wówczas jego dramatyczne próby powstrzymania dymisji poprzez grę Smoleńskiem spaliły na panewce. Po dymisji Macierewicza z szefostwa MON Kaczyński powołał go na szefa podkomisji smoleńskiej. Jednak gdy w smoleńską rocznicę wiosną 2018 r. Macierewicz chciał przedstawić swój kolejny pełen pomysłowych tez raport, nie wytrzymała nawet część rodzin smoleńskich związanych z PiS. Macierewicz dopiął swego — przedstawił tzw. raport techniczny, choć rzeczywiście unikał nowych kontrowersji. Powtórzył za to, że na pokładzie tupolewa doszło do wybuchów. Dowodem miały być zdjęcia z miejsca katastrofy pokazujące ogromne zniszczenia kadłuba, a także eksperymenty jego podkomisji. Teorię dotyczącą wybuchów na pokładzie Macierewicz wygłosił jednak bez badań pirotechnicznych wraku i rzeczy pasażerów. Obawiał się zresztą, że dojdzie do kompromitacji, bo nieoficjalnie wiadomo, że niektórzy z członków jego podkomisji mieli opory, by podpisać się pod takim „raportem technicznym”. Ostatecznie — jak stwierdził Macierewicz — „wszyscy zaakceptowali, ale nie wszyscy podpisali”. Kluczowa była reakcja Kaczyńskiego. W wystąpieniu podczas rocznicy katastrofy w 2018 r. dziękując osobom zaangażowanym przez lata w miesięcznice, Macierewicza umieścił w środku stawki. I tak podsumował jego „raport techniczny”: Wiele lat bardzo ciężkiej pracy, wiele eksperymentów udanych i nieudanych, wiele hipotez potwierdzonych i niepotwierdzonych. To był dowód na to, że dogmat o smoleńskiej nieomylności Macierewicza przestał obowiązywać. Partia zrozumiała, że zapadł wyrok na Antoniego. Kilka miesięcy później zatrzymany i aresztowany został jego pupil Bartłomiej Misiewicz. To był koniec Macierewicza i koniec Smoleńska w jego spiskowej wersji. Tuż przed tegoroczną rocznicą podkomisja Macierewicza po raz pierwszy od lat nie przedstawiła żadnego raportu. Wydała co prawda komunikat, że w tupolewie znaleziono ślady ładunków wybuchowych, a autorów raportu Millera należy wsadzić do więzienia. Dokument jednak szybko został usunięty ze stron resortu obrony. „Zostałem poinformowany, że zaistniały problemy z serwerami MON” — wyjaśniał Macierewicz, umieszczając komunikat na stronach swego biura poselskiego. Gdy kilka dni temu Jarosław Kaczyński gościł w Radiu Maryja — macierewiczowskim bastionie — nie odpowiedział na pytanie o zwrot wraku. Wziął to na siebie szef MON Mariusz Błaszczak: — To, co stało się z wrakiem, jest konsekwencją zaniedbań Donalda Tuska — oznajmił. Współpracownik Macierewicza mówi mi: — Antoni został z tym Smoleńskiem całkiem sam. Szefostwo PiS umyło ręce i zepchnęło to na niego. I wie pan co jest najsmutniejsze? Że on chyba nie zdaje sobie sprawy, jak bardzo zostawili go na lodzie. Spójrzmy chłodnym okiem, jak wygląda Smoleńsk cztery lata po objęciu władzy przez PiS. Chodzi o te kwestie, za które PiS ostro atakowało przed wyborami Tuska i Platformę. W sprawie zwrotu wraku — żadnych efektów. — Podjęliśmy inicjatywę, żeby wpłynąć na tę sytuację poprzez Radę Europy i Rada Europy podjęła rezolucję w tej sprawie — mówił Błaszczak u ojca Rydzyka. Rezolucja została oparta na raporcie posła sprawozdawcy Pietera Omtzigta z Holandii, który opracował ją na podstawie opinii dwóch ekspertów prawa międzynarodowego: Timothy’ego Brymera z Wielkiej Brytanii i Pablo Mendesa de Leona z Hiszpanii. Po przeanalizowaniu sytuacji prawnej uznali oni, że wrak powinien zostać zwrócony Polsce. Szkopuł w tym, że przyjęta w połowie października 2018 r. rezolucja wzywała do zwrotu wraku w ciągu roku — czyli winno się to stać na dniach. Rzecz jasna, nic takiego nie nastąpi, bo Moskwa oficjalnie uznała, że rezolucja jej nie dotyczy. Ale o tym Błaszczak u Rydzyka nie powiedział. Poważniejszym instrumentem nacisku miała być skarga na Rosję do Międzynarodowego Trybunału Sprawiedliwości w Hadze — tyle że nigdy nie powstała. W lutym 2017 r. ówczesny szef MSZ Witold Waszczykowski informował, że skarga ""jest na ukończeniu”. – Trwa proces kończenia pisania skargi do MTS i w najbliższym czasie taką skargę przedstawimy. To mogą być dni lub tygodnie – mówił wówczas. Gdy przez kolejne miesiące nic się w tej sprawie nie działo, dziennikarze Onetu zainteresowali się czemu. Gdy latem 2018 r. napisaliśmy, że skarga nie została wysłana, bo nie chciał tego Jarosław Kaczyński, ówczesna rzeczniczka PiS uznała to za „fake news”. Skargi nie ma jednak do dziś. Zweryfikujmy dalsze smoleńskie zapowiedzi PiS sprzed wyborów. W sprawie umiędzynarodowienia śledztwa poprzez zaangażowanie NATO lub USA — żadnych realnych ruchów. W sprawie rzekomych przestępstw komisji Millera — z wielu złożonych przez Macierewicza doniesień prokuratorskich nie wynikło kompletnie nic. Prokuratura, w której po przejęciu władzy przez PiS powołany został specjalny zespół smoleński, dokonała masowych ekshumacji i wysłała próbki za granicę w poszukiwaniu śladów materiałów wybuchowych, co miałoby dowodzić zamachu. Jak sprawdził Onet w wybranych zagranicznych laboratoriach, terminy prowadzenia badań się skończyły. Dla przykładu — laboratorium Forensic Science Northern Ireland (FSNI) odpowiedziało nam, że podpisało kontrakt 10 października 2017 r. na dwa lata badań. Nieoficjalnie wiadomo, że wyniki badań próbek są już w Polsce. I co z nich wynika? Prokuratura nie odpowiada na pytania, a wiceprokurator generalny Marek Pasionek, odpowiedzialny za to śledztwo, nie odbiera telefonu. Ślimaczy się także śledztwo w sprawie rzekomego spisku Tuska z Putinem, by zaszkodzić Lechowi Kaczyńskiemu — miała to być tzw. zdrada dyplomatyczna. Prokuratura utknęła na sądowej odmowie zwolnienia tłumaczki Tuska z tajemnicy zawodowej. Przed wyborami PiS zbudował precyzyjną układankę. Według niej Smoleńsk to najprawdopodobniej zamach, przed tragicznym wylotem do Smoleńska rząd Tuska spiskował z Rosjanami, a potem tuszował przyczyny katastrofy, fałszując rządowy raport komisji Millera i prowadząc prokuratorskie śledztwo na manowce. Przez cztery lata rządów, mając do dyspozycji wszystkie służby i dokumenty, obóz władzy nie potrafił udowodnić ani jednego elementu owej układanki. Zobacz więcej materiałów Andrzeja Stankiewicza w Onecie",Jak wygląda kwestia smoleńska cztery lata po objęciu władzy przez PiS?,
https://wiadomosci.onet.pl/kraj/wybory-parlamentarne-2019-jaroslaw-kaczynski-w-sosnowcu/5pr65yf,Jarosław Kaczyński: głosowanie na PiS to racjonalny wybór dla Polski,"- Głosowanie na PiS i zjednoczoną prawicę to racjonalny wybór dla Polski. Obecny rząd zrobił więcej, niż zapowiadał – przekonywał w Sosnowcu prezes PiS Jarosław Kaczyński. Mówił o działaniach w polityce gospodarczej, społecznej i wizerunkowej Polski.","- Polska miała to nieszczęście i ciągle w jakiejś mierze to nieszczęście trwa, że od prawie 300 lat byliśmy przedmiotem zorganizowanej akcji dyfamacyjnej, niszczącej naszą reputację ze strony sąsiednich mocarstw - powiedział prezes. Więcej informacji o wyborach parlamentarnych Według niego, przez ostatnie kilkadziesiąt lat chodziło głównie o to, aby odebrać Polakom ""prawo do powiedzenia zgodnie z prawdą, że byliśmy pierwszymi, którzy przeciwstawili się zbrojnie hitleryzmowi i walczyliśmy z tym hitleryzmem bardzo zaciekle tu w kraju i na całym świecie, niemal na wszystkich frontach drugiej wojny światowej, ale przedstawić nas jako w istocie współpracowników Niemiec hitlerowskich, współpracowników Hitlera w szczególności w kontekście Holokaustu"". Według Kaczyńskiego, w czasie poprzednich rządów ""było tak, że do tej narracji dołączali się i to bardzo intensywnie także przedstawiciele polskich elit"". Prezes PiS zastrzegł, że mówiąc o elitach, należy użyć cudzysłowu. - Mieliśmy filmy, książki, różnego rodzaju akcje, które w istocie wpisywały się w tę narrację, wpisywały się w sposób wyjątkowo wręcz intensywny= - powiedział prezes PiS. Wymienił w tym kontekście film ""Pokłosie"" w reżyserii Władysława Pasikowskiego. - Ale takich filmów było więcej, niektóre z nich były niestety w sensie artystycznym dobre czy nawet bardzo dobre, ale niszczyły polską reputację, niszczyły nasze wartości, niszczyły nasze bezpieczeństwo w sferze moralnej, a to też ma ogromne znaczenie dla bezpieczeństwa w ogóle, bo naród, który jest traktowany jako naród zbrodniarzy, nie jest też zwykle przedmiotem empatii innych narodów, nie jest przedmiotem solidarności innych narodów - zaznaczył Kaczyński. Jak ocenił, ""to było zamierzone i niestety brały w tym udział polskie elity z poparciem polskiej władzy, tej poprzedniej władzy"". W opinii Kaczyńskiego, w dziedzinie polityki społecznej poprzednia koalicja robiła bardzo niewiele albo zgoła nic, nie było też przemyślanej polityki gospodarczej. - Była w gruncie rzeczy jedna zasada – prywatyzować, przejmować, najczęściej na zasadach nieekwiwalentnych, tzn. nie za właściwą cenę; oddawać komuś zewnątrz albo komuś tutaj, z Polski – powiedział. Krytykował też politykę rolną poprzedników, zarzucając im, że panowało w niej ""daleko posunięte skąpstwo"" oraz koncepcję metropolitalną, stawiającą w pierwszym rzędzie na rozwój wielkich miast, która – jak przekonywał – w innych krajach się nie sprawdziła poza kilkoma wyjątkami. W opinii Kaczyńskiego, polityka zagraniczna poprzedników przynajmniej od 2009 r. sprowadzała się do spełniania ambicji jednego człowieka, który chciał być kimś, kto liczy się w Europie. - Chodzi oczywiście o Donalda Tuska – powiedział. Mówiąc o ostatnich latach Kaczyński przekonywał, że Polska jest dziś pełnoprawnym członkiem NATO, z zagwarantowaną trwałą obecnością wojsk amerykańskich, a polska armia się rozwija. W polityce energetycznej Polska w niedługim czasie uniezależni się od dostaw gazu i ropy naftowej ze Wschodu; będzie te surowce nadal kupowała, ale po uczciwych, a nie zawyżonych cenach – przekonywał. Kaczyński mówił też o ""ogromnej, niezwykle daleko idącej zmianie w polityce społecznej"". -Obecnie na potrzeby rodzin wydaje się 4 proc. PKB, a cała polityka społeczna to ponad 80 mld zł rocznie – mówił. Przekonywał, że zmieniła się także polityka rolna państwa. - Wieś traktujemy poważnie i poważnie traktujemy także zasadę zrównoważonego rozwoju – oświadczył. Dodawał też, że udało się zmienić także wizerunku Polski na arenie międzynarodowej. - Przeciwstawić tak potężnym siłom, które obrażały Polskę i Polaków, zdawało się ponad nasze siły, ale okazało się, że dla chcącego nie ma nic trudnego - powiedział. - Jeśli ktoś nie wierzy, proszę sobie przypomnieć prezydenta Niemiec 1 września w Wieluniu, przyznającego się do niemieckiej zbrodni, mówiącego jak było naprawdę - dodał. - Dokonaliśmy tego, co nazywa się przełamaniem - podkreślił Kaczyński. - Zmieniliśmy sytuację w tym sensie, że ta nowa polska elita władzy i - mam nadzieję – coraz większa część elity kulturalnej i innych elit już nie pracuje dla naszych wrogów – powiedział prezes PiS. Kaczyński przekonywał, że siłą obecnej władzy jest wiarygodność. Jak dodał, polska gospodarka jest w dobrej kondycji i ma przed sobą dobre perspektywy. Jak deklarował, PiS stawa na wzrost płac, a celem na najbliższe lata jest budowanie państwa dobrobytu – żeby Polska osiągnęła najpierw średnią unijną pod względem PKB na głowę, a później poziom Niemiec. - My chcemy zrobić coś naprawdę wielkiego i możemy to zrobić – oświadczył. W opinii prezesa PiS polska gospodarka będzie się rozwijała także wtedy, jeżeli sytuacja gospodarcza w innych krajach będzie gorsza. - My mamy własną politykę i dzisiaj już widać (...) że mamy gospodarkę już w niemałym stopniu autonomiczną i że w związku z tym możemy pozwolić sobie na rozwój nawet wtedy, kiedy gdzie indziej będzie naprawdę pod tym względem bardzo słaba sytuacja – zapewnił. - To jest ta droga, którą proponujemy naszemu narodowi. To jest droga zupełnie inna niż ta, która była drogą – można powiedzieć – wymuszoną przez te różnego rodzaju pseudoelity, które w Polsce zdołały narzucić swoje panowanie po roku 1989 (...) Zwycięstwo w tych wyborach oznacza, że czas tych elit się ostatecznie skończy – mówił Kaczyński, apelując o udział w wyborach, zachęcanie do tego innych oraz głosowanie na jego ugrupowanie. Swoje wystąpienie Kaczyński rozpoczął od wspomnienia jego brata – byłego prezydenta Lecha Kaczyńskiego. - Bez niego by nas tutaj nie było – powiedział. Na koniec konwencji ponownie wszedł na mównicę i poprosił o uczczenie chwilą ciszy saperów, którzy kilka godzin wcześniej zginęli na skutek eksplozji niewybuchu w okolicach Kuźni Raciborskiej. Na koniec konwencji od lokalnych działaczy PiS Kaczyński dostał pistolet z czekolady. Odbierając prezent zwrócił się do swoich przeciwników słowami: ""Jeżeli będą chcieli uznać, że to jest symbol tego, co się zbliża, to ja chciałbym odpowiedzieć, że to jest z czekolady"".",,
https://wiadomosci.onet.pl/tylko-w-onecie/nowy-sondaz-ibris-dla-onetu-komu-ufaja-polacy/6z9hqds,Sondaż IBRiS dla Onetu: Ranking zaufania polityków. Rekordowy wynik Jarosława Kaczyńskiego,"Andrzej Duda, Mateusz Morawiecki i Jarosław Kaczyński to pierwsza trójka polityków z najwyższym zaufaniem społeczeństwa. Prezes Prawa i Sprawiedliwości notuje rekordowy wynik od początku pomiarów dla Onetu – wynika z sondażu przeprowadzonego przez IBRiS.","Prezydent Andrzej Duda od wielu miesięcy cieszy się największym zaufaniem Polaków spośród polityków. Ufa mu 47,8 proc. badanych, odmienne zdanie ma z kolei 36,5 proc. respondentów. To jedyny polityk w stawce, któremu ufa więcej ankietowanych, niż nie ufa. Różnica jest znacząca – ""przewaga"" ufających nad nieufającymi wynosi 11,6 pkt proc. W porównaniu z poprzednim sondażem liczba nieufnych prezydentowi spadła aż o 7,2 pkt proc. Na drugim miejscu znalazł się, podobnie jak przed miesiącem, premier Mateusz Morawiecki. Szefowi rządu ufa 43,4 proc. badanych, odmiennego zdania jest 44,2 proc. ankietowanych. Zaufanie do premiera wzrosło o 1,5 pkt proc., liczba nieufających z kolei spadła o 5,7 pkt proc. Na podium po raz kolejny znalazł się także Jarosław Kaczyński. Prezesowi PiS ufa 40,8 proc. badanych (o 3,7 pkt proc. więcej niż w ubiegłym miesiącu). To jego najlepszy wynik od początku pomiarów dla Onetu, przeprowadzanych przez IBRiS od listopada 2015 r. Dotychczasowe, rekordowe zaufanie do lidera Zjednoczonej Prawicy wynosiło 38,6 proc. (listopad 2018 r.). Brak zaufania wobec prezesa wyraża jednak 52,6 proc. respondentów (spadek o 2,4 pkt proc.). Na kolejnych miejscach znaleźli się Władysław Kosiniak-Kamysz i Robert Biedroń. Lider PSL w ostatnich tygodniach wyraźnie zyskał – ufa mu 30,6 proc. badanych, czyli aż o 9,9 pkt proc. więcej niż we wrześniowym sondażu. Z kolei jeden z liderów Lewicy cieszy się zaufaniem 29 proc. respondentów, o 3,3 pkt proc. więcej niż w poprzednim badaniu. Kolejne miejsca przypadło Donaldowi Tuskowi. Szefowi Rady Europejskiej ufa 28,8 proc. badanych, o 2,8 pkt proc. mniej niż przed miesiącem. To najsłabszy wynik byłego premiera od marca 2018 r., gdy jego nazwisko na stałe powróciło do rankingu. Kandydatce Koalicji Obywatelskiej na premiera, Małgorzacie Kidawie-Błońskiej ufa 27,9 proc. Polaków, o 2,4 pkt proc. mniej niż we wrześniu. Kilka tygodni kampanii wyborczej nie wpłynęło na rozpoznawalność wicemarszałek Sejmu - grupa osób, która ją zna zmalała tylko o 1 pkt proc., do 23,3 proc. badanych. Na kolejnych miejscach w rankingu zaufania znaleźli się: Zbigniew Ziobro (26,7 proc.), Adrian Zandberg (23,2 proc.), Paweł Kukiz (21,7 proc.), Jarosław Gowin (21,4 proc.), Grzegorz Schetyna (21 proc.), Włodzimierz Czarzasty (19,7 proc.) oraz Janusz Korwin-Mikke (12,1 proc.). Jeżeli spojrzymy na ranking pod kątem najwyższego braku zaufania do polityków to jego niechlubnym liderem jest Janusz Korwin-Mikke z wynikiem 73,8 proc. Na kolejnych miejscach podium znajduje się Grzegorz Schetyna - 56,9 proc. oraz Zbigniew Ziobro - 55,5 proc. nieufności. Najmniej negatywnych wskazań notuje lider partii Razem Adrian Zandberg - 23,8 proc., jednak jest osobą nierozpoznawalną dla dużej grupy 36 proc. badanych. Sondaż zrealizowano metodą telefonicznych, standaryzowanych wywiadów kwestionariuszowych, wspomaganych komputerowo (metoda CATI), na reprezentatywnej grupie 1100 respondentów w dniach 4-5 października 2019 r.",Jarosław Kaczyński,
https://wiadomosci.onet.pl/tylko-w-onecie/wybory-parlamentarne-2019-list-jaroslawa-kaczynskiego-do-wyborcow/0xb1vrw,"List Jarosława Kaczyńskiego do wyborców. ""Polacy wybiorą Polskę Plus albo Minus""","Proszę, byście wnosili własny wkład w to nasze wspólne zwycięstwo, w umożliwienie dalszego marszu ku polskiej wersji państwa dobrobytu - pisze Jarosław Kaczyński w liście adresowanym do członków, sympatyków i wyborców partii rządzącej. Onet jako pierwszy zapoznał się z tym dokumentem.","Prezes PiS podkreśla, że Polska Plus jest tworzona przez PiS i obóz Zjednoczonej Prawicy, a ich wspólnym dążeniem jest przekształcenie Polski w państwo dobrobytu. W efekcie wszyscy polscy obywatele - niezależenie od miejsca urodzenia czy pochodzenia - mieli takie same szanse na godne życie. Prezes PiS zaznacza również, że celem jest osiągnięcie dla wszystkich obywateli takiego poziomu życia, jakim cieszą się mieszkańcy najzamożniejszych europejskich krajów. Polska Plus, o którą - według prezesa PiS - walczy partia rządząca, to kraj zapewniający godne życie wszystkim, a nie tym korzystającym z ""nieformalnych układów"" i ""nieuzasadnionych przywilejów"". Po drugiej stronie znajduje się opisywana przez prezesa Polska Minus, w której nie dba się ""o dobro wspólne, o interes ogółu obywateli, tylko o interesy wybranych środowisk i grup społecznych"". Jak podkreśla Jarosław Kaczyński, Polska Minus, dzieli Polaków na ""lepszych"" i ""gorszych"". Aby uchronić obywateli przed życiem w takim państwie, Jarosław Kaczyński wzywa do przedwyborczej mobilizacji. Zaznacza, że wynik wyborów parlamentarnych nie jest jeszcze przesądzony i konieczna jest aktywność osób popierających PiS. ""A zatem, Szanowni Państwo, chciałbym prosić Was wszystkich i każdego z osobna, byście na tyle, na ile jest to możliwe, niezależnie od tego, czy jesteście członkami czy też sympatykami Prawa i Sprawiedliwości, do ostatnich chwil kampanii brali w niej udział, byście wnosili własny wkład w to nasze wspólne zwycięstwo, w umożliwienie dalszego marszu ku polskiej wersji państwa dobrobytu"" - pisze Kaczyński. Poniżej publikujemy całą treść listu:",Jarosław Kaczyński,
https://wiadomosci.onet.pl/kraj/wybory-2019-jaroslaw-kaczynski-o-tym-dlaczego-glosowac-na-pis/s9pd3nc,"Jarosław Kaczyński: PiS przywrócił wartości ""Solidarności""","- Polacy muszą zdecydować, czy głosują na realny program, czy przeciwko PiS-owi - mówił Jarosław Kaczyński podczas przedwyborczego spotkania w Warszawie.","Prezes PiS odniósł się do polityki partii i realizowanych przez nią obietnic wyborczych. - Demokracja jest wtedy, gdy zapowiedzi partii wystawiającej kandydatów w wyborach są realizowane. Kiedy tak nie jest, mamy do czynienia z pustą procedurą. To rodzaj manipulacji społeczeństwem, nie demokracja - zaznaczał Kaczyński. Odniósł się też do decyzji, którą niebawem Polacy będą musieli podjąć podczas wyborów. - Polacy muszą wziąć pod uwagę, czy chcą wybrać realny program i wiarygodność, czy program czysto negatywny, anty-PiS - mówił. Kaczyński ocenił również, że trzy ugrupowania: Koalicja Obywatelska, Sojusz Lewicy Demokratycznej i Polskie Stronnictwo Ludowe ""to jest taka w gruncie rzeczy trójgłowa jedna partia"". - Oni wszyscy opierają się na tym, że są antyPiS-em, wiele więcej do powiedzenia nie mają, a teraz próbują zwerbować do tego PO-KO jeszcze czwartą partię - Konfederację - powiedział. Prezes PiS przypomniał nagrania rozmowy lidera pomorskiej Platformy Sławomira Neumanna, które zostały opublikowane w ubiegłym tygodniu przez TVP Info. Były szef klubu parlamentarnego PO-Koalicja Obywatelska wspomina m.in. lidera Wiosny Roberta Biedronia. - To są ku...wa trudne decyzje, to nie są mili goście. Jak Zbyszek słyszy, że ma poprzeć Biedronia, to dostaje ku...wicy i zęby go bolą, ale to są tego typu wybory – mówi na tych taśmach Neumann. - Jeśli chodzi o ból zębów, to postawienie na Konfederację, które w tej chwili ma miejsce tzn., żeby ta koalicja, w gruncie rzeczy to jedna partia, była czterogłowa, a nie trójgłowa, to też zęby bolą, ale jednak stawiają - powiedział Kaczyński. Kaczyński zaznaczył, że postulaty Prawa i Sprawiedliwości zostały zrealizowane ""nie dla tego, że w momencie, kiedy dochodziliśmy do władzy były jakieś przesłanki dla ich realizacji, pewien budżet, jakieś nadwyżki"", ale dzięki dobremu rządzeniu. - Nie, proszę państwa. Wszystko było źle. Z polskiego budżetu wypływały ogromne pieniądze, nie było żadnych nadwyżek, nie było żadnych rezerw. Jedyną rezerwą było po prostu dobre rządzenie. Dobre, fachowe rządzenie. To naprawdę sztuka - mówił. Kaczyński podkreślał też, że PiS jest w stanie zrozumieć przeciętnego obywatela kraju. - Jesteśmy formacją empatyczną. Umiemy się wczuć w sytuację tych, których przemiany w '89 r. wpędziły w nędzę. Poprawa sytuacji życia Polaków to nasze wielkie osiągnięcie ekonomiczne, ale i społeczne oraz moralne. Sytuacja, która miała miejsce w Polsce przez wiele lat, łamała podstawowe reguły solidarności społecznej. Myśmy te wartości przywrócili. Prawdziwy sztandar ""Solidarności"" - oprócz samego związku - mamy dzisiaj my - podkreślał. - Nasz wielki program społeczny doprowadził do tego, że sfera ubóstwa, często skrajna nędza, ten zeszyt wiszący w bardzo wielu sklepach na polskiej prowincji, to wszystko zostało zlikwidowane - dodawał Kaczyński. Kaczyński stwierdził, że w najbliższych wyborach Polacy zdecydują także o kwestiach fundamentalnych - ideach. Ocenił przy tym, że cywilizacja europejska opierała się zawsze na chrześcijaństwie. - Ta cywilizacja jest przez niektórych atakowana na zachód od naszych granic i my tutaj musimy się obronić - mówił prezes PiS. - Jest różnica między tolerancją a afirmacją. My nie będziemy tego afirmować, polskie państwo nie będzie tego afirmować: nie będzie małżeństw homoseksualnych, nie będzie adopcji dzieci przez pary homoseksualne, nie będzie także eutanazji, musimy się przed tym obronić - puentował Kaczyński. Więcej informacji o wyborach parlamentarnych",Jarosław Kaczyński,
https://wiadomosci.onet.pl/swiat/wybory-parlamentarne-2019-faz-o-jaroslawie-kaczynskim/hlj3e4j,"""FAZ"": Jarosław Kaczyński wyszedł z cienia","Niemiecki konserwatywny dziennik ""Frankfurter Allgemeine Zeitung"" z zaskoczeniem zauważa, opisując kampanię wyborczą Prawa i Sprawiedliwości, że przywódca partii Jarosław Kaczyński bierze w niej aktywny udział.","""Tego w Polsce dawno nie było: Jarosław Kaczyński jeździ po kraju. Kampanie wyborcze poprzednich lat sprawiały wrażenie, że 70-letni prezes partii rządzącej nie chce już znajdować się w świetle jupiterów. Zaprawiony w politycznych bojach wiarus bez żadnego urzędu państwowego wydawał się zadowolony z roli szarej eminencji pociągającej za sznurki zza kulis"" - pisze korespondent ""FAZ"" w Warszawie Gerhard Gnauck. Jego zdaniem, właśnie dlatego Kaczyński w ostatnich latach wystawił w pierwszym szeregu młodszych i bardziej koncyliacyjnych polityków, jak Andrzej Duda czy Beata Szydło. ""Opłaciło się: Duda nieoczekiwanie wygrał wybory prezydenckie, narodowo-konserwatywny PiS zwyciężył w wyborach do parlamentu i Szydło została premierem. Tym samym rozpoczął się nowy rozdział w historii Polski. Zwolennicy rządu mówią o socjalnej korekcie gospodarki rynkowej i twardym dbaniu o interes narodowy. Przeciwnicy, o demontażu praworządności i międzynarodowej izolacji"" - relacjonuje Gnauck i opisuje dwie konwencje PiS w Opolu i Legionowie, dodając, że Kaczyński często występuje na dwóch-trzech wydarzeniach przedwyborczych dziennie. Zdaniem korespondenta ""FAZ"", prezes PiS nie jest już tak ostry jak niegdyś, ale wciąż jednoznacznie krytykuje ""stary system"", który był ""niewydolny i niesprawiedliwy"" oraz podkreśla, że rząd PiS ""odbudował wiarygodność demokracji"".",Jarosław Kaczyński podczas konwencji wyborczej PiS w Wadowicach,
https://wiadomosci.onet.pl/kraj/wybory-parlamentarne-2019-kaczynski-zartuje-w-odpowiedzi-na-pytanie-o-wynik-wyborow/nevepbq,Kaczyński żartuje w odpowiedzi na pytanie o wynik wyborów,"Jarosław Kaczyński został zapytany na ile mandatów liczy w nadchodzących wyborach parlamentarnych. Szef PiS w odpowiedzi zażartował, że ""dla siebie na jeden"". Słowa te padły w rozmowie Kaczyńskiego z Dorotą Gawryluk w programie ""Wydarzenia i opinie"" w Polsat News.","- Na ile mandatów liczy pan w nadchodzących wyborach? - zapytała Dorota Gawryluk. - Dla siebie na jeden. Jesteśmy partią postępową, mieliśmy ostatnio 235, teraz liczę na więcej - zadeklarował. Pytany o program 500 plus, Kaczyński ocenił, że partie opozycyjne chcą go zlikwidować. Jak dodał, jego rząd nie zauważył, by program dezaktywizował kobiety. Szef PiS zadeklarował, że Polska jest przygotowana na gorsze czasy w gospodarce. - Nie marzymy o socjalizmie, chcemy podtrzymywać naszą politykę społeczną, która wpisuje się też w naszą politykę antykryzysową – mówi Kaczyński. Jak dodał, ""PiS nigdy nie zniesie własnych programów społecznych, a nawet będzie je rozwijać"". Odnosząc się do rządów poprzedników, Kaczyński stwierdził, że ""Polska była na gigantyczną skalę okradana"". Więcej informacji o wyborach parlamentarnych Pytany o program wyborczy i jego autorów, prezes partii rządzącej przyznał, że napisał ""około 20 proc."". - Inne części pisali inni. Głównym autorem programu PiS był premier Piotr Gliński - mówił Kaczyński.",Jarosław Kaczyński,
https://wiadomosci.onet.pl/kraj/jaroslaw-kaczynski-wywiad-w-programie-wydarzenia-i-opinie/b2bd611,Jarosław Kaczyński: nie marzymy o socjalizmie,"- Bez głębokiej reformy sądów nie da się naprawić państwa. To jest taka ""ostatnia barykada"" – mówił w programie ""Wydarzenia i Opinie"" w Polsacie News Jarosław Kaczyński. Prezes PiS odniósł się też do sprawy szefa NIK. - Nie mogliśmy go odwołać. ""Niestety"" nie jestem dyktatorem, oczywiście żartuję – stwierdził.","Pytany o program 500 plus, Kaczyński ocenił, że partie opozycyjne chcą go zlikwidować. Jak dodał, jego rząd nie zauważył, by program dezaktywizował kobiety. Szef PiS zadeklarował, że Polska jest przygotowana na gorsze czasy w gospodarce. - Nie marzymy o socjalizmie, chcemy podtrzymywać naszą politykę społeczną, która wpisuje się też w naszą politykę antykryzysową – mówi Kaczyński. Jak dodał, ""PiS nigdy nie zniesie własnych programów społecznych, a nawet będzie je rozwijać"". Odnosząc się do rządów poprzedników, Kaczyński stwierdził, że ""Polska była na gigantyczną skalę okradana"". Pytany o program wyborczy i jego autorów, prezes partii rządzącej przyznał, że napisał ""około 20 proc."". - Inne części pisali inni. Głównym autorem programu PiS był premier Piotr Gliński - mówi Kaczyński. Zdaniem Kaczyńskiego ""bez głębokiej reformy sądów nie da się naprawić państwa"". - To jest taka ""ostatnia barykada"" - skomentował. - Nie twierdzimy, że jesteśmy idealni, tylko twierdzimy, że udało nam się w dużej mierze państwo naprawić - dodał w rozmowie z Dorotą Gawryluk. - Mamy w Polsce taką sytuację w sądownictwie, która gwarantuje ludziom o znanych nazwiskach bezkarność. Ale to jest fakt, że próbę zmiany zablokowano oporem tutaj i oporem zewnętrznym - ocenił Kaczyński. Prezes PiS został zapytany, czy jego zdaniem ""da się naprawić Polskę bez zmiany konstytucji"". - Da się naprawić w ramach tej konstytucji – odpowiedział Kaczyński. - Ta konstytucja pewnie będzie obowiązywała w Polsce jeszcze długo, być może wiele, wiele lat, bo na większość konstytucyjną w tej chwili raczej szans nie ma – podkreślił prezes PiS. Jak wyjaśnił, ""wystarczy zanalizować naszą ordynację wyborczą, żeby zobaczyć, jak musiałaby być wielka przewaga sił chcących zmienić konstytucję, żeby tę konstytucję można było zmienić"". Pytany o kwestię ewentualnego odwołania szefa NIK, prezes PiS mówi: - Nie mogliśmy go odwołać. ""Niestety"" nie jestem dyktatorem, oczywiście żartuję – stwierdził. Na ile mandatów liczy Kaczyński? - Jesteśmy partią postępową, mieliśmy ostatnio 235, teraz liczę na więcej - zadeklarował. Źródło: Polsat News.",Prezes PiS Jarosław Kaczyński,
https://wiadomosci.onet.pl/kraj/wybory-parlamentarne-2019-jaroslaw-kaczynski-gosciem-programu-wydarzenia-i-opinie-w/zchqn4y,"Jarosław Kaczyński gościem programu ""Wydarzenia i opinie"" w Polsat News","Jarosław Kaczyński był gościem programu ""Wydarzenia i opinie"" Polsat News. Wywiad poprowadziła Dorota Gawryluk. Zapraszamy na zapis relacji na żywo z tego wydarzenia.",,Jarosław Kaczyński,
https://wiadomosci.onet.pl/kraj/kaczynski-i-morawiecki-oglaszaja-plany-pis-na-pierwsze-100-dni-rzadu/ywk7kk0,Kaczyński i Morawiecki ogłaszają plany PiS na pierwsze 100 dni rządu,"W ciągu pierwszych 100 dni uchwalimy ustawy lub wcielimy w życie odpowiednie programy: mały ZUS, 13. i 14. emeryturę, pakiet kontrolnych badań profilaktycznych, program budowy 100 obwodnic i plan na rzecz dopłat dla polskich rolników - zapowiedział prezes PiS Jarosław Kaczyński.","Premier Mateusz Morawiecki krótko omówił szczegóły przedstawionych propozycji. - Konkretne obietnice i działania składają się na konkretne państwo - powiedział szef rządu. Odnosząc się do tzw. małego ZUS-u mówił o korzyści dla małego przedsiębiorcy sięgającej 500 zł. - Średnio, czyli uwzględniając przedsiębiorstwa, które mają 5,5 tys. dochodu miesięcznie i te, które mają 2 tys., 2,5 czy 3 tys. zł - wskazał. W jego będzie to ""bardzo znacząca ulga"" dla ok. 300 tys. firm. - Jeżeli wyborcy nam zaufają, to w pierwszych dniach nowego rządu będzie uchwalona ustawa dotycząca 13. emerytury w przyszłym roku oraz 13. i 14. emerytury w 2021 r. - oznajmił. - To musi być stałe świadczenie, które pomoże emerytom związać koniec z końcem - dodał. W kontekście badań profilaktycznych mówił o ich zapewnieniu dla osób powyżej 40. roku życia. Morawiecki gwarantował też, zapewnienie Europy wysokich standardów, ""która traktuje polskich rolników, wieś na równych zasadach, takich jak miejscowości we Francji czy Niemczech"". - Pokażemy naszą skuteczność w kolejnych miesiącach, kwartałach i latach w wyrównywaniu standardów - oznajmił premier. - Tych pięć punktów, które są ważne dla wszystkich obywateli, niech będą naszym mocnym zobowiązaniem i obietnicą - dodał. Podczas konferencji nie przewidziano możliwości zadawania pytań przez dziennikarzy. Źródło: Onet, PAP",Jarosław Kaczyński,
https://wiadomosci.onet.pl/tylko-w-onecie/pawel-kukiz-w-onet-opinie-o-wyborze-mariana-banasia-na-szefa-nik-sluzby-mogly/z8fjq51,"Paweł Kukiz w ""Onet Opinie"" o wyborze Mariana Banasia na szefa NIK: służby mogły wiedzieć, ale bały się prezesa","Gościem Andrzeja Gajcego w programie ""Onet Opinie"" był Paweł Kukiz. Zdaniem polityka Jarosław Kaczyński to współczesny Edward Gierek. - Mentalnie tkwi w ustroju komunistycznym - mówił. - Polska może być demokratyczna, jeśli on będzie królem - uważa Kukiz. W jego opinii wybór Mariana Banasia na szefa NIK świadczy o tym, że ""jesteśmy państwem z dykty"". - W czasach, gdy Banaś był szefem KAS, służby powinny wiedzieć o nim wszystko. Bardzo możliwe, że wiedziały, ale wolały o tym nie mówić, bo prezes właśnie Mariana wskazał - powiedział.",,,
https://wiadomosci.onet.pl/kraj/wybory-parlamentarne-2019-jaroslaw-kaczynski-o-konkurentach-politycznych-i-wygranej/xb0fvpm,"Jarosław Kaczyński: musimy nie tylko wygrać, ale zdecydowanie wygrać","- Polska plus to ta nasza Polska, Polska minus to ta ich. My chcemy Polski plus, ale decyzja zapadnie 13 października – powiedział w sobotę w Bielsku-Białej prezes Prawa i Sprawiedliwości Jarosław Kaczyński.","- Musimy nie tylko wygrać, ale zdecydowanie wygrać - powiedział szef rządzącej partii podczas konwencji wyborczej. Podkreślił, że liczy się każdy głos, bo od jednego głosu może zależeć to, czy ktoś zostanie posłem, a od tysiąca głosów w skali kraju – czy PiS zdobędzie większość bezwzględną czy nie. - Wszyscy do urn - apelował. Jego zdaniem PiS wychodzi do wyborów z dobrych pozycji, bo zrealizowało swoje zapowiedzi sprzed 4 lat. - Zrobiliśmy to, co zapowiadaliśmy, zapowiedzieliśmy w trakcie kampanii wiele innych posunięć i te posunięcia także zostały wykonane. Dzięki temu zyskaliśmy coś, co jest w polityce bezcenne – wiarygodność oznaczającą, że coś zapowiadamy, a następnie to robimy – nie wprowadzamy w błąd, nie manipulujemy, tylko uczciwie rozmawiamy z Polakami. To w naszej polityce po 89 r. było coś zupełnie nowego – oświadczył Kaczyński. Recenzując politycznych rywali ocenił, że w przypadku Konfederacji nie wiadomo, czego można się spodziewać, jeżeli dostanie się do parlamentu. - Jeżeli chodzi o pozostałe partie, to jest jedna partia w trzech odmianach - jedna partia anty-PiS – uznał. Odnosząc się do tego, co te partie mają do zaproponowania, prezes PiS zwrócił uwagę, że rządziły one wiele lat w różnych konfiguracjach, i - jak mówił - każdy, kto ma polityczną pamięć wie, że ""ich słowa naprawdę niewiele znaczyły, że zapowiadali najróżniejsze rzeczy, a później zwykle było tak samo, to znaczy obowiązywała zasada, że kto silniejszy ten lepszy"". Mówiąc o obecnej kampanii wyborczej stwierdził, że ""mamy do czynienia z powtórką"". - Nasi przeciwnicy zmieniają co chwilę zdanie, mają różnego rodzaju zapowiedzi, przedstawiają je społeczeństwu, później te zapowiedzi się zmieniają i - począwszy od spraw kulturowych, duchowych, odnoszących się do tego wszystkiego, co tworzy naszą kulturę, a skończywszy na sprawach społecznych, ekonomicznych - to tworzy jakąś taką mieszaninę, ciągle fluktuującą i jednocześnie całkowicie niespójną, i jednocześnie też niemożliwą do realizacji - powiedział. Przekonywał, że ""jeżeli ktoś wierzy, że oni utrzymają te wszystkie zdobycze społeczne, (...) to naprawdę wierzy w cuda"". - Otóż żeby przeprowadzić tę politykę, to trzeba było po pierwsze okiełznać gigantyczną patologię w naszym państwie, patologię, z którą oni byli związani, bo przecież ją tolerowali, to byli z nią związani - mówił lider PiS, przyznając że mogły to nie być związki bezpośrednie, choć jemu osobiście trudno w to uwierzyć. Jego zdaniem, politycy opozycji pokazują swój rzeczywisty stosunek do społeczeństwa, ""kiedy nie wiedzą, że ktoś słucha"". Pokazują wtedy - jak mówił - swój rzeczywisty stosunek do społeczeństwa, pozbawiony zupełnie podstaw, traktując to społeczeństwo z góry i uważając się za lepszych. W jego ocenie, obecnie forsuje się w Polsce rewolucję kulturową, która uderza w podstawy całej naszej chrześcijańskiej cywilizacji. Ocenił, że ""ta rewolucja wściekle walczy z chrześcijaństwem"". Rewolucja ta, jego zdaniem, uderza w podstawy życia społecznego, a przede wszystkim w ""podstawę podstaw"", czyli w rodzinę. - Uderza w rzeczy rzeczywiste i naturalne. Twierdzi się na przykład w ramach tej rewolucji, że jest więcej niż dwie płcie, że mamy nie tylko kobiety i mężczyzn, ale mamy także - niektórzy mówią - że już nawet osiemdziesiąt kilka (płci - PAP). Inni (mówią - PAP), że pięćdziesiąt kilka. Ja się zgubiłem - mówił Kaczyński. Ocenił, że rewolucja, o której mówi, uderza tym samym w tożsamość polską i ludzką. - Niezależnie od tego, że oni jednego dnia mówią jedno, a drugiego drugie, to w gruncie rzeczy to popierają, to jest oczywiste. Co więcej, oni twierdzą, że jeżeli my chcemy, za bardzo długi czas - oni uważają, że to musi być bardzo długi czas - osiągnąć poziom zachodniej Europy, to musimy się pod każdym względem, także pod tym względem do zachodniej Europy przystosować, imitować to, co jest w zachodniej Europie, musimy stać się tacy sami - stwierdził prezes PiS. - Otóż nie musimy. Można zbudować zamożną, opartą o najwyższe standardy Polskę. Można utrzymywać prawdziwą demokrację, taką, w której jest rzeczywista konkurencja, zachowując jednocześnie polską, europejską i chrześcijańską tradycję. To jest nasz plan - mówił. Kaczyński przekonywał też w Bielsku Białej, że dzięki działaniom PiS i utrzymaniu władzy po październikowych wyborach, Polska może nadrobić zapóźnienia w poziomie życia obywateli, poziomie gospodarki i poziomie standardów życia społecznego, życia zbiorowego i doprowadzić do poziomu równego, albo nawet jeszcze lepszego niż na Zachodzie. Jego zdaniem w ciągu ostatnich 4 lat w tym zakresie ""mocno posunęliśmy się do przodu"". W jego ocenie to, co dzisiaj zapowiada opozycja, ""to jest w istocie likwidacja demokracji, skoro już nigdy PiS nie będzie mogła dojść do władzy, to można osiągnąć wobec partii, która ma olbrzymie poparcie, tylko metodami niedemokratycznymi"". Dodał, że to, co robi Zjednoczona Prawica to jest przywrócenie demokracji. - To, co my robimy, jest wielką zmianą, to jest odrzucenie tego systemu, to jest przywrócenie demokracji i jednocześnie przywrócenie naszemu narodowi perspektyw na to, że osiągnie to, co mu się należy - dodał. Program jest tylko po jednej stronie, z drugiej strony jest antyprogram i anty-PiS, to jest jedyny program naszych przeciwników - mówił prezes PiS Jarosław Kaczyński na konwencji wyborczej w Bielsku-Białej. Według niego, zapowiedzi opozycji są kompletnie nierealne, są bajką. - Rządzenie to nie jest zabawa, rządzenie, szanowni państwo, to nie jest haratanie w gałę, to nie jest, proszę państwa, spotykanie się przy dobrym winie i dobrych cygarach, które się sprowadza specjalnie - jak mogliśmy na taśmach zobaczyć - z odległych krajów, tylko to jest bardzo ciężka praca, bardzo ciężka systematyczna praca, wymagająca wysiłku intelektualnego, ale także nawet wysiłku fizycznego, bo to jest także ciężka praca w sensie fizycznym - powiedział prezes PiS. Ocenił, że opozycja nie umie i nie potrafi rządzić. Według niego, to, co opozycja zapowiada w kampanii wyborczej jest kompletnie nierealne. - Ale - co więcej - oni do tego cośmy zrobili dodają, a to już jest nierealne nawet dla tych, którzy by potrafili rządzić i nie mieli tych wszystkich przywar, które oni mają. Krótko mówiąc, szanowni państwo, oni po prostu opowiadają społeczeństwu kolejną bajkę - mówił Kaczyński. Głos podczas konwencji zabrał też wiceminister rodziny pracy i polityki społecznej Stanisław Szwed - lider listy PiS do Sejmu w okręgu bielskim. Podkreślił, że w ciągu ostatnich 4 lat w Polsce powstało ponad 2 mln nowych miejsc pracy i zapewnił, że za wzrostem płacy minimalnej pójdzie wzrost wynagrodzeń. Uczczono także minutą ciszy pamięć zmarłego Kornela Morawieckiego, którego pogrzeb odbył się w sobotę w Warszawie.",Jarosław Kaczyński,
https://wiadomosci.onet.pl/kraj/pogrzeb-kornela-morawieckiego-jaroslaw-kaczynski-kornel-morawiecki-byl-wielkim/4czk4by,Jarosław Kaczyński: Kornel Morawiecki był wielkim człowiekiem,"Kornel Morawiecki był jednym z ojców polskiej niepodległości - mówił prezes PiS Jarosław Kaczyński podczas mszy pogrzebowej przywódcy ""Solidarności Walczącej"". Dodał, że gdy został on marszałkiem seniorem Sejmu w Polsce, ""zaczął się koniec postkomunizmu"". Z kolei Mateusz Morawiecki pożegnał ojca słowami: ""Wszystkie twoje czyny, twoje słowa, dobro, które dałeś innym, twoja walka o wolność wydały wielki plon; on rośnie, potężnieje"".","Prezes PiS mówił, że w roku 1989 r. Kornel Morawiecki stanął przed kolejnym wyborem w swoim życiu. Kaczyński zaznaczył, że jego dzieło było tak wielkie, że bez trudu mógł włączyć się w to, co działo się wtedy w polskim życiu publicznym, mógł uzyskać tam prominentne miejsce i stać się jednym z beneficjentów tego, co się wtedy wydarzyło. - Odrzucił tego rodzaju możliwości. Podjął walkę już w innych okolicznościach, ale w jakiejś mierze równie trudną. Przedtem ryzykował wolnością, być może nawet życiem, teraz ryzykował tylko wyśmianiem - powiedział lider PiS. Jak dodał, Kornel Morawiecki żył tak przez wiele lat, podejmując kolejne próby urzeczywistnienia swoich idei, odrzucając już nie tylko komunizm, ale też postkomunizm. Jak mówił, gdy Kornel Morawiecki został powołany na marszałka seniora Sejmu, ""zaczął się koniec postkomunizmu"". - To był można powiedzieć jego wielki tryumf i spełnienie jego niezwykłego życia - powiedział Kaczyński. Prezes PiS dodał, że sejmowe wystąpienia Kornela Morawieckiego łączyły moralny i polityczny radykalizm z dobrocią i tolerancją, a jest to bardzo rzadko występujące połącznie. Jak mówił, jest to coś, co czyniło marszałka Kornela Morawieckiego nie tylko człowiekiem niezwykłym, zasłużonym, ale także człowiekiem wielkim, jednym z ojców polskiej niepodległości. - Tej prawdziwej (niepodległości), której dzisiaj bronimy, którą - można rzec - realizujemy, i której bronić będziemy już bez niego. Ale ciągle pamiętając o nim, ciągle pamiętając o jego życiu, pamiętając o tej nauce, którą z tego życia można wyciągać. O tej nauce, która dotyczy odwagi, dotyczy zdecydowania w myśli i w czynie, ale dotyczy także tolerancji i miłości wobec innych - mówił Jarosław Kaczyński. Wszystkie twoje czyny, twoje słowa, dobro, które dałeś innym, twoja walka o wolność wydały wielki plon; on rośnie, potężnieje - mówił premier Mateusz Morawiecki podczas uroczystości pogrzebowych swojego ojca, marszałka seniora Sejmu VIII kadencji Kornela Morawieckiego. - Czy nasza miłość do Ciebie jest silniejsza niż śmierć? Tak. Tak wierzyłeś i jak tak wierzę. twoje czyny, twoje dobro, wszystko co zostawiłeś nam w szerszym i węższym wymiarze jest silniejsze od śmierci. Ziarno, które zasiałeś, wydało plon stukrotny. Czerpałeś to ziarno z głębi naszej chrześcijańskiej wiary, naszej europejskiej kultury, tradycji, nauki - podkreślił premier.",,
https://wiadomosci.onet.pl/kraj/wybory-parlamentarne-2019-spiegel-o-strategii-kaczynskiego-nie-tylko-nacjonalizm-i/fcn50hh,Spiegel o strategii Kaczyńskiego: nie tylko nacjonalizm i socjal,Ponowne zwycięstwo wyborcze PiS jest niemal pewne. Partia wyszydzana jako ekipa prowincjuszy realizuje długofalową taktykę i stała się „wysoko wydajną maszyną do zdobywania większości”. Czy po wyborach zrzuci maskę?,"Jan Puhl - autor materiału opublikowanego w najnowszym wydaniu „Spiegla” - zastrzega, że Jarosław Kaczyński i jego partia zawdzięczają wyborcze sukcesy nie tylko połączeniu nacjonalizmu z państwem socjalnym, lecz przede wszystkim „przemyślanej długofalowej strategii”. Polecamy: Sondaż IBRiS dla Onetu: PiS z dużą przewagą wygrywa wybory „Pierwszy okres swoich sprawowanych z zaplecza rządów (Kaczyński) poświęcił na związanie ze sobą nacjonalistyczno-tradycyjnego elektoratu. Podporządkowaniu wymiaru sprawiedliwości towarzyszyła wojna kulturowa, której celem była polaryzacja (społeczeństwa) na Polaków katolickich z 'normalnymi rodzinami' i 'Polaków gorszego sortu', czyli miejskie elity popierające małżeństwa homoseksualne” – czytamy w „Spieglu”.   Jak pisze Puhl, dwa lata temu PiS rozpoczął realizację drugiego etapu, a symbolem tej zmiany była wymiana „sprawiającej drobnomieszczańskie wrażenie” Beaty Szydło na „obytego w świecie” Mateusza Morawieckiego. „Ton stał się bardziej umiarkowany – zarówno w polityce wewnętrznej, jak i za granicą” – ocenia autor. „PiS stał się z partii agresywnej, ugrupowaniem umiarkowanym, wybieralnym” - dodaje.  Autor wskazuje na minister przedsiębiorczości i technologii Jadwigę Emilewicz jako na typową przedstawicielkę tej nowej strategii, której zadaniem jest zdobycie dla narodowo-konserwatywnego obozu rządowego poparcia liberalnych wyborców. Przeczytaj: Ryszard Bugaj: boję się sukcesu PiS, ale również sukcesu opozycji Opisując jej kampanię wyborczą w Poznaniu, skąd kandyduje, Puhl zwraca uwagę, że Emilewicz nie odpowiada „katolickiemu wizerunkowi Matki-Polki” i unika tematów poruszanych zwykle przez narodowych konserwatystów. „Ani słowa o Niemcach, którzy -jak twierdzi PiS - chcą Polskę zdominować, nie ma ataków na 'wariactwo gender', ani na brukselskie elity. Zamiast tego, mówi o przyciąganiu zagranicznych inwestorów i wspieraniu przedsiębiorczości” – czytamy w „Spieglu”. Poznań jest bastionem liberałów i zwolenników UE – przypomina Puhl. Wyznaczonym przez Kaczyńskiego zadaniem dla Emilewicz, jest złamanie tej dominacji. PiS zabiega teraz o środek społeczeństwa.    Dziennikarz „Spiegla” zwraca uwagę na talent Kaczyńskiego do formułowania chwytliwych politycznych haseł. Dawniej walczył z rzekomym spiskiem postkomunistycznych elit, potem dążąc do „Czwartej Republiki”, chciał przezwyciężyć błędy transformacji, a obecnie realizuje „program dobrej zmiany”. Zobacz również: Wybory parlamentarne 2019. Łatwiej dopełnisz formalności przed głosowaniem „Nowy program socjalny jest retorycznie zgrabnie opakowany – przesłanie sugeruje, że nie chodzi tylko o pieniądze. PiS odpowiedział na powszechne oczekiwanie, że czas wyrzeczeń musi się skończyć, a Polacy nie są gorsi od innych Europejczyków i mają prawo do takiego samego standardu życia jak inni. PiS troszczy się o to za pomocą pieniędzy wpływających na konto, i to natychmiast” – pisze Puhl. Opisując strategię partii Kaczyńskiego, autor przytacza opinię Adama Łaszyna – szefa agencji public relations Alert Media Comunications. „Ze wszystkich partii w Europie PiS, posiada najbardziej nowoczesną i najbardziej przemyślaną strategię politycznej komunikacji” – ocenia szef agencji, która doradzała m. in. Donaldowi Tuskowi. Jak wyjaśnia, partia przejęła tematy z klasycznego repertuaru prawicy – walkę przeciwko muzułmanom, homoseksualistom, elitom, mieszkańcom miast i unijnym biurokratom. W ten sposób PiS przywiązało do siebie tradycyjnych wyborców – od 20 do 40 proc. elektoratu. „By ich utrzymać, wystarczy od czasu do czasu wrzucić nacjonalistyczne hasło” – tłumaczy Łaszyn. Jak zastrzega, większości Polaków nie jest ani nietolerancyjna, ani ksenofobiczna. Dlatego teraz PiS zabiega o umiarkowanych, młodszych i bardziej liberalnych wyborców.  Łaszyn obawia się, że po wyborach, PiS może „zrzucić maskę”. Kaczyński może ograniczyć kompetencje samorządów lub zabrać się za niezależne media – pisze „Spiegel”. Pewność zwycięstwa jest w PiS tak duża, że staje się to dla tej partii problemem. Dobre sondaże mogą spowodować, że wielu wyborców pozostanie w domu – pisze w konkluzji Jan Puhl.",Jarosław Kaczyński,
https://wiadomosci.onet.pl/tylko-w-onecie/wybory-parlamentarne-2019-jak-prezes-jaroslaw-kaczynski-reaguje-na-pomysly-pawla/j2dj5kj,Jak prezes Kaczyński reaguje na pomysły Pawła Kukiza? Polityk odpowiada,"Paweł Kukiz był dziś gościem Andrzeja Gajcego w programie ""Onet Opinie"". Polityk był pytany m.in. o rozmowy z Jarosławem Kaczyńskim. - Prezes wiele razy podkreślał, że w Polsce nie ma klimatu na tego typu rewolucje [chodzi o postulaty Kukiz'15, m.in. biernego prawa wyborczego - przyp. red.]. Natomiast pamiętam czasy, kiedy prezes Kaczyński był zwolennikiem ordynacji mieszanej i systemu prezydenckiego. Przerażające jest to, że prezes Kaczyński jest zwolennikiem czegoś w zależności od okoliczności - podsumował Kukiz. Chcesz wiedzieć więcej? Zobacz na vod.pl.",,,
https://wiadomosci.onet.pl/tylko-w-onecie/warzecha-pis-nie-jest-partia-wolnosci-opinia/l488vxt,Warzecha: PiS nie jest partią wolności [OPINIA],"Prezentowanie się przez PiS jako partia wolności to jedna z największych manipulacji w polskiej polityce. Trzeba podkreślić: to manipulacja, ale nie kłamstwo. PiS traktuje bowiem wolność wybiórczo.","W Kaliszu Jarosław Kaczyński mobilizował wyborców – bo teraz chodzi głównie o mobilizację – mówiąc: „Ta wolność na Zachodzie jest ograniczana. Mamy do czynienia z wielkim atakiem na wolność. […] Wszyscy przebierańcy, którzy maszerują po polskich ulicach pod ochroną policji, żądają, by nasza wolność została ograniczona, żebyśmy nie mieli prawa ich krytykować. […] 13 października będziemy głosować także za tym, czy nasza piękna tradycja wolnościowa będzie podtrzymana, czy znów się zawali, jak już w przeszłości bywało”.  Z diagnozą Kaczyńskiego zgadzam się całkowicie. Podobnie jak prezes PiS uważam, że radykalna lewica stanowi zagrożenie dla naszej wolności, nie tylko zresztą w kwestii krytyki środowisk LGBT.  Od dawna twierdzę, że ogromnym zagrożeniem dla wolności słowa jest poprawność polityczna, której drugie imię brzmi „cenzura”. Czasami przejawia się to w całkiem zaskakujących sytuacjach, jak w przypadku posuniętej do absurdu krytyki spotu „Nie świruj, idź na wybory” z udziałem Wojciecha Pszoniaka. Z tym że akurat do tej krytyki podłączył się „wolnościowy” PiS.  Nie mam wątpliwości, że wprowadzenie do polskiego prawa dodatkowych przepisów dotyczących „mowy nienawiści” będzie oznaczało miękką cenzurę, bo to lewicowe środowiska będą definiować – tak jak to się dzieje już teraz – co jest mową nienawiści. I będą pod tę kategorię podciągać każdą wypowiedź krytyczną wobec działań środowisk homoseksualnych. Innym rosnącym zagrożeniem jest nacisk na powstanie krępujących wolność regulacji, odwołujących się do kwestii ekologicznych. Radykalni bojownicy o klimat już domagają się, żeby do debaty nie dopuszczać każdego, kto nie podziela ich stanowiska, a kto natychmiast jest etykietowany jako „denialista klimatyczny”.  Kaczyński ma również rację, że wolność słowa jest już w ten sposób ograniczana w wielu krajach Zachodu. Tam proces krępowania wolności słowa poprawnością polityczną, ze wsparciem kodeksowym, zaszedł o wiele dalej niż w Polsce. Prawne konsekwencje można ponieść za krytykę środowisk LGBT czy głośno wyrażane zastrzeżenia, dotyczące przyjmowania imigrantów. Za chwilę karalne może się stać podawanie w wątpliwość antropogenicznych przyczyn ocieplania się klimatu.  Uważam od dawna, że wolność słowa i wyrażania własnych przekonań, choćby niewygodnych i przykrych dla innych, jest w dzisiejszych czasach potężnie zagrożona i dlatego powinna być jedną z pierwszych pozycji na liście spraw do obrony.  Mam jednak z tyradą Kaczyńskiego na ten temat jeden zasadniczy problem: oto o wolnościowych ideałach i tradycji mówi lider partii skrajnego paternalizmu i regulacji, która jednocześnie naszą wolność w wielu kwestiach ograniczyła.  Nie, nie chodzi mi o sprawy obyczajowe. Nie podzielam obaw, nawet paniki środowisk lewicowych, które twierdzą, że za rządów PiS „biskup zagląda im do łóżka”. Nic takiego się nie dzieje. PiS nie ma takich ciągot, a jego przymierze z Kościołem jest czysto pragmatyczne, raczej przymusowe i warunkowe. To jednak temat na inną analizę i gdzie indziej leży problem z PiS i jego stosunkiem do wolności.  Problemem jest, że o ile rządzący faktycznie chcą strzec wolności słowa przed totalitaryzmem lewicowej poprawności politycznej, zarazem w ogóle nie dostrzegają, że sami krępują wolność obywateli za sprawą swojego przekonania, że państwo musi być wszechmocne, musi się mieszać w każdą dziedzinę życia i każdą regulować, bo obywatele sobie nie poradzą. A państwo – to oni.  Tak się składa, że w tym samym momencie, gdy prezes PiS gromi „lewactwo” za zamach na wolność, podpisy pod propozycją zmiany prawa zbiera Polski Związek Łowiecki. Uchwalone kilkanaście miesięcy temu przez PiS nowe prawo łowieckie zabroniło bowiem zabierania na polowania dzieci (osób poniżej 18 lat). (Tu na wszelki wypadek wyjaśniam, że uważam myślistwo za chlubną i piękną tradycję, której bronię przed atakami od dawna, podobnie jak bronię myśliwych przed odczłowieczającym hejtem, jaki ich wielokrotnie spotykał. Moja publicystyka sprawiła, że mam honor być laureatem Medalu św. Huberta, przyznawanego przez PZŁ, aczkolwiek sam myśliwym nie jestem). To bodaj najjaskrawszy przykład hipokryzji partii Kaczyńskiego w sprawie wolności osobistej. Oto ugrupowanie, które wielokrotnie grzmiało o tym, że rodzice powinni mieć prawo do wychowywania dzieci zgodnie ze swoimi przekonaniami, w sprawie dzieci myśliwych poszło kursem lewicowego autorytaryzmu, takie prawo rodzicom odbierając – zapewne w imię prozwierzęcych fobii prezesa. Nie miejsce tu na szczegółowe analizowanie samego problemu łowiectwa. Można się tylko zastanawiać, dlaczego oberwało się myśliwym, ale wciąż można zabierać dzieci na wędkowanie, nie mówiąc już o tradycyjnych świniobiciach na wsi. Dość, że to jedna z najbardziej antywolnościowych regulacji tej władzy.  To PiS już na początku kadencji wprowadził ustawę o ziemi, która odbiera właścicielom tejże prawo do swobodnego dysponowania swoją własnością. Zrobił to pod absurdalnym hurrapatriotycznym hasłem „nieoddawania polskiej ziemi cudzoziemcom” (czytaj: Niemcom, bo to jest naczelna obsesja rządzących), przy czym głównym poszkodowanym okazali się rolnicy, niemogący już podejmować swobodnych decyzji o sprzedaży własnego gruntu, niemogący używać go jako zabezpieczenia kredytów, oraz polscy obywatele, niebędący rolnikami, którzy chcieliby się na wsi osiedlić.  To PiS skonstruował fatalną ustawę o zgromadzeniach, której przepis o „zgromadzeniu cyklicznym” był ewidentnie uszyty pod miesięcznice smoleńskie, a która uderza w wolność demonstrowania.  To PiS, wbrew obietnicom, nie tknął nawet skandalicznego artykułu 212 kodeksu karnego, wymierzonego wprost w swobodę wypowiedzi i wolność słowa. W niedawno opublikowanym programie PiS znalazło się natomiast kuriozalne powiązanie możliwości skasowania tego przepisu z utworzeniem „samorządu dziennikarskiego”. Co ma piernik do wiatraka? Szczególnie że artykuł 212 uderza nie tylko w dziennikarzy, lecz również w dowolne osoby, wypowiadające się publicznie: aktywistów, blogerów, dziennikarzy obywatelskich czy nawet zwykłych użytkowników mediów społecznościowych. Lecz cóż, z tego właśnie przepisu skorzystał sam Jarosław Kaczyński w sporze z „Gazetą Wyborczą”.  To PiS skonstruował Pracownicze Plany Kapitałowe w taki sposób, że nasze pieniądze są do nich odprowadzane z automatu, a jeżeli sobie tego nie życzymy, musimy przeprowadzić kłopotliwą procedurę wymeldowania się z tego dobrodziejstwa. Mało tego, musimy ją co kilka lat powtarzać.  To wreszcie PiS pod dyktando związkowego wodza Piotra Dudy wprowadził ze wszech miar absurdalny zakaz niedzielnego handlu, wybiórczo „nagradzający” jedną tylko grupę pracowników, przede wszystkim zaś odbierający im wolność wyboru.  Wyjątkową perfidią jest powtarzane przez rządzących twierdzenie, że jest przeciwnie – że wolność wyboru została właśnie pracownikom sklepów zwrócona. Niby jak, skoro nie wolno im pracować w niedzielę, nawet jeśli chcą? Przepis od przyszłego roku zabierze nam niedzielny handel już całkowicie, a stanie się tak, mimo że były na stole propozycje uwzględniające postulaty związkowców, a nie blokujące handlowych niedziel.  Takich regulacji znalazłoby się jeszcze wiele. Lecz już ta lista pokazuje, że w sprawie wolności Jarosław Kaczyński powinien raczej milczeć, bo, najdelikatniej mówiąc, nie jest jej czempionem. Ona staje się dla niego ważna jedynie na potrzeby chwilowej wyborczej retoryki. PiS zaś partią wolności nie jest i nigdy nie był. ",Konwencja PiS w Częstochowie,
https://wiadomosci.onet.pl/kraj/wybory-parlamentarne-2019-magdalena-dobrzanska-frasyniuk-o-kaczynskim/tpc43pl,Magdalena Dobrzańska-Frasyniuk: polityka Jarosława Kaczyńskiego prowadzi nas do upadku,"– Jarosław Kaczyński opanował już wszystkie instytucje państwowe i do pełnego sukcesu i panowania nad tym, co się dzieje w Polsce, brakuje mu tylko mediów. Najbliższe cztery lata nie będą takie same jak minione lata rządów PiS. O nie, będą to zdecydowanie bardziej agresywne lata, zwieńczające plan Jarosława Kaczyńskiego – mówi w wywiadzie dla Onetu Magdalena Dobrzańska-Frasyniuk.","Tomasz Pajączek, dziennikarz Onetu: Cztery lata temu PiS wygrało wybory, zapowiadając dobrą zmianę. Jak przez ten czas zmieniła się Polska? Magdalena Dobrzańska-Frasyniuk, działaczka obywatelska: Polska zmieniła się niestety na gorsze. Na pewno nie jest to ""dobra zmiana"" zarówno dla samego kraju, jak i dla naszej obecności na arenie międzynarodowej, ale przede wszystkim jest to zła zmiana dla społeczeństwa, które nigdy nie było tak podzielone. To chichot historii, iż mówi się, że nawet za komuny ludzie byli mniej podzieleni niż teraz. Dlaczego Polska zmieniła się na gorsze? PiS bazuje na naszych najgorszych instynktach, opiera się na negatywnych emocjach, szczuje Polaka na Polaka i obywatela na obywatela. PiS nie buduje wspólnoty. Dzieli, wspiera tylko swoich, wszystkich innych traktując jak obcych. Z punktu widzenia ekonomicznego PiS w szaleńczym tempie rozdaje nasze pieniądze. Niezależnie od tego, że program 500 plus jest przez większość oceniany pozytywnie, to jednak nie dostrzegamy wszystkich negatywnych konsekwencji tego programu. Rośnie inflacja. Za chwilę stopy procentowe zostaną podwyższone, choć z pewnością Rada Polityki Pieniężnej czeka na czas ""po wyborach"". Ceny rosną w sposób zastraszający i tak naprawdę 500 plus to już nie jest 500 plus, tylko 250 zł, a wiszą nad nami jeszcze podwyżki cen energii, więc pytanie, czy cokolwiek z tych 250 zł pozostanie. Z punktu widzenia rynku pracy i kobiet, to mam obawę, że kiedyś kobiety zapłacą za ten program, zapłacą swoją emeryturą i pustym portfelem po 60. roku życia. Krótkofalowo 500 plus jest dodatkiem do naszego przychodu. Musimy jednak pamiętać, że wiele kobiet rezygnujących z pracy będzie za 20-30 lat ponosić tego dramatyczne konsekwencje. Kluczowym obszarem, który dotknęła dobra zmiana, jest dewastacja państwa prawa – łamanie konstytucji przez najwyższe organy państwowe, zagarnięcie najważniejszych instytucji państwowych i sądowniczych, dewastacja całego systemu sądowniczego i skok na nasze wolności obywatelskie. Myślę, że w planie długofalowym prezes (Jarosław Kaczyński – przyp.) wymarzył sobie, że choć Polacy będą mogli poruszać się wolno, to nie będą wolnymi ludźmi. Dokąd prowadzi Polskę Jarosław Kaczyński? Do narodowego socjalizmu. Na płaszczyźnie światopoglądowej mamy do czynienia z Endecją dwudziestego pierwszego wieku. Natomiast w sferze gospodarczej mamy do czynienia z socjalizmem. Jak dobrze wiemy, zarówno czasy endecji, jak i socjalizmu źle się dla Polaków skończyły. Polityka Jarosława Kaczyńskiego prowadzi nas do upadku. Nie mówię, że to się skończy wojną, natomiast wydaje mi się, że jako społeczeństwo będziemy za kilka lat pod rządami PiS społeczeństwem upadłym. *** *** W sondażach PiS nieustannie jest numerem jeden. Obóz władzy faktycznie jest taki mocn, czy opozycja jest taka słaba? Jedno i drugie. PiS jest mocny, ponieważ jest partią, która najsprawniej opanowała machinę PR-owską na poziomie przekazu i budowania zaufania. I na tym polega jej fenomen? Nie tylko. Do tego mają fantastyczne narzędzia w postaci Telewizji Publicznej, która jest w tym momencie wyłącznie telewizją propagandową. PiS bardzo skutecznie korzysta z tych narzędzi, prowadzi propagandę sukcesu i tego brakuje opozycji. Dodatkowo Jarosław Kaczyński dość skutecznie zjednoczył wszystkich swoich oponentów po prawej stronie, choć ostatnio wyrosła mu na prawo Konfederacja. Mimo wszystko, trzeba to przyznać Kaczyńskiemu i PiS, wszystkie ich konflikty są mocno trzymane pod dywanem i nie wychodzą na światło dzienne. Natomiast opozycja nie stanowi jedności i z pewnością jej to nie pomaga. Opozycji nie pomaga też brak programu, z którym wyborcy prodemokratyczni mogliby się w pełni utożsamiać. Bo czy ktoś pamięta hucznie ogłoszoną w lipcu szóstkę Schetyny? Wyborcy mają prawo być pogubieni. Ekonomiści coraz częściej mówią o nadchodzącym kryzysie gospodarczym. A może Grzegorz Schetyna nie chce wygrać tych wyborów, żeby nie być twarzą kryzysu w Polsce? Byłby to bardzo przebiegły plan i dobrze by świadczył o opozycji, że jednak jakiś plan ma. A pozostawiając żarty z boku, jeżeli taki jest plan Grzegorza Schetyny, to jest to plan bardzo ryzykowny. Jarosław Kaczyński opanował już wszystkie instytucje państwowe i do pełnego sukcesu i panowania nad tym, co się dzieje w Polsce, brakuje mu tylko mediów. Najbliższe cztery lata nie będą takie same jak minione lata rządów PiS. O nie, będą to zdecydowanie bardziej agresywne lata, zwieńczające plan Jarosława Kaczyńskiego. Za następne cztery lata nie będziemy już rozmawiali o tym, czy i w jaki sposób przejść przez kryzys gospodarczy, tylko w jaki sposób ratować to, co w Polsce zostało z demokracji. Jakie słowo najlepiej oddaje pani poglądy? Liberalizm. XXI-wieczny liberalizm w sferze światopoglądu jest przede wszystkim myśleniem o wolnościach obywatelskich i wolności człowieka, ale też o otwartości i tolerancji. Natomiast w sferze ekonomicznej współczesny liberalizm widzi człowieka w gospodarce. Jestem zwolenniczką wolnego rynku. Sama jestem przedsiębiorcą, zatrudniam wiele osób, mam zatem różne perspektywy. Uważam, iż liberalizm XXI wieku musi pogodzić potrzeby pracodawcy i pracownika. Wtedy jesteśmy w stanie stworzyć tkankę społeczną, która jest w stanie ze sobą funkcjonować. A bardziej się pani czuje przedsiębiorcą, czy działaczką obywatelską? Jedno drugiego nie wyklucza. W życiu trzeba być aktywnym zawodowo, a dobrze jest być aktywnym również społecznie. Jakie wartości są pani najbliższe? Wolność i tolerancja, które dotyczą m.in. wielokulturowości, religijności, orientacji seksualnej czy wykształcenia. Tolerancja daje możliwość funkcjonowania w społeczeństwie zarówno ludziom lepiej, jak i gorzej wykształconym. Podstawową wartością, jaką dostrzegam, myśląc o naszym społeczeństwie, jest rozwój. W życiu nic nie jest stałe. Wartością jest to, że idziemy do przodu, rozwijamy się, uczymy, zmieniamy i powinniśmy to postrzegać jako szansę. *** *** Czy w szkole, którą pani założyła, dzieci uczą się, jak szkodliwa jest mowa nienawiści? Dużo rozmawiamy w szkole na ten temat. W ogóle współczesna edukacja nie może być ślepa na aspekty społeczne i emocjonalne. Z dziećmi trzeba pracować także nad kwestiami trudnymi. Rozmawiamy z uczniami o mowie nienawiści, o zagrożeniach, o przemocy, także tej w internecie. To się odbywa w ramach zajęć? Tak, oprócz godziny wychowawczej, poświęcamy temu dwie godziny tygodniowo. W przypadku starszych klas te lekcje zawierają też elementy bardzo drażliwego w Polsce tematu, czyli edukacji seksualnej. Edukacja dzieci to nie jest tylko program nauczania oparty na podręczniku czy sylabusie. Zależy nam, żeby ze szkoły wyszedł dojrzały człowiek, który ma świadomość tego, jak funkcjonować w społeczeństwie, jakie są zagrożenia i jak sobie z nimi radzić, ale też jak radzić sobie ze swoim emocjami, bo one potem bardzo wpływają na to, jakimi ludźmi jesteśmy i jakie decyzje podejmujemy. Czasem, mówiąc o Jarosławie Kaczyńskim, diagnozuje się, że jednym z elementów, które go pchają do przodu, są kompleksy, niechęć do drugiego człowieka. To są właśnie te nieprzepracowane emocje. Może gdyby kiedyś w szkole Jarosław Kaczyński przeszedł przez takie lekcje, to teraz nie mielibyśmy społeczeństwa tak mocno nacechowanego negatywnymi emocjami. Jak bronić się przed hejtem i mową nienawiści? Musimy o tym myśleć w trzech obszarach. Pierwszy obszar jest obszarem osobistym. Trzeba po prostu lubić samego siebie. Wtedy mowa nienawiści tak bardzo nas nie dotyka i łatwiej poradzić sobie z emocjami. Kolejnym obszarem jest edukacja. Trzeba ludzi edukować i mówić im o szacunku do drugiego człowieka. Ale sami też musimy być świadectwem tego szacunku. Na poziomie formalnym z mową nienawiści trzeba walczyć prawnie. Mam oczekiwania wobec policji i prokuratury, że będą ścigać tych, którzy się mową nienawiści posługują. Nie można pozwolić, żeby mowa nienawiści pozostała bez reakcji. To dlatego złożyła pani pozew przeciwko Romanowi S., który w dość niewybredny sposób komentował kobiety biorące udział w czarnym proteście, mówiąc, że ""nie wie, kto to rucha""? Zawsze trzeba reagować na chamstwo i agresję. Złożyłam pozew, dlatego że zarówno ja, jak i inne uczestniczki ""czarnego protestu"" nie usłyszałyśmy słowa ""przepraszam"". A to nie był jedyny przypadek, kiedy Roman S. obrażał, hejtował i poniżał uczestników debaty publicznej. Uważam, że powinien ponieść tego konsekwencje. *** *** Klaudia Jachira, kandydatka KO do Sejmu, przekroczyła granice, fotografując się na tle pomnika Armii Krajowej z napisem ""Bóg, Honor, Ojczyzna"", stając obok osób trzymających transparent ""Bób, Hummus, Włoszczyzna, Vege""? Jestem przekonana, iż celem tego manifestu nie była obraza członków AK. Raczej przypomnienie nam, jak łatwo ta narodowo-socjalistyczna strona naszej sceny politycznej posługuje się hasłami ""Bóg, honor, ojczyzna"" , a jednocześnie depczą te hasła, odmawiając wolności innym. Uważam, że zagrożenie pojawia się tam, gdzie słowa ""Bóg, honor, ojczyzna"" są razem ze swastykami malowane na T-shirtach 20-latków, którzy najpierw idą z tymi pięknymi hasłami na ustach, a potem organizują ustawkę na autostradzie i robią wojnę między gangami. Pójdzie pani w sobotę we wrocławskim Marszu Równości? Pójdę, a nawet pójdziemy. Chciałabym, żeby ten marsz był silnym manifestem. To jest marsz osób, dla których ważne są wolności obywatelskie, otwartość i tolerancja. Ten manifest ma pokazać, że nie zgodzimy się na kierunek, w który pcha nas PiS. Nie będziemy samotną wyspą w Europie, która nie rozumie nic, co liczy się w XXI wieku. Marsz Równości to nie jest wyłącznie marsz na rzecz osób o innej orientacji seksualnej, ale chciałabym, abyśmy o nich cały czas pamiętali. To grupa społeczna, która jest w tej chwili w Polsce realnie zagrożona, nie tylko na poziomie prawa, ale też bezpieczeństwa osobistego. Mam głęboką obawę, iż przy mowie nienawiści, która się wylewa nie tylko ze strony rządzących, ale też ze strony Kościoła katolickiego, wystarczy impuls, by wyzwolić agresję fizyczną. Prezydent Wrocławia Jacek Sutryk poparł Marsz Równości. Powinien także w nim pójść? Namawiałabym bardzo gorąco prezydenta Jacka Sutryka, który jest odważnym prezydentem, aby pojawił się na czele tego marszu. Wiem, że dla niego takie wartości, jak wolność, równość i tolerancja, są tak samo ważne jak dla większości wrocławian. Szczególnie przed tak ważnymi wyborami jego obecność byłaby bardzo potrzebna. *** *** Co panią oburza w działalności Kościoła? Zaangażowanie polityczne. Mam świadomość, iż Kościół jest ważny dla wielu ludzi, którzy potrzebują wiary i potrzebują Kościoła do realizacji tej wiary. Kościół powinien pozostawać jednak w sferze prywatnej. W Polsce, ze względów historycznych, rola Kościoła jest nieco inna. 30 lat po 1989 r. Kościół powinien jednak wycofywać się z życia publicznego, a jest zaangażowany wyłącznie po jednej stronie. Obok Telewizji Publicznej jest to w tej chwili najlepsza tuba propagandowa PiS-u. Czym dla pani jest dziś patriotyzm? Patriotyzm jest zaangażowaniem w życie publiczne. Nie oznacza to jedynie zaangażowania w politykę partyjną. To także uczestniczenie w wyborach, debatach publicznych, a także rzetelna praca, płacenie podatków, czy szacunek wobec swoich sąsiadów. Polska nie jest samotną wyspą na wzburzonym morzu, dlatego polski patriota rozumie, jak ważne są dobre relacje sąsiedzkie, jak istotna jest obecność w Unii Europejskiej. Polski patriota to ktoś, kto myśląc o Polsce za 20, czy 30 lat, widzi Polskę wśród krajów rozwiniętych, które są w stanie sprostać wyzwaniom demograficznym, globalnym, ekologicznym, a nie ktoś, kto się tych wyzwań boi. A pani, jaką widzi Polskę za 20, 30 lat? Odpowiem panu po wyborach. Wkurza się pani, gdy ktoś mówi albo pisze o pani jedynie w ujęciu ""żona Frasyniuka""? Uśmiecham się i rozumiem, skąd to się bierze, bo przecież jestem żoną Władysława Frasyniuka, który jest osobą powszechnie rozpoznawalną, aktywną w życiu publicznym i lubianą. Nie ukrywam jednak, że mam swój charakter i swój plan na siebie. Jestem samodzielna i aktywna zawodowo. Długofalowo mam nadzieję, że ta ""żona Frasyniuka"" będzie po przecinku, a najpierw będzie moje imię i nazwisko. Dużo rozmawiacie w domu o polityce, o tym co było, co jest, co będzie? Codziennie. Denerwuje nas to, co się dzieje w tej chwili i martwimy się o to, co będzie w przyszłości. Oboje mamy absolutne przekonanie, iż nie można zamykać oczu na politykę. Rozumiemy, że obecna polityka jest męcząca i rozumiemy głosy ludzi, którzy mówią, że ich polityka nie interesuje. To jednak błąd. Zawsze ta polityka nas dopadnie – albo podczas choroby, gdy się okaże, że się nie można dostać na SOR, albo w przypadku ""ozusowania"" naszej pensji, albo też w przypadku, gdy nasze dziecko dostanie się lub nie do danego żłobka. Czy czas Władysława Frasyniuka w polityce już minął? Wydaje mi się, że w partyjnej tak, choć najlepiej zapytać o to wprost Władysława Frasyniuka, bo nie ma nic gorszego niż żona odpowiadająca za męża i mąż za żonę. Mąż fantastycznie w tej chwili realizuje kapitał doświadczeń, który ma z czasów ""Solidarności"", z dramatycznego czasu w więzieniu, ale też z pierwszych demokratycznych lat Polski. Wspiera społeczeństwo obywatelskie i wydaje mi się, iż jest to w dzisiejszych czasach najważniejsze. Frasyniuk nie zachęca pani do pójścia w politykę? Jestem w polityce, gdyż jest to czas dla obywateli takich jak ja, którym leży na sercu nowoczesna, wolna i dynamicznie rozwijająca się Polska, i starają się angażować w nią swój kapitał obywatelski. I nikt nie musi mnie do tego namawiać. Chcesz porozmawiać z autorem? Napisz: tomasz.pajaczek@redakcjaonet.pl",Magdalena Dobrzańska-Frasyniuk i Władysław Frasyniuk,
https://wiadomosci.onet.pl/kraj/mariusz-blaszczak-zapytany-przez-sluchacza-radia-maryja-o-wrak-tu-154-wina-tuska/y12wj6b,"Mariusz Błaszczak zapytany przez słuchacza Radia Maryja o wrak Tu-154. ""Wina Tuska""","Wrak Tu-154M jest niewątpliwie własnością polską - powiedział szef MON Mariusz Błaszczak. Zaznaczył, że fakt zatrzymania przez Rosję wraku samolotu jest konsekwencją zaniedbań byłego premiera Donalda Tuska.","W audycji Radia Maryja, której gościem byli prezes PiS Jarosław Kaczyński, szef MON Mariusz Błaszczak oraz szef sztabu wyborczego PiS Joachim Brudziński, słuchacz zapytał polityków, czy wrak samolotu Tu-154M wróci do Polski. Błaszczak powiedział, że wrak ""jest niewątpliwie własnością polską"". - To, co stało się z wrakiem, a więc fakt zatrzymania wraku przez Rosję, jest konsekwencją zaniedbań Donalda Tuska - był wówczas premierem, zlekceważył tę sprawę, bardzo istotną sprawę - powiedział. - Wszyscy pamiętamy, jak się zachowywał, kiedy ta pseudokomisja pani (przewodniczącej Międzypaństwowego Komitetu Lotniczego, Tatiany) Anodiny swój raport przygotowywała - był wówczas na nartach w Austrii czy we Włoszech zamiast pilnować tych spraw, a przede wszystkim przekazał śledztwo Rosji. To jest dokument, który podpisał ówczesny minister spraw wewnętrznych Jerzy Miller o tym, że dowód w sprawie, jakim jest wrak, pozostaje w Rosji. To jest niewątpliwie konsekwencja dzisiejszej sytuacji, to są te decyzje podejmowane wówczas przez Donalda Tuska, ówczesnego premiera i rząd, którym kierował - mówił. - My podjęliśmy inicjatywę, żeby wpłynąć na tę sytuację poprzez Radę Europy i Rada Europy podjęła rezolucję w tej sprawie. Niewątpliwie uważamy, że jest to działanie, które jest właściwie, a więc, żeby na forum międzynarodowym sprawę poruszyć, żeby dopominać się przestrzegania prawa przez wszystkich, którzy są do tego zobowiązani - Rosja także jest do tego zobowiązana - podkreślał. 10 kwietnia 2010 roku samolot Tu-154M z polską delegacją udającą się na obchody 70. rocznicy zbrodni katyńskiej rozbił się pod Smoleńskiem. Zginęło 96 osób, w tym prezydent RP Lech Kaczyński wraz z małżonką Marią oraz wielu wysokich rangą urzędników państwowych i dowódców wojskowych. Wrak samolotu do tej pory znajduje się na płycie lotniska Smoleńsk Północny. Przedstawiciele polskich władz wielokrotnie podnosili kwestię jego zwrotu w rozmowach ze stroną rosyjską. Po raz ostatni 17 maja br. szef MSZ Jacek Czaputowicz poruszył ten temat na spotkaniu z ministrem spraw zagranicznych Rosji Siergiejem Ławrowem. Rosyjski Komitet Śledczy zapewnia jednak, że jego śledztwo w sprawie karnej dotyczącej katastrofy wciąż trwa, wrak samolotu jest dowodem rzeczowym i z tego powodu nie może być zwrócony Polsce.",Mariusz Błaszczak,
https://wiadomosci.onet.pl/kraj/kaczynski-morawiecki-moze-pobije-cyrankiewicza/1jbejxe,Kaczyński: Morawiecki może pobije Cyrankiewicza,"- Mam nadzieję, że Mateusz Morawiecki będzie premierem przez wiele lat. Może pobije nawet Józefa Cyrankiewicza - powiedział Jarosław Kaczyński w Telewizji Trwam. Powtórzył również swoje wcześniejsze twierdzenie, że jedyną alternatywą dla nauczania Kościoła katolickiego jest nihilizm. Stwierdził też, że zapowiadany strajk nauczycieli jest ""demonstracją polityczną i to demonstracją w bardzo niedobrym kierunku"".","Prezes PiS na początku rozmowy wezwał widzów do udziału w nadchodzących wyborach parlamentarnych. - Wiem, że są dobre sondaże, tylko że sondaże wyborów nie wygrywają, wygrywa się je przy urnach - mobilizował. - Jeżeli liczące się siły opozycyjne stworzą wspólny rząd, to z całą pewnością będą dominować ci, co chcą radykalnego zburzenia porządku moralnego i kulturowego w naszym kraju - przekonywał Kaczyński. W jego ocenie Polacy mają do wyboru między ""Polską plus"" a ""Polską minus"". Różnicą ma być wsparcie w polityce socjalnej. Jarosław Kaczyński, odnosząc się do polityki społecznej PiS stwierdził: - Byłem wzywany do tego, aby się wyspowiadać z socjalizmu. Nie jestem socjalistą, opowiadamy się za solidaryzmem społecznym - zadeklarował. Lider obozu Zjednoczonej Prawicy mówił następnie o ""świecie antyfaktów"". - To znaczy jest opisywana przez niechętne nam media Polska, której nie ma. Polska jakiejś dyktatury, autorytaryzmu. Zbliżających się strasznych wydarzeń. Nic takiego nie ma, nie było i nigdy nie było najmniejszego zagrożenia - zapewnił prezes PiS. W dalszej części rozmowy odniósł się do politycznej przyszłości szefa rządu. - Mam nadzieję, że Mateusz Morawiecki będzie premierem przez wiele lat. Może pobije nawet Józefa Cyrankiewicza - oznajmił. Polityk ten był pięciokrotnym premierem Polski w latach 1947-1952 oraz 1954-1970. Funkcję tę sprawował najdłużej w historii. - Nawet jeżeli ktoś nie ma łaski wiary, to mimo wszystko musi sobie zdawać z tego sprawę, że w Polsce wybór jest między tym, co naucza Kościół, a tym co jest w gruncie rzeczy głoszonym wprost nihilizmem - powiedział prezes PiS. O tym, że ""poza Kościołem jest tylko nihilizm"", Kaczyński mówił wcześniej podczas konwencji programowej w Lublinie 7 września. Wyraził również nadzieję, ""że ci, którzy chcą, żeby katolicka Polska przestała istnieć przegrają i że to będzie początek ich ostatecznej klęski"". Strajk nauczycieli się nie uda - co do tego nie ma żadnych wątpliwości - mówił w środę prezes PiS Jarosław Kaczyński. Ocenił on, że planowany na 15 października protest ""nie ma realnych celów odnoszących się do interesów nauczycieli"". W środę prezes ZNP Sławomir Broniarz poinformował, że 15 października nauczyciele zaczynają bezterminową akcję protestacyjną - strajk włoski - polegający na wykonywaniu tylko tych czynności, które są opisane w przepisach prawa oświatowego. Jak wyjaśnił, nie będą realizowane m.in. wycieczki szkolne, zajęcia organizowane w dniu wolnym od pracy, sporządzanie sprawozdań z pracy dydaktycznej szkoły. POLECAMY: Nauczyciele będą strajkować po włosku. Co czeka uczniów i rodziców? Prezes PiS ocenił, że ZNP ""występuje dziś jako część sojuszu skierowanego przeciwko Prawu i Sprawiedliwości, przeciwko dobrej zmianie i przeciwko temu wszystkiemu o czym żeśmy mówili - przeciwko polskim wartościom, całej tej polskiej konstrukcji społeczno-moralnej, która ma być zniszczona i tak też trzeba rozumieć zapowiedzi tego włoskiego strajku"". - To chodzi o to, że jeśli my wygramy, to żeby natychmiast w Polsce zaczął się jakiś niepokój, choćby taki, jak poprzez włoski strajk - podkreślał Kaczyński i zaznaczył, że spokój w Polsce będzie. - Ten strajk się nie uda - co do tego nie ma żadnych wątpliwości - zapewnił. Kaczyński mówił również, że nauczycielom zostały wyraźnie podwyższone pensje. - Z całą pewnością ten proces podwyższania pensji nauczycieli będzie trwał wraz z rozwojem kraju i wraz z tymi wszystkimi mechanizmami, które my uruchamiamy - mówił. Zaznaczył też, że w momencie, kiedy pensja minimalna będzie wynosiła 4 tys. zł, to ""z całą pewnością nauczyciel będzie zarabiał dużo, dużo więcej"". - To jest strajk, który nie ma realnych celów odnoszących się do interesów nauczycieli, tylko po prostu jest pewną demonstracją polityczną i to demonstracją w bardzo niedobrym kierunku - mówił Kaczyński. - My generalnie mamy wielką niechęć do tego, żeby w jakikolwiek sposób ograniczać prawa obywateli, nawet tych, z którymi się nie zgadzamy. (...) Polska musi być krajem wolności, a wolność to znaczy, że ci, z którymi się nie zgadzamy, też mogą swoje poglądy demonstrować. (...) Nie ma praktycznie możliwości wprowadzania tutaj zakazów ani nie ma też z naszej strony intencji, żeby prawo do demonstracji - jedno z podstawowych praw obywatelskich - było ograniczane - powiedział Kaczyński na antenie Radia Maryja. Odnosząc się do marszów środowisk LGBT i - jak stwierdził jeden ze słuchaczów radia - ""obnażania się na nich"", prezes PiS stwierdził, że takie zachowanie jest skandaliczne i ma nadzieję, iż takie incydenty są odnotowywane. - Gdybyśmy chcieli interweniować od razu i używać siły, to osiągalibyśmy ten cel, który jest założony przez organizatorów tych marszów. Chcą siebie przedstawić jako ofiary - podkreślił. Prezes przyznał, że zdarza się, iż takie marsze są atakowane albo próbuje się je rozpędzać. - Tu się na to zgodzić nie możemy. Musimy chronić obywateli, bo może dojść do jakichś drastycznych wypadków, do ciężkich pobić, w skrajnych wypadkach jeszcze dalej idących wydarzeń i policja ma obowiązek temu zapobiegać - zaznaczył. - My jesteśmy państwem demokratycznym i tylko w opowieściach naszych wrogów my chcemy w Polsce oprymować kogoś, ograniczać demokrację czy wolności obywatelskie - dodał. Według prezesa PiS, to za czasów poprzedników dochodziło do takich przypadków. Wymienił m.in. ""akcję widelec"", w której - jak mówił - zatrzymano setki osób bez żadnych podstaw, nad wieloma się znęcano, bo walka z kibicami była jedną z operacji socjotechnicznych ""pana Tuska"". Źródło: Telewizja Trwam, PAP",Jarosław Kaczyński,
https://wiadomosci.onet.pl/tylko-w-onecie/warszawa-robert-gorski-w-siedzibie-pis-chcial-dac-prezent-kaczynskiemu/x4rkqpr,"Robert Górski z wizytą w siedzibie PiS. ""Mam nadzieję, że Polska będzie ładniejsza, niż wnętrze""","Aktor kabaretowy Robert Górski pojawił się przed siedzibą Prawa i Sprawiedliwości przy ul. Nowogrodzkiej w Warszawie, gdzie chciał wręczyć Jarosławowi Kaczyńskiemu swoją książkę pt. ""Jak zostałem prezesem"", opowiadającej o kulisach serialu ""Ucho prezesa"". - Jesteśmy po rozmowie z panią Basią, ale to jak zwykle nic nie znaczy, bo od pani Basi nie tacy jak my się odbijali - żartował przed wejściem do środka.",,,
https://wiadomosci.onet.pl/kraj/wybory-samorzadowe-2019-rafal-trzaskowski-o-500-plus/q7x2hfh,Trzaskowski: samorządowcy są wrogiem nr jeden PiS,"W tej chwili wszystkie instytucje państwa są upolitycznione i używa się ich w walce z opozycją - powiedział prezydent warszawy Rafał Trzaskowski odnosząc się do wątpliwości związanych z wypłatą 500 plus w stolicy. Prezydent stolicy zapowiedział też, że wytoczy proces Rafałowi Ziemkiewiczowi w związku z wpisem publicysty na Twitterze.","Chodzi o poniedziałkowy wpis Ziemkiewicza, w którym napisał m.in. ""Pies cię trącał, @trzaskowski_ BTW: oddaj złodzieju dzieciom ich 500 plus"". Prezydent stolicy mówił ostatnio o braku pieniędzy na wypłaty ""500 plus"" w Warszawie. Jego zdaniem pieniądze z programu są przekazywane przez rząd w ostatniej chwili, a miasto wciąż nie dostało funduszy na wypłatę świadczenia na trzy ostatnie miesiące roku. Prezes PiS Jarosław Kaczyński ocenił na poniedziałkowej konferencji prasowej, że prezydent stolicy ""prowadzi operację, która zmierza do tego, żeby nie wypłacać 500 plus"". We wtorek w TVN24 Trzaskowski zapewnił, że ratusz nie zawiesza wypłat 500 plus. - Wypłacamy te pieniądze. Wszystkie pieniądze zostały wczoraj przelane. Niepokoi mnie to, że rząd przelewa pieniądze w ostatniej chwili powodując chaos i problemy z tym, że pieniądze trzeba wypłacać w ostatniej chwili. Wszystkie samorządy mają ten problem - zaznaczył. Trzaskowski podkreślił też, że stołeczny ratusz od wielu tygodni zwracał uwagę, że rząd powoduje problemy. - Proszę spytać innych samorządów chociażby w Łodzi i innych miastach, które chcą te pieniądze wypłacać wcześniej, że pieniądze są przekazywane w ostatnim z możliwych terminów - dodał. - W tej chwili wszystkie instytucje państwa są upolitycznione i używa się ich w walce z opozycją. Ja sobie spokojnie poradzę z tym, że samorządowcy są w tej chwili wrogiem nr 1 partii rządzącej - zaznaczył. Zapewnił, że ratusz nie ma ""żadnego problemu z 500 plus"". - Popieramy 500 plus. Chcemy tylko wypłacać je w czasie i nie chcemy chaosu - zaznaczył. Podkreślił przy tym, że ostatnie pieniądze na 500 plus zostały przesłane do warszawskiego ratusza 26 września, a - jak dodał - powinny zostać przesłane ""przynajmniej w połowie miesiąca"". Zauważył, że w liście wysłanym w teju sprawie do premiera ""grzecznie"" zwracał uwagę mówiąc o tym, że nie ma w planie dla Warszawy 80 mln zł. - Nie robiłem z tego awantury politycznej tylko domagałem się tego, żeby te wypłaty były szybciej - zaznaczył prezydent stolicy. Trzaskowski odniósł się też do wpisu na Twitterze publicysty Rafała Ziemkiewicza, który przywołując kondolencje, jakie prezydent Warszawy wyraził po śmierci Kornela Morawieckiego, napisał w poniedziałek: - Sądzę, że uczeń prof. Geremka wie doskonale, iż stosując taką frazę w istocie napisał: nie był bohaterem, choć wielu się tak wydawało - i że nie zrobił tego niechcący. Cóż, pies cię trącał, @trzaskowski_ BTW: oddaj złodzieju dzieciom ich 500 plus"". Prezydent Warszawy zapowiedział, ze wytoczy za te słowa proces publicyście. ""Bo wystarczy tych kłamstw i manipulacji - wskazał.",Rafał Trzaskowski,
https://wiadomosci.onet.pl/kraj/program-rodzina-500-plus-spor-kaczynskiego-z-trzaskowskim/6sln03c,Spór Kaczyńskiego z Trzaskowskim o 500 plus,"- To jest zapowiedź tego, co będzie się działo z tym wielkim programem społecznym, jeżeli nasi przeciwnicy przejmą władzę - ocenił dziś prezes PiS Jarosław Kaczyński, odnosząc się do słów prezydenta stolicy o braku środków na wypłaty ""500 plus"" w Warszawie. Do słów prezesa PiS odniósł się już prezydent Warszawy Rafał Trzaskowski.","Jarosław Kaczyński zapewniał, że władzom Warszawy przekazano środki potrzebne do wypłaty świadczenia ""Rodzina 500 plus"". Ocenił, że nie ma żadnych przeszkód do wypłaty, a ""jest tylko polityka"". - Polityka, która ma dwa aspekty. Ten najbardziej doraźny, odnoszący się do warszawskich rodzin, warszawskich dzieci. Ten odnoszący się do podobnych działań w różnych częściach Polski, przy czym to są działania z reguły samorządowców z Platformy Obywatelskiej, a jeżeli chodzi o wypłaty dla rolników - także z PSL-u - powiedział Jarosław Kaczyński. Dodał, że jest to ""także ten aspekt, który się odnosi do przyszłości"". - To jest po prostu zapowiedź tego, co będzie się działo, jeżeli nasi przeciwnicy przejmą władzę, co będzie się działo z tym wielkim programem społecznym, który zrealizowaliśmy i który będziemy w dalszym ciągu kontynuować i rozwijać. Być może to jest w ogóle próba, która ma sprawdzić, w jaki sposób Polacy, polskie rodziny na to reagują - powiedział prezes PiS. Prezydent stolicy Rafał Trzaskowski mówił w ostatnim czasie o braku środków na wypłaty ""500 plus"" w Warszawie. Jego zdaniem pieniądze z programu są przekazywane przez rząd w ostatniej chwili, a miasto wciąż nie dostało środków na wypłatę świadczenia za trzy ostatnie miesiące roku. ""Proszę nie kłamać, samorządy popierają i realizują 500 plus. Dotąd transze na 500 plus były zapisane w rocznym planie, ale nie zaktualizowano go po rozszerzeniu programu na pierwsze dziecko. To jak z 13. emeryturą na 2020 - prezes obiecuje, a w budżecie nie ma. Gdzie są te pieniądze?"" - napisał Trzaskowski na Twitterze odnosząc się do słów Kaczyńskiego. Minister rodziny Bożena Borys-Szopa wskazywała zaś, że ""zgodnie z ustawą transze finansowania programu 500 plus odbywają się w miesięcznych przekazach środków pieniężnych na konta samorządów"". - Już 19 września na konto samorządu warszawskiego zostało skierowane 160 mln zł. Następne transze, o które wnioskował pan prezydent Warszawy, zostały skierowane do miasta niezwłoczne - zapewniła szefowa MRPiPS. O tym, że brakuje pieniędzy na wypłaty 500 plus w Warszawie, pisał m.in. ""Dziennik Gazeta Prawna"". Jak podkreślała gazeta, władze miasta twierdzą, że otrzymują za mało pieniędzy od rządu i apelują o zwiększenie dotacji. Z kolei rząd odpowiada, że pieniądze są wypłacane samorządom na czas, a wina leży po stronie miasta. Trzaskowski był pytany dziś o to, skąd biorą się problemy z wypłatą 500 plus. Odparł, że rząd wszystkim samorządom przekazuje pieniądze ""w ostatniej chwili"". - Ja nie rozumiem, dlaczego nie można było przekazać pieniędzy na cały rok - mówił. Jak dodał, miasto dostało pieniądze na wrzesień i zostaną one wypłacone ""natychmiast"". - Ale dalej nie ma pieniędzy na październik, listopad i grudzień - dodał. Dopytywany, jakiej kwoty brakuje, odpowiedział, że informował rząd o tym, iż potrzebne będzie 1,5 mld zł. - Dostaliśmy 770 milionów, dostaliśmy pieniądze tylko do sierpnia - mówił. Kierownictwo resortu rodziny, pracy i polityki społecznej wystosowało do prezydenta Warszawy Rafała Trzaskowskiego pismo, w którym podkreśla, że – zgodnie z informacją Mazowieckiego Urzędu Wojewódzkiego – ""wszystkie środki na realizację świadczeń we wrześniu zostały przekazane do 19 września tego roku"" w wysokości wnioskowanej przez prezydenta Trzaskowskiego. Poinformowano, że dotyczy to zarówno zapotrzebowania zgłoszonego przez miasto w wysokości ok. 67 mln zł (wniosek z 26 sierpnia), jak i kolejnego zwiększenia zapotrzebowania na wypłatę świadczeń ""500 plus"" w wysokości 35 mln zł (wniosek z 10 września). Jednocześnie resort rodziny zwrócił uwagę ""na rażące nieprawidłowości występujące po stronie podległych prezydentowi Warszawy służb, które zajmują się przekazywaniem zapotrzebowania na wypłatę świadczeń"". ""W ponad 3-letniej historii realizacji świadczenia wychowawczego nie doszło bowiem jeszcze do sytuacji, by gmina po kilku czy kilkunastu dniach kolejny raz zwiększała w tak istotnym zakresie zapotrzebowanie na środki"" – czytamy w komunikacie na stronie resortu. Kierownictwo ministerstwa zwróciło się do władz miasta z prośbą o wypłatę wszystkich należnych świadczeń z programu ""Rodzina 500 plus"" jeszcze w tym miesiącu. ""Wnoszę również o podjęcie działań tak, aby w przyszłości składane przez m.st. Warszawę zapotrzebowanie na środki odpowiadało faktycznym potrzebom. Istotne jest również podjęcie działań w celu przyspieszenia procesu przekazywania środków na wypłaty świadczeń do poszczególnych dzielnic realizujących świadczenia wychowawcze"" – napisał wiceminister rodziny Marcin Zieleniecki. MRPiPS zwraca również uwagę na niższy w Warszawie wskaźnik realizacji programu ""Rodzina 500 plus"" (stosunek liczby złożonych wniosków do liczby zakończonych postępowań). Jak poinformowano, w stolicy wskaźnik ten jest na poziomie 80 proc., podczas gdy w innych największych miastach w Polsce przekracza on 90 proc. (np. Łódź – 95 proc., Kraków – 93 proc., Gdańsk – 92 proc.).",Jarosław Kaczyński,
https://wiadomosci.onet.pl/kraj/posel-ko-sklada-zawiadomienie-do-prokuratury-i-pisze-list-do-prezesa-jaroslawa/6mys52g,Poseł KO składa zawiadomienie do prokuratury i pisze list do prezesa Jarosława Kaczyńskiego,"Artur Gierada złożył do prokuratury zawiadomienie o możliwości popełnienia przestępstwa. Chodzi o incydent, do jakiego doszło w weekend. Nieznani dotąd sprawcy powiesili na drzewie w miejskim parku baner z jego podobizną. Wcześniej odcięli mu głowę i związali nogi. Parlamentarzysta wysłał też w tej sprawie list do prezesa PiS Jarosława Kaczyńskiego.","Jak już informowaliśmy, poseł Artur Gierada, (""czwórka"" na liście Koalicji Obywatelskiej w wyborach do Sejmu w woj. świętokrzyskim) zwołał w sobotę konferencję prasową w parku na jednym z kieleckich osiedli. Wszystko dlatego, że na lokalnym portalu internetowym zobaczył zdjęcie swojego materiału wyborczego – baneru z fotografią w kształcie jego postaci (tzw. stand), który powieszono w parku na gałęzi drzewa. Jego postać miała częściowo odciętą głowę i splątane taśmą nogi. Poseł KO zapewniał wówczas, że o tym zajściu powiadomi śledczych. Dziś złożył zawiadomienie o możliwości popełnienia przestępstwa do Prokuratury Rejonowej Kielce-Wschód. Wcześniej był też na komendzie, gdzie poinformował o kradzieży swoich kolejnych banerów i o tym, że niektórych sprawców widać na monitoringu jednego z osiedli.  - Liczymy bardzo na działania policji i jak najszybsze ustalenie tych sprawców – mówi poseł Artur Gierada. – Kolejny krok należy do prokuratury, która niestety wiemy, że od czterech lat została zupełnie upolityczniona. Prokurator generalny, minister Zbigniew Ziobro jest naszym konkurentem w okręgu świętokrzyskim w tych wyborach. Bardzo nas martwi jego dotychczasowy brak reakcji na to zdarzenie – dodaje. - W moim przekonaniu to nie jest niszczenie materiałów wyborczych, tylko to są groźby karalne, groźby pozbawienia pana Artura Gierady życia. Jeżeli następuje kilkanaście przypadków ucinania głowy podobiźnie pana posła, a spuentowane jest to wszystko tym spektakularnym powieszeniem, to nie ma żadnych wątpliwości, że autor tych niegodziwości chciał dać do zrozumienia, że pan poseł zostanie fizycznie usunięty – podkreśla mec. Edward Rzepka, pełnomocnik posła Gierada i kandydat KO do Senatu RP. Podczas konferencji Artur Gierada przypomniał również, że od blisko dwóch lat śledczy nie postawili zarzutów osobom, które powiesiły wizerunki europosłów PO na szubienicach w Katowicach. M.in. też dlatego postanowił wysłać list do Jarosława Kaczyńskiego. Zwraca w nim uwagę na bezczynność prokuratora generalnego Zbigniewa Ziobry i apeluje do prezesa PiS o ""powstrzymanie fali nienawiści"". ""Pisze do Pana w imieniu obywateli, którzy codziennie padają ofiarami hejtu i nienawiści w Internecie oraz na ulicach Polskich miast, osób których często nie stać na profesjonalną poradę prawną, osób, które w pojedynkę nie są w stanie przeciwstawić się tej ogromnej i bezwzględnej machinie pogardy. Panie Prezesie! Powstrzymajmy to szaleństwo, zanim będzie za późno. Ile razy jeszcze nasze społeczeństwo musi przeżywać tragiczne zbrodnie, dokonywane na tle nienawiści?"" – pisze w liście do prezesa PiS poseł Artur Gierada. ""Apeluje do Pana, nie tylko jako do Prezesa partii rządzącej, apeluję do Pana jako do osoby, która w swoich rękach trzyma obecnie ogromną władzę w kraju. Powstrzymajmy tę falę nienawiści! Ne pozwólmy na to, aby sprawcy tego obrzydliwego czynu czuli się bezkarnie. Po 13 października zakończy się kampania wyborcza, a my wszyscy, jako obywatele jednego kraju będziemy dalej dzielili ze sobą nasz dom, wspólnie pracując na rzecz naszej ojczyzny. Nie możemy doprowadzić do tego, żeby zwolennicy jednej partii traktowali swoich oponentów politycznych jak wrogów, których należy wyeliminować politycznie lub fizycznie – przyszłe pokolenia nam tego nie wybaczą. Proszę Pana Prezesa o to, aby instytucje Państwowe realnie włączyły się w walkę z tego typu haniebnymi czynami w sferze publicznej"" – pisze dalej szef PO w regionie świętokrzyskim. ""Od dzisiaj Panie Prezesie, już nie będzie Pan mógł powiedzieć, że o czymś Pan nie wiedział ,w momencie, w którym przeczyta Pan mój apel, odpowiedzialność za tego typu wstrząsające czyny, spoczywać będzie również na Pana barkach"" – kończy list do Jarosława Kaczyńskiego poseł Artur Gierada.",Poseł KO składa zawiadomienie do prokuratury i pisze list do prezesa Jarosława Kaczyńskiego,
https://wiadomosci.onet.pl/kraj/wybory-parlamentarne-2019-kukiz-apeluje-do-jaroslawa-kaczynskiego/qfq79bp,Paweł Kukiz apeluje do prezesa PiS Jarosława Kaczyńskiego,"- Panie prezesie, jeżeli pan dzisiaj wyjdzie i przysięgnie, że wprowadzi w następnej kadencji mieszaną ordynację wyborczą, (...) weto ludowe w następnej kadencji, to ja rezygnuję z polityki w trybie natychmiastowym - zadeklarował w RMF FM Paweł Kukiz.","Jak przyznał, zamiast w polityce, ""woli być na scenie"". - Dla prezesa Kaczyńskiego nawet na byku jestem w stanie zaśpiewać - stwierdził lider Kukiz'15. Kukiz był pytany w radiu RMF FM, czy wyobraża sobie, że podpisze po wyborach porozumienie z Prawem i Sprawiedliwością, bo szef PSL Władysław Kosiniak-Kamysz i poseł ludowców Piotr Zgorzelski nie wyobrażają sobie koalicji z PiS. - Nie wyobrażam sobie, żeby PiS chciało taką umowę podpisać - odpowiedział lider Kukiz'15. Zaznaczył jednak, że nie jest to czarno-białe. Dodał, że on podpisze umowę z każdym, kto zagwarantuje wprowadzenie postulatów proobywatelskich. - Nie zamierzam wchodzić w alianse z PiS-em w sytuacji takiej, kiedy (prezes PiS, Jarosław) Kaczyński odmawia absolutnie jakiegokolwiek wpisania postulatu demokratycznego - podkreślił Kukiz. - Nie mogę panu powiedzieć, że wykluczam absolutnie, całkowicie koalicję z PiS-em, bo go nie lubię - dodał. Na uwagę, że Kosiniak-Kamysz taką koalicję wyklucza, odpowiedział: ""Ale ja nie jestem Władysławem Kosiniakiem-Kamyszem, ja jestem Paweł Kukiz"". Kukiz zaznaczył, że po wyborach zamierza tworzyć klub z Kosiniakiem-Kamyszem. Prowadzący rozmowę powiedział o hipotetycznej sytuacji, gdzie Koalicja Obywatelska i PiS po wyborach mają taki sam wynik i to od PSL i Kukiz'15 będzie zależało, kto tworzy rząd, a PSL wskazuje, że będzie to KO i lewica. - Jeżeli np. doszłoby do sytuacji takiej, że Platforma Obywatelska jak najbardziej chce zaakceptować zmianę ordynacji wyborczej, referenda, e-voting, sędziów pokoju, natomiast (szef SLD) Włodzimierz Czarzasty nie chce zaakceptować zmiany ordynacji, to wówczas zostaję posłem niezależnym, bo jestem przekonany, że Kaczyński nie zaakceptuje żadnego z postulatów proobywatelskich, ponieważ z nim o tym rozmawiałem. Wątpię, żeby w ciągu kilkunastu dni zmieniło się jego podejście do tak fundamentalnych spraw - odpowiedział polityk. Źródło: RMF FM, PAP",Paweł Kukiz,
https://wiadomosci.onet.pl/kraj/wybory-parlamentarne-2019-jaroslaw-kaczynski-wolnosc-w-europie-sie-cofa/3v6b2rg,Kaczyński: wolność w Europie się cofa,"- Wolność w Europie się cofa; Polska musi pozostać wyspą wolności - powiedział prezes PiS Jarosław Kaczyński podczas konwencji partii w Koszalinie. Jego zdaniem, należy odrzucić próbę narzucania czegoś, co jest obce Polakom.","Podczas niedzielnego spotkania wyborczego w Koszalinie prezes PiS zwrócił uwagę, że w niektórych mediach pojawiają się zarzuty prowadzenia przez rząd nieodpowiedzialnej polityki gospodarczej. - Chciałem powiedzieć, że wszystkie te opowieści, które opierają się na sączeniu takiego przeświadczenia, że my prowadzimy jakąś politykę rozdawnictwa, politykę nieodpowiedzialną, są całkowicie bezpodstawne - oświadczył Kaczyński Prezes PiS zwrócił też uwagę, że w ostatnich dniach Agencja Fitch utrzymała rating Polski na poziomie ""A-"". ""Jednocześnie agencja podkreśliła, że nasza gospodarka opiera się na mocnych podstawach, silnym systemie bankowym i rozsądnej polityce gospodarczej"" - wskazał Kaczyński. - Tak, my prowadzimy rozsądną politykę gospodarczą i mimo wszystko odnosimy sukcesy - dodał. Kaczyński wskazywał, że przed rządem Zjednoczonej Prawicy ""rządzili tacy, którzy nie traktowali władzy poważnie, a państwo było teoretyczne, tekturowe"". - To było państwo było, jak to mówił mój śp. brat (Lech Kaczyński) słabe wobec silnych, silne wobec słabych, tak to wyglądało i tak wyglądała ta polityka - mówił prezes PiS. Dodał, że obecny rząd potraktował władzę poważnie. - Poważnie rządziliśmy i ci, którzy stali u sterów władzy, u sterów rządu, mówię tu o Beacie Szydło i Mateuszu Morawieckim, bardzo ciężko pracowali i pracują. Bardzo ciężko pracował rząd, pracował klub parlamentarny i to przyniosło efekty we wszystkich właściwie dziedzinach - powiedział. Wskazał, że ""mamy wzrost środków, które służą polityce społecznej, głównie rodzinie"". - To jest ogromny wzrost, o 85 mld zł. O tyle więcej wydajemy w tej chwili na politykę rodzinną. Jesteśmy w tym zakresie w czołówce Europy. (...) Mogliśmy zwiększyć środki na kulturę, oświatę, na siły zbrojne. Mogliśmy uczynić bardzo wiele, po to, by stan polskiego społeczeństwa, polskiego państwa się umocnił - podkreślił prezes PiS. POLECAMY: Kaczyński zapowiada trzynastą i czternastą emeryturę - Każdy musi przyznać, że spełniliśmy to, co żeśmy zapowiedzieli przed wyborami i spełniliśmy także to wszystko, co zapowiedzieliśmy już po wyborach, choćby przed wyborami samorządowymi i europejskimi - mówił Jarosław Kaczyński. - Mamy tę potężną podstawę do dalszych działań, jeśli oczywiście społeczeństwo nas doceni i nam zaufa - stwierdził. - Tą podstawą jest wiarygodność, a wiarygodność to jest fundament demokracji - podkreślił. - Bo cóż znaczy głos obywatela, kiedy tej wiarygodności nie ma, kiedy można obiecać, co się chce, a później robić, co się chce - dopytywał. - Tak naprawdę wtedy demokracja zmienia się w procedurę bez żadnej wartości, bez żadnego materialnego sensu, to jest tylko rytuał, a prawdziwy wpływ obywateli na władzę ma poziom - w skrajnym wypadku - zero, albo niewiele więcej niż zero - stwierdził. - My przedstawiliśmy społeczeństwu pewien plan, później żeśmy go jeszcze uzupełniali (...) i to jest właśnie demokracja - zaznaczył. - Można powiedzieć, że w ciągu tych niespełna czterech lat umocniliśmy nie tylko gospodarkę, rozwinęli potężnie politykę społeczną, umocnili różne elementy naszego państwa, ale także - wbrew temu, co nam ciągle zarzucają - umocniliśmy polską demokrację. A może powiem nawet więcej. Zbudowaliśmy tą demokrację - powiedział Jarosław Kaczyński. Prezes PiS dodał, że wcześniej ""było w tym dużo więcej rytuału niż tego, co jest sensem demokracji, a sensem jest podejmowanie tych najważniejszych decyzji przez obywateli"" - mówił. - Tego sensu przedtem nie było, teraz ten sens jest - podkreślił. - Jeśli spojrzeć na nasz dorobek, a naprawdę jest poważny, to trzeba też zapytać co dalej. To jest pytanie, które ma dzisiaj podstawę właśnie w tej wiarygodności. Oczywiście nikt nie jest w stanie przewidzieć wyniku wyborów, ale mamy tą wiarygodność i to wynika ze wszystkich badań - mówił. Dodał, że tylko zapowiedzi Prawa i Sprawiedliwości ""są traktowane przez społeczeństwo poważnie"". POLECAMY: Sondaż: Polacy chcą debaty Kidawy-Błońskiej z Kaczyńskim lub Morawieckim Kaczyński w swoim wystąpieniu w Koszalinie podkreślił, że ""naszym obowiązkiem jest powiedzieć polskiemu społeczeństwu o tym, co planujemy na przyszłość. Za czym mają się opowiedzieć, jeżeli zechcą nas poprzeć"". - Uznaliśmy, że możemy spojrzeć dalej, nie tylko o cztery lata dalej, ale o więcej, 12 lat dalej. Uważamy, że w tym czasie możemy stworzyć w Polsce zupełnie nową jakość, polską wersję państwa dobrobytu - stwierdził prezes PiS. - Państwo dobrobytu to nie tylko pełne kieszenie, ale także pewna struktura społeczna, mechanizm społeczny, który dzieli sprawiedliwie owoce pracy społeczeństwa. Nie dopuszcza do tego, by sfera nędzy była czymś więcej niż patologicznym marginesem. Mechanizm, który daje szanse ludziom niezależnie od tego w jakiej grupie społecznej się urodzili i w jakim regionie się urodzili. Dopiero wtedy, kiedy wszystkie te warunki są spełnione, możemy mówić o państwie dobrobytu i takie państwo chcemy stworzyć - dodał. - Nam chodzi o to, żeby państwo dobrobytu było państwem dobrobytu w tym potocznym znaczeniu tzn., żeby Polacy żyli na wysokim poziomie – wyjaśnił Kaczyński podczas niedzielnego spotkania wyborczego w Koszalinie. Jak tłumaczył, chodzi to, żeby ""ten poziom nie był gorszy niż przeciętna Unii Europejskiej"". - To jest pierwszy cel. A nam do niego jeszcze dość daleko. Mamy 71 proc. PKB Unii Europejskiej – przypomniał. Zdaniem Kaczyńskiego Polacy powinni żyć na poziomie bogatego państwa europejskiego takiego jak np. Niemcy. - Taki cel jest dzisiaj realny – ocenił prezes PiS i zadeklarował, że trzeba go zrealizować szybciej. - Może nie dużo szybciej, bo cudów nie ma, ale przynajmniej trochę szybciej trzeba osiągnąć ten poziom, który pozwoli Polakom uważać, że żyjemy w kraju takim samym, jeśli chodzi o dochód jaki jest na Zachodzie od naszych granic - zauważył. POLECAMY: Kaczyński: Polacy zdecydują, w którą stronę pójdziemy Podczas przemówienia na spotkaniu wyborczym Kaczyński ocenił, że ""mamy czas wielkiego ataku na same fundamenty naszej cywilizacji"". - Na pierwszym miejscu jest ochrona rodziny, zwykłej rodziny i dzieci przed demoralizacją. Musimy tego bronić - wskazał prezes PiS. Jak mówił, ""w Polsce zdarza się, że próbuje się zmuszać pracowników pewnych wielkich przedsiębiorstw, żeby uczestniczyli w imprezach, które są całkowicie sprzeczne z ich osobistymi poglądami"". Dodał, że należy z tym walczyć. Zdaniem Kaczyńskiego, ""wolność w Europie i USA cofa się"". - Ale czy my musimy temu ulec (...)? Polska musi pozostać wyspą wolności - oświadczył. - My próbę narzucania nam czegoś, co jest Polakom obce odrzucamy. Odrzucamy mając jednocześnie plan, którego podstawą polityczną jest nasza wiarygodność, a podstawą w szerszym zakresie, także ekonomicznym, jest to wszystko, co zdołaliśmy zdziałać w ciągu ostatnich kilku lat - wskazał prezes PiS. Mamy taką cechę, że potrafimy i to jest część naszej wiarygodności - mówił Kaczyński o Prawie i Sprawiedliwości. Szef PiS zapewnił jednocześnie, że ""odważne zapowiedzi"", które przedstawia w imieniu partii Prawo i Sprawiedliwość, ""są oparte na mocnych przesłankach i zostaną spełnione"". Zastrzegł jednak, że jest jeden warunek. - 13 października musimy wygrać wybory - podkreślił. - Jeden głos może zdecydować o tym, kto zostanie posłem, a kto nie. Tysiąc głosów może zdecydować o tym, czy mamy samodzielną bezwzględną większość w Sejmie, czy też nie mamy - mówił. Podkreślił też, że ""zabieganie o każdy głos jest niesłychanie ważne"". - I to jest wielka prośba do wszystkich, którzy chcą, żeby ta droga, na którą weszliśmy cztery lata temu, była kontynuowana: nie ufajcie sondażom - zastrzegł, podkreślając, że sondaże nie wygrywają wyborów. - Wybory wygrywa się przy urnach - dodał. - Musimy namówić tych, którzy są naszymi zwolennikami - tu badania socjologicznie nie pozostawiają wątpliwości - to jest bezwzględna większość, musimy namówić tych ludzi, żeby poszli do wyborów, żeby nie spali - mówił.",Jarosław Kaczyński,
https://wiadomosci.onet.pl/kraj/malgorzata-kidawa-blonska-apeluje-do-prezesa-pis-o-debate-o-rodzinie/wf1g2c3,Małgorzata Kidawa-Błońska apeluje do prezesa PiS. Chce debaty,"Według Kidawy-Błońskiej powinna to być debata jeden na jeden. - Liderzy PiS unikają debat, nie chcą rozmawiać, ale ponieważ często kierują się opiniami Polaków i sondażami, skoro sondaże pokazują, że tak nam tym Polakom zależy, może (prezes) na tę debatę ze mną się zdecyduje - mówi kandydatka PO na premiera po wyborach.","- Polacy chcą, żeby politycy ze sobą rozmawiali, dlatego apeluję, proszę prezesa Kaczyńskiego, żeby spotkał się i porozmawiał ze mną na tematy, o których mówił w tej kampanii bardzo dużo, czyli o rodzinie, bo wszystkie problemy naszego kraju ogniskują się w rodzinie. To tutaj rozmawiamy o pracy, o zdrowiu, o problemach związanych zwartościami. Polacy oczekują takiej rozmowy - powiedziała Kidawa Błońska po spotkaniu warszawskiego sztabu KO. Według Kidawy-Błońskiej powinna to być debata jeden na jeden. - Liderzy PiS unikają debat, nie chcą rozmawiać, ale ponieważ często kierują się opiniami Polaków i sondażami, skoro sondaże pokazują, że tak nam tym Polakom zależy, może (prezes) na tę debatę ze mną się zdecyduje - dodała. - Te wybory to decyzja i wybór, jaka będzie Polska – czy to będzie Polska, w której nienawiść i podziały będą codziennością, Polska, w której hejt będzie w telewizji publicznej, w której nie będzie szacunku Polaka do Polaka. My takiej Polski nie chcemy, chcemy rozmawiać o Polsce merytorycznie - zadeklarowała. - Po wyborach jedno z nas będzie tworzyło nowy rząd i odpowiadało za losy Polaków, dlatego pokażmy, że o tych ważnych sprawach potrafimy rozmawiać, potrafimy wymieniać poglądy, pokazać, że polityka może wyglądać inaczej - dodała. - Wiem, że te wybory można wygrać, my te wybory wygramy. Niewiele trzeba, żebyśmy mieli doskonały, najlepszy w historii wynik w Warszawie - powiedziała. Zaapelowała do władz PiS o zwrócenie uwagi kandydatom i działaczom zaangażowanym w kampanię, ""aby przestali niszczyć bannery konkurencji"", a do prokuratury i ministra sprawiedliwości, by ""zwrócili uwagę na czyny niedopuszczalne"" jak wieszanie podobizn kandydatów konkurencji na szubienicy. - Taka sytuacja miała już miejsce i nie było mocnej reakcji - powiedziała. Za niewiarygodne uznała sobotnią deklaracją PiS w sprawie ochrony zdrowia, a kwota zaproponowana na modernizację szpitali - jej zdaniem - ""na nic nie wystarczy"". - Przez ostatnie lata szpitale popadły w wielkie zadłużenie z powodu źle zrobionej sieci szpitali i sztywnych kontraktów. Jeżeli mówi się, że przeznacza się dwa miliardy, a już teraz potrzeba czternastu, to znaczy, że to nie jest poważne traktowanie tej sprawy - oceniła. - Nasz program jest wiarygodny. Zaproponowaliśmy skrócenie kolejek do lekarza, szczepienia, program walki z rakiem, my to potrafimy zrobić - zapewniła. Odnosząc się do sprawy prezesa NIK Mariana Banasia wyraziła przekonanie, że jego dymisja nie powinna się odbywać w drodze specjalnie uchwalanej w tym celu ustawy. - Liczę, że nie trzeba będzie zmieniać ustawy, bo nie powinno się zmieniać ustaw pod wpływem jednej osoby, tylko że zwykła uczciwości honor spowodują, że PiS przekona swojego członka, żeby zrezygnował z tej funkcji - powiedziała. Według kandydatki KO ""bardzo dużo czasu zabrało Prawu i Sprawiedliwości, żeby zobaczyć, jaką osobę rekomendowali na tak ważną funkcje w naszym kraju"". Mówiąc o podniesieniu płacy minimalnej powiedziała, że ""wszyscy chcemy, żeby Polacy więcej zarabiali, tylko trzeba to robić z głową"", aby nie odbywało się to kosztem pracodawców i miejsc pracy. - Chodzi o to, żeby stworzyć taki model, żeby opłacało się ludziom więcej płacić i inwestować w firmę. Nasza propozycja do tego dąży - dodała, nawiązując do propozycji obniżenia podatku dla najmniej zarabiających. Pytana o małżeństwa jednopłciowe i adopcję dzieci przez pary homoseksualne powiedziała, że jest ""zwolenniczką tego, żebyśmy wszyscy się szanowali i żeby ludzie mogli żyć tak jak chcą, jeżeli nie robią nikomu krzywdy"". Opowiedziała się za związkami partnerskimi, ""dlatego, że wszyscy ludzie powinni mieć takie same prawa"". Natomiast tematu adopcji w tej chwili nie ma. Najważniejsze w każdej adopcji jest dobro dziecka. Myśląc o adopcji, najpierw pomyślmy o tym dziecku – gdzie żyje, jak żyje i czego potrzebuje"" - zaznaczyła.",Małgorzata Kidawa-Błońska apeluje do prezesa PiS o debatę o rodzinie,
https://wiadomosci.onet.pl/kraj/wybory-parlamentarne-2019-jaroslaw-kaczynski-zapowiada-trzynasta-i-czternasta/qr5ny6n,Kaczyński zapowiada trzynastą i czternastą emeryturę,"- Będzie trzynasta emerytura, chcę to mocno podkreślić; w kolejnym roku, a może i wcześniej, będzie także czternasta - powiedział Jarosław Kaczyński na regionalnej konwencji PiS w Szczecinie. - My chcemy wspierać seniorów - podkreślał.","- Jeśli spojrzeć na te cztery lata i zapytać, jakie jest największe osiągnięcie tych czterech lat, to można powiedzieć tak - wiarygodność - powiedział Jarosław Kaczyński. - To jest ten kapitał, który zdobyliśmy - dodał. - Teraz mieliśmy cztery lata, mieliśmy większość samodzielną w Sejmie i w Senacie, i w związku z tym mieliśmy rozwiązane ręce. Kiedy te ręce zostały rozwiązane, okazało się, że są bardzo sprawne, że zrobiliśmy to, co trzeba - mówił. Prezes PiS zapewnił, że ""zrobiliśmy, co mogliśmy, i będziemy robić dalej w różnych wymiarach"". Prezes PiS podczas konwencji odniósł się do krytyki podniesienia przez rząd płacy minimalnej. Decyzją rządu pensja minimalna wzrośnie od 1 stycznia 2020 r. do 2600 zł. Obecnie płaca minimalna wynosi 2250 zł, a minimalna stawka godzinowa 14,70 zł. Kaczyński podkreślił, że na podwyższeniu minimalnego wynagrodzenia skorzystają nie tylko najmniej zarabiający, ale także pozostali pracownicy. - Idziemy drogą, która ma prowadzić do podwyższenia dochodów Polaków. To nie jest tak, że pensje minimalne to tylko ci, którzy zarabiają najmniej. To jest mechanizm, który naciska na podwyższenie pensji w ogóle. A jeśli do tego dochodzi do sytuacji, w której mamy w Polsce dzisiaj bardzo niskie bezrobocie (...) to jest to mechanizm bardzo sprawnie działający i te cztery lata to pokazały - mówił Kaczyński. - Niektórym to się bardzo nie podoba, mówią, że to nierealne, albo twierdzą wręcz, że to będzie szkodzenie polskiej gospodarce. To jest albo pomyłka, albo też zła wola. Obawiam się, że jeśli chodzi o naszych politycznych przeciwników, którzy biorą udział w kampanii wyborczej, to jest przede wszystkim zła wola - ocenił prezes PiS. Kaczyński mówił, że w następnych latach w Polsce ""musimy uzyskać bardzo duży postęp gospodarczy"". Jego zdaniem można go uzyskać ""tylko wtedy, gdy będziemy mieli postęp także w sferze organizacji pracy i technologii"". Taki postęp - przekonywał - następuje, gdy ""przedsiębiorcy unowocześniają organizacje oraz sięgają po nowe technologie"". Zaznaczył, że przedsiębiorcy robią to, gdy im się to opłaca, a opłaca im się, gdy płace są wysokie. - Administracyjnie tego rodzaju procesów wymusić się nie da, więc jeżeli chcemy się szybko rozwijać, to musimy także szybko podnosić dochody naszych obywateli - zauważył Kaczyński. - Tutaj mamy dwa w jednym, bo podnoszenie dochodów jest samo w sobie dobre i potrzebne, zwiększa też popyt, ale jest potrzebne ze względów społecznych - dodał. Prezes PiS podkreślił, że ""Polacy za mało zarabiają"". Zaznaczył też, że ""udział płac w polskim PKB jest niski, ale z drugiej strony jest to też mechanizm napędzający wzrost gospodarczy i unowocześnianie polskiej gospodarki"". Wskazał, że ""ignoranci i ludzie złej woli tego nie chcą zauważyć, chcą podtrzymać model polskiej gospodarki, który można określić jako postkolonialny - to znaczy gospodarka oparta o tanią siłę roboczą"". Kaczyński przekonywał, że taki model gospodarki trwał w Polsce przez wiele lat. - Trzeba z tym skończyć. My już po części z tym skończyliśmy, ale trzeba skończyć to dużo bardziej radykalnie - przekonywał. POLECAMY: Polityczna sobota. Konwencje czterech ugrupowań - Polska elita ekonomiczna musi być inna, nowa - powiedział Kaczyński. Dodał, że ""w Polsce energiczni, dobrzy, przedsiębiorczy ludzie muszą mieć szansę"". - Biznesmeni też mają przed sobą wiele różnych przeszkód, które można usunąć, i mamy też w biznesie wiele szklanych sufitów, których dobrzy, uczciwi biznesmeni nie są w stanie rozbić i przejść wyżej - mówił prezes PiS. - (Przedsiębiorcy - red.) powinni znaleźć się też bardzo wysoko w tych terenach, zastrzeżonych dzisiaj dla profitentów postkomunizmu, to się musi skończyć - zaznaczył Kaczyński. Prezes PiS mówił, też że ""wolność musi być umocniona w sensie prawnym, odpowiedniego ustawodawstwa"". Zapowiedział, że PiS zaproponuje zmiany w konstytucji. - Będziemy oczywiście proponować zmiany w konstytucji, ale obawiam się, że nasi przeciwnicy są zwolennikami wolności (...) wyłącznie dla siebie. Natomiast tej prawdziwej wolności są przeciwnikami - powiedział Kaczyński. Podczas konwencji w Szczecinie prezes Jarosław Kaczyński zadeklarował, że będzie trzynasta emerytura. ""Chcę to mocno podkreślić, bo wroga propaganda twierdzi, że jej nie będzie. Będzie. A w kolejnym roku, a może i wcześniej, będzie także czternasta"" - powiedział. ""Seniorzy muszą również brać udział w tym postępie, który będzie następował w naszej ojczyźnie"" - zaznaczył Kaczyński. Zwrócił uwagę, że postęp ten ""może być czasem szybszy, jeśli okoliczności zewnętrzne będą sprzyjające, a czasem wolniejszy (...) ale my sobie z tym będziemy dawali radę"". Powiedział również, że Polska będzie szła cały czas do przodu ""w ramach tej naszej wielkiej koncepcji, która jest w tej chwili gotowa, opracowana i odnosi się do wielu dziedzin naszego życia publicznego, społecznego i gospodarczego"". Przed konwencją prezes PiS Jarosław Kaczyński, szef sztabu wyborczego PiS Joachim Brudziński oraz minister gospodarki morskiej i żeglugi śródlądowej Marek Gróbarczyk wraz z delegacją złożyli kwiaty pod pomnikiem Lecha Kaczyńskiego w Szczecinie. POLECAMY: Kaczyński: Polacy zdecydują, w którą stronę pójdziemy - My dążymy do tego, żeby to, co nazywa się zwykle prowincją, tą prowincją tak naprawdę przestawało być (...) My chcemy doprowadzić do większej równości w naszym kraju - mówił. Wyjaśnił, że chodzi o to, ""by ludzie, którzy mieszkają w różnych regionach mieli - przy takiej samej pracy - podobne dochody, a jeszcze w tej chwili tak nie jest, chociaż zbliżyliśmy się do tego"" - wskazał. - I żeby mieli także podobne możliwości w innych sferach, także w sferze bardzo istotnej, na którą kładziemy nacisk - dostępu do kultury - powiedział prezes Prawa i Sprawiedliwości. Kaczyński w swoim wystąpieniu nawiązał też do kwestii ważnych dla polskiej wsi. - Mamy dzisiaj taki stan rzeczy, w którym możemy już naprawdę z bardzo dużą pewnością zapowiedzieć, że polscy rolnicy otrzymają dopłaty do hektara na poziomie europejskim: 260 euro od hektara, teraz jest 200 - zapowiedział prezes PiS. Jak dodał, ""są różne ku temu przesłanki"", a jedną z nich jest - jak podkreślił - ""nasz sukces odniesiony w polityce międzynarodowej"". Wyjaśnił, że chodzi o komisarza do spraw rolnictwa. Jak przekonywał, ""rolnictwu będą służyć także inne posunięcia, odnoszące się zarówno do różnego rodzaju dopłat, np. do paliwa, ale także te, które służą aktywizacji wsi"", jak usprawnienie transportu, program budowy i poprawy dróg lokalnych czy odtwarzanie na wsi i w małych miasteczkach różnego rodzaju instytucji: komisariatów policji, placówek poczty, dworców kolejowych czy PKS-ów. Podczas konwencji w Szczecinie prezes PiS Jarosław Kaczyński mówił m.in. o dostępie Polaków do pracy. - Ważny jest dostęp do pracy o kilkadziesiąt kilometrów od domu - ocenił Kaczyński. Jak przypomniał, ""są przecież takie miejsca w Polsce gdzie w jednym mieście jest tej pracy za mało, a w drugim - trzydzieści, czterdzieści kilometrów dalej, np. w Starachowicach czy Ostrowcu Świętokrzyskim - tej pracy jest w nadmiarze"". W ocenie Kaczyńskiego, aby obywatele mogli z tej pracy korzystać, muszą mieć też dostęp do dobrej komunikacji. - Musi być dobra komunikacja, żeby można było z tej pracy korzystać. Bez tego staje się to trudne, a dla pracujących nieopłacalne - wskazał. - Stąd ten wielki wysiłek, który podjęliśmy i który będziemy kontynuowali, jeżeli chodzi o zmiany, które odnoszą się do mniejszych miast i całej wsi - zadeklarował. - Zmieniło się już sporo, a zmieni się jeszcze więcej przez następne cztery lata, jeśli społeczeństwo nam zaufa. W całej Polsce, ale również tutaj, na ziemiach zachodniopomorskich - zadeklarował. Kaczyński podkreślił przy tym, że zachodnie Pomorze, jego status i jego rozwój to polska racja stanu. POLECAMY: Kosiniak-Kamysz o swoim programie: tego Polacy oczekują, takie są wyniki badań, które przeprowadziliśmy - Nigdy nie może być w Polsce tak, że ktoś kto powie, że z pary dwóch mężczyzn nie może być dzieci, albo że na świecie ludzie rodzą się kobietami lub mężczyznami, albo że pewne praktyki w stosunku do dzieci np. bardzo wczesna seksualizacja są szkodliwe, będzie ponosił z tego powodu jakiekolwiek negatywne konsekwencje. Mówienie prawdy to jest coś co powinno być nagradzane, a nie karane - powiedział prezes PiS. Jak dodał, ""mamy prawo domagać się od naszych politycznych konkurentów jasnych deklaracji w tej sprawie"". - W żadnym razie nie będziemy tego rodzaju poglądów, tego rodzaju dążeń, afirmować i realizować - powiedział.",Jarosław Kaczyński,
https://wiadomosci.onet.pl/kraj/jaroslaw-kaczynski-podczas-wyborow-podejmiemy-decyzje-o-charakterze-ustrojowym/3f34epe,"Kaczyński: Polacy zdecydują, w którą stronę pójdziemy","- My Polacy, bardzo niedługo, bo już za dwa tygodnie podejmiemy decyzję o charakterze ustrojowym, decyzję co do tego, jaki ustrój będzie panował w naszym kraju - mówił prezes PiS Jarosław Kaczyński podczas konwencji PiS w Zielonej Górze.","Prezes PiS podkreślił, że 13 października ""Polacy zdecydują, w którą stronę pójdziemy"". - Czy w tę, która została wyznaczona przez rządy PiS, czy w tę, która była w różnych wersjach, z pewnymi korektami prowadzona począwszy od 1989 r. A symbolicznymi nazwiskami są tu: Leszek Balcerowicz, czy też kolejni premierzy z SLD - mówił prezes PiS. Podkreślił, że decyzja ta nie donosi się tylko do tego kto rządzi. - To oczywiście jest zawsze bardzo ważne, ale w tym wypadku, my Polacy podejmiemy bardzo niedługo, za dwa tygodnie decyzję o charakterze ustrojowym. Decyzję co do tego, jaki ustrój będzie panował w naszym kraju - powiedział prezes PiS. Zaznaczył, że nie chodzi tu o ustrój w znaczeniu konstytucyjnym, bo ten nie ulegnie zmianie, chyba że PiS uzyska konstytucyjną większość. - To określenie odnosi się do pewnego mechanizmu społecznego, który funkcjonuje w społeczeństwie, który rozdziela różnego rodzaju dobra, począwszy od dóbr materialnych, skończywszy na dobrach kulturowych, w wreszcie na prestiżu, na tym, jak poszczególni ludzie i grupy społeczne są traktowane - wyjaśniał prezes PiS. POLECAMY: Polityczna sobota. Konwencje czterech ugrupowań - Udało się w dużej mierze naprawić nasze państwo, aparat państwowy, który pozwalał na to, by z Polski wyciekały ogromne pieniądze, żeby Polska było eksploatowana - powiedział prezes PiS. - Podjęliśmy próbę, trudną próbę i ryzykowną, ale niezbędnie potrzebną Polsce próbę zmiany ustroju w głębszym tego słowa znaczeniu - nie tego zapisanego w konstytucji, chociaż nas ciągle za rzekome łamanie konstytucji atakowano (...) tylko tego realnie funkcjonującego ustroju społecznego - mówił. - Służyła temu polityka społeczna, która miała wyciągnąć z tego nieszczęścia możliwie jak największą liczbę ludzi - podkreślał Kaczyński. - To zadanie było możliwe do realizacji na początku na takiej zasadzie, którą można scharakteryzować w odniesieniu do odwagi. Bo to było ryzykowne, odważne, to było odrzucenie tej zasady, która obowiązywała wcześniej ""nic nie robimy, ciepła woda w kranie, niczym nie ryzykujemy"". Myśmy zaryzykowali - dodał. Prezes Prawa i Sprawiedliwości Jarosław Kaczyński przemawiając na konwencji w Zielonej Górze mówił o konieczności doprowadzenia do szybkiego rozwoju gospodarczego ""na miarę dzisiejszej Europy"". Dodał, że polityka ta musi być realizowana w taki sposób, by nie oznaczała, iż w Polsce mamy coraz mniej tego co polskie, tylko wręcz odwrotnie. - Ma ta polityka oznaczać, że w Polsce jest coraz więcej własności w polskich rękach. I taką politykę podjęliśmy, podjął ją Mateusz Morawiecki jako wicepremier, minister finansów, później już jako premier i - trzeba powiedzieć - że z bardzo poważnym sukcesem - ocenił. Przytoczył również niedawną ocenę agencji ratingowej Fitch, która - jak wskazał - ""utrzymała nasz wysoki status z zapowiedzią stabilności i scharakteryzowała naszą sytuację gospodarczą jako dobrą, mocną, jednocześnie wspartą rozsądną polityką gospodarczą"". - To bardzo ważne, bo to, że my uprawiamy rozsądną politykę gospodarczą to jest bardzo często kwestionowane. Co więcej, niemała cześć naszych obywateli, tych którzy nas popierają i być może będą na nas głosowali, uważa - nie wiedzieć czemu - że lepszymi specjalistami od gospodarki są nasi konkurenci. To jest dziwne, ale to jest po prostu wmówione - podkreślił Kaczyński. - Poza tym, jak ludzie chodzą w garniturach od Armaniego to wyglądają na dobrych specjalistów, ale - proszę państwa - nie daj nam panie Boże takich specjalistów - dodał.  POLECAMY: Rzecznik rządu zaproponował rodzinie ze spotu KO spotkanie z premierem Morawieckim Kaczyński mówiąc o przemianach w Polsce po 1989 r. ocenił, że powstał wtedy ""system postkomunistyczny"", który miał wszelkie pozory demokracji, ale (...) demokratyczny nie był"". Mówił, że demokracja to system, który musi spełniać ""różne warunki"". - Jednym warunkiem jest to, że są konkurencyjne elity. Natomiast w tamtym ustroju miała być tylko jedna elita - stwierdził prezes PiS. Kaczyński mówił też o tym, że ludzie, którzy krytykowali taki system, ""z jego wszystkimi wadami"", byli nazywani ""oszołomami"" i byli ""eliminowani ze sfery świadomości społecznej"". Mówiąc o licznych wadach ""tamtego sytemu"" Kaczyński stwierdził, że odnosiły się one ""do tego, co można określić jako sprawiedliwość historyczna"". - Ci, którzy szkodzili Polsce przez dziesięciolecia, w okresie PRL-u, nie tylko nie ponieśli z tego powodu kary, ale wręcz przeciwnie, zostali w bardzo wielu wypadkach (...) nagrodzeni. To (była) ta słynna wymiana władzy na własność - powiedział Kaczyński. Dodał, że system stworzony w Polsce po 1989 r był też niesprawiedliwy ""w innym, ważniejszym sensie"". - On (system - red.) stworzył w społeczeństwie ogromną grupę ludzi bez szans, ludzi w ogromnej mierze wykluczonych, a niekiedy zupełnie wykluczonych, ogromne masy bezrobotnych, ogromne masy ludzi, których poziom życia nie tylko się nie poprawił wraz ze zmianą ustroju, tylko się radykalnie pogorszył; tworzył ogromna sferę społecznej krzywdy.(...) Miało to bardzo negatywny wymiar zarówno moralny, jak i społeczny. Szkodziło to społeczeństwu pod każdym względem, począwszy od gospodarczego, a skończywszy na tym, który odnosi się do sfery kultury i poziomu kulturalnego społeczeństwa - wyjaśniał prezes PiS. W jego ocenie, w tamtym systemie, państwo służyło silnym i dlatego było państwem teoretycznym. Przytoczył słowa swojego brata śp. Lecha Kaczyńskiego: ""Było to państwo silne wobec słabych, słabe wobec silnych"". Ocenił, że takie państwo ""nie było w stanie rozwiązywać żadnego problemu społecznego"". - To był system, który Polsce szkodził i szkodził ogromnej liczbie Polaków. Myśmy nigdy go nie akceptowali i zawsze mieliśmy odwagę go krytykować - podkreślił. Prezes PiS w swoim wystąpieniu zaznaczył, że ""niektórzy zarzucają nam rozdawnictwo"". - Rzeczywiście na politykę społeczną idzie teraz osiemdziesiąt kilka miliardów złotych więcej, niż kilka temu - powiedział. - Ale kto tak naprawdę uprawiał rozdawnictwo? - dopytywał. - To ci, którzy pozwalali Polskę okradać na dziesiątki miliardów rocznie, choćby przy okazji VAT-u. To było rozdawnictwo - wyjaśnił prezes PiS. - To było rozdawanie pieniędzy międzynarodowym gangom, bo (...) część tych pieniędzy znajdowała się później poza naszym krajem - wskazał. - My stworzyliśmy naprawdę solidną politykę społeczną. Solidną w skali europejskiej. Poziom wydatków na rodzinę, czyli cztery proc. PKB, które mamy dzisiaj w Polsce, to jest dobry poziom europejski, to ogromna zmiana - wskazał.",Jarosław Kaczyński,
https://wiadomosci.onet.pl/kraj/wybory-parlamentarne-2019-konwencje-pis-ko-psl-lewicy/brt7jzk,Polityczna sobota. Konwencje czterech ugrupowań,"Chcę Polski uczciwej, czystej i dumnej, chcę Polski takiej jak Wawel, a nie jak kamienica prezesa NIK Mariana Banasia - mówiła podczas konwencji Koalicji Obywatelskiej w Krakowie kandydatka KO na premiera Małgorzata Kidawa-Błońska. Dzisiejszy dzień to także konwencje PiS, Lewicy oraz PSL.","Małgorzata Kidawa-Błońska podkreśliła, że w Krakowie, ""w miejscu dawnej polskiej chwały najlepiej widać dzisiejszą zapaść"", do której - według niej - doprowadziły rządy PiS. - Zawsze na tle wielkości wyraźna jest małość, na tle honoru - bezwstydność, na tle prawdy - kłamstwo - przekonywała wicemarszałek Sejmu. Jak oceniła, w Polsce widać przepaść pomiędzy ""Polską naszych marzeń a tym, co widzimy na co dzień"". - My pragniemy Polski uczciwej, w której uczciwość i prawo są na pierwszym miejscu, tymczasem mamy podejrzany hotel na godziny, oszustwa podatkowe i bezczelne okradanie państwa - mówiła Kidawa-Błońska, wskazując na to, że ""obwieszeni złotem gangsterzy są za pan brat z prezesem NIK; siedzą w domu schadzek, czują się bezkarni, a za chwilę ich kumpel będzie kontrolował Polaków i mówił, czy działają zgodnie z prawem"". Pytała też, czy ""człowiek ze złotym sygnetem na każdym palcu ma stać ponad prawem zwykłych ludzi"". - Ja chcę Polski uczciwej, czystej i dumnej, chcę Polski takiej jak Wawel, a nie jak kamienica Banasia - powiedziała Kidawa-Błońska. Wicemarszałek zapewniła, że program 500 plus zostanie utrzymany i nikt też nie podniesie wieku emerytalnego. - Nic, co dane, nie będzie odebrane, gwarantuję to - oświadczyła. Podczas spotkania w hali stulecia Cracovii głos zabrała również europosłanka PO Janina Ochojska. Założycielka Polskiej Akcji Humanitarnej opowiadała o swojej walce z nowotworem - wyznała, że jest już po mastektomii, przechodzi chemię. Jak opisywała, o chorobie dowiedziała się podczas kampanii do Parlamentu Europejskiego, udało się jej wykryć raka na wczesnym etapie rozwoju. Mówiąc o doświadczeniach związanych z terapią zaznaczyła, że nie są to tylko jej doświadczenia, ponieważ co roku u 19 tys. kobiet wykrywa się raka piersi. Ochojska zwróciła uwagę na ogromne koszty leczenia - co prawda leki są refundowane, ale kosztują inne aspekty wychodzenia z choroby, np. rehabilitacja. Poniżające są również, według niej, warunki pracy dla lekarzy. - Jeśli chodzi o stan zdrowia Polaków to Polska jest chorym krajem i musimy to sobie uświadomić - przekonywała Ochojska. Podczas konwencji Lewicy w Olsztynie jeden z jej liderów Robert Biedroń zwrócił się z pytaniem do prezydenta Andrzeja Dudy, dotyczącym ułaskawienia Mariusza Kamińskiego. - Czy ułaskawił go pan, bo stał za tym jakiś gangster? Kto w tym państwie jest na telefon? Kto za wami stoi? Prosimy o wyjaśnienia, dlaczego pan ułaskawił Kamińskiego? Czy zrobił to pan dlatego, że legitymacja PiS chroni tych, co współpracują z gangsterami? Proszę to wszystkim wyjaśnić - mówił Biedroń. - Każde państwo ma swoją mafię, ale jest taki kraj, w którym to mafia ma swoje państwo. Niestety tym państwem jest dziś Polska - stwierdził lider Wiosny. Nawiązując do sprawy prezesa NIK przekonywał, że ""służby specjalne w tym kraju nie działają"". - Na czyim są dziś pasku? Odbijemy nasze państwo z rąk mafii, zmienimy oblicze tej ziemi - mówił Biedroń i powiedział, iż kpiną jest, że ""CBA bada sprawę pana Banasia, ale wyniki kontroli będą po wyborach"". - Służby specjalne nie służą dziś społeczeństwu, ale jednej partii, PiS - podkreślił. Adrian Zandberg w całości poświęcił swoje wystąpienie kwestiom związanym z pracą. Przedstawił szereg propozycji Lewicy m.in. gwarantując pracownikom budżetówki minimalną płacę na poziomie 3,5 tys. zł. Lider partii Razem zapowiedział także całkowite zniesienie umów śmieciowych oraz 100 proc. wynagrodzenie na zwolnieniu chorobowym. - Lewica będzie rządziła tym krajem jak nie za dwa tygodnie, to za cztery lata, ale będzie rządziła tym krajem - mówił na konwencji szef SLD Włodzimierz Czarzasty. - Żądamy od wszystkich polityków normalności, spokoju i pokazania, wokół jakiego tematu chcecie gromadzić całe społeczeństwo – mówił szef Polskiego Stronnictwa Ludowego Władysław Kosiniak-Kamysz na konwencji w Przedborzu (Łódzkie). Lider ludowców wezwał wszystkie ogólnopolskie komitety wyborcze do zaproponowania – podobnie jak zrobiło to PSL-KP w swoim Pakcie dla Zdrowia zawierającym postulaty dot. regulacji systemu ochrony zdrowia w kraju – do wytypowania ""jednego wspólnego tematu, który będzie wyłączony ze sporu politycznego"". - Chcielibyśmy normalności, dyskusji - jak doprowadzić do zmiany w oświacie czy innych dziedzinach, ale musicie wykazać się dobrą wolą, także w realnym działaniu – zaznaczył Kosiniak-Kamysz. - Ci, którzy dziś ubierają się w szaty pokojowe, przez ostatnie lata toczyli ze sobą bratobójczą, polityczną wojnę, która rozlała się na nasze rodziny, na Polskę lokalną. Damy temu tamę, wyłącznie gdy wybierzemy dobrych ludzi - dodał. Prezes PSL zaproponował - nawiązując do postulatu podnoszenia płacy minimalnej - podniesienie kwoty wolnej od podatku. - Chcemy zbudować prawdziwą klasę średnią. Inne partie nie dały rady - przekonywał. Prawo i Sprawiedliwość podczas konwencji w Opolu zapowiedziało realizację ""piątki dla zdrowia"". To m.in. wzrost nakładów, Fundusz Modernizacji Szpitali, pakiet badań kontrolnych dla każdego Polaka i miliard złotych na najnowocześniejsze centrum onkologii w Europie. - Jesteśmy od tego, żeby rozwiązywać problemy, a problemy służby zdrowia to jeszcze kwestia dwóch, może trzech kadencji - mówił prezes PiS Jarosław Kaczyński. W swoim wystąpieniu stwierdził, że ""służba zdrowia musi być powszechnie dostępna i publiczna"". - Przede wszystkim musimy zapewniać każdemu rodakowi opiekę medyczną za darmo - dodał. - Nie pozwolimy, aby służba zdrowia była sferą eksploatacji, w której nie chodzi o pacjenta, tylko o pieniądze - mówił Kaczyński. Jego zdaniem, należy odrzucić pomysł na opiekę zdrowotną jako źródło budowy fortun i kapitału. Prezes PiS apelował również w swoim wystąpieniu o zagłosowanie na jego ugrupowanie 13 października, bo to - jak dodał - jest gwarancją realizacji postulatów programowych PiS. - Żadne sondaże nie wygrały żadnych wyborów. Wybory wygrywa się przy urnach - podkreślił Kaczyński. - Zwyciężymy, ale pracą, bez pracy nie ma kołaczy. Zwyciężymy, jeśli do samego końca, do wieczora 11 października będziemy zabiegać o głosy naszych rodaków i po tym zwycięstwie ta droga do pełnego rozkwitu polskiej służby zdrowia i pełnego rozkwitu naszej ojczyzny będzie otwarta - dodał.","Wybory parlamentarne 2019. Konwencje PiS, KO, PSL, Lewicy",
https://wiadomosci.onet.pl/kraj/sondaz-polacy-chca-debaty-kidawy-blonskiej-z-kaczynskim-lub-morawieckim/v3wth8n,Sondaż: Polacy chcą debaty Kidawy-Błońskiej z Kaczyńskim lub Morawieckim,"Ponad połowa uczestników sondażu SW Research dla ""Rzeczpospolitej"" uważa, że przed wyborami 13 października powinno dojść do debaty kandydatki KO na premiera Małgorzaty Kidawy-Błońskiej z prezesem PiS Jarosławem Kaczyńskim lub premierem Mateuszem Morawieckim.","- Jestem gotowa na debatę, ale ona musi być przygotowana. Rozumiem, że PiS boi się debaty ze mną, boi się prezes Kaczyński rozmowy o wizji Polski. To jest ich sprawa. Ja się takich debat nie boję - mówiła w ubiegłym tygodniu Kidawa-Błońska. Europoseł PiS Patryk Jaki twierdził, że debata liderów PiS i KO byłaby ""zderzeniem rowerzysty z ciężarówką"". - Może to porównanie powinno być lepsze, ale w tej chwili Małgorzata Kidawa-Błońska ma problem, żeby dobrze reprezentować elektorat Platformy, bo 50 proc. tego elektoratu jej nie rozpoznaje. Znajmy proporcje w polityce - dodał Jaki. Jednak z sondażu dla ""Rzeczpospolitej"" wynika, że Polacy chcieliby takiej debaty. Opowiedziało się za nią 57,5 proc. respondentów. Przeciwnego zdania jest 14 proc. ankietowanych. Swojego zdania w tej kwestii nie ma 28,5 proc. osób zapytanych przez SW Research dla rp.pl. - Biorąc pod uwagę wykształcenie najmniej przychylni debacie są absolwenci szkół zawodowych (co drugi z nich jest za tym pomysłem), a najbardziej popierają to osoby z wykształceniem wyższym (63 proc.). Największy odsetek osób uważających, że debata powinna się odbyć znajduje się wśród zarabiających powyżej 5000 zł netto (66 proc.) oraz wśród mieszkańców miast wielkości od 100 do 199 tys. mieszkańców (67 proc.) - komentuje wyniki sondażu Piotr Zimolzak z SW Research.","M. Morawiecki, M. Kidawa-Błońska, J. Kaczyński",
https://wiadomosci.onet.pl/kraj/konwencje-pis-ko-lewicy-psl-polityczna-sobota-relacja/x14ms82,Polityczna sobota. Ostatnie dwa tygodnie kampanii [RELACJA],"Chcę Polski uczciwej, czystej i dumnej, chcę Polski takiej jak Wawel, a nie jak kamienica prezesa NIK Mariana Banasia - mówiła podczas konwencji Koalicji Obywatelskiej w Krakowie kandydatka KO na premiera Małgorzata Kidawa-Błońska. Za nami także konwencja Lewicy.",,Małgorzata Kidawa-Błońska na konwencji KO w Krakowie,
https://wiadomosci.onet.pl/tylko-w-onecie/onet-ujawnia-rzadowi-eksperci-przeciw-radykalnemu-podniesieniu-placy-minimalnej/4rpch2z,Onet ujawnia: rządowi eksperci krytykują kluczową obietnicę PiS,"Onet poznał treść wewnętrznego dokumentu Ministerstwa Finansów. To projekt odpowiedzi na pytanie sejmowej komisji o efekty planowanego podwyższenia płacy minimalnej. Ministerialni eksperci ostrzegają w nim m.in., że jednym z prawdopodobnych skutków zrealizowania obietnicy Prawa i Sprawiedliwości będzie znaczący wzrost cen, a osoby o niskich kwalifikacjach mogą mieć duży problem ze znalezieniem pracy.","– Na koniec 2020 r., czyli za kilkanaście miesięcy, minimalna pensja będzie wynosiła 3 tys. zł. Na koniec 2023 r. minimalna pensja będzie wynosiła 4 tys. zł – zapowiedział Jarosław Kaczyński 7 września w trakcie konwencji PiS w Lublinie. Te dwa zdania rzucone w hali Globus szybko obiegły medialną i polityczną Polskę. To ma być broń atomowa partii rządzącej, która zapewni jej wyborczą reelekcję. Tak jak cztery lata temu, gdy program 500+ sprawił, że Prawo i Sprawiedliwość wyważyło z framugami drzwi prowadzące do władzy. Zapowiedzi wzbudziły entuzjazm działaczy PiS i jej zwolenników. Opozycja i część ekspertów zaczęła alarmować, że taka skala podwyżki podetnie skrzydła sporej części przedsiębiorców, bo to oni będą ponosili koszty tej politycznej obietnicy. Okazuje się jednak, że wątpliwości pojawiły się również w samym rządzie. Dowodem na to jest dokument, który widział Onet. To projekt odpowiedzi na pytanie sejmowej Komisji Gospodarki i Rozwoju o efekty planowanego podwyższenia płacy minimalnej. Analiza została zarejestrowana w wewnętrznym systemie obiegu dokumentów Ministerstwa Finansów. Znamy jej sygnaturę, identyfikator, wiemy też, kiedy prace nad nią się rozpoczęły i kiedy powinny się zakończyć. Nie wiemy, kto jest jej autorem. Znamy natomiast treść dokumentu. Jest ona alarmująca. Eksperci resortu zwracają uwagę, że proponowane podwyższenie płacy minimalnej oznacza, że wyniesie ona 75 proc. prognozowanej mediany płac w 2023 r.: „Byłaby to wielkość niespotykana w krajach rozwiniętych, zarówno współcześnie, jak i w historii. Dlatego też planowana zmiana polityki stanowi eksperyment, którego skutki trudno dokładnie oszacować” – czytamy. Analitycy Ministerstwa Finansów zwracają uwagę na zagrożenie wzrostem liczby osób pracujących w ramach jednoosobowej działalności gospodarczej: „Dotychczasowe badania wpływu płacy minimalnej na polski rynek pracy pokazują, że znaczącym kanałem dostosowań do wzrostu płacy minimalnej była zmiana formy zatrudnienia na umowy cywilnoprawne. W przypadku osiągnięcia przez płacę minimalną ponad 70 proc. mediany wynagrodzeń przepływy do samozatrudnienia mogą być dużo większe niż w przeszłości”. Dodatkowym czynnikiem wypychającym pracowników na samozatrudnienie mają być preferencyjne stawki składek ZUS w pierwszych latach działalności i zapowiedziane niedawno przez premiera Mateusza Morawieckiego powiązanie wysokości tych składek z przychodami jednoosobowych firm. Najbardziej niebezpiecznym skutkiem radykalnego podwyższenia płacy minimalnej ma być – według urzędników resortu finansów – znaczący wzrost cen: „Z jednej strony przedsiębiorcy będą w ten sposób kompensowali sobie wzrost kosztów. Na występowanie takiego efektu wskazują międzynarodowe badania naukowe. Z drugiej strony, część przedsiębiorców może wykorzystywać podwyżkę płacy minimalnej jako pretekst do podniesienia swojej marży. Nabywcy będą mieli trudność z rozróżnieniem, jaka jest rzeczywista przyczyna wzrostu cen”. Dokument wskazuje także na konsekwencje, które mogą dotknąć osoby o niskich kwalifikacjach. Mówiąc wprost, mogą one mieć problem ze znalezieniem pracy. Według ministerialnych ekspertów „osoby młode zarabiające płacę minimalną mają istotnie niższe prawdopodobieństwo powrotu do zatrudnienia po utracie pracy, niż ich rówieśnicy o wyższych zarobkach. Efekt ten jest widoczny od 2008 r., gdy miała miejsce pierwsza duża podwyżka płacy minimalnej. Problem wykluczenia z rynku pracy może być szczególnie dotkliwy w tych regionach, gdzie płace są obecnie niskie, więc relacja płacy minimalnej do mediany płac będzie bliska 100 proc.”. Pytanie, czy opinia w takiej formie w ogóle ujrzy światło dzienne. Dokument został przygotowany na prośbę sejmowej Komisji Gospodarki i Rozwoju. Na najbliższy poniedziałek zwołano jej posiedzenie, którego tematem będą „skutki dla gospodarki a w szczególności dla kondycji małych i średnich przedsiębiorstw zapowiedzianych zmian w składkach ZUS dla przedsiębiorców i podniesienie płacy minimalnej”. Przewodniczący komisji, poseł Jerzy Meysztowicz (Koalicja Obywatelska) potwierdza, że dwa tygodnie temu wysłał do ministerstwa pismo z pytaniem w tej sprawie: – Tak, chciałem się dowiedzieć, czy i jakie rząd ma wyliczenia. Podobne pismo otrzymało ode mnie Ministerstwo Przedsiębiorczości i Technologii – mówi Onetowi parlamentarzysta. Podkreśla, że termin odpowiedzi minął wczoraj. – Żadna korespondencja z Ministerstwa Finansów nie nadeszła – przyznaje.",Prezes PiS Jarosław Kaczyński,
https://wiadomosci.onet.pl/tylko-w-onecie/afera-nik-czy-marian-banas-pozostanie-szefem-nik-po-wyborach/sgvlg41,Czy Marian Banaś pozostanie szefem NIK po wyborach? Radziwiłł odpowiada,"- Wszyscy mówią, że prezes Banaś to człowiek niezwykłej poprawności i uczciwości i jestem przekonany, że jeżeli by się okazało, że jest winny, to nasze środowisko polityczne nie będzie tolerowało tego, że kieruje NIK. Bywało już, że osoba, która nie musiała podać się do dymisji to do dymisji się podawała. Najpierw trzeba wyjaśnić całą sprawę. Jarosław Kaczyński nic do tego nie ma. Sprawa jest badana przez państwowe służby - powiedział w programie ""Onet Opinie"" senator Konstanty Radziwiłł. Chcesz zobaczyć cały odcinek? Kliknij tutaj vod.pl.",,,
https://wiadomosci.onet.pl/kraj/kto-udaje-partie-kaczynskiego/z23meb7,Kto udaje partię Kaczyńskiego?,"Zarejestrowano komitet o nazwie podobnej do partii Prawo i Sprawiedliwość. To już trzeci taki przypadek w Polsce - informuje ""Rzeczpospolita"".","Komitet nazywa się Prawda i Sprawiedliwość dla Polski. Zarejestrował go Paweł Górnik, który ubiega się o miejsce w Senacie w zbliżających się wyborach parlamentarnych. O miejsce będzie rywalizował z obecnym senatorem Grzegorzem Czelejem z PiS i Krzysztofem Kamińskim z Koalicji Obywatelskiej. Wybory parlamentarne 2019 - zobacz więcej artykułów! ""O tym, że skrót nazwy komitetu nieprzypadkowo brzmi PiS, są przekonani politycy partii rządzącej, w tym jej prezes"" - czytamy w ""Rzeczpospolitej"". – Mamy świetnego kandydata na senatora, bardzo sprawdzonego polityka, Józefa Łyczaka. Ale w tym samym okręgu próbuje dostać się do Senatu pod podobnym skrótem, nie może go oczywiście używać, bo jest zastrzeżony, polityk młody, energiczny, ale mający bardzo liczne kłopoty. To jest nadużycie – mówił kilka dni temu we Włocławku Jarosław Kaczyński. Czy nabiorą się na to wyborcy? Prof. Jarosław Flis, specjalista od systemów wyborczych z UJ przekonuje w rozmowie z gazetą, że nie. – Nie mają żadnych szans na zwycięstwo, natomiast mogą uszczknąć trochę głosów osób niezorientowanych. Będzie to działać na korzyść przeciwników PiS, czyli kandydatów paktu senackiego, tworzonego przez partie opozycyjne – ocenia. Więcej w dzisiejszej ""Rzeczpospolitej""",Kto udaje partię Kaczyńskiego?,
https://wiadomosci.onet.pl/kraj/wybory-parlamentarne-2019-jaroslaw-kaczynski-o-rzekomych-teczkach-na-wspolpracownikow/y0fm2wx,"Jarosław Kaczyński o rzekomych ""teczkach"" na współpracowników","Jarosław Kaczyński skomentował sprawę rzekomych ""teczek z hakami"", które posiada na wszystkich swoich współpracowników. - Teczki rzeczywiście są, nawet z czasów PC. Cały czas porządnie prowadzimy dokumentację - tłumaczył. Szef PiS podkreślił, że nie znajdują się w nich żadne tajemnice ani ""haki"". - Polityków, na temat których przychodzą niepokojące informacje, wprost pytam o szczegóły albo proszę o pisemne bądź telefoniczne wyjaśnienia - mówił Kaczyński w wywiadzie dla Polskiej Agencji Prasowej.","Kaczyński został zapytany o zdjęcia teczek, które znajdują się w Biurze Prezydialnym partii. Media donosiły, że znajduje się tam teczka m.in. Daniela Obajtka. - Teczki rzeczywiście są, nawet z czasów PC. Cały czas porządnie prowadzimy dokumentację. Dba o to pani dyrektor Barbara Skrzypek. Archiwa codziennie narastają i są uporządkowane tak, aby można było coś w nich znaleźć. Jeżeli chodzi o prezesa Obajtka, bardzo dużo o nim się pisało, nawet gdy był wójtem w Pcimiu. On sam też dużo do nas pisał, przedstawiał mnóstwo pomysłów - powiedział szef PiS. POLECAMY: Kaczyński z kotem. Beata Mazurek publikuje zdjęcie prezesa z pupilem Dalej tłumaczył, że w teczce znajdują się głównie listy od Obajtka. - One lądują w takiej teczce. Tak samo archiwizujemy inne listy, czy odpowiedzi na nie. Przy okazji, pana Obajtka oceniam bardzo wysoko i mam nadzieję, że wielkie plany, które realizuje, udadzą się z wielkim pożytkiem dla Polski - powiedział Kaczyński. Szef PiS zaznaczył, że codziennie do jego biura przychodzi mnóstwo listów. - Żadnych tajemnic w nich jednak nie ma. Nawet teraz, tuż przed rozmową, dostaliśmy informację w sprawie niebezpiecznego odcinka drogi, na której dochodzi do wypadków śmiertelnych i potrzebna jest ścieżka rowerowa. W takim wypadku interweniujemy, interweniuję od razu, w razie potrzeby odpisuję - przekonywał Kaczyński. POLECAMY: Jarosław Kaczyński: byliśmy i jesteśmy przedmiotem potężnego ataku Kaczyński zaprzeczył, że w teczkach zbierane są jakiekolwiek ""haki"" na współpracowników. - Tabloidy wymyślają różne rzeczy. Nie przypominam sobie, żebym pokazywał komuś jakąś teczkę. Chociaż polityków, na temat których przychodzą niepokojące informacje, wprost pytam o szczegóły albo proszę o pisemne bądź telefoniczne wyjaśnienia. Zwykle są wystarczające - mówił szef PiS w wywiadzie dla Polskiej Agencji Prasowej. Polityk pytany był również o oświadczenie, które wydał prezes NIK Marian Banaś i reakcję opozycji. - Opozycja zawsze się domaga wyciągania konsekwencji wobec innych, ale nie wobec siebie, wobec osób, które mają zarzuty karne. Były prezes NIK Krzysztof Kwiatkowski miał zarzuty, a opozycja niczego się od niego nie domagała. Dlatego, uważam, nie należy traktować tych postulatów opozycji poważnie - skomentował Kaczyński. Jego zdaniem, ""sprawa musi być wyjaśniona do końca"". - Nasza zasada jest prosta: nie ma świętych krów, osłony, wyjaśniamy sprawę. Drugiego Kwiatkowskiego nie będzie. Ale wyjaśniamy sprawę nie na zasadzie, że z góry ktoś jest winien. Jeżeli ktoś – jak Marian Banaś - zabrał co najmniej dwieście kilkadziesiąt miliardów przestępcom, to ma wrogów i ci wrogowie mogą posunąć się do daleko idącej operacji, żeby kogoś takiego skompromitować. - dodał w wywiadzie dla PAP.",Jarosław Kaczyński,
https://wiadomosci.onet.pl/kraj/sondaz-ibris-kampania-wyborcza-ktora-najlepsza/wygc3bs,Sondaż IBRiS dla Interii: czyja kampania wyborcza jest najlepsza?,"Aż 57,1 proc. ankietowanych uważa, że to PiS ma najlepszą kampanię wyborczą. Opozycja? Mniej niż 5 proc.","Na Koalicję Obywatelską wskazało raptem 4,8 proc. ankietowanych, na Lewicę 3,5 proc. - tyle samo co na PSL. Kampania Konfederacji podoba się najbardziej 1,3 proc. badanych. 25,2 proc. badanych nie ma zdania w tej sprawie, a według 4,6 proc. żadna z kampanii nie zachwyca. Badanie zrealizowane zostało metodą telefonicznych, standaryzowanych wywiadów kwestionariuszowych wspomaganych komputerowo (CATI) w dniach 21-22 września 2019 r. na próbie 1100 osób, 18+, reprezentatywnej dla ogółu Polaków.",Jarosław Kaczyński,
https://wiadomosci.onet.pl/kraj/schetyna-o-powiazaniu-funduszy-z-praworzadnoscia-kaczynski-komentuje/vvfzl67,Jarosław Kaczyński dla PAP: wypowiedź szefa PO ws. funduszy unijnych można uznać za antypaństwową,"Chodzi o wypowiedź szefa PO Grzegorza Schetyny o powiązaniu dostępu do funduszy unijnych z praworządnością. Jak dodał Kaczyński, w ocenie Schetyny albo będzie rządzić Platforma, albo Polska nie otrzyma środków unijnych.","Szef PO podczas wizyty w Brukseli oświadczył, że opowiada się za powiązaniem dostępu do funduszy unijnych z przestrzeganiem praworządności przez państwa UE. Jak dodał, temat praworządności będzie poruszany z przyszłą wiceszefową KE ds. wartości Vierą Jourovą. - My jesteśmy zwolennikami bardzo twardego powiązania (dostępu do funduszy z praworządnością - red.), ale to będzie debata grup parlamentarnych, poszczególnych delegacji. Nasze zdanie jest tutaj jednoznaczne - mówił dziennikarzom Schetyna. Jak zaznaczył, nie chodzi o odbieranie środków unijnych państwom członkowskim, ale o to, ""żeby kwestie praworządności były brane pod uwagę przy rozpisywaniu budżetu i wsparcia dla krajów członkowskich UE"". Kaczyński odnosząc się do tej wypowiedzi, ocenił, że w gruncie rzeczy można ją uznać za ""antypaństwową"". - Ze słów pana Schetyny wynika, że albo będzie rządzić Platforma, albo Polska nie będzie otrzymywała środków unijnych. To jest przekroczenie wszelkiego rodzaju granic, politycznej przyzwoitości - podkreślił lider PiS. Kaczyński stwierdził, że w Polsce nie ma żadnego zagrożenia dla praworządności. - To jest wyłącznie twierdzenie opozycji. W gruncie rzeczy to, co powiedział Schetyna, jest żądaniem, by wypłaty dla Polski, dla polskich rolników, polskiej gospodarki zależały od decyzji opozycji. Przy czym z góry wiadomo, jakie to decyzje będą, bo opozycja uważa, że jak nie oni rządzą, to praworządności nie ma - zaznaczył Kaczyński. Tymczasem - jak dodał - sytuacja jest dokładnie odwrotna. - Jak oni rządzą, to rzeczywiście tej praworządności są deficyty i można dać na to mnóstwo przykładów. Kiedy my rządzimy, to owszem sądy, na które nie mamy żadnego wpływu, dosyć często prawo łamią i chcielibyśmy tę sytuację zmienić - podkreślił. - Natomiast jeśli chodzi o tę praworządność, która jest wynikiem intencji władzy czy działań władzy, to tego rodzaju praworządność nie jest naruszana - dodał Kaczyński. Komisja Europejska prezentując w maju ub.r. projekt unijnego budżetu na lata 2021-2027, przedstawiała też propozycję rozporządzenia zakładającego powiązanie wypłaty funduszy ze spełnianiem kryteriów praworządności. W praktyce to mechanizm zakładający, że Bruksela mogłaby zamrozić wypłatę środków unijnych dla kraju, który jej zdaniem łamie zasady rządów prawa. Wprawdzie Parlament Europejski przyjął już stanowisko w tej sprawie, lecz w Radzie UE, w której zasiadają przedstawiciele państw członkowskich, niewiele się dotychczas działo. Sprawująca w pierwszym półroczu przewodnictwo Rumunia, która sama obawia się, że takie narzędzie mogłoby być użyte przeciw niej, nie forsowała prac nad tym projektem. Inaczej do sprawy podchodzą Finowie, którzy przewodniczą Radzie UE w obecnym półroczu. Rząd w Helsinkach uczynił kwestie praworządności jednym z kluczowych zagadnień w swoim planie prac. Na razie jednak państwa członkowskie nie wypracowały stanowiska w tej sprawie. Prace nad budżetem wymagają ogólnej zgody liderów unijnych w sprawie jego wysokości, a tej na razie nie ma. Rząd w Warszawie negatywnie odnosi się do pomysłu powiązania przestrzegania praworządności z budżetem, wskazując, że nie ma do tego podstaw prawnych, a do mierzenia stanu praworządności nie ma obiektywnych wskaźników.",Jarosław Kaczyński,
https://wiadomosci.onet.pl/tylko-w-onecie/celinski-w-programie-tomasz-lis-kaczynski-ma-bardzo-nobliwych-wspolnikow/mj66yf2,Celiński w programie „Tomasz Lis.”: Kaczyński ma bardzo nobliwych wspólników,"- Dla mnie Kaczyński jest jednym z najgorszych polskich polityków, mimo że jest strasznie popularny i wygrywa wybory. (…) Ma bardzo nobliwych wspólników. Praktycznie biorąc, ma za sobą całą Konferencję Episkopatu Polski – przekonuje w programie ""Tomasz Lis."" Andrzej Celiński.",,,
https://wiadomosci.onet.pl/kraj/wybory-parlamentarne-2019-zbonikowski-odgryzl-sie-kaczynskiemu/cqjljbw,Łukasz Zbonikowski odgryzł się Jarosławowi Kaczyńskiemu. Zaapelował o modlitwę,"Włocławski poseł Łukasz Zbonikowski, który chce zostać niezależnym senatorem, zaapelował o modlitwę za Jarosława Kaczyńskiego. W ten sposób skomentował jego słowa, w których prezes PiS zniechęcał do głosowania na jego kandydaturę.","Zbonikowski przez kilka ostatnich lat był zamieszany w aferę obyczajową. Przy ogłaszaniu tegorocznych list wyborczych nie został kandydatem PiS do parlamentu. Postanowił więc kandydować ze swojego rodzinnego Włocławka do Senatu z lokalnego komitetu. Przyjął on nazwę Patrioci i Samorządowcy, co wywołało falę dywagacji, czy ze względu na możliwy skrót tej nazwy nie mamy do czynienia z ""drugim PiS-em"". Kaczyński gościł we Włocławku kilka dni temu na konwencji oryginalnego PiS. Jak cytował go później portal ddwloclawek.pl, powiedział, że dawał Łukaszowi Zbonikowskiemu szanse przez kilka lat, ale on z nich nie skorzystał. - My mamy świetnego kandydata na senatora, bardzo sprawdzonego człowieka, pana Józefa Łyczaka. Pod podobnym skrótem próbuje działać polityk młody, energiczny, ale mający bardzo liczne kłopoty - cytował Jarosława Kaczyńskiego ddwloclawek.pl. - Pan Zbonikowski tworzy szansę dla naszych przeciwników. Tych, którzy chcą, żeby Polska szła wstecz, z powrotem do postkomunizmu. Głos na Łukasza Zbonikowskiego to głos przeciw Prawu i Sprawiedliwości i przeciw Polsce. Włocławski poseł odgryzł się liderowi PiS, zamieszczając długi wpis na Facebooku. Zgryźliwie podziękował mu, że dostrzega w nim młodego i energetycznego polityka, a także zaznaczył, że Kaczyński nigdy z nim nie rozmawiał o jego statusie w partii, a tym bardziej nie dawał mu żadnych szans. Wręcz go unikał. ""Nasz Pan Prezes przybył do naszego Włocławka. Miał szanse zachować się przyzwoicie względem mnie. Kolejny raz z tego nie skorzystał… Módlmy się szczerzej i intensywniej za Pana Prezesa bo przez nas, jego wyznawców, otrzymał tak ogromną władze, że już nie rozróżnia kto jest wrogiem a kto przyjacielem"" - napisał na Facebooku Zbonikowski. I dodał: ""Czemu się mnie tak boicie skoro, podobno jestem nic nie wartym i skompromitowanym politykiem?"".",Prezes PiS Jarosław Kaczyński,
https://wiadomosci.onet.pl/tylko-w-onecie/wybory-parlamentarne-2019-slawomir-nitras-oskarza-kaczynskiego-o-nienawisc/3e7rxwx,"Nitras w ""Onet Rano."": Kaczyński wprowadził w Polsce pierwiastek nienawiści","- Jarosław Kaczyński to przykład absolutnego braku szacunku dla każdego, kto myśli inaczej. Zaraził nienawiścią też instytucje, w tym te poważne, jak Kościół - powiedział w programie “Onet Rano.” Sławomir Nitras.","Polityk KO zaznaczył, że nienawiść ""to dziś codzienność"" i łatwo potrafimy sobie powiedzieć, że się nienawidzimy. - W Stargardzie pewna niewiasta powiedziała, że cieszy się, że mnie widzi, bo ma okazję powiedzieć mi w twarz, że mnie nienawidzi i życzy mi śmierci - powiedział Nitras w rozmowie z Jarosławem Kuźniarem. O szerzenie nienawiści oskarża prezesa PiS. Twierdzi jednak, że działa to na krótko. - Na dłuższą metę ludzie odrzucą tę nienawiść, nie mam co do tego wątpliwości - powiedział w ""Onet Rano."".",,
https://wiadomosci.onet.pl/kraj/jaroslaw-kaczynski-bylismy-i-jestesmy-przedmiotem-poteznego-ataku/zdseb6t,Jarosław Kaczyński: byliśmy i jesteśmy przedmiotem potężnego ataku,"W 2015 r. władzę przejęła ekipa niezwiązana ani z komunizmem, ani z postkomunizmem - powiedział podczas konwencji PiS w Krakowie prezes tej partii Jarosław Kaczyński. Dodał, że ekipa ta ""była i jest ciągle przedmiotem potężnego ataku"".","- W 1989 r. w Polsce upadł komunizm. I nie ma sensu temu przeczyć, upadł, co do tego nie ma żadnych wątpliwości - powiedział Kaczyński. Jak zastrzegł ""jeśli zapytać, co go zastąpiło, to trudno powiedzieć, że to był prawdziwy ustrój demokracji i rynku, czyli taki, którego oczekiwaliśmy"". - To był postkomunizm, specjalna, nieistniejąca nigdy przedtem formacja ustrojowa - powiedział, dodając, że ""jeśli istnieje jedna elita społeczno-gospodarczo-polityczna, to tak naprawdę nie ma demokracji"", bo ""demokracja zakłada istnienie kilku konkurencyjnych, co najmniej dwóch, elit politycznych"". Kaczyński stwierdził, że jedną z sił, która przeciwstawiała się postkomunizmowi, było Porozumienie Centrum, zaś ""PiS wyrosło z Porozumienia Centrum"". - I PiS w 2005 r. po raz pierwszy na krótko zdołało przejąć władzę i podjąć pierwsze kroki zmierzające do zmiany tego systemu, a później w roku 2015 już z bardziej dojrzałymi planami uczyniło to po raz drugi. I to była ta zasadnicza, fundamentalna zmiana. Władzę przejęła nowa ekipa - ekipa, która nie miała nic wspólnego, ani z komunizmem, ani z postkomunizmem - powiedział. Według niego, ekipa ta ""była i jest ciągle przedmiotem potężnego ataku, tak samo zresztą, jak to było w latach 2005-2007"". - Ataku, który w przekonaniu naszych przeciwników powinien być skuteczny, tak jak wtedy, podczas naszej pierwszej próby był skuteczny - dodał szef PiS. - Tylko nasi przeciwnicy jednej rzeczy nie wzięli pod uwagę, że my tym razem będziemy rządzili sami, bez złych sojuszników i że będziemy w stanie i będziemy umieć zrealizować nasz program - podkreślił Kaczyński. - Ta realizacja programu, ta budowa naszej wiarygodności, ta zmiana, mogę chyba zaryzykować to słowo, struktury społecznej, struktury dochodów – to wszystko zbudowało poparcie dla naszej formacji i otworzyło drogę do tego, byśmy dzisiaj mogli z nadziejami, z uzasadnionymi nadziejami zabiegać o kolejne zwycięstwo, o przedłużenie naszej władzy – powiedział Kaczyński. PiS - mówił szef tej partii - odbudowywał historyczną i moralną legitymację państwa polskiego, a także to, co tworzy dumę i spójność narodu. - Odbudowywaliśmy elementarną sprawiedliwość poprzez nasze programy społeczne, poprzez wszystkie zabiegi, które zmierzały także ku temu by rosła w Polsce płaca, by ludziom rzeczywiście żyło się lepiej i to wszystkim ludziom, czy prawie wszystkim ludziom, a nie tylko tym, którzy profitentami poprzedniego systemu - zaznaczył. - Odbudowywaliśmy także to, co można określić jako sprawność rządzenia. Pokazaliśmy, że można. Pokazaliśmy w sposób najbardziej bezpośredni, łatwy do przeliczenia, kwantyfikowalny w sferze finansów publicznych. Pokazaliśmy, że te pieniądze, które miały być gdzieś zakopane, których kazał nam szukać Donald Tusk, te pieniądze, których nie ma i nie będzie - jednak są – mówił. - Nie pozwoliliśmy na dalsze okradanie naszego państwa, ale w gruncie rzeczy naszego narodu, nas wszystkich i to właśnie stworzyło podstawę dla sukcesu w sferze społecznej, ale także w sferze gospodarczej. To także zbudowało nadzieję na przyszłość, nadzieję na dalszy rozwój naszego kraju i to pozwoliło nam także uznać, że już dziś dojrzeliśmy do momentu, w którym możemy sformułować nasz program na kolejne lata, nie na jedną kadencję, ale na dłuższą perspektywę i to jest program budowy polskiej wersji państwa dobrobytu – podkreślał. Kaczyński mówił także, że ""polska gospodarka jest w stanie w stosunkowo krótkim czasie dogonić najpierw przeciętną Unii Europejskiej, czyli takie kraje jak Włochy czy Hiszpania, jeżeli chodzi o PKB na głowę, a z czasem jest w stanie dogonić te bogate kraje"". Dodał, że wśród krajów najbogatsze są Niemcy i ten kraj Polska chce dogonić.  Na konwencji swej partii lider PiS mówił, że sytuacja małych i średnich przedsiębiorstw ""już została radykalnie poprawiona i będzie radykalnie poprawiona dalej"". Nawiązał do przedstawionego Pakietu dla Przedsiębiorców, na który składają się: ulga w ZUS średnio 500 zł dla małych firm; ryczałtowy ZUS bez zmian dla firm o przychodach powyżej 10 tys. zł; podniesienie limitu przychodów dla podatku ryczałtowego i 9-proc. CIT-u oraz ponad 1 mld zł dla inwestorów. - Ponieważ nasza gospodarka rośnie, to te przedsiębiorstwa, tak mocno wspierane, będą coraz większe. Już niedługo będzie to milion euro obrotu, a bardzo niedługo później dwa miliony euro obrotu rocznie. To obejmie wtedy przeszło 90 proc. polskich przedsiębiorstw - wskazał Kaczyński. - Bardzo niski CIT i różnego rodzaju przywileje w sferze ZUS-u, to naprawdę bardzo, bardzo dużo, a do tego dochodzi specjalny fundusz wsparcia, by ci szczególnie, którzy chcą eksportować, mogli być wspierani i to w sposób jeszcze mocniejszy niż dotąd - wyliczał. Prezes PiS mówił, że ""tego rodzaju wsparcie, w szczególności środków europejskich w tej chwili istnieje, ale przede wszystkim dla większych przedsiębiorstw"". - My już w tej chwili mamy do czynienia z taką sytuacją, że jeśli chodzi o inwestycje, które mają jakieś wsparcie publiczne, to już dwie trzecie z nich jest wpierane ze środków innych niż europejskie. A nie tak dawno ze środków europejskich wspierana była więcej niż połowa – podał. - Idziemy ku własnym źródłom rozwoju, tak powinno postępować każde suwerenne państwo - podkreślił.  Lider Prawa i Sprawiedliwości podkreślił, że państwo dobrobytu to takie państwo, w którym podział jest w miarę równy. - Chodzi o to, by to minimum było zapewnione dla wszystkich, przynajmniej dla wszystkich, którzy chcą pracować i mogą pracować, bo oczywiście są też tacy, którzy nie mogą i którym trzeba pomóc i my o tym pamiętamy - dodał prezes PiS. - To jest system, w którym nie ma wielkich różnic między miastem a wsią, kiedy nie ma wielkich różnic między grupami społecznymi i nie ma wielkich różnic między regionami. Dopiero wtedy możemy mówić o państwie dobrobytu. I teraz mogę państwa zapytać, czy my idziemy w tym kierunku? Idziemy w tym kierunku. Idziemy w tym kierunku i taki jest nasz cel - uzyskać ten bardzo wysoki poziom rozwoju gospodarczego, ale także uzyskać tą sprawiedliwość, solidarność, spójność społeczną, bo powtarzam - wtedy ten nasz cel będzie zrealizowany - mówił Kaczyński. Jak dodał, ""droga ku temu to kontynuacja naszej polityki społecznej, kontynuacja polityki zrównoważonego rozwoju, ale to także tworzenie mechanizmów, które doprowadzą do tego, że Polska gospodarka będzie się unowocześniała"". Prezes PiS powiedział też, że ostatnio przedmiotem krytyki w Polsce stała się propozycja podniesienia płacy minimalnej. - Otóż niektórzy mówią, że to polskiej gospodarce zaszkodzi, że to zaszkodzi pracownikom. To jest, szanowni państwo, bardzo radykalna nieprawda - podkreślił Kaczyński. W jego ocenie poprawa organizacyjna, jeśli chodzi o technologie w naszej gospodarce, może nastąpić wtedy, kiedy ""wprowadzenie takich zmian będzie się po prostu opłacało"". - A będzie się opłacało wtedy, kiedy praca będzie droga. A droga do drogiej pracy to są z jednej strony zabiegi administracyjne, bo podnoszenie płacy minimalnej to jest zabieg administracyjny, a z drugiej strony to jest rynek pracownika. I my już dzisiaj taki rynek pracownika mamy - obniżyliśmy bezrobocie, radykalnie obniżyliśmy bezrobocie - mówił prezes PiS. - I powtarzam droga do podnoszenia naszej gospodarki, do możliwie szybkiego wzrostu to jest właśnie ta droga unowocześnienia. To nie jest droga ściągania do Polski jakiś wielkich ilości pracowników z zewnątrz, oczywiście my bardzo chcemy, żeby wracali do Polski Polacy - to jest nasz cel i będziemy go realizowali, ale innych planów wbrew temu, co niektórzy twierdzą, nie mamy - powiedział Kaczyński. - Chcemy iść poprzez unowocześnienie, zwiększenie wydajności, zwiększenie produktywności, bo ona jest, można powiedzieć, samym sercem gospodarczego wzrostu, gospodarczego postępu - dodał.  Jarosław Kaczyński zwrócił w swoim przemówieniu uwagę, że niektórzy twierdzą, iż by Polska dogoniła najbogatsze kraje Unii Europejskiej, musi zrezygnować ze swej tradycji. - Chodzi o tę tradycję, która odnosi się do Kościoła, i tę tradycję, która odnosi się do rodziny - mówił. - Otóż to jest perspektywa, którą my zdecydowanie odrzucamy - powiedział prezes PiS. Dziś, jak dodał, Polska jest wręcz ""wyspą wolności, bo ta wolność w zachodniej Europie się cofa"". - Dziś za powiedzenie oczywistości, że z pary homoseksualistów nie może być dzieci, można mieć w niektórych krajach proces karny. To się w Polsce w żadnym wypadku nie przyjmie - podkreślał Kaczyński. - Nie przyjmie się też atak na rodzinę w jej tradycyjnym kształcie, to znaczy kobieta, mężczyzna, dzieci - dodał. Zaznaczył, że za rodzinę należy także uznać samotnych rodziców wychowujących dzieci. - To jest też rodzina i to też wspieramy z całej siły - mówił. Prezes przypomniał też o propagowaniu w świecie wiedzy o historii Polski. Przejawem tego, jak mówił, było przemówienie prezydenta Niemiec Franka Waltera Steinmeiera podczas uroczystości 1 września, gdy przepraszał za niemieckie zbrodnie w czasie II wojny. - To był ogromny sukces Polski, bo wiem, że Polacy zdają sobie sprawę z tego, co działo się podczas II wojny światowej, ale już nawet w Niemczech jest to wiedza dosyć ekskluzywna, a w innych krajach tym bardziej. Przyznanie, że Niemcy dopuścili się w Polsce gigantycznych zbrodni także wobec Polaków to był nasz wielki sukces - podkreślał Kaczyński. To dowód, mówił, ""że można walczyć z tym, co nas obrażało i trwało przez dziesięciolecia"". - Będziemy tą drogą iść dalej, polska historia musi być znana nie tylko w Polsce, ale i w świecie. Musi być świadomość, że niektórzy są nam bardzo dużo winni w sferze moralnej i nie tylko. Natomiast my, jeśli chodzi o II wojnę światową, nie jesteśmy nikomu nic winni - zaznaczył prezes PiS.",Jarosław Kaczyński,
https://wiadomosci.onet.pl/kraj/prymas-wojciech-polak-o-slowach-kaczynskiego-nie-maja-nic-wspolnego-z-nauka-kosciola/x111ev2,Prymas Wojciech Polak o słowach Kaczyńskiego: nie mają nic wspólnego z nauką Kościoła,"- Nie jest to absolutnie stanowisko Kościoła katolickiego w Polsce ani w ogóle stanowisko Kościoła katolickiego – mówił prymas Polski abp Wojciech Polak, odnosząc się do słów prezesa Prawa i Sprawiedliwości Jarosława Kaczyńskiego, że ""poza Kościołem jest tylko nihilizm"".","- Każdy dobry Polak musi wiedzieć, jaka jest rola Kościoła, musi wiedzieć, że poza nim jest (…) nihilizm. I ten nihilizm my odrzucamy, bo nihilizm niczego nie buduje, nihilizm wszystko niszczy – stwierdził 7 września na konwencji wyborczej w Lublinie Jarosław Kaczyński. W poniedziałek w Muzeum Historii Żydów Polskich Polin odbyła się konferencja ""TworzyMy pokój. Wiara w demokracji - czas wyzwań"". Jednym z gości był prymas Polak. W czasie pytań zadawanych z widowni, został zapytany przez sędziego TK w stanie spoczynku Mirosława Wyrzykowskiego o słowa prezesa PiS. - Nie jest to absolutnie stanowisko Kościoła katolickiego w Polsce ani w ogóle stanowisko Kościoła katolickiego. Gdyby tak było, to moja obecność tutaj byłaby co najmniej dziwna. Uważam, że to jest wypowiedź, która nie ma nic wspólnego z nauczaniem Kościoła. To może być pogląd, wizja kogoś, kto ją wypowiada – odpowiedział prymas. CZYTAJ RÓWNIEŻ: Czy według prezesa PiS prof. Zbigniew Religa był nihilistą? Opinia Kamila Dziubki Jak dodał, ""absolutnie to nie jest wizja Kościoła"". - Mogą być to poglądy, z którymi nie będę dyskutował, natomiast co do wizji - na pewno nie – stwierdził. Źródło: ""Gazeta Wyborcza"".",Prymas Wojciech Polak,
https://wiadomosci.onet.pl/kraj/wybory-parlamentarne-2019-jaroslaw-kaczynski-w-wadowicach/58trk1r,"Jarosław Kaczyński: rodzina nie może się składać z dwóch tatusiów, ani dwóch mamuś, tylko normalnie - z matki, ojca","- My po prostu potrafimy rządzić, to jest podstawa do nadziei; to jest podstawa do realizacji wszystkich obietnic – mówił prezes PiS Jarosław Kaczyński podczas konwencji wyborczej PiS w Wadowicach.","- Podnosimy płace, zwiększamy środki na politykę społeczną i jednocześnie poprawiamy stan finansów publicznych. Zmniejszamy poziom zadłużenia, a w przyszłym roku mamy mieć zrównoważony budżet. (…) Żeby tak rządzić, to po prostu trzeba umieć. To nie jest jakiś cud. Nie trzeba być geniuszem. Trzeba być uczciwym, kompetentnym i mieć dobrą wolę – oświadczył Kaczyński. Jak zapewnił, PiS chce iść tą drogą dalej. - Chcemy iść tą drogą, bo, pamiętajcie, że do momentu, który sobie zaplanowaliśmy, a który nazwaliśmy polską wersją państwa dobrobytu, do momentu, kiedy poziom życia w Polsce będzie nie gorszy niż w Zachodniej Europie, jest jeszcze dosyć długa droga"" - podkreślił. Lider PiS na wadowicką konwencję przyjechał wraz z byłą premier Beatą Szydło. Dziękował jej za pracę i zaangażowanie. Przyznał, że ostatnie lata były bardzo trudnym czasem. - Naprawdę nie wiadomo było, czy się to uda. Trzeba było ryzykować, ale wiedzieliśmy, że to ryzyko nie jest jakimś szaleństwem. Wynika z racjonalnego opisania naszej rzeczywistości, przeświadczenia, że jesteśmy w wielkiej mierze pozbawiani tego, co nam się należy, po prostu okradani. Okazało się, że można tę kradzież powstrzymać. Dzięki temu zyskaliśmy środki. Dzięki temu nasz program społeczny 500 plus został zrealizowany – powiedział polityk. Kaczyński przypomniał, że zostały zrealizowane też inne programy społeczne. - Odnoszące się do niepełnosprawnych, odnoszące się do seniorów, do tych wszystkich, którzy potrzebują najbardziej pomocy ze strony państwa - podkreślił. Jak zapowiedział, to pierwsza z części naprawy państwa. Drugą częścią, jak mówił, były zabiegi o to, aby w Polsce wzrastały płace. - Mówiliśmy o tym w naszym programie, że połączymy zabiegi o charakterze administracyjnym - jak podniesienie płacy minimalnej, z zabiegami o to, aby polski rynek pracy stał się rynkiem pracownika. Czyli, żeby zostało ograniczone, a z czasem wyeliminowane znaczące bezrobocie. I to też się udało - zauważył. Według Kaczyńskiego nie było takiego czterolecia, aby płace podniosły się tak wyraźnie, jak w trakcie ostatnich lat. - I nie było też okresu, w którym dochody gospodarstw domowych, to, co liczy się na głowę jednego członka gospodarstwa domowego, się podniosło - zaznaczył. - Podniosło się z tendencją do wyrównywania się - wyrównywania się pomiędzy dużymi miastami a mniejszymi ośrodkami i między miastem a wsią - zauważył lider PiS. Dodał, że ""dziś te różnice nie są już takie wielkie, jak kiedyś"". - To też jest nasz wielki sukces - podkreślił. Lider PiS zadeklarował, że jego partia odrzuca koncepcję, iż Polska ma się rozwijać w metropoliach, a „gdzie indziej - jak Bóg da"". Jego zdaniem ta koncepcja zwana polaryzacyjno-dyfuzyjną całkowicie się nie sprawdziła ani w Polsce, ani nigdzie na świecie. Jak dodał, koncepcję tę głosili politycy PO, ale nie wymyślono jej w Polsce. - Ja w ogóle sobie nie przypominam, żeby Platforma Obywatelska coś wymyśliła. Zawsze coś biorą z zewnątrz - powiedział, a sala zareagowała brawami. Kaczyński podkreślił w tym kontekście, że ""polski potencjał jest wszędzie"". Przypomniał także hasło, jakie PiS miało w wyborach samorządowych w 2010 roku: ""Każda gmina to Krzemowa Dolina"". Zapewnił, że jego formacja polityczna działa nie tylko ""w imię rozwoju, ale także w interesie przedsiębiorców"". Kierując swoje słowa do tej grupy, podkreślił, że jednym z proponowanych dla przedsiębiorców rozwiązań jest ""nowy fundusz wsparcia"": przeszło 1 mld zł dla przedsiębiorstw, które chcą się rozwijać, w szczególności na rynkach eksportowych. - Ostatnia myśl, jaką mamy, to jest jakiekolwiek godzenie w przedsiębiorców - zapewnił prezes PiS. - My wiemy, że gospodarka rynkowa się na nich opiera. To jest nasze przeświadczenie bardzo głębokie - zadeklarował. - Ale gospodarka rynkowa, jeżeli mamy osiągnąć poziom europejski, jeśli mamy doganiać tych, którzy dzisiaj są jeszcze dość daleko przed nami, nie może się opierać na takiej półkolonialnej zasadzie - Polska jako zasób siły roboczej. To się musi skończyć - podkreślił Kaczyński. Polityk przywołał urodzonego w Wadowicach Karola Wojtyłę. Podkreślił jego rolę jako papieża Jana Paweł II w dziejach ludzkości, a szczególnie Polski. Mówił o przesłaniach wyrażanych podczas pielgrzymek do kraju. Zwrócił uwagę na tę z 1991 r. Jan Paweł II przypominał wówczas o Dekalogu i podstawach moralnych, na których powinna rozwijać się nowa Polska. - Wtedy nastąpił gwałtowny sprzeciw tych sił, które były wtedy u władzy, w szczególności sił liberalnych - wskazywał Kaczyński. - Ta propozycja, by fundamentem naszego rozwoju była nasza wiara, ale także to, co jest podstawą naszej cywilizacji, bo dekalog nie jest tylko podstawą naszej wiary, on jest podstawą cywilizacji chrześcijańskiej (...), żeby to było tą podstawą i żeby to, co wtedy głoszono, tzn. odrzucenie zasad, skrajny indywidualizm, permisywizm przechodzący w zupełny nihilizm, żeby to wszystko zostało potraktowane jako choroba, którą trzeba odrzucić. Niestety nie odrzucono tego wtedy. Niestety te słowa nie przyniosły właściwych efektów - mówił Kaczyński. Jak powiedział, szansa, którą była pielgrzymka w 1991 r., wówczas nie została wykorzystana. Stało się to – jak powiedział - 24 lata później. - To był rok 2015, to było to, co rozpoczęliśmy wtedy i w sferze słów, w sferze deklaracji, ale przede wszystkim w sferze czynów. Myśmy zaczęli odbudowywać Polskę, która miała swoją podstawę moralną i historyczną, odbudowywać legitymację polskiej władzy - i tę, która opiera się w ostatecznym rachunku na dekalogu i tę, która opiera się na wielkich wartościach naszej historii i tej największej wartości, która jest w polskiej historii tak bardzo wyeksponowana, tzn. wartości wolności - oświadczył prezes PiS. Jarosław Kaczyński wyraził też nadzieję, że po wygranych przez jego formację wyborach, skończą się ataki na podstawowe wartości. - Jeśli tylko wygramy te wybory, to (…) skończy się ta próba wysadzenia naszego społeczeństwa, naszego narodu w powietrze, łącznie z jego fundamentem, a tym fundamentem jest rodzina"" – mówił. - I chociaż wiem, że to niesłuszne - cytując pewnego poetę - to powiem, że rodzina nie może się składać z dwóch tatusiów, ani dwóch mamuś, tylko normalnie - z matki, ojca – podkreślił. Dodał, że czasem jednego z rodziców może zabraknąć. Polityk wskazał też na rosnącą pozycję Polski w świecie. Zwracał uwagę, że Polska nie jest już obrażana. - Ta prawda - ta, która dla nas jest oczywista, ale wcale nie była oczywista w świecie, że Polacy byli wielką ofiarą niemieckiego nazizmu, czyli po prostu Niemiec (...) przebija się dzisiaj w świecie. I to jest naprawdę nasz ogromny sukces, sukces naszego rządu i sukces nas wszystkich - podkreślił Kaczyński. Jako inny sukces wskazał porozumienie między premierem Mateuszem Morawieckim a premierem Izraela Benjaminem Netanjahu, ""gdzie padają słowa o antypolonizmie, gdzie pada wiele prawdziwych słów o tym, kto był winien Holokaustowi"". - Jeśli polskie elity rządzące twardo mówią o tym, że będą bronić prawdy i nie zgadzają się na tą wielką akcję obrażania, dyfamowania Polaków - to wtedy są sukcesy, wtedy można walczyć o prawdę. Tylko, że nasi poprzednicy się na to dyfamowanie, obrażanie, zgadzali, bo im taka Polska na kolanach, czy zgoła jeszcze gorzej, odpowiadała. Oni chcieli takiej Polski, bo taką Polskę można eksploatować - dodał prezes PiS. Kaczyński apelował, by zwolennicy PiS byli aktywni do ostatnich chwil kampanii wyborczej i przekonywali innych. - O tym kto zostanie posłem może decydować jeden głos, a o tym kto zwycięży w wyborach - tysiąc głosów; sondaże nie wygrywają wyborów, wybory trzeba wygrać przy urnach” - mówił. Kaczyński podkreślił, że głęboko w to wierzy, że kierowane przez niego ugrupowanie wygra w nadchodzących wyborach parlamentarnych.",Jarosław Kaczyński,
https://wiadomosci.onet.pl/kraj/konwencja-pis-w-katowicach-kaczynski-musimy-dotrzec-do-naszych-rodakow/94vwzrq,Jarosław Kaczyński o opozycji: zza pewnej eleganckiej pani słychać kłapanie zębów wilka,"- Nasi przeciwnicy ostatnio próbują przebierać się w owczą skórę. Choć ostatnio próbują to czynić przy pomocy pewnej eleganckiej pani, to jednak zza jej postaci słychać kłapanie zębów wilka. I ten wilk ma konkretne nazwisko, nie będę go tutaj wymieniał - powiedział Jarosław Kaczyński w trakcie konwencji wyborczej PiS w Katowicach. Kaczyński mówił też, że przedstawiciele jego partii muszą ""dotrzeć do jak największej ilości naszych rodaków"". - Musimy im powiedzieć jaka jest prawda - stwierdził prezes PiS.","Prezes PiS nawiązał do przemówienia premiera Mateusza Morawieckiego, w którym ten przypominał czasy, w których w rządzie był Leszek Balcerowicz. - Otóż on otrzymał list od dyrekcji FSO w Warszawie z prośbą o pomoc. I wrzucił go do śmietnika i następnie stwierdził, że wszyscy ministrowie coś takiego powinni robić. To przy wszystkich różnicach, jest ta koncepcja, która już wtedy była anachroniczna - powiedział prezes PiS. - Oni odwołali się do czegoś, co było anachroniczne, prostackie, co było w gruncie rzeczy darwinizmem społecznym w najgorszym tego słowa znaczeniu. I taki model w Polsce konstruowano. To był model postkomunistyczny. Wielkim przedsięwzięciem, którego się podjęliśmy, jest odejście od tego modelu. Od tego modelu już odeszliśmy, można powiedzieć, że to jest nasz sukces - zaznaczył Kaczyński.  - Nasz plan jest w całym tego słowa znaczeniu systemem, systemem różnych posunięć w różnych dziedzinach, które łącznie tworzą ten potencjał rozwojowy, ten napęd, to wszystko, co powoduje, że idziemy do przodu - mówił w Katowicach prezes PiS. Kaczyński wymieniał elementy, które składają się na potencjał rozwojowy. - Począwszy od najbardziej podstawowych elementów naszej tradycji związanej z nauką chrześcijańską, związanych z Kościołem, poprzez obronę naszej godności, poprzez odbudowę różnego rodzaju instytucji społecznych, autentycznych instytucji społecznych, nie tych, które miały w Polsce wprowadzać obce nam wartości, czy raczej antywartości, kulturowe, poprzez wsparcie dla rodziny - to jest fundamentalne, zupełnie fundamentalne, bo to jest podstawowa komórka społeczna, poprzez wsparcie dla różnych większych przedsięwzięć i wreszcie poprzez te wielkie plany gospodarcze, które trafiają z jednej strony do tych wszystkich, którzy chcą w Polsce budować rzeczy wielkie, ale trafiają do tych zupełnie małych, których inicjatywa jest dla polskiej gospodarki niezwykle ważne - podkreślał. Kaczyński podkreślił, że ostatnie tygodnie kampanii są bardzo ważne. - Musimy dotrzeć do jak największej ilości naszych rodaków, musimy im powiedzieć jaka jest prawda, musimy doprowadzić do tego, żeby Polacy idący do urn wiedzieli między czym, a czym wybierają - mówił prezes PiS. Bo wybierają - dodał - ""między nową Polską, między rozwojem, między polską wersją państwa dobrobytu, między skuteczną pogonią za poziomem w UE, a cofnięciem się w tył, postkomunizmem, po prostu tym późnym postkomunizmem"". Zdaniem prezesa PiS ""żadnej innej koncepcji nie ma i być nie może"". - Ci ludzie już rzeczywiście tak myślą, są przekonani, że mają rację, tak bardzo oderwali się od rzeczywistości, że są przekonani, że mają rację, a nie mają racji - my mamy rację. I myśmy potwierdzili te racje tworząc ten dobry czas dla Polski, budując tę sytuację o której tu była mowa, a która jest już tą wielką zmianą - podkreślił Kaczyński. Według niego ta zmiana doprowadzi do tego, że ""Polska będzie krajem na poziomie zachodu UE już na stałe"". - To jest nasz cel, i to można zrobić - zaznaczył prezes PiS. - Przed nami jest przyszłość, przed nami jest pytanie, czy ta przyszłość to będzie kontynuacja naszej polityki, czy też będzie to cofnięcie się do tego, co było – powiedział Kaczyński. - Nasi przeciwnicy ostatnio próbują przebierać się w owczą skórę. Choć ostatnio próbują to czynić przy pomocy pewnej eleganckiej pani, to jednak zza jej postaci słychać kłapanie zębów wilka. I ten wilk ma konkretne nazwisko, nie będę go tutaj wymieniał - dodał. - I słyszymy, jak choćby dzisiaj w Sosnowcu (gdzie odbyła się konwencja wyborcza z udziałem liderów Koalicji Obywatelskiej - red.), te wszystkie opowieści, które nie mają nic wspólnego z rzeczywistością. Opowieści, które mają przestraszyć, które są kolejną próba manipulowania Polakami. Dlatego te ostatnie tygodnie kampanii są tak ważne - podkreślił. Kaczyński podkreślił, że dzisiejsza konwencja Prawa i Sprawiedliwości jest konwencją trzech okręgów wyborczych: rybnickiego, gliwickiego oraz katowickiego, gdzie ""jedynką"" na liście PiS jest premier Mateusz Morawiecki. Kaczyński mówił, że ""stawką tych wyborów jest przyszłość Polski"". - Przyszłość, o którą musimy walczyć - zaznaczył. - Chciałem państwa prosić, aby do północy 11 października, czyli do początku ciszy wyborczej, zabiegać o głosy, o każdy głos - zwrócił się do działaczy i sympatyków PiS Kaczyński. - Jeden głos może zdecydować o tym, czy ktoś będzie, czy nie będzie posłem, a tysiąc czy dwa tysiące głosów - o tym, czy będziemy rządzili, czy nie będziemy rządzili. Trzeba o tym pamiętać - zaznaczył. Kaczyński podkreślił, że obecne sondaże są ""dobre"", ale - jak mówił - ""sondaże nie wygrywają wyborów"". - My je możemy wygrać. My je musimy wygrać - zaznaczył prezes PiS. ",Jarosław Kaczyński,
https://wiadomosci.onet.pl/kraj/wybory-parlamentarne-2019-kidawa-blonska-skoro-kaczynski-nie-chce-ze-mna-debaty-to/jpq4h8b,"Małgorzata Kidawa-Błońska: skoro Kaczyński nie chce ze mną debaty, to znaczy, że się boi","- Jarosław Kaczyński boi się debaty i tego, że będzie to dla niego niekorzystne, jeżeli Polacy usłyszą jakiej Polski on chce - stwierdziła Małgorzata Kidawa-Błońska, komentując brak odpowiedzi prezesa PiS na propozycję wyborczej debaty z kandydatką PO na premiera.","- Jeśli chodzi o akcję ""Nie świruj idź na wybory"", moim zdaniem trzeba wycofać kontrowersyjne spoty - stwierdziła w trakcie wywiadu Kidawa-Błońska. Jednocześnie oceniła, że spot Janusza Gajosa jej ""nie razi"". W ramach akcji ""Nie świruj, idź na wybory"" znane osoby m.in. aktorzy oraz anonimowi użytkownicy mediów społecznościowych w krótkich filmikach zachęcają, aby 13 października wziąć udział w wyborach parlamentarnych. W materiałach wideo wystąpił, poza Januszem Gajosem, Wojciech Pszoniak. Akcja wywołała oburzenie m.in. wśród polityków PiS, którzy ocenili, że w filmikach parodiowane są osoby niepełnosprawne. Kidawa-Błońska pytana była też na antenie Radia Zet, kim w rządzie byłby Grzegorz Schetyna, gdyby ona została premierem, stwierdziła, że ""Grzegorz Schetyna jest szefem Platformy Obywatelskiej i na pewno w rządzie będzie miał swój udział"". - Działamy zespołowo, ale to ja będę podejmowała decyzje – podkreśliła. Na uwagę prowadzącej audycję, że trudno wyobrazić sobie Schetynę, jako jej podwładnego, Kidawa-Błońska powiedziała, że ""ludzie powinni ze sobą współpracować"". - Mówię o tym w całej kampanii. Jeśli ma być dobra współpraca, to musi być podział ról, żeby każdy wiedział, co do niego należy i nie wchodził sobie w kompetencje – dodała. Pytana, czy będzie walczyć o przywództwo w Platformie Obywatelskiej odparła: ""Dzisiaj mamy przed sobą 13 października i to jest cel, na którym się skupiam, ja i wszyscy moi koledzy"". - Po 13 października na pewno będziemy rozmawiali, co dalej – zapewniła. Kidawa-Błońska odniosła się też do wypowiedzi wicepremiera Jacka Sasina w piątkowej ""Rzeczpospolitej"", że debata Jarosława Kaczyńskiego z nią, byłaby ""podwójnie jałowa"", bo nie jest ona ""żadnym realnym liderem politycznym"". - Rozumiem, że skoro prezes Kaczyński nie chce ze mną rozmawiać, to po prostu nie (chodzi o) to, że nie jestem realnym liderem, bo rozmawiać można z każdym, tylko po prostu boi się tej rozmowy; boi się tego, że nasze wizje Polski, tego jak (ją) sobie wyobrażamy, są tak różne, że będzie to dla pana prezesa niekorzystne, jeżeli Polacy usłyszą, jakiej Polski on chce - powiedziała. - Debata to rozmowa i przekonywanie do swoich racji. Jestem przekonana, że do tego, o czym bym opowiadała, przekonałabym Polaków – podkreśliła Kidawa-Błońska. Komentując słowa wicepremiera Sasina, że ona ""nie będzie premierem, nawet gdyby PO wygrała wybory, bo to jest tylko PR-owe zagranie"", Kidawa-Błońska stwierdziła, że ""odkąd się pojawiła, Prawo i Sprawiedliwość nie odnosi się do spraw programowych"". - Słyszymy tylko ze strony PiS, że bilbordy nie takie, że ja jestem nie taka. Zajmują się mną, zamiast programem – oceniła kandydata PO na premiera po wyborach.",Małgorzata Kidawa-Błońska,
https://wiadomosci.onet.pl/kraj/wybory-parlamentarne-2019-jaroslaw-kaczynski-o-zmianach-w-mediach/9y1x45z,Jarosław Kaczyński: musimy dokończyć proces pluralizacji mediów,"Żeby Polska mogła się rozwijać musimy dokończyć proces pluralizacji mediów; Polakom należy się prawda, a nie bajeczka o elicie i o tym, że nie ma żadnej alternatywy - mówił prezes PiS Jarosław Kaczyński podczas konwencji regionalnej partii w Bydgoszczy.","Kaczyński stwierdził, że polityka rozwoju jest zależna także od edukacji. - Uważamy naszą reformę szkolnictwa, która miała przynieść jakieś straszne wydarzenia, a niczego złego nie przyniosła i naszą reformę szkolnictwa wyższego za potrzebną, za niezbędną właśnie dla rozwoju - mówił prezes PiS. Kaczyński dodał, że jednym z kluczowych warunków demokracji jest pluralizm medialny. - Żeby Polska mogła się rozwijać i być państwem demokratycznym, musimy dokończyć proces pluralizacji mediów - powiedział prezes PiS. - Polakom należy się prawda, obywatelom demokratycznego państwa należy się prawda, a nie bajeczka o pięknej elicie i o tym, że nie ma żadnej alternatywy. Myśmy udowodnili, że ta alternatywa jest, ale teraz musimy udowodnić, że ta alternatywa ma społeczne poparcie - dodał Kaczyński.",Jarosław Kaczyński,
https://wiadomosci.onet.pl/kraj/jaroslaw-kaczynski-nie-zapominalismy-o-nikim-kto-potrzebuje-wsparcia/2fh9k9h,"Jarosław Kaczyński: nie zapominaliśmy o nikim, kto potrzebuje wsparcia","Realizujemy plan, który doprowadzi do tego, że w ciągu najbliższych kilku lat na służbę zdrowia będziemy mogli rocznie wydać 150-160 mld zł – powiedział prezes PiS Jarosław Kaczyński podczas konwencji regionalnej partii we Włocławku.","Podczas spotkania prezes PiS apelował, aby rozmawiać z wyborcami, ""do wyborców, do obywateli przychodzić, przychodzić z prawdą"". Jak mówił, wybory wygrywa się wtedy, gdy jest się w stałym kontakcie z wyborcami i w ogromnym wysiłku do ostatniej chwili. Kaczyński przekonywał, że wyborcom trzeba mówić o kwestii służby zdrowia, w której - jak zaznaczył – jest wiele do zrobienia. I dodał: - Ale my realizujemy plan, który doprowadzi do tego, że w stosunkowo niedługim czasie, w ciągu najbliższych kilku lat, na służbę zdrowia będziemy mogli rocznie wydać nie jak obecne troszkę ponad 100, ale 150-160 miliardów złotych. I to już naprawdę wystarczy, tylko żeby to było dobrze zorganizowane i żeby nie szło do prywatnych kieszeni, ale po to, by Polacy byli dobrze leczeni - mówił. Prezes PiS mówił, że koncepcja zmian, jakie wprowadza i chce wprowadzać PiS jest atakowana często nieprawdą. Jak wskazał: ""Mówieniem na przykład, że chcemy podwyższyć to, co chcemy obniżyć"". - My chcemy obniżyć ZUS dla małych przedsiębiorców, a głosi się, że chcemy podwyższyć. To jest kłamstwo, to jest zwykłe kłamstwo – oświadczył. Jak ocenił, ""tych kłamstw pewnie będzie w kampanii jeszcze niemało"". - Trzeba czynić wszystko, żeby polscy wyborcy, nasi rodacy wiedzieli co jest kłamstwem, a co jest prawdą, żeby potrafili odróżnić prawdę od kłamstwa, bo to jest dla nas gwarancja zwycięstwa. Prawda jest po naszej stronie – zapewnił prezes PiS. Podkreślił też, że każda partia po okresie rządzenia powinna zadać sobie pytanie, czy dotrzymała słowa i jakie są jej osiągnięcia. - Jeśli spojrzeć na ostatnie kadencje, nie tą jedną, ale kilka poprzednich, to nie przypominam sobie, żeby takie pytanie było zadawane, ale my chcemy być wobec wyborców uczciwi, wobec tego to pytanie zadajemy – zauważył Kaczyński. Mówiąc o wdrożonych przez PiS projektach, wspomniał o programach sfery społecznej, wspierania rodzin, seniorów, osób niepełnosprawnych. - Nie zapominaliśmy o nikim spośród tych, którzy potrzebują wsparcia, potrzebują pomocy i jednocześnie myśleliśmy o przyszłości, bo rodziny, w szczególnie te młodsze rodziny, w których przychodzą na świat dzieci, to jest kwestia naszej przyszłości – zaznaczył Kaczyński. Przypomniał, że obecnie przeznaczane jest ponad 80 mld zł rocznie na programy społeczne, co - jak wskazał - daje ok. 4 proc. PKB. Kaczyński mówił też, że celem jest zniwelowanie różnicy w poziomie życia i zarobkach Polaków oraz mieszkańców państw zachodniej Europy. - My chcemy, żeby Polacy żyli tak jak na Zachodzie, pod każdym względem - zapewnił. Kaczyński wspomniał, że ""postęp gospodarczy, którego potrzebujemy, to jest przede wszystkim postęp, który musi opierać się na nowych technologiach i nowych metodach organizowania pracy"". I dodał: ""A kiedy wprowadzane są nowe technologie i kiedy organizuje się prace lepiej niż dotychczas? Wtedy, kiedy to się opłaca. A kiedy to się opłaca? Kiedy cena pracy jest na przyzwoitym poziomie. Jeżeli jest tania, to żyjemy w sferze półkolonialnej"". Prezes PiS zaznaczył, że należy skończyć z myśleniem o Polsce, jako o kraju taniej siły roboczej. Odniósł się także do debaty, jaka toczy się obecnie w Polsce w związku z propozycją PiS podniesienia płacy minimalnej zapewniając, że takie działania nie będą uderzeniem w rodzimych przedsiębiorców. Kaczyński przypomniał, że jego ugrupowanie podjęło się – jak to określił ""niełatwej próby"" reformy polskich sądów. - To stał się spór już nie tylko w naszym kraju, ale także spór w Europie, który jeszcze ciągle nie jest zakończony, ale ja chcę powiedzieć: to co czyniliśmy, czyniliśmy dobrze, w interesie społeczeństwa i sprawiedliwości – oświadczył prezes PiS. Zapowiadając kontynuowanie działań związanych z reformą sądownictwa, zapewnił, że w Polsce będą ""dobre, sprawne, a przede wszystkim obiektywne sądy"". Kaczyński wspomniał również o reformie administracji skarbowej. - Bez tej reformy cała nasza polityka społeczna byłaby niemożliwa, bo ta reforma przyniosła nam ogromne zwiększenie dochodów. Polska była przez wiele, wiele lat, nie tylko te osiem lat rządów PO-PSL, ale także przedtem, po prostu okradana, bezczelnie okradana i myśmy to przynajmniej w wielkiej mierze ukrócili – ocenił. Jak powiedział, odnosząc się do wprowadzanych przez PiS zmian w ciągu ostatnich czterech lat, ""udało się przywrócić coś, co jest warunkiem demokracji, może jeszcze nie pełen, ale jednak jako taki pluralizm w mediach"". - Myśmy do roku 2015 w gruncie rzeczy pluralizmu w mediach nie mieli. Mieliśmy do czynienia z sytuacją, w której - można powiedzieć - że jeśli chodzi o te najsilniejsze media, to one wszystkie mówiły tym samym głosem. A to z demokracją nie ma po prostu nic wspólnego – zauważył prezes PiS. Według niego w ten sposób ""ogromna część polskiego społeczeństwa"" nie miała swojej ""reprezentacji medialnej"". - I to była sytuacja chora, głęboko chora. Bóg nam pomógł, że w tej sytuacji zdołaliśmy wygrać wybory i przejąć władzę – zaznaczył Kaczyński. Wyraził jednocześnie pogląd, że choć obecnie w mediach nie jest ""tak, jak być powinno"", to jednak jest ""nieporównanie lepiej"". Kaczyński ocenił, że warunkiem rozwoju Polski jest też reforma oświaty i szkolnictwa wyższego. - Musimy także dobrze kształcić nasze dzieci, młodzież, zarówno tą w wieku szkolnym, jak i tę dorosłą, ale jeszcze ciągle się uczącą, czyli tą w wieku studenckim. To jest nasza wielka potrzeba - wskazywał szef PiS. Prezes PiS przekonywał, że jego formacja ""była przedmiotem ciężkich ataków, nawet wtedy, gdy nie rządziła"" za ""głoszenie prawdy o naszej rzeczywistości"". - I będziemy tą doga szli dalej, będziemy umacniać to, co powoduje, że Polacy wiedzą, co dzieje się w ich kraju, rozumieją, gdzie leży prawda, a gdzie kłamstwo, wielka manipulacja, wielkie oszustwo. I będziemy czynili wszystko, by rozumieli, gdzie jest ich interes, a gdzie jest interes różnych mniejszości albo czynników zewnętrznych - powiedział Kaczyński. Liderem listy kandydatów PiS do Sejmu w okręgu toruńsko-włocławskim jest minister rolnictwa Jan Krzysztof Ardanowski. Drugie miejsce zajmuje tam poseł z tego okręgu, przewodniczący Rady Mediów Narodowych Krzysztof Czabański, a trzecie wiceszefowa MEN, posłanka Iwona Michałek. Obecnie PiS ma 6 posłów z okręgu toruńsko-włocławskiego. Posłanka Joanna Borowiak z Włocławka oraz posłanka Anna Sobecka z Torunia zajmują na liście wyborczej PiS miejsca czwarte i piąte. Z ""szóstką"" kandyduje wiceminister inwestycji i rozwoju Anna Gembicka, a miejsca numer 7 i 8 zajmują kujawsko-pomorska wicekurator oświaty Maria Mazurkiewicz oraz dyrektor Centralnego Ośrodka Sportu Mariusz Kałużny. Z dziesiątego miejsca na liście kandyduje były poseł Zbigniew Girzyński. Kandydatem do Senatu z PiS z okręgu włocławskiego będzie dotychczas zasiadający w tej izbie Józef Łyczak, a z Grudziądza senator Andrzej Mioduszewski.",Jarosław Kaczyński,
https://wiadomosci.onet.pl/tylko-w-onecie/rzecznik-pis-w-onet-opinie-o-teczce-prezesa-orlenu/8wyxvxg,"Rzecznik PiS w ""Onet Opinie"" o ""teczce"" prezesa Orlenu","Gościem Agnieszki Burzyńskiej w „Onet Opinie” był Radosław Fogiel. Rzecznik PiS został zapytany o „teczkę” prezesa Orlenu Daniela Obajtka. Nie chciał odpowiedzieć, co się w niej skrywa. - Nie przesadzajmy z donosami, ale większość spraw, które do nas trafia, to są sprawy problemowe, prośby o interwencje. Ludzie opisują czasem dramatyczne sytuacje, w których się znaleźli. Prędzej bym szukał donosów w urzędzie skarbowym niż w biurze prezesa Kaczyńskiego – powiedział Fogiel. Przyznał jednak, że się zdarzają i prezes je archiwizuje. Zaznaczył jednak, że takie są wymogi archiwalne.",,,
https://wiadomosci.onet.pl/kraj/rzecznik-prezydenta-chcialbym-zeby-premierem-zostal-jaroslaw-kaczynski/m3z6hb8,"Rzecznik prezydenta: chciałbym, żeby premierem został Jarosław Kaczyński","- Będziemy respektowali decyzję, którą podejmą Polacy. Większość parlamentarna będzie wskazywała kandydata na premiera. Jako członek Prawa i Sprawiedliwości w oczywisty sposób chciałbym, żeby premierem został Jarosław Kaczyński - przyznał w rozmowie z Gazetą.pl Błażej Spychalski, rzecznik prezydenta Andrzeja Dudy.","To nie jedyny polityk Prawa i Sprawiedliwości, który wypowiedział się dziś w tym tonie. W rozmowie z ""Super Expressem"" Ziobro podkreślał, że głównym architektem jego obozu politycznego jest i pozostanie szef PiS Jarosław Kaczyński. - Jarosław Kaczyński jest najbardziej doświadczonym politykiem naszego obozu i architektem zwycięstwa. Byłby więc najlepszym premierem, bo najbardziej kompetentnym, ale wiemy z jego wywiadu w ""Super Expressie"", że niestety nie ma takich planów - powiedział. Dzisiaj dziennikarz Onetu Andrzej Gajcy pisał, że w Prawie i Sprawiedliwości analizowany jest scenariusz zastąpienia Mateusza Morawieckiego innym ważnym politykiem, wywodzącym się z obozu rządzącego. Do zmiany na stanowisku premiera mogłoby dojść po wygranych przez PiS wyborach.",Błażej Spychalski,
https://wiadomosci.onet.pl/kraj/zbigniew-ziobro-jaroslaw-kaczynski-bylby-najlepszym-premierem/3ym3rrb,"Zbigniew Ziobro dla ""SE"": Kaczyński byłby najlepszym premierem","Jarosław Kaczyński jest najbardziej doświadczonym politykiem naszego obozu i architektem zwycięstwa. Byłby więc najlepszym premierem, bo najbardziej kompetentnym, ale wiemy, że niestety nie ma takich planów – powiedział w wywiadzie dla ""SE"" minister sprawiedliwości Zbigniew Ziobro.","W rozmowie z ""Super Expressem"" Ziobro podkreślał, że głównym architektem jego obozu politycznego jest i pozostanie szef PiS Jarosław Kaczyński. - Jarosław Kaczyński jest najbardziej doświadczonym politykiem naszego obozu i architektem zwycięstwa. Byłby więc najlepszym premierem, bo najbardziej kompetentnym, ale wiemy z jego wywiadu w ""Super Expressie"", że niestety nie ma takich planów - powiedział. Na pytanie, czy jego zdaniem PiS powinien wystawić na kandydata na prezydenta obecnie urzędującego Andrzeja Dudę, szef MS odparł, że jego zdaniem prezydent Andrzej Duda ""bardzo dobrze sobie radzi"". - Ma wielką umiejętność nawiązywania bezpośrednich relacji z Polakami. I jest bardzo dobrze przez nich odbierany. Wraz z małżonką Agatą Dudą godnie i bardzo profesjonalnie reprezentują nasz kraj na arenie międzynarodowej. Jestem przekonany, że Andrzej Duda jest najlepszym kandydatem na prezydenta obozu Zjednoczonej Prawicy w 2020 r. - ocenił Ziobro. Pytany o własne plany, Ziobro podkreślił, że jest skupiony na reformowaniu wymiaru sprawiedliwości. Dopytywany, czy po jesiennych wyborach parlamentarnych wciąż będzie zajmował obecne stanowisko, odparł, że decydować będą wyborcy. - Chcę, żeby reforma wymiaru sprawiedliwości została dokończona, bo Polacy zasługują na szybko i dobrze działające sądy - powiedział.",Zbigniew Ziobro,
https://wiadomosci.onet.pl/kraj/apel-prof-strzembosza-do-premiera-minister-ziobro-musi-poniesc-odpowiedzialnosc-za/jzlbjyb,Apel prof. Strzembosza do premiera: minister Ziobro musi ponieść odpowiedzialność za swoje decyzje,Profesor Adam Strzembosz zaapelował do premiera Morawieckiego o odwołanie Zbigniewa Ziobry ze stanowiska ministra sprawiedliwości.,"Nagranie prof. Strzembosza opublikowała w mediach społecznościowych inicjatywa Wolne Sądy. Swój apel Strzembosz rozpoczyna od przypomnienia swojej dotychczasowej działalności: aktywność w ""Solidarności"" oraz członkostwo w krajowych władzach ""S"". Przypomina też, że został odznaczony Orderem Odrodzenia Polski przez prezydenta Lecha Kaczyńskiego oraz najwyższym odznaczeniem państwowym Orderem Orła Białego przez prezydenta Bronisława Komorowskiego. Prof. Strzembosz zdecydował się opublikować nagranie, bo ma do przekazania wiadomość adresowaną do premiera Morawieckiego: - Panie premierze, w sposób stanowczy, zdecydowany, zwracam się do pana o odwołanie pana Zbigniewa Ziobry ze stanowiska ministra sprawiedliwości, i to nie tylko dlatego, że pod jego bokiem działała grupa, właściwie przestępcza, bo ujawniająca niedostępne materiały personalne i dokonująca hejtu o znamionach zniesławienia, na której czele stał wiceminister sprawiedliwości, którego pan powołał - mówi Strzembosz, odwołując się do afery farmy trolli działającej w Ministerstwie Sprawiedliwości. Sprawę ujawnił Onet w serii publikacji. - Równocześnie w grupie tej znaleźli się nominaci pana Zbigniewa Ziobry na stanowiska prezesów sądów, zastępcy rzecznika dyscyplinarnego czy członków KRS. Również znalazła się tam osoba z Sądu Najwyższego wybrana z udziałem przynajmniej ministra sprawiedliwości - dodaje. - Zatem nie tylko w czasie haniebnych wystąpień w środkach masowego przekazu pomawiano o haniebne czyny członków Stowarzyszenia Iustitia i tych adwokatów, którzy w ramach Wolnych Sądów zorganizowali obronę nas przed łamaniem konstytucji i innymi nadużyciami władzy - wyjaśnia prof. Strzembosz. - Pan minister Ziobro odpowiada za nominację na wysokie stanowiska sędziowskie często ludzi sfrustrowanych, gotowych na wszelkie kompromisy moralne dla uzyskania wysokich stanowisk. Pan minister Ziobro musi ponieść odpowiedzialność za swoje decyzje - mówi. Strzembosz kwituje, że minister Ziobro musi ustąpić ze stanowiska, ponieważ jest odpowiedzialny za chaos w sądownictwie. - W tej sytuacji proszę pana premiera o możliwie niezwłoczne odwołanie Zbigniewa Ziobry ze stanowiska ministra sprawiedliwości. Jeżeli tak się nie stanie, panie premierze, przecież jest pan historykiem, historia tego panu nie zapomni - kończy swoją przemowę prof. Strzembosz. Onet ujawnił, że w Ministerstwie Sprawiedliwości istniał ośrodek, który nadzorował i koordynował działania prześladowcze wobec sędziów, którzy sprzeciwiali się reformie sądownictwa. W wyniku afery do dymisji podał się wiceminister sprawiedliwości Łukasz Piebiak, a jego bliski współpracownik, sędzia Jakub Iwaniec, został wyrzucony z resortu. Obaj organizowali działania mające na celu skompromitowanie sędziów krytycznych wobec rządu: szefa ""Iustitii"" Krystiana Markiewicza i Piotra Gąciarka. Pracownicy Ministerstwa Sprawiedliwości współpracowali z aktywną użytkowniczką Twittera posługującą się pseudonimem @MalaEmiE. To Emilia Szmydt, centralna postać tej afery. To ona wypełniała polecenia Piebiaka i Iwańca, rozprzestrzeniając hejt, uderzający w niepokornych sędziów. W naszych publikacjach ujawniliśmy też, że na komunikatorze WhatsApp istniała zamknięta grupa o nazwie ""Kasta"". Tworzyli ją sędziowie, którzy w ostatnich latach skorzystali na rządowej reformie sądownictwa. Źródło: Wolne Sądy",Prof. Adam Strzembosz,
https://wiadomosci.onet.pl/tylko-w-onecie/wladyslaw-frasyniuk-w-onet-opinie-kaczynski-ma-swiadomosc-ze-strach-jest-skutecznym/3w55n6k,"Władysław Frasyniuk w „Onet Opinie.”: Kaczyński ma świadomość, że strach jest skutecznym narzędziem","- Coraz częściej przypominają mi się dowcipy z czasów komunistycznych. I nawet jest takie samo poczucie zagrożenia. Socjologicznie, jak patrzę na zachowanie ludzi opiniotwórczych, dziennikarzy, to jak żywo przypomina mi to czasy, kiedy byłem młodym człowiekiem próbującym zmienić rzeczywistość i napotykałem właściwie na te same bariery - ocenił Władysław Frasyniuk w rozmowie z Marcinem Zawadą w programie ""Onet Opinie"", odpowiadając na pytanie: jak mu się żyje we współczesnej Polsce.","- Populizm jest czymś nieprawdopodobnie łatwym. Jarosław Kaczyński doskonale wie, jak wyglądał system komunistyczny, był w opozycji i ma świadomość, jak strach jest nieprawdopodobnie skutecznym narzędziem i jak ludzie lubią pozbywać się odpowiedzialności za swoje decyzje – stwierdził Frasyniuk.",,
https://wiadomosci.onet.pl/kraj/jak-dlugo-kaczynski-czekal-na-operacje/1x94tgc,Jarosław Kaczyński czekał dziewięć miesięcy na operację,"Szef Kancelarii Prezesa Rady Ministrów Michał Dworczyk na antenie RMF odniósł się do kwestii długich kolejek w służbie zdrowia. Polityk zdradził też, jak długo na operację czekał prezes PiS.","Pytany o obietnicę wyborczą opozycji skrócenia czasu oczekiwania na szpitalnych oddziałach ratunkowych do godziny minister Dworczyk stwierdził, że ""to jest nierealne"".  - My mówimy, że to jest bardzo duży problem. Jeżeli chodzi o kolejki, to jest ileś specjalności, w których te kolejki radykalnie uległy zmniejszeniu - przekonywał minister w rządzie PiS. Michał Dworczyk na antenie RMF FM oznajmił, że m.in. skrócił się czas oczekiwania na endoprotezy. Dziennikarz Robert Mazurek zauważył: ""Endoprotezę to tylko Jarosław Kaczyński będzie mieć szybko"". Na to Dworczyk odparł, że czekający na zabieg ortopedyczny Jarosław Kaczyński ""miał termin chyba 9 miesięcy oczekiwania na operację"".  - Teksty takie, że prezes Kaczyński będzie miał od ręki coś tam, są nie w porządku - stwierdził gość RMF FM. Polityk przyznał też, że nie wie, czy to długo, czy krótko, bo się na tym nie zna. Jarosław Kaczyński tuż po wyborach przejdzie operację wszczepienia endoprotezy stawu kolanowego. Ale to nie wszystko, bo - jak mówił w zeszłym tygodniu ""Super Expressowi"" prezes PiS - będzie jeszcze konieczna jedna, podobna operacja w drugiej nodze. ""Ponad dwie godziny dziennie rehabilitacji, a do tego kuracja antybiotykowa. Tak w ostatnich miesiącach 2018 r. wyglądało życie prezesa PiS, który walczył z infekcją bakteryjną"" - pisze dziennik. ""A ta przytrafiła mu się po tym, jak rozbolało go kolano i na przełomie kwietnia i maja ubiegłego roku trafił do jednego ze szpitali. Przez jakiś czas poruszał się o kulach. Ale operacji wszczepienia endoprotezy stawu kolanowego nie przeszedł ze względu na kampanię i eurowybory"" - czytamy w gazecie. ""SE"" podaje, że prezes PiS nie chciał się jej poddać również przed jesiennymi wyborami ze względu na kampanię. Dlatego najlepszy - jak powiedział Kaczyński w wywiadzie - będzie czas po jesiennych wyborach. Źródło: RMF FM, ""Super Express""",Jarosław Kaczyński,
https://wiadomosci.onet.pl/tylko-w-onecie/pis-chce-uchwalenie-ustawy-o-statusie-zawodowym-dziennikarza-lukasz-warzecha/h4v83z5,Warzecha: Nie dla dziennikarskiej korporacji [OPINIA],"PiS, będąc w opozycji, wypowiadał się za skasowaniem pozwalającego na ściganie dziennikarzy za rzekome pomówienia art. 212 kk. Teraz słyszymy, że władza łaskawie może wykreślić ten skandaliczny przepis z kodeksu karnego, jeśli dziennikarzy karnie zrzeszy się w zawodowej korporacji.","W ostatnim filmie Andrzeja Wajdy „Powidoki” – historii niszczenia przez komunistów w latach 50. Władysława Strzemińskiego, awangardowego, niezależnie myślącego malarza – jest scena, gdy bohater filmu (porywająca kreacja Bogusława Lindy) wchodzi do sklepu dla plastyków, chcąc kupić potrzebne materiały. Gdy już wybiera, co było mu potrzebne, sprzedawca prosi o legitymację Związku Polskich Artystów Plastyków. Strzemiński został już wcześniej z ZPAP wyrzucony, więc legitymacji nie ma i w związku z tym materiały plastyczne mu nie przysługują. Odchodzi z niczym. Ta scena przypomniała mi się w trakcie lektury obszernego programu Prawa i Sprawiedliwości. Znajdujemy tam m.in. postulat ustawowego uregulowania statusu artysty, z Kartą Artysty Zawodowego włącznie. Jak wyjaśniono, PiS przygotował projekt takiej ustawy w ramach Ogólnopolskiej Konferencji Kultury, będącej inicjatywą Ministerstwa Kultury i Dziedzictwa Narodowego, więc teoretycznie są to postulaty środowiska. Jednak cały rozdział, dotyczący uregulowania statusu artystów, co ma im podobno zapewnić godziwe warunki bytowe, pachnie na kilometr obsesją obowiązkowego skorporacjonizowania państwa. Ten wątek jest obecny w całym programie PiS. Jeszcze groźniejsze od stworzenia Karty Artysty Zawodowego (a co z artystami „niezawodowymi”?) są plany dotyczące stworzenia korporacji dziennikarzy. Program mówi, że na mocy ustawy miałby powstać samorząd, zbudowany na tej samej zasadzie, na jakiej istnieją samorządy prawnicze lub lekarski. To ważne – w przypadku lekarzy, poszczególnych korporacji prawniczych, architektów i niektórych innych zawodów mamy bowiem do czynienia z przymusową przynależnością korporacyjną. Nie mamy wyboru – jeśli uprawiamy dany zawód, musimy należeć do korporacji. To samo najwyraźniej chce zafundować dziennikarzom PiS. Najlepszy moim zdaniem rzecznik praw obywatelskich, śp. Janusz Kochanowski, objąwszy stanowisko, uznał, że takie rozwiązanie jest pogwałceniem praw obywatelskich. Uważał je zresztą za szkodliwe nie tylko dlatego, że nie pozostawiało wyboru – również dlatego, że dawało władzom korporacji władzę nad wszystkimi osobami, uprawiającymi dany zawód. W styczniu 2009 r. przeprowadziłem z ówczesnym RPO rozmowę na ten temat, opublikowaną w „Fakcie”. Warto tutaj przypomnieć jej fragment: Dzisiaj składa pan do Trybunału Konstytucyjnego wniosek, w którym kwestionuje pan obowiązek przynależności do korporacji zawodowych, takich jak korporacja adwokacka czy architektów. Dlaczego chce pan podważyć zasadę, która obowiązywała w Polsce od wielu lat? Czy to, że przez lata trzymano się jakiegoś poglądu, znaczy, że był on zgodny z konstytucją i przede wszystkim słuszny? Przymusowa przynależność do korporacji zawodowych narusza jedną z podstawowych wolności obywatelskich. W swoim eseju „O wolności” John Stuart Mill powiada, że jednym z konstytutywnych jej elementów jest swoboda łączenia się w każdym celu, nieprzynoszącym szkody. Swoboda – ale nie przymus. Z kolei w artykule 20. Powszechnej Deklaracji Praw Człowieka jest napisane, że „każdy człowiek ma prawo spokojnego zgromadzania i stowarzyszania się”, a dalej: „Nikogo nie można zmuszać do należenia do jakiegoś stowarzyszenia”. A co na to nasza konstytucja? W artykule 17 mówi: „W drodze ustawy można tworzyć samorządy zawodowe, reprezentujące osoby wykonujące zawody zaufania publicznego i sprawujące pieczę nad należytym wykonywaniem tych zawodów w granicach interesu publicznego i dla jego ochrony”. Uważam – i uzasadniam to w swoim wniosku do TK – że z tego artykułu nie wynika obowiązek zrzeszania się. Ale zwolennicy obowiązku należenia do korporacji właśnie tym przepisem podpierają się najczęściej. Tylko że konstytucji nie można interpretować wybiórczo, sięgając tylko po te punkty, które nam pasują. Trzeba ją interpretować w kontekście wszystkich jej przepisów, a one mówią o prawie obywateli do swobodnego wyboru i wykonywania zawodu – to artykuł 65. konstytucji; o wolności działalności gospodarczej – artykuł 20; o prawie obywateli do zrzeszania się – artykuły 12, 58 i 59. Prawie, nie obowiązku. Niestety, już po tragicznej śmierci Janusza Kochanowskiego w katastrofie pod Smoleńskiem, w październiku 2010 r. zastępca nowej rzecznik Ireny Lipowicz wycofał pierwotny wniosek z trybunału. Orzeczenie w tej sprawie zatem nie zapadło. Wielka szkoda. W momencie, gdy PiS nie tylko nie idzie w kierunku ograniczenia korporacyjności, ale przeciwnie – chce ją narzucić kolejnej grupie zawodowej, nie sposób nie przypomnieć intelektualnej odwagi Janusza Kochanowskiego, który składając wniosek do TK ponad dekadę temu, odniósł się do samej istoty konstytucyjnej wolności obywateli. Powoływanie się na tych, którzy nie mogą już zabierać głosu, jest bardzo ryzykowne. W tym jednak wypadku – również dlatego, że miałem zaszczyt znać osobiście pana Janusza, ogromnie go ceniłem i poważałem – jestem pewien, że dziś byłby zdecydowanym przeciwnikiem rozwiązania, które proponuje PiS. Nie tylko dlatego, że był w ogóle przeciwnikiem obowiązkowego korporacjonizmu, ale także dlatego, że ta konkretna propozycja jest wyjątkowo groźna. Po pierwsze – idzie wbrew tradycji i kształtowi zawodu dziennikarskiego, jakie ukształtowały się w III RP. To zawód wolny i otwarty. Owszem, są kraje – niektórzy wskazują tu zwłaszcza na Niemcy – gdzie dziennikarstwo funkcjonuje na innych, dużo bardziej zamkniętych zasadach. Ale z faktu, że gdzieś jest jakieś rozwiązanie, nie wynika w żaden sposób, że jest ono dobre. W tym wypadku polski wolnościowy wariant jest lepszy. Niektórzy mogą się zżymać i wskazywać wynikające z tego problemy, ale to jednocześnie jedna z najważniejszych, choć mało zauważanych gwarancji wolności słowa. Dzięki temu nie istnieje żadna instancja, która mogłaby zakazać komukolwiek występowania jako dziennikarz. Ci, którzy dziś bezrefleksyjnie wspierają każdy pomysł partii rządzącej, powinni sobie zadać pytanie, jak wyglądałaby praca niezależnych mediów za rządów Platformy Obywatelskiej, gdyby wówczas istniała zawodowa korporacja dziennikarska, wydająca jakiś typ licencji na bycie dziennikarzem. Czy naprawdę wydaje im się, że jeśli władza kiedyś się zmieni – a przecież się zmieni – taki mechanizm nie zostanie wykorzystany przeciwko tym, którzy dzisiaj gorliwie się za nim opowiadają? Po drugie – nie sposób pogodzić planu PiS ze stwierdzeniem, zawartym w finale poświęconego mu rozdziału: „Ustawa ta nie będzie jednak w żadnym stopniu ograniczać zasady otwartości zawodu dziennikarza”. Jak rządzący chcą pozostawić otwartość zawodu w sytuacji, gdy chcą go zarazem uregulować, tworząc ustawę o statusie dziennikarza? W polskim prawie nie istnieje definicja dziennikarza i bardzo trudno byłoby ją stworzyć. Również dlatego, że w czasie, gdy ogromną rolę grają media społecznościowe, nie da się ustalić twardej granicy, za którą kończy się dziennikarstwo. Wszelkie próby jej wyznaczenia będą musiały wykluczyć z tego pojęcia jakąś grupę ludzi, którzy faktycznie dziennikarzami są lub tylko bywają. Również pod tym względem istnieje różnica między korporacjami, które przywołano w programie PiS jako wzór, a dziennikarzami: aby zostać prawnikiem, lekarzem czy architektem, trzeba mieć ściśle określone kierunkowe wykształcenie. Dziennikarzem można zostać z dowolnym wykształceniem. Po trzecie – trudno sobie wyobrazić zbudowanie wokół takiej ustawy porozumienia w warunkach dramatycznie ostrego konfliktu, również w samym środowisku dziennikarskim. Jak PiS wyobraża sobie wyłanianie „samorządu dziennikarskiego”? Wyjaśnienia mogą być tylko dwa. Wyjaśnienie pierwsze: autorzy programu partii rządzącej w ogóle się nad tym nie zastanawiali, a swoją propozycję przedstawili jako pomysł mało przemyślany, wynikający z typowej dla PiS chęci uregulowania każdego możliwego aspektu życia. PiS absolutyzuje państwo, więc byłoby to logiczne. W pierwszej części obecnej kadencji środowiska gospodarcze stoczyły cichą bitwę – o której mało kto wie – aby storpedować absurdalny pomysł powołania obowiązkowego samorządu przedsiębiorców. Ten pomysł wyszedł z kręgów Mateusza Morawieckiego, w nieco zmienionej postaci miał potem poparcie Jadwigi Emilewicz, na koniec jednak nie został – szczęśliwie – zrealizowany. Jak jednak widać, w programie PiS wraca w nowych dziedzinach. Wyjaśnienie drugie: autorzy pomysłu doskonale zdają sobie sprawę z jego nieprzystawalności do rzeczywistości, ale ich celem wcale nie jest stworzenie instytucji opartej na porozumieniu środowiska, lecz przeciwnie – chcą mieć w ręku instrument, który pozwoli im pośrednio sprawować nad dziennikarzami kontrolę. PiS nie ma oporów przed przepychaniem niektórych rozwiązań mimo sprzeciwu środowisk, których dotyczą. W wypadku dziennikarzy, z których część wybrała drogę bezprecedensowego zblatowania się z władzą, rządzący mogliby powiedzieć: „Proszę bardzo, przecież dziennikarze nas popierają. A że jakaś tam część złych, antypisowskich, polskojęzycznych mediów coś tam pokrzykuje? Nie warto na nich zwracać uwagi”. Program nie mówi ani słowa o szczegółach proponowanego rozwiązania. A przecież to sprawa kluczowa. Można się obawiać, że ustawa, o której mowa w programie PiS, byłaby skonstruowana w taki sposób, żeby na czele samorządu dziennikarskiego stanęli ci, którzy będą gorliwie wypełniać polecenia władzy. Przypominam, mówimy o sprawach, zahaczających o jedną z kluczowych wolności – wolność słowa. Jest wreszcie w tym fragmencie programu PiS ustęp zadziwiający: „Możliwe byłoby wtedy [po powołaniu samorządu dziennikarskiego] zlikwidowanie art. 212 KK, bo powstałaby gwarancja nienadużywania mechanizmów medialnych w sposób nieetyczny”. PiS, będąc w opozycji, wypowiadał się za skasowaniem art. 212 i nie było wtedy mowy o żadnych dodatkowych warunkach. Teraz słyszymy, że władza łaskawie może wykreślić ten skandaliczny przepis z kodeksu karnego, jeśli dziennikarzy karnie zrzeszy się w korporacji zawodowej. Czy można się jednak dziwić takiej zmianie frontu, skoro po art. 212 sięgnął przeciwko dziennikarzom „Gazety Wyborczej” sam Jarosław Kaczyński?",Jarosław Kaczyński,
https://wiadomosci.onet.pl/kraj/wybory-parlamentarne-2019-pis-chce-uchwalenie-ustawy-o-statusie-zawodowym/c4q0hw7,Pomysły PiS na zmiany w mediach budzą obawy o wolność dziennikarską,"Prawo i Sprawiedliwość w swoim programie zapowiedziało uchwalenie ustawy o statusie zawodowym dziennikarza, która zakłada m.in. utworzenie samorządu dziennikarskiego. Szefowie redakcji obawiają się, że może to oznaczać koniec wolności dziennikarskiej - informuje portal branżowy Presserwis.pl.","W programie PiS czytamy, że ""ze względu na odpowiedzialność i szczególne zaufanie, jakim cieszy się profesja dziennikarzy"" należałoby stworzyć odrębną ustawę regulującą status zawodu. ""Wprowadzałaby ona rozwiązania podobne do tych, jakie mają inne zawody zaufania publicznego, np. prawnicy lub lekarze"" - zapowiada partia rządząca. Partia kierowana przez Jarosława Kaczyńskiego planuje utworzenie samorządu, który ""dbałby o standardy etyczne i zawodowe, dokonywał samoregulacji oraz odpowiadał za proces kształtowania adeptów dziennikarstwa"". Wtedy możliwe byłoby - jak twierdzi ta partia - zlikwidowanie art. 212 kodeksu karnego, bo ""powstałaby gwarancja nienadużywania mechanizmów medialnych w sposób nieetyczny"". PiS przekonuje, że ustawa nie będzie ""w żadnym stopniu ograniczać zasady otwartości zawodu dziennikarza"". - Politycy nigdy nie życzą dobrze dziennikarzom. Jak zaczynają mówić, że coś robią dla nas, jestem przerażony - komentuje redaktor naczelny Onetu Bartosz Węglarczyk, który zastanawia się, co może zostać zapisane w ustawie. - Będzie jakiś wymóg, że dziennikarze na przykład mają mieć wyższe wykształcenie? Samorząd ma zatwierdzać redaktorów naczelnych? Jeśli ustawa ma regulować, kogo, jako redaktor naczelny mogę zatrudnić, a kogo nie, to będzie koniec wolności dziennikarskiej. Tak już było w PRL - stwierdza Węglarczyk. Pomysł PiS nie podoba się też Michałowi Szułdrzyńskiemu, zastępcy redaktora naczelnego ""Rzeczpospolitej"". - Problem polega na tym, że PiS najpierw doprowadził do głębokiego sporu wewnątrz środowiska dziennikarskiego, a teraz mówi mu: powinniście mieć samorząd i sami pilnować standardów. Rządy PiS doprowadziły do tak głębokiej polaryzacji wśród dziennikarzy, że nie widzę żadnej możliwości współpracy dziennikarzy z różnych obozów - stwierdza Szułdrzyński. Sceptyczny jest też Krzysztof Jedlak, redaktor naczelny ""Dziennika Gazety Prawnej"". - Pomysłodawcy ustawy o zawodzie dziennikarza są zadowoleni między innymi ze zmian w mediach narodowych. A nie sposób sobie chyba wyobrazić, że to media narodowe - takie, z jakimi mamy do czynienia - miałyby być punktem odniesienia do oceny rzetelności, obiektywizmu i umiejętności profesjonalnych dziennikarzy - zauważa naczelny ""DGP"".  Michał Szułdrzyński z ""Rzeczpospolitej"" dodaje: - Jak wygląda reformowanie przez PiS, zobaczyliśmy przy okazji reformy sądownictwa. Dowiadujemy się kolejnych ciekawych informacji na temat poszczególnych sędziów tworzących nową KRS czy izbę dyscyplinarną Sądu Najwyższego. Te wszystkie doświadczenia każą być ostrożnym wobec pomysłów PiS, które chce uregulować pracę różnym grupom zawodowym. PiS w programie wyborczym zapowiedziało również dalsze rozwijanie anglojęzycznych serwisów mediów publicznych oraz uruchomienie rosyjskojęzycznego programu informacyjnego.",Pomysły PiS na zmiany w mediach budzą obawy o wolność dziennikarską,
https://wiadomosci.onet.pl/tylko-w-onecie/newsletter-onetu-mateusz-baczynski-jakich-mediow-chcialby-prezes-pis/cxxmh42,Newsletter Onetu. Mateusz Baczyński: jakich mediów chciałby prezes PiS?,"Polska według wizji Jarosława Kaczyńskiego to państwo, w którym wszelkie instytucje publiczne są poddane ścisłemu nadzorowi politycznemu – w tym media publiczne, prokuratura, służby, a nawet sądy. Oczywiście zwykle jest to uzasadniane walką z układami, ograniczeniem ""bezkarności"" rozmaitych grup i rzekomym zwiększeniem kontroli nad tymi instytucjami przez suwerena.","Prezes PiS uważa ponadto, że tylko ścisła centralizacja i rządy twardej ręki mogą sprawić, że poszczególne tryby w machinie państwowej będą działać sprawnie. Ale to wszystko iluzja. Ostatnie cztery lata pokazały wyraźnie, że rodzi to szereg patologii. Bo jeśli wszystko kontrolują politycy, to wtedy nikt nie kontroluje ich. A instytucje działające jedynie pod dyktando partii rządzącej nie będą służyły obywatelom, tylko władzy.  Jarosław Kaczyński z jednej strony wojuje z elitami III RP, ale z drugiej stara się tworzyć własną awangardę, którą będzie w pełni oddana wizji państwa skrojonego na jego modłę. Sęk w tym, że elity powinny kształtować się w sposób naturalny, a nie narzucony przez partię rządzącą. W innym wypadku dochodzi bowiem do takich wynaturzeń, jakie mogliśmy zaobserwować chociażby przy okazji afery z farmą trolli w Ministerstwie Sprawiedliwości, gdzie usłużni władzy sędziowie i dziennikarze współpracowali chętnie z internetową hejterką, która podsyłała im materiały mające skompromitować sędziów sprzeciwiających się reformie wymiaru sprawiedliwości.    Ale prezes PiS chce posunąć się jeszcze dalej. Pomysł stworzenia samorządu dziennikarskiego, który miałby odpowiadać m.in. za proces kształtowania nowych adeptów tego zawodu i decydować o tym, kto może być dziennikarzem, a kto nie, uważam za bardzo niebezpieczny. Wolne media są od tego, żeby patrzeć politykom na ręce i wszelakie próby wpływania na ich pracę skończą się fatalnie. Nie tylko dla dziennikarzy, ale dla całego społeczeństwa.  ""Gazeta Wyborcza"" ujawniła, że członek KRS sędzia Jarosław Dudzicz napisał parę lat temu na forum internetowym m.in., że Żydzi to naród ""parszywy i podły"". Kontrowersyjnych wpisów, dokonywanych za pomocą anonimowego konta, zdaniem ""GW"" było więcej. ""Takie wypowiedzi budzą moją odrazę moralną"" – mówi w rozmowie z Onetem sędzia TSUE i były prezes Trybunału Konstytucyjnego.  Odkąd Onet ujawnił aferę w Ministerstwie Sprawiedliwości, ""trolle”, ""trolling"" czy ""farmy trolli"" odmieniane są w mediach przez wszystkie przypadki. Czym tak naprawdę jest to zjawisko? O tym m.in. porozmawiał nasz dziennikarz Kacper Forreiter z członkiem zarządu portalu Wykop.pl Michałem Białkiem, który ze zjawiskiem trollingu musi mierzyć się na co dzień.   Boris Johnson chce, by Republika Irlandii zrezygnowała z tzw. backstopu, czyli gwarancji, że po wyjściu Wielkiej Brytanii z Unii nie powróci na wyspie granica z Irlandią Północną. Irlandczycy, wspierani niezachwianie przez Unię, nie chcą nawet słyszeć o porozumieniu brexitowym bez tej gwarancji, bo niemal 500 lat historii nauczyło ich braku zaufania do Brytyjczyków, pisze Naomi O'Leary z POLITICO.  - Jak wiadomo, już teraz planujemy pierwszą misję astronautów na Marsa. Na razie mówimy o późnych latach 20. albo jeszcze dalszej przyszłości – mówi w rozmowie z Karoliną Gawlik wicedyrektor do spraw operacyjnych NASA. Podczas jego wizyty w Polsce rozmawiamy także m.in. o planach misji na Srebrny Glob i potencjale Polski w eksploracji kosmosu. ",Autorem dzisiejszego Newslettera jest Mateusz Baczyński,
https://wiadomosci.onet.pl/kraj/wybory-2019-wystapienia-kaczynskiego-kidawy-blonskiej-i-czarzastego/c1qrxeg,"Polityczna niedziela. Kaczyński o rodzinie, Kidawa-Błońska o służbie zdrowia, a Czarzasty o Kościele","Kampania wyborcza nie zwalnia tempa. Politycy zarówno partii rządzącej, jak i opozycji odwiedzili kolejne miejsca, aby przekonać wyborców do głosowania. W Legnicy Jarosław Kaczyński ponownie odniósł się do modelu rodziny. Małgorzata Kidawa-Błońska w Gorzowie Wielkopolskim mówiła o służbie zdrowia. Natomiast Włodzimierz Czarzasty w Toruniu mówił o potrzebie opodatkowania Kościoła.","Jarosław Kaczyński mówił, że jego partia chce „rodziny opartej na pełnej równości kobiety i mężczyzny”. Dodał przy tym, że w Polsce trzeba podtrzymać tradycję, spójność społeczeństwa, a ""przede wszystkim to, co jest fundamentem wszystkiego - to znaczy polską rodzinę"". - Czasem mówi się o rodzinie tradycyjnej i przez to niektórzy rozumieją rodzinę o charakterze patriarchalnym. Otóż nie, my chcemy rodziny opartej na pełnej równości kobiety i mężczyzny, ale jednocześnie chcemy, żeby ta rodzina wyrastała z takiego związku i wychowywała dzieci, przekazując im zarówno życie, jak i kulturę, normy cywilizacyjne, dbając o wykształcenie, dbając o to, co czyni postęp, z pokolenia na pokolenie – mówił. - Nasi przeciwnicy twierdzą, że ja, mówiąc o tym, mam coś przeciwko matkom, bo to na ogół są matki, kobiety, które same wychowują swoje dzieci. Nie, to też są rodziny, my to w pełni szanujemy i wspieramy na różne sposoby - zaakcentował prezes PiS. Podkreślił, że to nie oznacza jednak, że ""mamy zgadzać się na te inne proponowane modele - rodzina w postaci dwóch tatusiów i dzieci, dwóch mamuś i dzieci"". - I czy mamy zgadzać się na to, że każdy może sobie wybrać, czy jest kobietą czy mężczyzną, chociaż już w momencie urodzenia, choćby na poziomie komórkowym, jest to rozstrzygnięte (...) my musimy podtrzymywać normalność - dodał Kaczyński. Podczas wystąpienia szef PiS podkreślał, że ""my musimy podtrzymywać normalność"". - My nie możemy dać sobie narzucić tej mody, czy tej tendencji kulturowej, która dzisiaj występuje na Zachodzie, i która przeprowadza tutaj ofensywę. Ofensywę, której nie możemy zaakceptować. To nie oznacza byśmy ją uniemożliwiali. Maszerują sobie, są mocno osłaniani przez policję, bo są wśród Polaków tacy, którzy by chcieli właśnie to uniemożliwić – mówił. Dodał, że Polska jest krajem demokratycznym, w którym jest prawo do demonstracji i do wyrażania różnych poglądów. - Ale prawo do różnych poglądów to oznacza, że wolno mieć także poglądy krytyczne wobec tej grupy, a z tym właśnie na Zachodzie dzisiaj już jest bardzo poważny kłopot. Tam już nie tylko stosuje się tzw. sankcję rozproszoną, czyli różnego rodzaju represje typu ostracyzm w pracy, tam już są sankcje administracyjne, ale także i karne – dodał. Wczoraj na konwencji w Poznaniu lewica przedstawiła ""Pakt dla Kobiet"" składający się z 10 postulatów, który zakłada m.in. legalną aborcję do 12. tygodnia ciąży, dostęp do nowoczesnej antykoncepcji, ustawową gwarancję refundacji leczenia niepłodności metodą in vitro, gwarantowany bezpłatny dostęp do lekarza ginekologa bez klauzuli sumienia. O jego podpisanie liderki lewicy zaapelowały dziś do liderów PO, PSL i Kukiz'15, a także kandydatki Koalicji Obywatelskiej na premiera Małgorzaty Kidawy-Błońskiej. O odpowiedź na ten apel Kidawa-Błońska została zapytana na konferencji prasowej w Gorzowie Wielkopolskim. - Jako Koalicja Obywatelska przygotowaliśmy bardzo dobry program dla kobiet, przygotowaliśmy naszą deklarację styczniową, gdzie jest kilkanaście punktów, daleko wychodzących poza to, co proponuje lewica - oceniła. Przyznała jednak, że w tym programie nie ma mowy o zmianach w kwestii prawa aborcyjnego. - Ponieważ my - jako Koalicja Obywatelska - jesteśmy za zachowaniem kompromisu dotyczącego ustawy o aborcji - dodała. Małgorzata Kidawa-Błońska w Gorzowie Wielkopolskim poruszyła również temat zmian w służbie zdrowia. Jak mówiła ""jeżeli chcemy zapewnić bezpieczeństwo Polakom, służba zdrowia to jest ten najważniejszy temat, którym musimy się zająć w tej kampanii"". - I o tym będziemy rozmawiać w dalszej naszej trasie, bo dzisiaj to jest ten pierwszy dzień, kiedy zaczynamy rozmowę o służbie zdrowia, ale problemy, które się nasuwają są widoczne i potwierdzają się - podkreśliła Kidawa-Błońska. Wskazała, że należy zmienić sposób finansowania służby zdrowia. - Takie trwałe wyznaczanie, ile pieniędzy może wydać szpital nie pozwalając mu elastycznie działać, przecież nie można zakontraktować, ile osób będzie chorych na tę czy na inną chorobę. To życie reguluje te rozwiązania i dyrektorzy szpitali muszą mieć szansę zmieścić się w tym budżecie, muszą mieć tę swoją dowolność - mówiła Kidawa-Błońska. Podkreśliła, że ""musimy zmienić ten system finansowania, on się nie sprawdził"". - Musimy dać takie rozwiązanie, żeby SOR-y były tym miejscem, gdzie trafia pacjent, który nie może uzyskać pomocy w żaden inny sposób. To ma być to miejsce ratunkowe, a nie przychodnia, dlatego musi wrócić nocna i świąteczna pomoc medyczna, a SOR-y muszą dostać wsparcie, żeby każdy, kto tam trafia czuł się bezpieczny, ale musimy lekarzom i personelowi medycznemu dać szansę, żeby to wykonać, a bez rozdzielenia tego to się nie uda - zaznaczyła kandydatka KO na premiera Na pytanie, w jakim tempie i do jakiego limitu, powinny rosnąć nakłady na służbę zdrowia, Kidawa-Błońska odpowiedziała: ""my proponujemy w naszej propozycji programowej 6 proc. PKB, żebyśmy do tej kwoty doszli"". Podczas konferencji w Toruniu Czarzasty podkreślił, że lewica nigdy nie była i nie będzie przeciwko wiernym i przeciwko wierze. - Nie jesteśmy w tej sprawie oszołomami, świrami, którzy będą chodzili, opluwali ludzi wiernych, opluwali kler. Mamy do tego racjonalny, spokojny stosunek"" - powiedział. Wskazał, że lewica jest za państwem świeckim i ""za całkowitą transparentnością finansowania kleru"". - Zwróciliśmy się swego czasu - jako lewica - o zapytanie, ile środków finansowych jest przeznaczane na polski kler co roku przez władzę państwową i przez spółki Skarbu Państwa. Wiemy, że jest to ok. 8 mld zł. Takie zapytanie poselskie poszło - do tej pory nie mamy, od dwóch lat, na ten temat odpowiedzi. Co jest w tym złego, że lewica się pyta i prosi o transparentność finansowania polskiego Kościoła? My nie mówimy, żeby tego nie robić. My mówimy: my chcemy wiedzieć, w jaki sposób Kościół jest finansowany - powiedział. Podkreślił, że wszyscy powinni płacić równe podatki. ""Księża płacą ryczałt, który średnio jest w wysokości 236 zł. Przeciętny obywatel płaci podatki w wysokości 2 tys. zł miesięcznie, przeciętnie. Pytamy się: dlaczego?"" - mówił Czarzasty. Pytał, dlaczego takie usługi jak chrzest i pogrzeb nie są opodatkowane. Wskazał, że należy zlikwidować fundusz kościelny, który ""ostatnio wynosił 156 mln zł"". - Uważamy, że zdrowi mężczyźni, którzy zarabiają na swoje życie, niech płacą składki również za siebie. Tylko tyle - powiedział. - Kościół jest zwolniony z opłat celnych, Kościół nie płaci podatków od nieruchomości. Przypomnę państwu, że Kościół jest drugim posiadaczem ziemskim po państwie w Polsce, 160 tys. hektarów ziemi. Kościół nie płaci podatków od spadków i od darowizn - mówił Czarzasty. - Jeżeli my nie płacimy podatków, to łamiemy prawo, jeżeli Kościół nie płaci podatków, to prawa nie łamie - powiedział. Pytał także, ""dlaczego rozgłośnie katolickie mają być zwolnione np. od opłat koncesyjnych"". Podkreślił, że politycy lewicy nie są przeciwko rozgłośniom katolickim, ale chcą, by wszyscy byli traktowani równo, uczciwie. Dodał, że docelowo religia powinna zostać wycofana ze szkół. - Dlaczego państwo ma finansować naukę religii w szkołach? Jeżeli ktoś krzewi wiarę, krzewi coś, w co wierzy, nie może tego robić w kościołach? - pytał Czarzasty. - Nie jesteśmy religiożercami ani kościołożercami. My po prostu chcemy równych praw dla wszystkich - dla siebie, dla kobiet, chcemy również równych praw dla biskupów. A równe prawa to są również równe obowiązki - podkreślił.","Małgorzata Kidawa-Błońska, Jarosław Kaczyński i Włodzimierz Czarzasty",
https://wiadomosci.onet.pl/kraj/wybory-parlamentarne-2019-jaroslaw-kaczynski-o-rodzinie/68jvex2,Jarosław Kaczyński: my musimy podtrzymywać normalność,"Państwo, o którym marzymy, to ma być państwo bez przywilejów - mówił dziś prezes PiS Jarosław Kaczyński w Legnicy, nawiązując do propozycji swojej partii dotyczącej zniesienia immunitetów poselskich, sędziowskich i prokuratorskich. Kaczyński ponownie poruszył temat rodziny. Podczas wystąpienia szef PiS podkreślał, że ""my musimy podtrzymywać normalność"".","W dostępnym od soboty na stronie internetowej partii programie zapisano, że PiS po ewentualnym uzyskaniu większości w kadencji 2019–2023 ""złoży wniosek o zmianę treści art. 105 ust. 2-3, a także ust. 5 Konstytucji RP w ten sposób, iż poseł lub senator będzie mógł być pociągnięty do odpowiedzialności karnej, a także zatrzymany lub aresztowany, decyzją podjętą na wniosek Prokuratora Generalnego, skierowany do Sądu Najwyższego"". Prokurator Generalny - według propozycji PiS - ""przed podjęciem decyzji będzie miał obowiązek przedstawienia sprawy Prezydium Sejmu i Komisji Regulaminowej Sejmu"". Podczas wystąpienia w Legnicy szef PiS zwrócił uwagę, że trwa kampania przeciw tej propozycji, m.in. w internecie. - To jest, szanowni państwo, propozycja umiarkowana, z różnego rodzaju ograniczeniami. W oczywisty sposób musi pozostać immunitet poselski, tzw. materialny, dotyczący tego, co robi poseł jako poseł, np. jak przemawia, czy jak głosuje, czy jak składa projekt ustawy. To w żaden sposób nie może być przedmiotem postępowań karnych, a się zdarzało, że było - zaznaczył. Dodał, że sądy ""i to już wiele lat temu łamały tę zasadę"". Kaczyński dodał, że zmiana ma być połączona z różnymi zabezpieczeniami, ""jeśli chodzi o te immunitetu sędziów i prokuratorów"". - Oczywiście, żeby to zmienić, to trzeba zmienić konstytucję, bo te przepisy, które o tym mówią są w konstytucji. My konstytucji nie naruszymy, co do tego nie ma żadnych wątpliwości - zadeklarował. - Ale będziemy zabiegali o możliwie jak największą większość; no ta konstytucyjna, to obawiam się jest poza możliwościami, ale wtedy będziemy zabiegali o sojuszników - oświadczył. Kaczyński dodał, że być może w tej sprawie będzie referendum. - Być może zapytamy Polaków, ono nie będzie wiążące, bo takiej możliwości prawnej nie ma, ale chcemy w tym kierunku iść – mówił. Jak wskazał sędzia musi być chroniony w pewnym zakresie, ale - jak zaznaczył - ""czy ma być chroniony, kiedy kradnie w supermarkecie?"". - To jest, proszę państwa, drobnostka, czy ma być chroniony, jeżeli jest powiązany z miejscowymi mafiami, czy z miejscowym kryminalnym układem i wydaje wyroki z tym związane. Nie, nie powinien być chroniony. Tak samo prokurator i tak samo poseł - podkreślił. Kaczyński powiedział, że PiS chce ""utrzymać zabezpieczenia, to nie będzie tak ot sobie, że każdy może zdobyć wpływy, czy nawiązać pozytywne kontakty z miejscową prokuraturą i np. przeszkadzającego mu posła czy senatora postawić przed sądem, tak nie będzie"". - My uważamy, że w imię równości, a także na podstawie doświadczenia ostatnich 30 lat trzeba tę zmianę przeprowadzić i będziemy ją forsować. To nie jest przeciw demokracji, przeciw wolności, przeciw praworządności tylko to jest za wolnością, za demokracją i za praworządnością - podkreślił Kaczyński. Szef PiS mówił też, że 13 października, czyli dzień wyborów, to będzie ""czas próby i jednocześnie czas decyzji, która (...) będzie określała przyszłość naszego kraju"". - Będzie go określała w różnych wymiarach, odnoszącym się do życia społecznego, naszej godności narodowej, naszej spójności, pozycji międzynarodowej, gospodarki - mówił. Prezes PiS podkreślił, że „ostatnie cztery lata to było udeptywanie ziemi do pojedynku z tymi, którzy nie chcą by Polska stała się krajem rzeczywiście silnym, zamożnym, liczącym się w Europie”. Dodał, że Polacy muszą „odzyskać to czego tak bardzo potrzebują”. - Pewności siebie, także w stosunku do tych jeszcze bogatszych od nas (…) Byśmy zrzucili z siebie te wszystkie haniebne, całkowicie kłamliwe, ale przecież rozpowszechnione w świecie oskarżenia odnoszące się do naszej historii, a w szczególności do II wojny światowej – mówił. Kaczyński, mówiąc o programie gospodarczym PiS, wskazał, że podwyższenie płacy minimalnej jest w interesie wszystkich – jak mówił - również przedsiębiorców. - Bez tego nie uda się zapewnić postępu i zbudować państwa dobrobytu - podkreślił. Prezes PiS uważa, że „nie da się w dalszym ciągu utrzymywać zaklętego koła - niskie płace, mało wydajna praca, tanie produkty”. - Gdy popyt jest mały, to można sprzedawać tylko tanio i krąg się zamyka - powiedział. Kaczyński podkreślił także, że u podstaw państwa dobrobytu musi leżeć postęp. Jego zdaniem ""taki postęp jest możliwy"". - Bez postępu organizacyjnego i technologicznego to się nie uda. Bez tego postępu nie zbudujemy także polskiej wersji państwa dobrobytu. Taki postęp jest możliwy – ocenił. Szef PiS mówił też, że jego partia chce „rodziny opartej na pełnej równości kobiety i mężczyzny”. Kaczyński mówił przy tym, że w Polsce trzeba podtrzymać tradycję, spójność społeczeństwa, a ""przede wszystkim to co jest fundamentem wszystkiego - to znaczy polską rodzinę"". - Czasem mówi się o rodzinie tradycyjnej i przez to niektórzy rozumieją rodzinę o charakterze patriarchalnym. Otóż nie, my chcemy rodziny opartej na pełnej równości kobiety i mężczyzny, ale jednocześnie chcemy, żeby ta rodzina wyrastała z takiego związku i wychowywała dzieci, przekazując im zarówno życie, jak i kulturę, normy cywilizacyjne, dbając o wykształcenie, dbając o to, co czyni postęp, z pokolenia na pokolenie – mówił. - Nasi przeciwnicy twierdzą, że ja, mówiąc o tym, mam coś przeciwko matkom, bo to na ogół są matki, kobiety, które same wychowują swoje dzieci. Nie, to też są rodziny, my to w pełni szanujemy i wspieramy na różne sposoby - zaakcentował prezes PiS. Podkreślił, że to nie oznacza jednak, że ""mamy zgadzać się na te inne proponowane modele - rodzina w postaci dwóch tatusiów i dzieci, dwóch mamuś i dzieci"". - I czy mamy zgadzać się na to, że każdy może sobie wybrać, czy jest kobietą czy mężczyzną, chociaż już w momencie urodzenia, choćby na poziomie komórkowym, jest to rozstrzygnięte (...) my musimy podtrzymywać normalność - dodał Kaczyński. Podczas wystąpienia szef PiS podkreślał, że ""my musimy podtrzymywać normalność"". - My nie możemy dać sobie narzucić tej mody, czy tej tendencji kulturowej, która dzisiaj występuje na Zachodzie, i która przeprowadza tutaj ofensywę. Ofensywę, której nie możemy zaakceptować. To nie oznacza byśmy ją uniemożliwiali. Maszerują sobie, są mocno osłaniani przez policję, bo są wśród Polaków tacy, którzy by chcieli właśnie to uniemożliwić – mówił. Dodał, że Polska jest krajem demokratycznym, w którym jest prawo do demonstracji i do wyrażania różnych poglądów. - Ale prawo do różnych poglądów to oznacza, że wolno mieć także poglądy krytyczne wobec tej grupy, a z tym właśnie na Zachodzie dzisiaj już jest bardzo poważny kłopot. Tam już nie tylko stosuje się tzw. sankcję rozproszoną, czyli różnego rodzaju represje typu ostracyzm w pracy, tam już są sankcje administracyjne, ale także i karne – dodał. Kaczyński podkreślił, że „w tej naszej drodze do wyznaczonego celu Polska pozostanie państwem wolności, wyspą wolności”. - I tam gdzie trzeba to uregulować prawnie, bo już dzisiaj widać, że trzeba, widać, że niektóre instytucje próbują te nie nasze miary stosować, tam to uregulujemy. Żaden profesor nie będzie zawieszany z tego powodu, że napisał jakiś artykuł czy felieton, bo to jest sprawa wolności słowa, a wolność słowa jest święta, jest fundamentem innych wolności – powiedział. - Ta Polska, ku której dążymy, to Polska zamożna, silna, bezpieczna, sprawiedliwa, ale także to właśnie Polska naprawdę wolna. Wiem, że to powtarzam, ale to trzeba podkreślić, bo dzisiaj mamy w świecie naprawdę bardzo poważne zagrożenie wolności. Są ruchy społeczne składające się z ludzi, którzy nie przyjmują żadnych innych racji. Którzy nie są gotowi do żadnej dyskusji, którzy prą do zrealizowania swoich planów także poprzez przymus, poprzez swego rodzaju - chociaż jeszcze na razie mały - terror - mówił prezes PiS. Kaczyński po tym, jak działacze partii i jej sympatycy zaczęli skandować jego imię, nawiązał do swojego brata. - Bez mojego świętej pamięci brata nie powstałby pierwszy ośrodek racjonalnego oporu wobec postkomunizmu – to znaczy ""Tygodnik Solidarność"". Bez tego nie byłoby Porozumienia Centrum, które stworzyło zaczyn dla tego byśmy mogli później, korzystając z tego, że mój brat potrafił świetnie zabiegać o bezpieczeństwo Polaków jako minister sprawiedliwości, stworzyć PiS - mówił.",Jarosław Kaczyński,
https://wiadomosci.onet.pl/kraj/jaroslaw-kaczynski-polakom-nalezy-sie-to-by-zyli-jak-ludzie-na-zachod-od-naszych/9hxqjjt,"Kaczyński: Polakom należy się to, by żyli jak ludzie na zachód od naszych granic","- Droga, która jest przed nami jest jeszcze długa, bo Polakom należy się to, by żyli jak ludzie na zachód od naszych granic; to nasz cel, który jest osiągalny - mówił prezes PiS Jarosław Kaczyński podczas konwencji swej partii we Wrocławiu.","- Powiedzieliśmy, że będziemy dbali o polską godność, będziemy się przeciwstawiali dyfamowaniu Polaków, i tu wewnątrz, i w skali międzynarodowej. I nie tylko żeśmy to uczynili, nie tylko podjęliśmy odpowiednią politykę, ale także uzyskaliśmy sukcesy. Pierwszy września tego roku był tych sukcesów doskonałym przykładem - mówił szef PiS. Dodał, że osiągnięto także inne sukcesy, wskazując deklarację polsko-izraelską. - Takich dokumentów nikt przedtem nie był w stanie stworzyć i uzyskać zgody obydwu stron. To dokument przełomowy, choć może dzisiaj w Polsce niedoceniany. Tam jest mowa nie tylko o antysemityzmie, ale także o antypolonizmie - podkreślił. POLECAMY: PiS planuje ustawowo uregulować zawód dziennikarza. O co chodzi? Kaczyński kontynuując wątek spełnionych obietnic wskazywał, że PiS zapowiadał, że będzie dbało o bezpieczeństwo Polaków w wymiarze militarnym. - Wzmocniliśmy nasze siły zbrojne i wzmacniamy je nadal - podkreślił. - Przede wszystkim umocniliśmy nasze sojusze i wprowadziliśmy wojska Paktu Północnoatlantyckiego na nasze ziemie, w tym wojska amerykańskie. To jest naprawdę jakościowa zmiana, to jest doprowadzenie do tego, że Polska stała się naprawdę równoprawnym członkiem Sojuszu, a nie członkiem drugiej kategorii - mówił szef PiS. Kaczyński powiedział, że PiS zadbało także o bezpieczeństwo w wymiarze gospodarczym, a przede wszystkim energetycznym doprowadzając do tego, że zależność Polski ""od dostaw węglowodorów ze Wschodu bardzo spadła, a za chwilę w ogóle już jej nie będzie"". - Będziemy mogli sobie dawać radę nawet jeśli tych dostaw w ogóle by nie było - dodał. Zaznaczył jednocześnie, że nie oznacza to, że ""chcemy z nich rezygnować"". - One mogą się nam opłacać, ale to już nie będzie na tej zasadzie, którą znam z własnego doświadczenia jako premier, że w trakcie bardzo mroźnej zimy nam się nagle mówi, że ""albo wysoka cena, albo wyłączenie gazu"", bo tak to było. Dzisiaj tak już nie będzie. To jest podniesienie naszego poziomu bezpieczeństwa a także ochrona naszych interesów gospodarczych - deklarował. POLECAMY: PiS opublikowało cały program wyborczy. ""Możliwość aresztowania posła"" Kaczyński przypomniał, że PiS zapowiadało politykę rozwoju w różnych wymiarach. - Tych wielkich przedsięwzięć, ale też tych przedsięwzięć mniejszych, skierowanych do małych i średnich przedsiębiorców - mówił. Dodał, że w tym zakresie przeprowadzono bardzo wiele posunięć. Wskazywał ponadto, że rząd PiS obniżył podatki.",Jarosław Kaczyński,
https://wiadomosci.onet.pl/tylko-w-onecie/wybory-parlamentarne-2019-kto-bedzie-premierem-po-wyborach-jaroslaw-gowin-w-onet/4lklns4,"Kto będzie premierem po wyborach? Jarosław Gowin w ""Onet Opinie"": sprawa jest rozstrzygnięta","Jarosław Gowin był gościem programu ""Onet Opinie"". - Od wielu miesięcy powtarzam, że jeżeli wybory wygra Zjednoczona Prawica, to premier zostanie wyłoniony z tandemu Jarosław Kaczyński – Mateusz Morawiecki. Ale prezes Kaczyński rozstrzygnął ten dylemat. Zapowiedział, że nie jest zainteresowany objęciem urzędu premiera i chce skoncentrować się na działaniach jako prezes partii i lider całego obozu - powiedział Jarosław Gowin.",,,
https://wiadomosci.onet.pl/kraj/wybory-parlamentarne-2019-program-wyborczy-pis/6r05nkd,"PiS opublikowało program wyborczy ""Polski model państwa dobrobytu""","- Będziemy kontynuować politykę poszerzania podmiotowości Polski w relacjach regionalnych, europejskich i światowych; potrzebujemy też rozbudowanych i zmodernizowanych sił zbrojnych - napisało PiS w opublikowanym dziś programie wyborczym.","PiS opublikował dziś na swojej stronie internetowej program wyborczy pod tytułem ""Polski model państwa dobrobytu"". Ponad 200-stronnicowy dokument podzielony jest na rozdziały poświęcone m.in. polityce społecznej i ochronie zdrowia, edukacji, ochronie środowiska oraz polityce zagranicznej. W rozdziale Polityka zagraniczna i obrona podkreślono, że najważniejszym wyzwaniem jest zapewnienie bezpieczeństwa państwu i jego mieszkańcom oraz stworzenie jak najlepszych warunków dla rozwoju. Jak napisano najważniejszym zamierzeniem PiS jest kontynuacja na arenie międzynarodowej działań podejmowanych przez rządy Beaty Szydło i Mateusza Morawieckiego. ""Chcemy nadal realizować trzy cele: 1. zapewnienie wysokiego statusu Polski w środowisku międzynarodowym – regionalnym, kontynentalnymi globalnym; 2. zapewnienie Polsce podmiotowości w polityce zagranicznej i obronnej na wszystkich płaszczyznach i wymiarach; 3. budowa zdolności Polski do obrony i współdziałania sojuszniczego. PiS chce osiągnąć te cele po pierwsze poprzez prowadzenie ""polityki podmiotowej, czyli odrzucenie klientelizmu"". ""Będziemy kontynuować politykę poszerzania podmiotowości Polski w relacjach regionalnych, europejskich i światowych. Uważamy, że sukcesy w polityce społecznej i gospodarczej gwarantują Polsce pozycję międzynarodową"" - napisano w programie. Partia rządząca zapowiada, że po ewentualne wygranej w wyborach nie zmieni się polska polityka historyczna. ""Naszym obowiązkiem będzie zwalczanie wszelkich przejawów antypolonizmu oraz fałszowania naszej historii, zwłaszcza w odniesieniu do II wojny światowej. Konsekwentnie będziemy przypominać światu, że Polska była ofiarą agresji niemieckiej i sowieckiej. Krzywdy wojenne powstałe w II wojnie światowej nie zostały dotychczas zadośćuczynione. Polska też nie ma żadnych zobowiązań materialnych wobec osób wymordowanych w czasie tej wojny"" - podkreślono. PiS zapowiada, że będzie rozbudowywał partnerstwo strategiczne między Polską a Stanami Zjednoczonymi i wykonywał dwie prezydenckie deklaracje polsko-amerykańskie, czyli ""Obrona wolności i budowanie dobrobytu poprzez polsko-amerykańskie partnerstwo strategiczne"" z 2018 roku oraz ""Deklarację o Współpracy Obronnej"" z 2019 roku, wzmacniające obecność wojsk Stanów Zjednoczonych w Polsce oraz nadające tej obecności charakter stały. PiS stawia przed sobą jako cel także wzmacnianie pozycji Polski w Unii Europejskiej. ""Chcemy w najbliższych latach przeciwdziałać kryzysowi Unii Europejskiej, której najostrzejszym przejawem był kryzys imigracyjny, kryzys strefy euro oraz nierównoprawne traktowanie nowych członków Wspólnoty"" - głosi program partii. ""Prawo i Sprawiedliwość będzie konsekwentnie na forum Unii Europejskiej przeciwdziałało rozwiązaniom dla Polski i Polaków niekorzystnym, między innymi w polityce migracyjnej, rolnej, energetycznej, surowcowej, społecznej. Odrzucamy też wszelkie projekty federacyjne oraz dezintegracyjne (...). Opowiadamy się nadal za rozszerzeniem Unii o państwa Bałkanów Zachodnich oraz zarysowaniem realnych perspektyw dla państw Europy Wschodniej (Gruzja, Ukraina, Mołdawia). Rząd Polski będzie dążył do dalszego wzmacniania siły Grupy Wyszehradzkiej w UE"" - czytamy w programie PiS. PiS napisał też, że Polska będzie ""strażnikiem zasad i orędownikiem zmian w UE"". ""Przepisy traktatowe Unii Europejskiej nie mogą być podstawą dla niszczenia polskiej tożsamości narodowej, tradycji, kultury, modelu życia i obyczajów"" - napisano w programie. W rozdziale dot. obronności oceniono, że w warunkach destabilizacji ładu międzynarodowego Polska potrzebuje rozbudowanych i zmodernizowanych Sił Zbrojnych. ""Chcemy zapewnić zdolności obronne na całym terytorium naszego państwa, w tym w Polsce wschodniej. Jest to zmiana o znaczeniu strategicznym, dlatego też formujemy nową 18. Dywizję Zmechanizowaną w Siedlcach i będziemy tworzyć nowe brygady Wojsk Obrony Terytorialnej"" - napisano w programie. Zapewniono też, że nadal będzie modernizowana polska armia. ""Systematycznie będziemy realizować program wyposażania wszystkich rodzajów Sił Zbrojnych w nowoczesne środki prowadzenia działań militarnych (...). Będziemy w następnych latach umacniać flankę wschodnią NATO poprzez rozbudowę na terytorium naszego państwa krytycznej infrastruktury obronnej Sojuszu"" - obiecuje PiS. ""Planujemy utworzenie nowego rodzaju Sił Zbrojnych odpowiedzialnego wyłącznie za cyberbezpieczeństwo oraz Narodowego Centrum Bezpieczeństwa Cyberprzestrzeni. Wojska Obrony Cyberprzestrzeni będą odpowiadały na cyberataki, zapewniając cyberbezpieczeństwo narodowych sieci i systemów teleinformatycznych"" - głosi program partii. PiS zaznaczył, że chce poprawy stosunków Polski z Rosją, ale oczekuje, że Rosja wykona rezolucję Zgromadzenia Parlamentarnego Rady Europy w sprawie zwrotu Polsce wraku rządowego samolotu TU-154. W programie oceniono, że w latach 2007–2015, czyli w okresie rządów PO-PSL, kurczyły się możliwości oddziaływania Polski na procesy międzynarodowe w sąsiedztwie, regionie, Europie i na świecie w warunkach rozwoju imperializmu rosyjskiego i kryzysu Unii Europejskiej.",Jarosław Kaczyński,
https://wiadomosci.onet.pl/kraj/wybory-parlamentarne-2019-kaczynski-badzcie-zolnierzami-prawa-i-sprawiedliwosci/3751z0w,Kaczyński: badźcie żołnierzami Prawa i Sprawiedliwości,"Te wybory mogą doprowadzić do tego, że sukces wyborczy z czerwca 1989 r. zostanie do końca skonsumowany przez naród, któremu się to należy - mówił prezes PiS Jarosław Kaczyński na spotkaniu z wolontariuszami, sympatykami i członkami sztabów regionalnych PiS. Zaapelował także o wsparcie dla partii również po wyborach.","- Chciałbym wam z jednej strony serdecznie podziękować, a z drugiej prosić o to, by to wasze zaangażowanie trwało. Trwało - jeszcze raz to powtarzam - do samego końca, do 11 października, do początku ciszy wyborczej - powiedział. - Ale także chciałbym, byście byli żołnierzami Prawa i Sprawiedliwości i później, bo przed nami - jeśli zwyciężymy - wielkie zadania zmiany naszego kraju pod wieloma względami - mówił Kaczyński. Jak wyjaśnił chodzi o zmiany, które doprowadzą ""do pełnego wykorzystania tego wielkiego potencjału, który tkwi w Polakach, którzy pracują, którzy są przedsiębiorcami, którzy są rolnikami, którzy są naukowcami, którzy pełnią różne role społeczne"". - Trzeba tylko stworzyć takie społeczeństwo, w którym wszyscy będą docenieni, w którym wszyscy będą mogli wiedzieć, że uczestniczą we wspólnocie, w polskiej wspólnocie, która jest wspólnotą wszystkich Polaków, wolnych Polaków - wskazał prezes PiS. Kaczyński mówił, że zbliżające się wybory są bardzo ważne i powiązał je z wyborami roku 1989. - To jest kwestia naszej przyszłości, równie ważna jak to zaangażowanie sprzed 30 lat, (...) Wtedy decyzja dotyczyła spraw wydawałoby się jeszcze ważniejszych. Oczywiście one były super ważne i tamte wybory przyniosły Polsce sukces. Ja tego nigdy nie kwestionowałem, sam w tym uczestniczyłem - przekonywał. - Ale te wybory mogą doprowadzić do tego, że tamten sukces zostanie do końca skonsumowany. Skonsumowany przez nasz naród, któremu to się należy, bo Polakom to się należy, żeby mogli żyć nie gorzej niż na zachód on naszych granic, by mogli mieć poczucie siły, tej siły indywidualnej, siły ich rodzin, ale także tej siły, którą ma naród, którą ma państwo - powiedział. Jak mówił Kaczyński, rząd chce bronić tzw. tradycyjnych wartości ""bo one są fundamentem naszego trwania, ale także naszego rozwoju"". Zaznaczył, że to nie pierwszy w historii przykład szybkiego rozwoju w oparciu o tradycję. - Bawaria, była kiedyś (...) najbiedniejszym landem Niemiec. Dzisiaj jest jednym z dwóch najbogatszych, właśnie opierała się o tradycję i jednocześnie parła do przodu. I my dzisiaj przemy podobnie i musimy tą drogą iść - wskazał prezes PiS. - Ale żeby iść tą drogą trzeba uzyskać poparcie rodaków, naszych obywateli i to poparcie to jest coś, o co trzeba walczyć - zaznaczył. - Walczyć - można powiedzieć - do ostatniego tchu. Walczyć, bo nasi rodacy - i to jest normalne w demokracji - mają różne poglądy, ale - co już jest może mniej normalne - mają także różny obraz rzeczywistości. Bo ta rzeczywistość, o której my mówimy w oparciu o fakty, o rzetelne fakty jest przez znaczną część mediów zmieniana, przekręcana, czasem o 180 stopni - przekonywał Kaczyński. - I dlatego to dotarcie do każdego Polaka jest takie ważne, dotarcie z informacja o tym, co naprawdę dzisiaj dzieje się w Polsce, co jest ważne, jaką możemy sobie zbudować przyszłość i jak możemy sobie zaszkodzić, jeśli podejmiemy niewłaściwe decyzje - skonkludował.",Jarosław Kaczyński na spotkaniu,
https://wiadomosci.onet.pl/tylko-w-onecie/barbara-nowacka-szef-pis-wierzy-w-swoja-nieomylnosc/x80q0xq,"Barbara Nowacka w „Onet Rano."": Kaczyński wierzy w swoją nieomylność","Barbara Nowacka była gościem programu „Onet Rano.”. - Jarosław Kaczyński wierzy arogancko wyłącznie w siebie. Po tylu latach odniósł duży sukces, po latach klęsk i porażek wygrał wybory i stał się guru i wyrocznią polskiej polityki. (Zrobił to - red.) wykorzystując dobry czas dla populistów, rozchwianie na świecie i dobry czas gospodarczy. On wierzy w swoją wielkość, nieomylność, że może powiedzieć absolutnie wszystko i nic mu się z tego powodu nie stanie - powiedziała. Chcesz dowiedzieć się więcej? Kliknij tutaj: vod.pl",,,
https://wiadomosci.onet.pl/kraj/jaroslaw-kaczynski-odrzucamy-postkolonialna-koncepcje-polski-jako-kraju-taniej-sily/7ew016g,Jarosław Kaczyński: odrzucamy postkolonialną koncepcję Polski jako kraju taniej siły roboczej,"Odrzucamy postkolonialną koncepcję Polski jako kraju taniej siły roboczej - mówił w Gdańsku prezes PiS Jarosław Kaczyński. Mówił także, że PiS jest partią solidarności społecznej, a to jest także solidarność między pracodawcą a pracobiorcą. Zwracał uwagę na rolę gospodarki morskiej w regionie.","W swoim wystąpieniu na konwencji PiS Kaczyński nawiązał do najnowszej historii Gdańska, w tym do strajków z roku 1980 i podpisania Porozumień Sierpniowych. Prezes PiS stwierdził, że tak jak prawie czterdzieści lat temu celem Solidarności była m.in. poprawa życia ""zwykłych pracowników"", tak dziś wraca ta kwestia. W tym kontekście przywołał zapowiedzi z sobotniej konwencji partii w Lublinie, gdzie zostało zapowiedziane podnoszenie płacy minimalnej do 3000 zł od 1 stycznia 2020 r. i do 4000 zł od 1 stycznia 2024 r. Dodał, że sprawa płacy minimalnej stała się przedmiotem sporu, ale też ataku. - Przypominając sobie tamte porozumienia i tamtą drogę Solidarności, trzeba powiedzieć jedno - to jest część tej polityki, którą chcemy prowadzić i prowadzimy z całą determinacją. To jest polityka zmierzająca do tego, żeby Polakom po prostu lepiej się żyło, żeby lepiej zarabiali. Ale to jest polityka racjonalna i wpisująca się w dużo bardziej długoterminowy plan, który ma doprowadzić do tego, że nasz kraj najpierw osiągnie przeciętną UE, później przeciętną tzw. starej UE, a w końcu dogoni naszych zachodnich partnerów - dodał polityk. - Jeśli mówimy dziś o budowie polskiego modelu czy polskiej wersji państwa dobrobytu, to mówimy o czymś, co jest celem, chociaż nie jest to cel jakiś bardzo odległy. Jednocześnie mówimy o kierunku marszu - do przodu, właśnie w górę, a nie do tyłu. I taka jest stawka tych wyborów - do góry czy na dół, do przodu czy w tył - zauważył. Podczas gdańskiej konwencji podkreślał ponadto, że ""my odrzucamy postkolonialną koncepcję Polski jako kraju taniej siły roboczej, koncepcję, która już nam bardzo zaszkodziła i nie powinna już szkodzić dalej"". Jak dodał, z tego przekonania biorą się programy skierowane do przedsiębiorców. - My jesteśmy partią, która świetnie wie, że przedsiębiorcy są siłą, która rozbudowuje, napędza gospodarkę, ale muszą być stworzone odpowiednie warunki - mówił. - My jesteśmy partią solidarności społecznej, a to jest także solidarność między pracodawcą a pracobiorcą i to jest jedyna dobra podstawa rozwoju naszej gospodarki - powiedział Kaczyński. Prezes PiS podkreślił przy tym, że Polakom ""należy się taki poziom życia jak na Zachodzie"", a nasz kraj powinien ""doszusować"" pod tym względem do poziomu Niemiec. - I to jest nasze zadanie - powiedział. Kaczyński podkreślił, że według ekspertów SGH Polska jest w stanie dogonić, jeśli chodzi o poziom życia, za 14 lat ""przeciętną UE,"" a za 21 lat - ""przeciętną Niemiec"". - Niedawno premier, wielki optymista, ale też człowiek, który naprawdę świetnie się zna na gospodarce, powiedział, że to będzie jeszcze szybciej. I musimy do tego dążyć. Ale jeśli chcemy do tego doprowadzić, musimy sprawić, że polska gospodarka będzie nowocześniejsza niż jest w tej chwili, bardziej produktywna - zaznaczył. Według Kaczyńskiego gospodarka się unowocześnia, gdy wprowadza się nowe technologie i przeorganizuje pracę. - My chcemy doprowadzić do tego, by ten uśpiony kapitał, mówię tutaj o pieniądzach, ruszył ku unowocześnieniu polskiej gospodarki - zadeklarował. Mówił też o problemie braku siły roboczej. - My chcemy uzupełniać te braki, przede wszystkim przez ściąganie z powrotem ludzi, którzy wyemigrowali. Ale to nie wystarczy, przede wszystkim trzeba podnosić wydajność i ku temu to zmierza. To nie jest żadne uderzenie w przedsiębiorców, to jest racjonalne także z punktu widzenia przedsiębiorców - dodał Kaczyński. Prezes PiS w wystąpieniu nawiązał do kwestii rozwoju portów. - W tym roku będzie już w Gdańsku przeszło 50 mln ton (przeładunków). Sądzę, że przeszło 25 mln w Gdyni. Łącznie około 100 mln ton przeładunków, także z innymi portami, około 40 mld zł dochodów dla budżetu. A to przecież można powiększyć, bo na Bałtyku są porty, które mają przeładunek większy niż 100 mln ton - wskazał. Przypomniał też, że odkupiona została Stocznia Gdańska. - Wiem, że to będzie bardzo trudne, ale ona zostanie odbudowana, ona będzie budowała statki, tak jak kiedyś. Także Stocznia Marynarki Wojennej - powiedział. - Trzeba odbudować polską gospodarkę morską. To nie idzie łatwo, ale mimo wszystko musimy to robić z pełną determinacją, bo to może być wielka część naszej gospodarki i to może ogromnie wzmacniać ten rejon nadmorski tutaj na Pomorzu i Pomorzu Zachodnim - zapowiedział Kaczyński. Kiedy prezes PiS zakończył przemówienie, zgromadzeni na Politechnice Gdańskiej zaczęli skandować ""Jarosław, Jarosław"". W odpowiedzi Kaczyński powiedział: ""Pamiętajcie, że tu, w tym mieście działał ktoś, kto stworzył podwaliny pod dobrą zmianę - mój śp. brat, miał na imię Lech i kiedy słyszę moje imię, to zawsze pamiętam o tamtym i proszę, żeby państwo też pamiętali. Bez mojego brata nic tutaj by się nie wydarzyło"". Po Kaczyńskim głos na konwencji zabrał wiceminister kultury i dziedzictwa narodowego Jarosław Sellin, ""jedynka"" na liście PiS do Sejmu w okręgu gdańskim. - Jest wstydem dla miasta Gdańska, że rada nie przyjęła uchwały o nadaniu honorowego obywatelstwa Lechowi Kaczyńskiemu – powiedział. Przypomniał, że b. prezydent RP przybył na Wybrzeże jako ""dwudziestoparoletni młody człowiek"". - Kiedy powstały Wolne Związki Zawodowe Wybrzeża, był jedynym odważnym profesorem – jeszcze wtedy doktorem Uniwersytetu Gdańskiego, który nawiązał współpracę i pomagał dzielnym robotnikom i inteligentom, którzy te Wolne Związki Zawodowe tworzyli – inni się nie odważyli - mówił wiceminister kultury. - Każde szanujące się miasto - które by miało takiego człowieka, który na samym końcu swojego życia osiągnął stanowisko najwyższe w Rzeczypospolitej, prezydenta Rzeczypospolitej, a przez całe swoje zawodowe życie właściwie też pracował na Uniwersytecie Gdańskim – honorowałoby taką osobę honorowym obywatelstwem. Kiedyś jeszcze do tego doprowadzimy – tak nie może być, jak jest teraz – zapowiedział Sellin.",Jarosław Kaczyński,
https://wiadomosci.onet.pl/kraj/fogiel-jesli-pis-wygra-wybory-premierem-bedzie-mateusz-morawiecki/mg9029b,Radosław Fogiel: jeśli PiS wygra wybory premierem będzie Mateusz Morawiecki,"Jeśli Prawo i Sprawiedliwość wygra wybory parlamentarne, to premierem będzie Mateusz Morawiecki - powiedział w radiu RMF FM zastępca rzecznika PiS Radosław Fogiel.","Zapytany, czy to, iż po wyborach parlamentarnych szef PiS Jarosław Kaczyński przejdzie dwie operacje, przesądza, że w przypadku wygranej PiS premierem zostanie ponownie Morawiecki, Fogiel odparł, że nie łączyłby tych dwóch kwestii. - Fakt, że premierem ma być pan premier Mateusz Morawiecki jest jednak niezależny od operacji jednej lub drugiej - dodał. Zaznaczył, że PiS musi najpierw wygrać wybory. Dopytywany, kto będzie premierem, jeśli PiS wygra wybory Fogiel odparł: ""Mateusz Morawiecki"". Prezes PiS tuż po wyborach przejdzie operację wszczepienia endoprotezy stawu kolanowego. Ponadto - jak sam Kaczyński powiedział w wywiadzie dla ""Super Expressu"" - będzie jeszcze konieczna jedna, podobna operacja w drugiej nodze. Fogiel pytany w RMF FM o stan zdrowia prezesa PiS przyznał, że czekają go operacje. - Nie mówię tu o operacjach natury politycznej, tylko faktycznie ortopedycznych - dodał. Jednocześnie ocenił, że biorąc pod uwagę, iż to Kaczyński najmocniej w sztabie ""cisnął"" na to, ""żeby odwiedzić wszystkie 41 okręgów w ciągu mniej niż chyba 40 dni i te, które nam zostały do wyborów"", to ""jest całkiem nieźle"". Dopytywany, czy prezes PiS przejdzie dwie operacje Fogiel odparł, że z tego co wie, to tak - najpierw jednej, a potem drugiej nogi. Na pytanie, czy szef PiS stoi w kolejce po endoprotezy, czy będzie to ""po znajomości"", zastępca rzecznika PiS powiedział: - Po znajomości raczej nie, wchodzi w grę prawdopodobnie również prywatna służba zdrowia.",19911398 - WARSZAWA POSIEDZENIE SEJMU (Mateusz Morawiecki),
https://wiadomosci.onet.pl/kraj/po-ko-kaczynski-ma-jakis-szalony-plan-po-wyborach/5wg00px,"PO-KO: decyzję o przerwie w posiedzeniu Sejmu podjął Kaczyński, który ma ""jakiś szalony plan po wyborach""","Decyzję o przerwie w posiedzeniu Sejmu i kontynuowaniu go po 13 października podjął prezes PiS Jarosław Kaczyński, który ""w głowie ma jakiś szalony plan po wyborach"" - ocenili dziś posłowie PO-KO. Według nich, PiS zastawia się, ""jak Polakom ukraść wolne wybory"".","Rozpoczęte wczoraj ostatnie posiedzenie Sejmu zostanie przerwane tego dnia i kontynuowane po wyborach parlamentarnych, w dniach 15-16 października. Wniosek o przerwę zgłosił klub PiS. Pierwotnie ostatnie w tej kadencji posiedzenie Sejmu miało zakończyć się w ten piątek. Poseł Cezary Tomczyk (PO-KO) ocenił na konferencji prasowej w Sejmie, że sytuacja ta jest ""bezprecedensowa"". - Dzisiaj trzeba postawić polityczną tezę, że rząd PiS szykuje się na przegraną lub szykuje się na to, że straci samodzielną większość w polskim parlamencie - powiedział poseł PO-KO. W jego ocenie rząd PiS zastanawia się nad tym, ""jak Polakom ukraść wolne wybory"". - To jest sytuacja bardzo niebezpieczna, wyjątkowa, która rodzi wiele pytań. A na samym końcu jest jakiś plan, który został wymyślony w głowie prezesa PiS Jarosława Kaczyńskiego, plan, który zakłada ewentualność przegranej. Plan, który gdzieś na samym końcu może się skończyć bardzo źle, który może zawierać w sobie również antydemokratyczne działania, bo ci ludzie są zdolni do wszystkiego - mówił Tomczyk. Jak dodał, PiS jest zdolny do wszystkiego po to, żeby utrzymać w Polsce władzę. - My nie możemy na to pozwolić. Dlatego z tego miejsca zwracamy się z apelem do wszystkich Polaków, żeby każdy odpowiedział sobie na pytanie: jaka władza chce organizować posiedzenie Sejmu już po wyborach, mimo że nie było do tej pory takiego obyczaju. Po co chce to robić - pytał poseł PO-KO. - I każdy z nas musi pamiętać, że 13 października odbędą się najważniejsze wybory od 1989 roku, wybory, które zdecydują o tym, jak będzie wyglądała Polska przez najbliższe 10 lat - dodał Tomczyk. Zdaniem posła Sławomira Nitrasa (PO-KO) ""istnieje poważne niebezpieczeństwo, że zostanie podważony wynik demokratycznych wyborów"". - Bo ktoś wpadł na pomysł, aby w normalny poniedziałek powyborczy, kiedy Polacy emocjonują się, poznają wyniki wyborów, dowiadują się, kto jest nowym parlamentarzystą, by po tym poniedziałku odbyło się posiedzenie Sejmu, gdzie będzie stary parlament, będą starzy posłowie - podkreślił Nitras. Jak mówił, przez 30 lat wolnej Polski różne osoby były marszałkami Sejmu, ale żadna z nich nie podjęła takiej decyzji, jaką odważyła się podjąć marszałek Elżbieta Witek. - Ja mówiłem w trakcie wyboru nowego marszałka Sejmu, że wybór pani marszałek Witek może oznaczać, że tak naprawdę Jarosław Kaczyński zdejmie maskę, zużytą maskę Marka Kuchcińskiego i założy nową maskę pani marszałek Witek. I to on będzie podejmował decyzje. I tak jest w tym przypadku, to jest jednoosobowa decyzja Jarosława Kaczyńskiego, który w głowie ma jakiś szalony plan po wyborach - ocenił poseł PO-KO. Marszałek Sejmu Elżbieta Witek mówiła wczoraj, że posłowie ""chcieliby być między swoimi wyborcami, czas kampanii jest bardzo krótki"" i prezydium Sejmu przychyliło się do wniosku największego klubu parlamentarnego. Witek zadeklarowała też, że nie będzie żadnych zmian w harmonogramie prac Sejmu na 15 i 16 października i nie będą wprowadzone żadne nowe propozycje. - Nie będziemy niczego nagle wprowadzać, trzymamy się harmonogramu - zapewniła.",Jarosław Kaczyński,
https://wiadomosci.onet.pl/kraj/ibris-dla-rzeczpospolitej-morawiecki-lepszym-kandydatem-na-premiera-niz-kaczynski/5r0f2n8,"IBRiS dla ""Rzeczpospolitej"": Morawiecki lepszym kandydatem na premiera niż Kaczyński","Zdaniem ankietowanych Mateusz Morawiecki powinien być kandydatem PiS na premiera na kolejną kadencję – wynika z sondażu IBRiS dla ""Rzeczpospolitej"". Na pytanie ""kto na szefa rządu?"", 39,3 proc. badanych wskazało na obecnego premiera, 19,2 proc. na prezesa PiS, a 2,2 proc. na ministra sprawiedliwości Zbigniewa Ziobrę.","7,5 proc. ankietowanych wskazała innych kandydatów, 31,8 proc. nie wie, kto z partii rządzącej powinien być kandydatem na premiera. W przypadku Lewicy liczba niezdecydowanych jest jeszcze większa, bo wynosi aż 71,7 proc. Zdaniem 11,9 proc. powinien być to Robert Biedroń, dla 7,1 proc. Adrian Zandberg a dla 3,9 proc. Włodzimierz Czarzasty – czytamy w ""Rzeczpospolitej"". Jeśli chodzi o PSL-Koalicję Polską, 36,1 proc. ankietowanych uważa, że kandydatem na premiera powinien być Władysław Kosiniak-Kamysz. Pawła Kukiza wskazało 6,3 proc. badanych a Marka Sawickiego 1,1 proc. Na pytanie o to, kto jest kandydatem Koalicji Obywatelskiej na premiera, 66,1 proc. badanych poprawnie wskazało Małgorzatę Kidawę-Błońską. Zdaniem 37,7 proc. respondentów dobrze ocenia tę kandydaturę, 17,6 proc. ocenia ją neutralnie, 25,5 proc. ocenia zaś źle. 19,2 proc. nie ma zdania. 43 proc. pytanych o to, kto z opozycji powinien zostać premierem, wskazało na Małgorzatę Kidawę-Błońską. Grzegorza Schetynę widziałoby w tej roli 6 proc. -- wynika z sondażu Pollster dla ""Super Expressu"". 44 proc. uważa ponadto, że Kidawa-Błońska powinna zastąpić Schetynę na stanowisku lidera PO. Według 13 proc. badanych, w przypadku wyborów wygranych przez opozycję funkcję szefa rządu powinien objąć Robert Biedroń (Wiosna), a według 12 proc. - Władysław Kosiniak-Kamysz (PSL). Najlepiej wypadła Kidawa-Błońska, kandydatka Koalicji Obywatelskiej na premiera, uzyskując wynik 43 proc. Lidera jej ugrupowania, Grzegorza Schetynę, wskazało 6 proc. ankietowanych. ""To jednak nie koniec złych wiadomości dla Grzegorza Schetyny. Aż 44 proc. badanych uważa bowiem, że Kidawa-Błońska powinna go zastąpić także na stanowisku lidera PO"" - czytamy w ""SE"". 4 proc. było przeciwnego zdania, a 42 proc. wybrało odpowiedź: ""Trudno powiedzieć"". Źródło: ""Rzeczpospolita"", ""SE"", PAP",Mateusz Morawiecki,
https://wiadomosci.onet.pl/kraj/wzrost-placy-minimalnej-jaroslaw-kaczynski-komentuje/xez6mye,Kaczyński o wzroście płacy minimalnej: ta panika nie ma żadnego związku z faktami,"- Polacy stoją przed prostym wyborem, powinni zapytać sami siebie, czy jest gorzej, czy lepiej. Propaganda drugiej strony opisuje rzeczywistość w sposób niewłaściwy i jest bardzo silna. Obiektywna ocena wskazuje na to, że w Polsce jest dużo lepiej i większość społeczeństwa skorzystała na zmianach. Jesteśmy już na takim poziomie, że możemy mówić o dobrobycie – mówił w Programie 1 Polskiego Radia prezes PiS Jarosław Kaczyński.","Pytany o obietnicę zwiększenia płacy minimalnej do poziomu 4 tys. zł, Kaczyński stwierdził: ""powtarzałem od lat, że nie można bez przerwy mówić społeczeństwu, że trzeba zaciskać pasa"". - Zmieniliśmy tę sytuację i chcemy ją zmieniać dalej, wprowadzając coraz wyższe płace. W tych najbliższych czterech latach i potem w kolejnych. Żeby to się działo, polska gospodarka musi się unowocześniać. Jeśli zwiększają się płace, tworzy to nacisk na ulepszenie gospodarki – mówił. Jak dodał, ""polityka niskich płac jest przeciwko interesom pracowników i przedsiębiorców, którzy chcą się utrzymywać na rynku"". - Ten krzyk, który się podniósł – nie spodziewałem się aż takich fake newsów, że będzie rósł ZUS dla mniejszych przedsiębiorców, bo to oszustwo. Liczyłem, że bezczelność tych, którzy bronią swoich interesów, będzie umiarkowana, a tak nie jest – dodał. Jak ocenił Kaczyński, ""ta panika nie ma żadnego związku z faktami"". - Najpoważniejsze instytucje, jak bank narodowy, przeczą tym prognozom. W Polsce i poza Polską są ludzie, którzy chcą, żeby były tu niskie płace. Wiem, że chce się w tej chwili przestraszyć przedsiębiorców, ale robi się to na kłamstwie – uważa prezes partii rządzącej. - Małe firmy nie będą bankrutować, jeżeli nauczą się funkcjonować w tej nowej rzeczywistości. Będzie rósł popyt, więc będzie możliwość utrzymania się na rynku – uważa Jarosław Kaczyński. - Naszym celem jest powrót Polaków z emigracji. Uważamy, że znacząca część wróci do kraju. To będą ci pracownicy, których potrzebujemy. Robimy dużo, by populacja mieszkańców Polski była liczniejsza – mówił prezes PiS. Kaczyński w radiowej Jedynce odniósł się do swojej wypowiedzi z konwencji w Lublinie, którą krytykowała opozycja, m.in. kandydatka KO na premiera Małgorzata Kidawa-Błońska. Prezes PiS mówił wówczas, że ""rodzinę widzimy tak, jak tutaj, jedna kobieta, jeden mężczyzna w stałym związku i ich dzieci"". Zdaniem Kidawy-Błońskiej Kaczyński ""odebrał prawo matce samotnie wychowującej dziecko do tego, żeby czuła się jak rodzina"". Prezes PiS podkreślił, że ""nie da się w każdej wypowiedzi powiedzieć wszystkiego"". Wyjaśnił, że chciał w ten sposób bronić tradycyjnego modelu rodziny. - My, oczywiście, jesteśmy w pełni za szacunkiem dla kobiet - bo to są zwykle kobiety, ale zdarzają się i mężczyźni - którzy dzieci wychowują samotnie - mówił. - Natomiast uważamy, że to, co jest fundamentem naszej cywilizacji, czyli ten trwały związek między mężczyzną a kobietą i dziećmi, które przychodzą z tego związku na świat, jest czymś niezwykle cennym i to właśnie w tym wymiarze cywilizacyjnym - powiedział Kaczyński. Jak zaznaczył, ta cywilizacja miała ""różne wady"" i trudne momenty, ale ""niewątpliwie w dziejach świata jest najbardziej życzliwa człowiekowi"". - Mówię tu o cywilizacji chrześcijańskiej - doprecyzował. Źródło: Program 1 Polskiego Radia, PAP.",Jarosław Kaczyński,
https://wiadomosci.onet.pl/kraj/sad-nie-doszlo-do-ugody-w-sprawie-wytoczonej-j-kaczynskiemu-przez-g-birgfellnera/d0xq5ew,Sprawa Birgfellner-Kaczyński. Sąd: do ugody nie doszło,"Pełnomocnicy Austriaka nie wykluczają w związku z tym pozwu o zwrot 50 tys. zł, których domaga się biznesmen od prezesa PiS. Przed Sądem Rejonowym dla Warszawy Żoliborza odbyło się posiedzenie z wniosku Birgfellnera wobec Jarosława Kaczyńskiego. Austriacki biznesmen zeznał wcześniej w prokuraturze, że prezes PiS miał go nakłonić do wręczenia 50 tys. zł księdzu z rady fundacji, która jest właścicielem spółki Srebrna.","Pieniądze – jak pisała w marcu br. ""Gazeta Wyborcza"" - miały być przeznaczone dla ks. Rafała Sawicza, członka Rady Fundacji Instytut im. Lecha Kaczyńskiego. ""Jego rola była wówczas strategiczna. Bez zgody całej rady fundacji spółka Srebrna, na której gruncie miały stanąć wieżowce, nie mogłaby wejść w deweloperkę. Po otrzymaniu gotówki ksiądz miał złożyć podpis pod uchwałą rady pozwalającą na rozpoczęcie inwestycji"" – pisała ""GW"". Birgfellner miał dostarczyć prokuraturze okręgowej wydruk potwierdzający wypłatę 50 tys. zł z jego prywatnego konta. ""Nie chcę się tutaj pomylić, przekazałem kopertę, pan Kaczyński z kopertą wszedł do swojego pokoju, gdzie pan Sawicz już siedział. Gdzieś ok. 20 minut później pan Sawicz wyszedł, (...) podaliśmy sobie dłonie i ponownie weszliśmy z panem Kaczyńskim do pokoju. Wtedy poinformowano mnie, że podpis został złożony, i wydaje mi się, że wtedy mi tę uchwałę przekazał"" – cytowała wtedy ""GW"" zeznania Birgfellnera. Rzecznik warszawskiej prokuratury okregowej prok. Łukasz Łapczyński mówił Polskiej Agencji Prasowej w marcu odnosząc się do tej kwestii, że ""zeznania złożone dotychczas przez Birgfellnera są nieścisłe, ogólne i niepełne. Budzą wątpliwości i dlatego wymagają szczegółowej weryfikacji i analizy pod względem ich wiarygodności"". Dodawał, że austriacki biznesmen ""najczęściej zasłania się niepamięcią i udziela zdawkowych informacji"". Prokurator przyznawał też, że Birgfellner o ""rzekomym przekazaniu koperty z pieniędzmi wspomniał na drugim przesłuchaniu"" czyli 13 lutego, jednak ""na szczegółowe pytania prokuratora nie potrafił udzielić informacji"". Prawnicy Austriaka skierowali sprawę zwrotu 50 tys. zł do sądu. - W naszym przekonaniu stan faktyczny tej sprawy jest oczywisty. Nasz mocodawca złożył w tej sprawie zeznania w postępowaniu karnym, również nas powiadomił, że wręczył J. Kaczyńskiemu 50 tys. zł w kopercie celem przekazania tych pieniędzy księdzu. Wydaje się, że doszło do wpłacania kwoty, która jest kwotą nieuzasadnioną i zgodnie z zasadami Kodeksu cywilnego w sytuacji, gdy mamy do czynienia ze świadczeniem nienależnym, osoba, która takie świadczenie wpłaciła, ma prawo domagać się jego zwrotu - mówił we wtorek przed sądem mec. Giertych. Jak dodał w planowanej ugodzie chcieli zaproponować Kaczyńskiemu zrzeczenie się odsetek od żądanej kwoty. - Stwierdzam, że do zawarcia ugody nie doszło i to kończy sprawę - powiedziała sędzia Agnieszka Krasowska, kończąc wtorkowe posiedzenie sądu. Jak zaznaczyła, uczestnik postępowania, czyli Kaczyński, ustanowił pełnomocnika, który w ""piśmie procesowym wskazał, że wobec negowania przez uczestnika stanu faktycznego"" oraz wywodów prawnych pełnomocników Austriaka, nie jest możliwe zawarcie jakiejkolwiek ugody. Jak przekazał dziennikarzom po posiedzeniu sądu mec. Giertych ""teraz decyzja będzie należała do naszego mocodawcy, czy skierować sprawę do sądu polskiego, czy też austriackiego o zwrot tych środków"". - Zgodnie z przepisami postępowania cywilnego, wymagane jest od osoby składającej pozew udowodnienie jakiejś formy działalności przed pozwem, zmierzającej do ugodowego załatwienia sprawy. Mogą być różne formy takiej próby ugodowej, myśmy poszli drogą sądową, ale niestety z drugiej strony nie było woli zawarcia takiej ugody - wyjaśniał dziennikarzom mec. Giertych. - Oczekujemy też, że na dniach prokuratura podejmie decyzję w sprawie wszczęcia lub ewentualnej odmowy wszczęcia postępowania karnego - dodał adwokat. Drugi z pełnomocników Birgfellnera mec. Dubois wskazał zaś, że ""mija ósmy miesiąc, od kiedy Kaczyński nie został wezwany do prokuratury celem złożenia zeznań"". - Czekamy z nadzieją, że kiedyś wymiar sprawiedliwości z panem Kaczyńskim się zetknie - dodał. Pod koniec stycznia ""GW"" opublikowała zapisy i nagrania rozmowy z lipca 2018 r. - m.in. Kaczyńskiego z Birgfellnerem - dotyczącej planów budowy w Warszawie dwóch wieżowców przez powiązaną ze środowiskiem PiS spółkę Srebrna. Złożone pod koniec stycznia w prokuraturze zawiadomienie o podejrzeniu popełnienia przestępstwa przez prezesa PiS, dotyczy braku zapłaty za złożone austriackiemu biznesmenowi zlecenie, związane z przygotowaniami do tej budowy. W połowie lutego ""Gazeta Wyborcza"" podała, że Birgfellner zeznał w prokuraturze, iż Jarosław Kaczyński nakłonił go do wręczenia 50 tys. zł księdzu z rady fundacji, która jest właścicielem spółki Srebrna.",Giertych i austriackim biznesman Birgfellner,
https://wiadomosci.onet.pl/kraj/pensja-minimalna-jaroslaw-kaczynski-komentuje-slowa-jadwigi-emiliewicz/08fdsbn,"Jarosław Kaczyński: pani minister Emilewicz przypomniała rzecz naturalną i oczywistą, czyli procedury","- Chcemy zerwać z myśleniem, że Polska może być tylko rezerwuarem taniej siły roboczej, chcemy, aby nasi pracownicy konkurowali kompetencjami, wiedzą i doświadczeniem - mówił prezes PiS Jarosław Kaczyński, pytany o zapowiedź podniesienia płacy minimalnej.","Podczas sobotniej konwencji programowej w Lublinie szef PiS przedstawił ""hat trick"" wyborczy, który przewiduje m.in. podniesienie pensji minimalnej do 3000 zł na koniec 2020 r., do 4000 zł w 2023 r. Premier Mateusz Morawiecki podczas konwencji zapowiedział, że od stycznia 2020 r. płaca minimalna miałaby wynieść 2600 zł. - Jeśli chodzi o płacę minimalną, warto cały czas podkreślać, co stoi za tym pomysłem. Chcemy zerwać z tym myśleniem, że Polska może być tylko rezerwuarem taniej siły roboczej. Chcemy doprowadzić do sytuacji, w której możemy konkurować kompetencjami, wiedzą i doświadczeniem naszych pracowników, a nie tylko tym, że mało im się płaci - tłumaczył w rozmowie z PAP Kaczyński. - Uważamy, że Polacy potrzebują i zasługują na to, żeby zarabiać więcej - podkreślił. Szef PiS odniósł się też do wtorkowych słów szefowej resortu przedsiębiorczości i technologii Jadwigi Emilewicz, która w TVN24 przyznała, że propozycje podniesienia płacy minimalnej nie były z nią konsultowane i tego typu zmiany muszą być przedmiotem konsultacji w Radzie Dialogu Społecznego. - Pani minister Emilewicz mówiąc o konsultacjach, przypomniała rzecz naturalną i oczywistą, czyli procedury, które są konieczne w procesie tworzenia prawa. One oczywiście będą dochowane, kiedy już będziemy pracować ustawowo nad tymi propozycjami - zaznaczył Kaczyński. - To, co zostało ogłoszone w Lublinie, będzie realizowane, bo decyzja na poziomie politycznym zapadła w tej sprawie - oświadczył Kaczyński. Zobacz również: Andrzej Stankiewicz: Kaczyński, bóg wojny [ANALIZA] Szef PiS podkreślił ponadto, że priorytetem Prawa i Sprawiedliwości jest ""skłanianie i zachęcanie Polaków do powrotu z emigracji"". - Wiemy, że przekonanie do tego tych, którzy wyjechali z kraju w poszukiwaniu pracy, nie jest łatwe, ale chcemy to robić, chcemy stwarzać takie warunki, które skłoniłyby ich do powrotu - zadeklarował. Kaczyński zwrócił uwagę, że poziom zarobków jest jednym z narzędzi, które miałyby przekonać Polaków do powrotu do kraju. - Płaca minimalna sama w sobie podwyższa zarobki i wymusza również ogólną podwyżkę zarobków w gospodarce. Liczymy, że to skłoni większą grupę Polaków do powrotu do Polski, do pracy w Polsce. To jest dla nas - jako PiS - priorytet - podkreślił Kaczyński. Przeczytaj także: Małgorzata Kidawa-Błońska: płaca minimalna powinna być połową średniej krajowej Podczas sobotniej konwencji w Lublinie liderzy PiS, w tym prezes Kaczyński, premier Morawiecki i b. premier Beata Szydło przedstawili zapowiedzi programowe partii przed wyborami parlamentarnymi. Wśród zapowiedzi - poza podwyższeniem płacy minimalnej - zaproponowali m.in. drugą trzynastą emeryturę w 2021 r., zrównanie dopłat do hektara dla rolników, zwiększenie do 1200 zł minimalnej emerytury, przeznaczenie po 2 mld zł na fundusz modernizacji szpitali oraz fundusz modernizacji szkoły, podniesienie ryczałtu dla małych i średnich przedsiębiorstw z 250 tys. do 1 mln euro i dalej do 2 mln euro oraz powołanie specjalnego funduszu 100 obwodnic.",Jarosław Kaczyński,
https://wiadomosci.onet.pl/kraj/operacje-jaroslawa-kaczynskiego/flfkq75,"Kaczyński dla ""Super Expressu"": po wyborach czekają mnie dwie operacje","Jarosław Kaczyński tuż po wyborach przejdzie operację wszczepienia endoprotezy stawu kolanowego. Ale to nie wszystko, bo - jak powiedział dziennikowi prezes PiS - będzie jeszcze konieczna jedna, podobna operacja w drugiej nodze.","- Muszę niestety to przeprowadzić - powiedział w dzisiejszym wywiadzie dla ""Super Expressu"" Jarosław Kaczyński. ""Ponad dwie godziny dziennie rehabilitacji, a do tego kuracja antybiotykowa. Tak w ostatnich miesiącach 2018 r. wyglądało życie prezesa PiS, który walczył z infekcją bakteryjną"" - pisze dziennik. ""A ta przytrafiła mu się po tym, jak rozbolało go kolano i na przełomie kwietnia i maja ubiegłego roku trafił do jednego ze szpitali. Przez jakiś czas poruszał się o kulach. Ale operacji wszczepienia endoprotezy stawu kolanowego nie przeszedł ze względu na kampanię i eurowybory"" - czytamy w gazecie. ""SE"" podaje, że prezes PiS nie chciał się jej poddać również przed jesiennymi wyborami ze względu na kampanię. Dlatego najlepszy - jak powiedział Kaczyński w wywiadzie - będzie czas po jesiennych wyborach. ",Jarosław Kaczyński,
https://wiadomosci.onet.pl/tylko-w-onecie/program-pis-przed-wyborami-szczegoly-nadal-owiane-tajemnica/w83q2sq,PiS rusza z programowym objazdem po kraju,"Kampania Prawa i Sprawiedliwości nie zwalnia tempa. Liderzy partii rządzącej ruszają w Polskę z konwencjami tematycznymi, by przekonywać wyborców do swojego nowego programu, którego szczegóły wciąż są owiane tajemnicą.","Szef sztabu wyborczego PiS Joachim Brudziński zapewnia publicznie, że jego partia ma „przemyślaną i konsekwentnie realizowaną strategię wyborczą”, która nie musi iść pod dyktando oczekiwań czy to opozycji, czy mediów. Najważniejsza kwestią jest skuteczność, a tej jak do tej pory trudno jest sztabowcom partii rządzącej odmówić. Nawet afery, jak ta z lotami byłego już marszałka Sejmu Marka Kuchcińskiego, czy - ujawniona przez Onet - z farmą trolli, działającą w resorcie sprawiedliwości, nie wpłynęły znacząco na sondażowe poparcie partii rządzącej. Zdaniem sztabowców PiS dzieje się tak z dwóch powodów. Pierwszy – to szybka i stanowcza reakcja władz partii na sytuacje kryzysowe, w tym prezesa Jarosława Kaczyńskiego, który – jak mawia się w siedzibie PiS na Nowogrodzkiej – nie boi się szarpnąć za lejce i ustawić do pionu nawet najbardziej zasłużonych partyjnych towarzyszy. Drugim powodem są wewnętrzne kłopoty i tarcia opozycji, co doskonale widać na przykładzie Platformy Obywatelskiej, która podczas kampanii boryka się z przepychankami o to, kto po wyborach będzie dzierżył władzę nad partią. Mimo optymizmu, jaki dają sondaże, w siedzibie PiS wszyscy zdają sobie sprawę, że jednym z największych zagrożeń, stojących na drodze ku zwycięstwu w wyborach jest demobilizacja wyborców i przekonanie, że skoro jest tak dobrze to wygrana 13 października musi przyjść gładko. Cena, jaką przyszłoby PiS zapłacić za uśpienie swojego elektoratu, mogłaby być bardzo wysoka. W ocenie sztabowców partii rządzącej sobotnia konwencja w Lublinie, podczas której padły zapowiedzi programowe i hojne obietnice socjalne okazała się dużym sukcesem. Była to konwencja zorganizowana w iście amerykańskim stylu, za którą PiS sporo zapłaciło. Ile? To jest na razie skrzętnie skrywaną tajemnicą, którą opinia publiczna zapewne pozna dopiero po wyborach po lekturze sprawozdań finansowych komitetów wyborczych. Także decyzją sztabu PiS opinia publiczna jeszcze jakiś czas nie pozna pełnego programu wyborczego. Mimo, iż za jego udostępnieniem był jeden z jego autorów wicepremier Piotr Gliński to uznano, że ukrywanie pełnego programu gra tylko na korzyść PiS. W rezultacie znane są główne obietnice złożone przez samego Jarosława Kaczyńskiego tj. wzrost płacy minimalnej 1 stycznia 2020 r. do 2600 zł, do końca 2020 r. do 3000 zł, a do końca 2023 r. do 4000 zł. Ponadto w 2021 emeryci mają otrzymać drugą trzynastą emeryturę, a dopłaty dla rolników mają zostać zrównane do poziomu unijnego. Tu kluczową rolę ma odegrać jeszcze kandydat, a zapewne już niedługo nowy komisarz UE ds. rolnictwa, którym ma zostać były europoseł PiS Janusz Wojciechowski. Ogłoszono także inne obietnice i programy, które mają sprawić, by Polska stała się państwem dobrobytu jak np. zwiększenie minimalnej emerytury do 1200 zł, przeznaczenie po 2 mld zł na fundusz modernizacji szpitali oraz fundusz modernizacji szkoły, podniesienie ryczałtu dla średnich oraz małych firm czy utworzenie specjalnego funduszy do budowy 100 obwodnic. Na tym jednak nie koniec, bowiem w programie PiS - o czym liderzy partii rządzącej na razie nie mówią - jest choćby deklaracja, dotycząca ochrony życia poczętego. Ponadto w programie zapisano daleko idące zmiany w sądownictwie i wymiarze sprawiedliwości, zmiany w funkcjonowaniu mediów, a także wprowadzenie emerytur stażowych. Na sygnał polityczny czeka także gotowy projekt dotyczące dekoncentracji mediów, który leży od blisko dwóch lat w szufladzie. W sztabie PiS zapadła także decyzja nieuczestniczenia w debacie wyborczej liderów partyjnych. Na chwilę obecną taka debata z udziałem czy to Jarosława Kaczyńskiego, czy premiera Mateusza Morawieckiego nie jest planowana. Dlaczego? Wynika to z przekonania, że nie jest ona partii rządzącej do niczego potrzebna. Mogłaby przynieść więcej strat niż korzyści, a w obecnej sytuacji, gdy jednego dnia to Grzegorz Schetyna jest liderem Koalicji Obywatelskiej, innego zaś kandydatka na premiera Małgorzata Kidawa-Błońska daje to alibi obozowi władzy do unikania bezpośredniej konfrontacji. Czy do niej dojdzie trudno dzisiaj spekulować.",Konwencja PiS w Lublinie,
https://wiadomosci.onet.pl/kraj/marek-borowski-gosciem-programu-tomasz-lis-polacy-nie-zostana-bierni-jesli-dotrze-do/ky6glc7,"Marek Borowski gościem programu ""Tomasz Lis."". ""Polacy nie zostaną bierni, jeśli dotrze do nich, co szykuje im prezes PiS""","- Najbardziej niebezpieczne są wypowiedzi Kaczyńskiego dotyczące ustroju i społeczeństwa. Polska ma być wyznaniowa, (...) rodzina to stały związek kobiety i mężczyzny, (...) zgniłe zachodnie pomysły trzeba tępić, a demokracja to tak, ale nie będą nam tu jakieś sądy obalać woli parlamentu. (...) Idziemy w kierunku rządów jednoosobowych - ocenił Marek Borowski. - O tym trzeba w tej kampanii głośno mówić. To nie tak, że ludzi to nie interesuje. 50 proc. osób nie głosuje w Polsce, (...) nie zostaną bierni, jeśli dotrze do nich, co im szykuje prezes PiS - ocenił w trakcie programu gość Tomasza Lisa.",,,
https://wiadomosci.onet.pl/kraj/marek-borowski-gosciem-programu-tomasz-lis-kaczynski-nie-zna-sie-na-gospodarce/68yqqz2,"Marek Borowski gościem programu ""Tomasz Lis."". ""Kaczyński nie zna się na gospodarce""","- Polska gospodarka nie będzie rozwijać się na dłuższą metę w tym tempie, jakie sobie życzymy my i premier. (...) Nie da się bez podwyższenia stopy inwestycji. Wzrost gospodarczy spada, poganianie go konsumpcją wyczerpuje się - ocenia Marek Borowski. Przy takim tempie nie ma mowy, żeby za kilkanaście lat dogonić Niemców, co obiecuje rząd. Hamujemy czynnik wzrostu (...) Kaczyński się na tym nie zna - mówił w trakcie wywiadu gość Tomasza Lisa.",,,
https://wiadomosci.onet.pl/kraj/wybory-parlamentarne-2019-kociarze-z-jaroslawem-morawiecki-gratuluje-kaczynskiemu/8b9vz7c,"""Kociarze z Jarosławem"". Morawiecki gratuluje Kaczyńskiemu","Jarosław Kaczyński jest znany z sympatii do kotów. Premier Morawiecki skomentował na Facebooku zdjęcie na którym widać, jak podczas konwencji PiS sympatycy tej partii trzymają transparent z napisem ""Kociarze z Jarosławem"".","""Muszę się Państwu przyznać, że ile razy patrzę na to zdjęcie z sobotniej konwencji PiS, tyle razy na mojej twarzy pojawia się uśmiech. I z tego, co wiem, nie tylko mnie ""kociarze z Jarosławem"" wprawiają w dobry nastrój"" - napisał na Facebooku szef rządu. ""Panu Prezesowi gratuluję dowcipnych wyborców, a obu Panom pomysłowości. Możecie być wzorem dla wszystkich wyborców, jak z klasą wspierać swoich kandydatów"" - dodał premier. Jarosław Kaczyński w maju był gościem wydania ""Pytania na śniadanie"" i poruszono wtedy temat zwierząt. - Bardzo lubię psy, mają wiele zalet, ale mam taką sytuację i sposób życia, że nie mógłbym mieć psa - powiedział. - Koty są bardzo sympatycznymi zwierzętami. Mam dobrą kocicę i złego kota. Można powiedzieć, że jest między nimi pewna konkurencja o to, kto gdzie śpi. Są najlepsze miejsca, w moim pokoju i na moim tapczanie - opowiadał. Kaczyński przyznał, że koty źle znoszą jego nieobecność, obrażają się, ale do krótszych nieobecności są przyzwyczajone. Prezes PiS ujawnił, że kotka ma na imię Fiona, imię to nadała Jadwiga Kaczyńska, a kot to Czaruś, którego przyniósł do prezesa jego ochroniarz. W zeszłym roku ówczesna rzeczniczka PiS Beata Mazurek opublikowała zdjęcie prezesa partii trzymającego na rękach małego kotka. W 2017 r. media w Polsce obiegły zdjęcia, jak Jarosław Kaczyński podczas posiedzenia Sejmu czytał ""Atlasu kotów"". Sam prezes PiS ocenił, że warto sytuację wykorzystać na szczytny cel i ""Atlas kotów"" wystawił na aukcję charytatywną. Książkę z dedykacją: ""Dla przyjaciół zwierząt z bardzo serdecznymi pozdrowieniami Jarosław Kaczyński"" wylicytowano za kwotę 25 300 zł. Źródło: Facebook, Onet","Prezes PiS Jarosław Kaczyński przegląda ""Atlas kotów"" (24.11.2017)",
https://wiadomosci.onet.pl/kraj/prezes-pis-o-tradycyjnej-rodzinie-odpowiada-mu-samotna-matka-prezydent-dulkiewicz/k0rf7fv,"Kaczyński mówi o tradycyjnej rodzinie. Prezydent Dulkiewicz: pozdrawiamy, ja i córka","Dla prezesa Prawa i Sprawiedliwości Jarosława Kaczyńskiego model polskiej rodziny powinien wyglądać następująco: jedna kobieta, jeden mężczyzna, stały związek i dzieci. W mediach społecznościowych odpowiedziała mu prezydent Dulkiewicz, która samotnie wychowuje córkę.","""Panie Prezesie, za nami cudny rodzinny weekend z córką. Wiele inspirujących spotkań z ludźmi, wizyt w muzeach, a także rozmów o Pańskim wczorajszym wystąpieniu. Chcemy Pana serdecznie pozdrowić - moja córka i ja, zupełnie normalna polska rodzina"" - napisała w mediach społecznościowych prezydent Aleksandra Dulkiewicz. W ten sposób nawiązywała do słów Jarosława Kaczyńskiego, który podczas konwencji programowej PiS w Lublinie stwierdził, że tradycyjny model polskiej rodziny to jedna kobieta, jeden mężczyzna, stały związek i dzieci. Słowa prezesa PiS wywołały lawinę komentarzy i sporo uszczypliwości pod adresem Kaczyńskiego, któremu wypomina się m.in., że sam jest kawalerem i przez 70-lat swojego życia nie zdołał założyć ""tradycyjnej rodziny"". Prezydent Dulkiewicz samotnie wychowuje córkę. Kilka tygodni temu w ostrych słowach włodarz Gdańska i jej córkę zaatakował były opozycjonista, dziś pełniący funkcję doradcy u pomorskiego wojewody Krzysztof Wyszkowski. ""Dulkiewicz nie wie nawet tego, kto jest ojcem jej córki"" - napisał m.in. Wyszkowski, za co później przeprosił. Dulkiewicz zapowiedziała skierowanie sprawy do sądu przeciwko Wyszkowskiemu. ""Odpowiedź"" Dulkiewicz na słowa Kaczyńskiego spodobała się wielu internautom, ale są tacy, którzy przekonują, że trudno mówić o ""normalnej rodzinie"", gdy brakuje w niej ojca lub matki.",Aleksandra Dulkiewicz z córką,
https://wiadomosci.onet.pl/tylko-w-onecie/nowy-sondaz-ibris-dla-onetu-komu-ufaja-polacy/0x9pzt3,Sondaż IBRiS dla Onetu. Duży spadek zaufania do prezydenta i premiera,"Andrzej Duda, Mateusz Morawiecki i Jarosław Kaczyński to pierwsza trójka polityków z najwyższym zaufaniem społeczeństwa - wynika z sondażu IBRiS dla Onetu. Trudno jednak nie odnotować dużego spadku zaufania do prezydenta i premiera.","Prezydent Andrzej Duda niezmiennie cieszy się największym zaufaniem Polaków spośród polityków. Ufa mu 44,5 proc. badanych, odmienne zdanie ma z kolei 43,7 proc. respondentów. To jedyny polityk w stawce, któremu ufa więcej ankietowanych, niż nie ufa. Warto jednak zauważyć, że w porównaniu z badaniem z ubiegłego miesiąca liczba ufających spadła o 4,3 pkt proc., a nieufających wzrosła o 5,9 pkt proc. Na drugim miejscu znalazł się, podobnie jak przed miesiącem, premier Mateusz Morawiecki. Szefowi rządu ufa 41,9 proc. badanych, odmiennego zdania jest 49,9 proc. ankietowanych. Zaufanie do premiera spadło o 3 pkt proc., liczba nieufających z kolei wzrosła aż o 6,8 pkt proc. Na podium znalazło się też miejsce dla prezesa PiS Jarosława Kaczyńskiego, któremu ufa 37,1 proc. badanych (o 0,5 pkt proc. mniej niż w ubiegłym miesiącu). Brak zaufania wobec prezesa wyraża 55 proc. respondentów (wzrost o 4,1 pkt proc.). Na kolejnych miejscach znaleźli się Donald Tusk i debiutująca w sondażu Małgorzata Kidawa-Błońska. Szefowi RE ufa 31,6 proc. badanych (o 0,9 pkt proc. więcej niż przed miesiącem), innego zdania jest 50,9 proc. respondentów (spadek o 4,2 pkt proc.). Kandydatce Koalicji Obywatelskiej na premiera ufa 30,3 proc. Polaków, nie ufa zaś 36,3 proc. Afera w Ministerstwie Sprawiedliwości, którą ujawnił Onet, wpłynęła na zaufanie do szefa resortu Zbigniewa Ziobry. Ufa mu 29,3 proc. badanych, o 3,4 pkt proc. mniej niż w ubiegłym miesiącu. Wyraźnie wzrosła liczba ankietowanych, która nie ufa ministrowi – jest ich 62,2 proc. – wzrost aż o 7,9 pkt proc. Bardzo duży wzrost zaufania odnotował z kolei Adrian Zandberg. Jeden z liderów Lewicy cieszy się zaufaniem 24,6 proc. Polaków – to o 10,6 pkt proc. więcej. Jednemu z założycieli partii Razem nie ufa 28 proc. badanych. Stawkę w sondażu zamykają Paweł Kukiz, Włodzimierz Czarzasty i Janusz Korwin-Mikke. Ufa im odpowiednio: 17,4, 14,5 i 6,5 proc. badanych. W przypadku Korwin-Mikkego brak zaufania deklaruje aż 72,9 proc. ankietowanych. Sondaż przeprowadzono metodą CATI w dniach 6-7 września na reprezentatywnej ogólnopolskiej próbie 1100 badanych.",Andrzej Duda jest liderem sondażu zaufania IBRiS,
https://wiadomosci.onet.pl/politico/czy-populizm-w-europie-osiagnal-juz-szczyt/11yf581,Czy populizm w Europie osiągnął już szczyt? [ANALIZA],"Skrajnie prawicowa Alternatywa dla Niemiec właśnie uzyskała rekordowe wyniki w wyborach regionalnych w dwóch landach na wschodzie kraju, więc być może nie jest to dobry moment, żeby mówić – nawet jeśli szeptem – że antyunijny populizm osiągnął już w Europie swój szczyt. Ale tak twierdzi komentator POLITICO, Paul Taylor.","Kilka niedawnych zdarzeń oraz głosowań we Włoszech, Wielkiej Brytanii, Francji, Hiszpanii, Austrii, Słowacji i Czechach każe myśleć, że kończy się dobra passa antyestablishmentowych nacjonalistycznych ruchów, które wprowadziły tyle zamieszania do polityki na całym kontynencie. Barbarzyńcy wyją wściekli, że nie udało im się sforsować bram. To wcale nie znaczy, że ustąpiły napięcia społeczne i ekonomiczne, które sprawiły, że wielu uboższych wyborców z klasy robotniczej i ze wsi odwróciło się od tradycyjnych partii, systemów parlamentarnych oraz Unii. Ale prawie nigdzie populiści nie wydają się zdolni do zapewnienia większości dla swojego radykalnego antyeuropejskiego kursu. Najbardziej oczywisty przypadek to Włochy. Były już minister spraw wewnętrznych Matteo Salvini, którego skrajnie prawicowa Liga tworzyła w niełatwym aliansie z Ruchem 5 Gwiazd pierwszy na zachodzie Europy gabinet czysto populistyczny, uznał, że kraj już dojrzał do ostrego skrętu w prawo i w połowie sierpnia zerwał koalicję, żądając wcześniejszych wyborów. Podczas gdy „Il Capitano” odbywał triumfalny pochód przez plaże, pozując z gołym torsem do selfie z fanami i miotając obelgi pod adresem Rzymu, jego manewr, który miał dać mu jeszcze więcej władzy, załamał się. Dotychczasowi partnerzy koalicyjni zatkali nosy i zdecydowali się stworzyć rząd z mainstreamową centrolewicową Partią Demokratyczną. Włochy cofnęły się ze skraju przepaści, przynajmniej na chwilę i zaczną znów prowadzić bardziej umiarkowaną i spolegliwą wobec Unii politykę gospodarczą i migracyjną. Klęska Salviniego osłabiła notowania jego partii w sondażach i zrodziła pierwsze poważne wątpliwości co do jego talentów przywódczych. Ale włoskie koło fortuny kręci się bardzo szybko. Niedoszły wódz i mistrz mediów społecznościowych może wkrótce powrócić, jeśli w gospodarce nic nie drgnie, a nowa koalicja się załamie. Kolejny dowód w sprawie to Wielka Brytania. Boris Johnson miał plan, by przebić populistów populizmem, obiecał więc, że wyprowadzi kraj z UE – ""za wszelką cenę"" – 31 października, nawet jeśli miałoby to oznaczać wyjście bez umowy. We minionym tygodniu jego plany poniosły spektakularną klęskę. Nowy premier, który jako lider kampanii na rzecz wyjścia przed referendum brexitowym w 2016 r. obiecywał ""przejąć kontrolę"" z rąk Europy, już przy pierwszym głosowaniu w Izbie Gmin stracił kontrolę nad brexitem, przynajmniej na jakiś czas. Z uwagi na pełną chaosu sytuację w brytyjskiej polityce, zmęczenie opinii publicznej niekończącą się wojną o brexit oraz niezbyt atrakcyjną alternatywę w postaci Partii Pracy pod wodzą Jeremy Corbyna, Johnsonowi może się udać – dzięki czystce w szeregach – przerobić jego Partię Konserwatywną na ugrupowanie szczerych brexitowców i dzięki temu wygrać wybory. Chciałby je mieć już w październiku, ale wygląda to na coraz mniej prawdopodobne po tym jak jego kombinacja z zawieszeniem prac parlamentu, aby przepchnąć brexit bez umowy, się załamała. Tymczasem Nigel Farage, którego Partia Brexitu pokonała Konserwatystów oraz Partię Pracy w majowych wyborach do europarlamentu może znów przeżyć starą frustrację: wyznaczy konserwatystom cel programowy, ale nie odniesie własnego triumfu w brytyjskim parlamencie. Trzeci dowód to Francja. Prezydent Emmanuel Macron jeszcze pół roku temu był w ciężkich opałach z powodu antyestablishmentowego ruchu żółtych kamizelek, który co sobota urządzał gwałtowne protesty. A do tego Zjednoczenie Narodowe Marine Le Pen rosło w sondażach. Dziś Macron znowu panuje nad sytuacją. Aktywność żółtych kamizelek przygasła, przynajmniej tymczasowo, a w wyborach europejskich Le Pen nie udało się osiągnąć sukcesu na miarę przełomu politycznego. Bezrobocie spada, gospodarka ma się nieźle, a zatem wydaje się, że we Francji populizm uderzył już o swój szklany sufit. W Austrii koalicja konserwatystów i skrajnie prawicowej Partii Wolności (FPÖ) załamała się w maju, kiedy ujawniono nagrania, na których lider tego antyimigranckiego ugrupowania proponował rzekomej rosyjskiej biznesmence korzystne kontrakty w zamian za nielegalne finansowanie. Odsunięta od rządów FPÖ wciąż ma ok. 20 proc. w sondażach, ale raczej nie powróci do władzy po przedterminowych wyborach we wrześniu. Również w Hiszpanii populiści ze skrajnej lewicy oraz prawicy wydają się tracić poparcie, natomiast popularność zyskuje mniejszościowy rząd socjalisty Pedro Sáncheza. W Niemczech AfD poprawiła wyniki w wyborach regionalnych w Brandenburgii i Saksonii na wschodzie kraju, ale wciąż pozostaje w opozycji. Wszystkie partie mainstreamu wydają się zdeterminowane, by trzymać ją z dala o władzy zarówno lokalnie, jak i w skali federalnej. Trzeba jednak pamiętać, że prawicowe partie nacjonalistyczne osiągnęły spektakularne sukcesy w majowych eurowyborach w Polsce i na Węgrzech i nadal stawiają czoła unijnym naciskom w kwestii rządów prawa i naruszania swobód obywatelskich. Pozostaje pod znakiem zapytania czy faktyczny władca Polski Jarosław Kaczyński utraci w październikowych wyborach większość, pomimo programu łączącego wydatki socjalne z konserwatyzmem obyczajowym zgodnym z nauczaniem Kościoła katolickiego. Lęki przed falą antyliberalnego populizmu, która ogarnie całą Europę Środkową, okazały się przesadzone. Wybory prezydenckie na Słowacji wygrała kandydatka liberalna i prodemokratyczna. Czeski premier-miliarder Andrej Babiš musi stawiać czoła masowym protestom, jakie wywołuje konflikt interesów między jego działalnością biznesową a polityką. Mainstreamowi politycy nie powinni uznać słabnięcia fali populizmu jako powodu do osłabienia czujności. Czynniki napędzające populistów w polityce wciąż działają. Erozja części fundamentów XX-wiecznej demokracji w Europie – partii, związków zawodowych, wspólnot religijnych, pewności zatrudnienia – sprawia, że życie społeczne stało się niestabilne. Rosnąca nierówność dochodów, lęk przed imigrantami, zanik prac niskokwalifikowanych w wyniku globalizacji – wszystko to stanowi wylęgarnię polityki żerującej na gniewie i agresji wobec obcych zarówno w Europie, jak i w Stanach Zjednoczonych. Media społecznościowe tworzą przestrzeń dla natychmiastowego wyzwalania się różnych form protestów, wzmocnionych dodatkowo przez fake newsy i inne formy manipulacji. A poza tym populiści wcale nie muszą być u władzy, by narzucać swój program, zwłaszcza w zapalnych kwestiach takich jak imigracja. W jej przypadku udało im się przesunąć punkt ciężkości rozmowy z tego, jak najlepiej przyjmować uchodźców i integrować migrantów ekonomicznych na to, jak zabezpieczyć ""europejską fortecę"" i utrudnić przybyszom dostanie się na nasz kontynent bez względu na to, czy ma się uzasadnione powody ubiegania się o azyl. Fala być może się cofa, ale zostało nam sporo do posprzątania.",Lider włoskiej skrajnej prawicy Matteo Salvini,
https://wiadomosci.onet.pl/opinie/kamil-dziubka-czy-wedlug-prezesa-pis-prof-zbigniew-religa-byl-nihilista-opinia/sfrcle9,Kamil Dziubka: Czy według prezesa PiS prof. Zbigniew Religa był nihilistą? [OPINIA],"Jarosław Kaczyński na ostatniej konwencji PiS stwierdził, że poza Kościołem katolickim ""jest tylko nihilizm"". Nie chodzi już nawet o to, że kolejny raz w kampanii wyborczej szef partii rządzącej użył religijnego oręża. Raczej o to, że skrzywdził tym stwierdzeniem wielu dobrych ludzi. Niewierzących i wierzących.","- Każdy dobry Polak musi wiedzieć, jaka jest rola Kościoła, musi wiedzieć, że poza nim jest (…) nihilizm. I ten nihilizm my odrzucamy, bo nihilizm niczego nie buduje, nihilizm wszystko niszczy – grzmiał w trakcie swojego długiego przemówienia w lubelskiej hali Globus Jarosław Kaczyński. To od wczoraj jedno z najczęściej przytaczanych zdań prezesa PiS. Nie będę cytował wypowiedzi polityków innych partii, bo nie ma to najmniejszego sensu. Zwłaszcza że można się domyślić, w jakim były tonie. Ale kiedy usłyszałem zdanie o nihilizmie poza Kościołem, przypomniałem sobie pogrzeb prof. Zbigniewa Religi. Byłem na nim jako młody dziennikarz. Pamiętam tysiące ludzi, którzy żegnali twórcę polskiej transplantologii. Wśród nich byli ci, którym kardiochirurg uratował życie. Bo właśnie temu poświęcił się Religa bez reszty. Na Powązkach widziałem wtedy wielu polityków. Był ówczesny prezydent Lech Kaczyński, który chwilę wcześniej odznaczył profesora Orderem Orła Białego. Był też Jarosław Kaczyński, u którego Zbigniew Religa był ministrem zdrowia. Pamiętam jeszcze jedno – był to świecki pogrzeb. Tak, profesor był osobą niewierzącą. Wielu dziś o tym nie pamięta, ale on tak się deklarował i nie ukrywał tego. Ba, pod koniec życia przekonywał, że jego ateizm wręcz się pogłębia. W wywiadzie dla „Dziennika” kilka miesięcy przed śmiercią mówił tak: „Obserwacja życia i doświadczenie lekarskie utwierdzają mnie, że Boga nie ma (…). Jeżeli nawet widziałem rzeczy, których nie potrafię wytłumaczyć, to nie wierzę, by stała za nimi siła wyższa. Przyjmuję po prostu, że brak wytłumaczenia musi wynikać z mojej niepełnej wiedzy”. Dodawał: „Jeśli panie myślą, że zbliżam się teraz do śmierci i w związku z tym zmieniłem zdanie w sprawie wiary, to nie mają panie racji. Nie widzę powodu, żeby zmieniać zdanie. Jestem coraz bardziej niewierzący, ale to jest prywatna sprawa. Nigdy tego nie manifestowałem na zewnątrz”. Prowadzące rozmowę dziennikarki spytały go też o dziesięć przykazań. „Dekalog, który ma kilka tysięcy lat, przyjęła znaczna część ludzi na świecie, w tym również ja. Ale to nie ma nic wspólnego z wiarą. Nie trzeba być wierzącym, by przestrzegać dekalogu. Myślę, że ja przestrzegam tych zasad bardziej niż niejeden wierzący. Ja je w pełni akceptuję. Bo to nie jest tak, że ateista wszystko może, że żadne normy go nie obowiązują. Żyje wśród ludzi, ma wobec nich zobowiązania i dlatego właśnie przyjąłem dekalog. Ale nie ma w tym nic religijnego” - odpowiedział Zbigniew Religa. Kiedy więc słyszę lidera partii rządzącej, który mówi o braku wartości poza Kościołem, coś się we mnie burzy. I mówię to jako osoba wierząca i praktykująca, wychowana w katolickiej rodzinie. Myślę, że Jarosław Kaczyński powinien dziś pomyśleć o Zbigniewie Relidze, który był prawdziwym bohaterem walki o ludzkie życie, mimo iż nie chodził do kościoła i nie wierzył w Boga.",,
https://wiadomosci.onet.pl/kraj/andrzej-stankiewicz-kaczynski-bog-wojny-analiza/kv90sb4,"Andrzej Stankiewicz: Kaczyński, bóg wojny [ANALIZA]","Ostatnie konwencje PiS, Platformy i PSL pokazują, że wszystkie te partie chcą po prostu przekupić wyborców pieniędzmi. No i postraszyć. Tyle, że w tych obu konkurencjach nikt nie ma szans zwyciężyć z PiS.","Może prezes Jarosław Kaczyński nie był w życiowej formie podczas konwencji swej partii w Lublinie. Może mówił nieco chaotycznie. Może znów poniosły go emocje i ideologiczne uprzedzenia. Ale na pewno czuł jednocześnie głęboką ulgę. Lider PiS naprawdę obawiał się filmu Patryka Vegi ""Polityka"". Zakładał, że ten pastisz może uderzyć w PiS, pozbawiając partię kilku cennych punktów i utrudniając zwycięstwo 13 października. Po premierze obrazu można jednak przewidywać, że obawy te były na wyrost — ten film nie zmieni wyników wyborów. Jednocześnie konwencja z Kaczyńskim w roli głównej pokazała, że PiS idzie po władzę pewnie, prowadząc kampanię świadomie i profesjonalnie. Niby w Lublinie Kaczyński nie zademonstrował niczego nowego. Po prostu obiecał to, co dotychczas, tylko jeszcze bardziej. Główne propozycje są trzy: • pensja minimalna 3000 zł na koniec 2020 r. i 4000 zł w 2023 r., • druga 13. emerytura w 2021 r. dla większości emerytów i • pełne dopłaty do hektara dla rolników. Charakterystyczne jest to, że w dużej mierze to obietnice za cudze pieniądze. Dopłaty to na razie jedynie deklaracja — będzie o nich mowa podczas negocjowania budżetu UE. Zaś koszty podwyższenia płacy minimalnej, które ruszyć ma już od początku roku, poniosą głównie przesiębiorcy. Paradoksalnie, na krótką metę finansowe państwa mogą na tym zyskać, bo do ZUS wpłyną wyższe składki. No chyba, że ruszą zwolnienia, ale któż dziś w PiS zawracałby sobie tym głowę. Ale to ""jeszcze bardziej"" Kaczyńskiego robi jednak dużą różnicę. Po blisko czterech latach polityki PiS opartej na transferach socjalnych, którym towarzyszy narodowa, momentami nacjonalistyczna retoryka — a to wszystko w atmosferze ciągłego konfliktu w kraju i za granicą — obóz władzy cieszy się popularnością przekraczającą 40 proc. To znaczy, że dosypanie dodatkowych pieniędzy i podsycanie konfliktu może dać władzy dodatkowe punkty — i ewidentnie na to liczy Kaczyński. A ponieważ PiS bardzo głęboko bada nastroje społeczne, nie jest to linia przypadkowa. Po raz pierwszy od lat, Kaczyński nie przeistacza się przed wyborami sejmowymi w gołąbka pokoju, tylko jest sobą — bogiem wojny. Widać to było wyraźnie podczas konwencji, gdy ostro atakował krytyków rządów PiS. — Proponowany dzisiaj przez niektórych ustrój, w istocie władza sądów, z demokracją nie ma nic wspólnego. To jest system, który najlepiej służy oligarchii — mówił, próbując usprawiedliwić wojnę PiS z sądami. Kaczyński krytykował też rządy PO-PSL z lat 2007-2015 zarzucając im ""nieustanną manipulację społeczeństwem"". — Ta władza czyniła z życia społecznego widowisko, które nas kosztowało setki miliardów złotych, nas Polaków kosztowało lata stracone, kosztowało rożnego rodzaju decyzje podejmowane tylko po to, żeby ktoś został ""dużym misiem"" — powiedział. Kaczyński — w odróżnieniu od kampanii przed wyborami w 2015 r. — jest twarzą PiS na te wybory. Nie chowa się już, jak wówczas, za Beatą Szydło i Andrzejem Dudą. Jest w tym oczywiście wszechobecna w dzisiejszej polityce łopatologia, ale zestaw nowych propozycji socjalnych PiS nazwano ""hat-trickiem Kaczyńskiego"". Pal licho, że to skojarzenie z piłką nożną niezbyt pasuje, wszak prezes z miłości do sportów nie słynie (poza rodeo, jeśli to uznać za sport). Bardziej zabawne jest to, że w skład ""hat-tricka"" wchodzi trzynasta emerytura, którą wszak przed eurowyborami lansowano jako ""jarkowe"". Mamy więc ""jarkowe"" w ""hat-tricku Kaczyńskiego"". Czyli jeszcze więcej prezesa w prezesie. To nie jest wyłącznie dopieszczanie rozbuchanego ego Kaczyńskiego. To budowanie jego wizerunku jako głównego dobroczyńcy, co może być przygotowaniem do premierostwa po wyborach — choć niekoniecznie zaraz na początku kadencji. Od kilku miesięcy Kaczyński wysyła takie sygnały do swojego otoczenia. W ostatnim wywiadzie dla ""Super Expressu"" Kaczyński zapytany o szefowanie rządowi sprawiał wrażenie, jakby się krygował. — Nie mam ambicji zastępowania Mateusza Morawieckiego, bo chciałbym, żeby to on był dalej szefem rządu — stwierdził. Jednak Morawiecki był statystą na konwencji. Jasne, swoje też obiecał. Ale w jego wystąpieniu znalazły się obietnice kompletnie niewiarygodne. Przekonywał choćby, że naprawi służbę zdrowia, tworząc wart 2 mld zł fundusz modernizacji szpitali. Skoro jest nie tylko premierem, ale i ministrem finansów, doskonale zdaje sobie sprawę, że budżet NFZ sięga rocznie 90 mld zł. Skoro takimi pieniędzmi PiS nie potrafi naprawić służby zdrowia, to fundusz naprawczy wart 2 mld jest zwyczajną przedwyborczą kpiną. O ile Kaczyński dokonał politycznego coming-outu, to lider PO Grzegorz Schetyna podąża dokładnie w przeciwnym kierunku — usuwa się w cień. W mijającym tygodniu ogłosił, że rezygnuje ze swych wieloletnich marzeń o premierostwie i wyznaczył na kandydatkę Małgorzatę Kidawę-Błońską. Nie jest to jednak ruch starannie zaplanowany, na co wskazuje fakt, że zaledwie kilka tygodni wcześniej Kidawę umieszczono na czele listy wyborczej Platformy we Wrocławiu, choć całe życie związana jest ze stolicą. Teraz, już jako kandydatka na premiera, została w trybie przyspieszonym zwrócona Warszawie, a ze stołecznej listy do Wrocławia ekspediował się Schetyna. To kolejny dowód na to, że Platforma wciąż wydaje się zaskoczona, że minęły cztery lata i idą wybory. Działa doraźnie, bez szerszego planu. Zagranie Schetyny z wyznaczeniem Kidawy jest czytelne — podobnie jak wist Kaczyńskiego z Szydło i Dudą sprzed czterech lat. Dziś lider PO, tak jak szef PiS wówczas, nie ma dobrych sondaży. W związku z tym chce skupić kampanię na nowej twarzy. Kidawa na pierwszy rzut oka się do tego idealnie nadaje. Tak jak Beata Szydło było ikoną dla wyborców PiS — matka-Polka, z małej miejscowości, katoliczka — tak Kidawa ma być magnesem dla wyborców liberalno-lewicowych. Dobrze urodzona, przedstawicielka stołecznych elit, w sprawach światopoglądowych bardzo liberalna. Szkopuł w tym, że nawet plan ""MKB na premiera"" Platforma realizuje bez zapału i opieszale. Kidawa nie pojawiła się w Krynicy, gdzie podczas Forum Ekonomicznego miała szansę odebrać nieco zainteresowania politykom PiS. Kiedy wreszcie w piątek zabrała głos, przedstawiając program wyborczy Platformy, to — pomijając gafy, takie jak zarzucanie PiS ""podsłuchów w każdym domu"" — okazało się, że to w niewiele tam nowalijek. Od siebie dodała m. in. propozycję zwolnienia emerytury z PIT dla osób, które pracują. W wystąpieniu kandydatki na premiera padła też zapowiedź wprowadzenia czeku opiekuńczego, który pomoże sfinansować opiekę nad seniorem. O większości pozostałych pomysłów lider PO Grzegorz Schetyna mówił już dwa lata temu na kongresie Platformy w Łodzi jesienią 2017 r. Wtedy Schetyna mówił tam m.in. o wprowadzeniu 13. emerytury, rozszerzeniu programu 500+ na pierwsze dziecko i zwolnieniu z danin młodych ludzi do 25. roku życia, którzy rozpoczęli działalność gospodarczą. Tamto łódzkie wspomnienie jest dziś cenne. Pokazuje bowiem co najmniej dwie istotne kwestie. Po pierwsze, PiS odebrał oręż Platformie, wprowadzając 500 zł na każde dziecko, wypłacając 13. emeryturę i zwalniając młodych z podatków — co pokazuje i spryt obozu władzy i jego praktyczną przewagę nad opozycją w zakupie wyborców. Ale chyba jeszcze ważniejsze jest co innego: to, że Kidawa mówi łódzkim Schetyną sprzed niemal dwóch lat pokazuje, że pomysły Platformy nie wryły się w świadomość społeczną. Że wciąż trzeba je przypominać. Że nie stały się chwytliwym „500 Plus”, obniżeniem wieku emerytalnego ani darmowymi lekami dla seniorów — czyli orężem, który dał wiktorię PiS cztery lata temu. Czy Kidawa to realna kandydatka na premiera? To zależy od wielu elementów. Kaczyński, mimo że w 2015 r. PiS wygrało samodzielnie, rozważał wystrychnięcie wyborców na dudka i wyznaczenie na premiera nie Szydło, tylko np. Piotra Glińskiego. Seria intryg wewnątrz PiS i przecieki do mediów w tej kwestii powstrzymały go w ostatniej chwili — uznał, że ryzyko niezadowolenia wyborców jest zbyt duże. Oczywiście Platforma samodzielnie rządzić po wyborach nie będzie. Jeśli w ogóle dane jej będzie rządzić, to tylko w szerokiej koalicji z PSL i lewicą. Wówczas stanowisko premiera będzie podstawowym elementem politycznego targu, co może skończyć się szybkim odsunięciem Kidawy na boczny tor. Ponieważ pani marszałek ma w partii słabą pozycję, to nie ma instrumentów, by się przed marginalizacją obronić.Chrapkę na fotel premiera rządu anty-PiS ma przede wszystkim lider PSL Władysław Kosiniak-Kamysz. Tak właśnie, jako kandydat na szefa rządu, został przedstawiony na konwencji PSL w Sandomierzu. Ludowcy nie będą mieli po wyborach decydującego wpływu na program rządu, nawet gdyby Kosiniak został premierem — są zbyt mali. Ale i oni przystąpili do socjalnej licytacji. I poszli na całość — zaproponowali dobrowolny ZUS dla przedsiębiorców. — Przedsiębiorca będzie mógł sobie wybrać w ciągu kariery zawodowej te 25 lat, w czasie których będzie w stanie płacić dobrowolnie ZUS — stwierdził Kosiniak. Co się stanie z emeryturami tych, na których dziś przedsiębiorcy płacą poprzez swe składki — tego nie wspomniał. Kolejny oryginalny pomysł PSL dotyczy dopłaty 50 tys. zł do mieszkań dla rodzin, które deklarowałyby, że chcą mieć dzieci. A co jeśli nie chcą, a napiszą, że chcą? A co jeśli chcą, a nie mogą? A co jeśli nie chcą, a mieć będą? Treść umowy takich rodzin z państwem byłaby naprawdę prawniczym ewenementem, odległym od zdrowego rozsądku. Takie pomysły to kolejny dowód na to, że PiS tak zręcznie zagospodarował kwestie socjalne, że nie tylko dawniej liberalna Platforma, ale nawet od zawsze socjalny PSL ma kłopot, żeby zbudować w tym obszarze atrakcyjną ofertę dla wyborców.",Jarosław Kaczyński w czasie konwencji w Lublinie,
https://wiadomosci.onet.pl/tylko-w-onecie/wybory-do-parlamentu-2019-warzecha-pis-chce-isc-do-dobrobytu-na-skroty-popychajac-nas/xyzj1dh,"Warzecha: PiS chce iść do dobrobytu na skróty, popychając nas na ścieżkę najpewniej zakończoną przepaścią [OPINIA]","To nie było najlepsze z wystąpień Jarosława Kaczyńskiego. Przydługie, nieco chaotyczne. Lider PiS przedstawił w nim jednak wizję państwa, jakiego chce jego partia. Jasne jest też całkowicie, kto w tym państwie ma być w centrum uwagi, dopieszczany przez władzę, a komu łaskawie pozwala się występować w roli dojnej krowy.","Przemówienie Jarosława Kaczyńskiego miało cztery główne wątki: wartości, postkomunizm, państwo i socjalizm. W sferze wartości usłyszeliśmy to, co zwykle — nie ma tu żadnego zaskoczenia, ale jest niekonsekwencja. Kaczyński stwierdził, że dla PiS najważniejsza jest ochrona życia, wspominając eutanazję i aborcję. Tyle że PiS nie spełnił przez cztery lata najbardziej umiarkowanego spośród postulatów środowisk określających się jako pro life, wspieranego przez Kościół, czyli nie zakazał aborcji eugenicznej. Gdy tylko ten temat się pojawiał, PiS zaczynał kluczyć i lawirować. PiS nie zdecydował się również na wypowiedzenie ratyfikowanej za PO konwencji stambulskiej, operującej lewicowym językiem, gdy idzie o kwestie płci i rodziny – mimo że nie będąc jej stroną, nie bylibyśmy wyjątkiem. W naszej części Europy jest więcej takich państw.  Wygląda więc na to, że odwoływanie się do wartości to element głównie retoryczny, gdy zaś idzie o konkrety, PiS jest po prostu zachowawczy i nie chce zmian ani w jedną, ani w drugą stronę. Trudno więc uznać, żeby realizował tutaj konserwatywną agendę.  Drugi wątek to postkomunizm. Kaczyński opowiedział historię płynnego przejścia od patologii wczesnej III RP do rządów poprzedników PiS, a nawet do czasów dzisiejszych, bo przecież postkomunizm ma być tym zjawiskiem, które dopiero PiS będzie w stanie zlikwidować do końca. Na razie walczy zaciekle, ale postkomunizm jakoś się nie daje.  Opowieść o postkomunizmie jest dla PiS bardzo wygodna. Po pierwsze, pozwala wyznaczyć czytelną granicę: my – w obronie wolnej Polski, oni – postkomuna. Jesteś przeciw PiS – jesteś za postkomuną. Po drugie – odciąga uwagę od realnych problemów. Celem ma być walka z postkomunizmem, a nie jakieś tam organizowanie dobrze działających instytucji. Jeśli coś się natomiast wciąż w Polsce dzieje nie tak, to pewnikiem nie jest to kwestia słabych kompetencji władzy, jej dyletanctwa, przedkładania partyjnych racji nad państwowe czy nepotyzmu, ale złej postkomuny, która czai się wciąż w zakamarkach. Ta opowieść kiedyś już wybrzmiewała. Wtedy Kaczyński nazywał to „układem”.  O ile diagnoza Kaczyńskiego jest trafna, gdy idzie przynajmniej o pierwszą, częściowo także drugą dekadę III RP, to przywoływanie jej dzisiaj jako jednego z głównych wątków politycznej agendy oraz wyjaśnienia wciąż istniejących problemów jest już wyłącznie sprytnym zabiegiem retorycznym, mającym przemówić do tej części elektoratu, która zafiksowana jest właśnie na haśle walki z postkomuną. Polskie problemy są obecnie całkiem innego rodzaju. Ich źródłem jest choćby fatalny system legislacji przy braku pełnej transparentności tegoż, a nie jakieś postkomunistyczne układy. Można być jednak pewnym, że skoro ten właśnie wątek został tak mocno wybity, owymi faktycznymi problemami partia rządząca specjalnie zajmować się nie zamierza. Nie było zresztą o nich w ogóle mowy w wystąpieniu Kaczyńskiego. Nie pojawił się temat, mówiąc najogólniej, dobrego rządzenia w sensie instytucjonalnym. To logiczne, skoro założenie jest takie, że PiS rządzi znakomicie z definicji. Instytucje są tu jedynie elementem niepotrzebnie krępującym.  Ogromnie ważny był motyw państwa. Zabawne, że lider najbardziej etatystycznej i paternalistycznej partii, jaka kiedykolwiek sprawowała w III RP rządy, stwierdził, że dla PiS najważniejsza jest wolność. Wolność to pojemne pojęcie. PiS rozumie ją wyłącznie jako wolność w sensie suwerenności państwa oraz wolność polityczną w sensie realizacji konstytucyjnych swobód. Ignoruje całkowicie kwestię wolności w znaczeniu osobistej swobody podejmowania decyzji przez obywateli, brania za nie odpowiedzialności i decydowania o sobie. Co zresztą jest typowe dla ugrupowań lewicowych.  Kaczyński przedstawił w swoim wystąpieniu apologię państwa – wszechpotężnego, wszechopiekuńczego, decydującego za obywatela, co dla niego dobre. Ta wizja została przeciwstawiona lekceważeniu państwa przez poprzedników. To zresztą w dużej mierze celna diagnoza. Tyle że odpowiedzią PiS na słabość państwa za Platformy jest jego wszechmoc. Tym niebezpieczniejsza, że pozbawiona solidnej podbudowy instytucjonalnej.  Kaczyński nie pozostawił złudzeń: państwo ma być w centrum. Ma w swej niezmierzonej mądrości decydować, co jest dla obywateli dobre, a co złe. Ma im urządzać życie. Nie w sensie – jak twierdzą przeciwnicy rządu – narzucania na przykład norm światopoglądowych. W tę stronę PiS nigdy nie poszedł i pewnie nie pójdzie. Chodzi o organizowanie ludziom życia przez mikrozarządzanie ich codziennością poprzez niezliczone regulacje, zakazy, nakazy. Państwo ma być dobrym, mądrym ojczulkiem, który będzie kierował swoje głupiutkie dzieciaczki – obywateli – na właściwą drogę, a w razie czego dawał im po pupie, jeśli zbłądzą.  W trakcie konwencji minister Jadwiga Emilewicz napisała na Twitterze, że Kaczyński nawiązuje do polskiej wolnościowej tradycji. Pani minister powinna chyba lepiej zgłębić historię I Rzeczypospolitej, bo można odnieść wrażenie, że albo jej nie zna, albo nie słuchała Kaczyńskiego.  Wreszcie wątek czwarty, socjalny – najbardziej porażający. Gdyby żył Hugo Chavez — sprawca ruiny, w którą popadła Wenezuela za sprawą jego socjalistycznych eksperymentów — mógłby się z pewnością uśmiechnąć, słuchając zapowiedzi Kaczyńskiego. Wbrew płynącym również z wnętrza Zjednoczonej Prawicy głosom, że dość już rozdawnictwa, dość socjalu, że pora zwrócić się w stronę tych, którzy na ten dobrobyt mają pracować, najwyraźniej w gabinecie na Nowogrodzkiej zapadła jednak inna decyzja kierunkowa. PiS nie tylko nie przyhamował licytacji na socjalne obietnice, ale wręcz dosypał węgla. Można odnieść wrażenie, że za sterami lokomotywy prowadzącej ten pociąg stoi naprawdę szalony maszynista.  Na to, co zostało nazwane „hattrickiem Kaczyńskiego”, składają się trzy obietnice: pełne dopłaty dla rolników, podwójna 13. emerytura w 2021 r. i radykalne podwyżki płacy minimalnej – do 3 tys. zł w 2020 R. i do 4 tys. zł w 2023 r. O kosztach tych rozwiązań Kaczyński oczywiście nie mówił. Nie bez powodu. Koszt 13. emerytury to dzisiaj około 10 mld zł rocznie, a więc, z grubsza biorąc, mówimy o kolejnych 10 mld zł. Do tego Beata Szydło mówiła o podnoszeniu emerytur, więc zapewne na tej sumie się nie skończy.  Szczególne wrażenie zrobiła jednak zapowiedź podwyższania pensji minimalnej. To bowiem oznacza dla przedsiębiorców radykalnie wyższe koszty pracy, w tym zwłaszcza składki na ZUS. Premier zapowiedział wprawdzie następnie, że rząd będzie pracował nad uzależnieniem tychże od dochodu – to faktycznie od dawna wysuwany przez przedsiębiorców postulat – ale o ile zapowiedź podwyższania pensji minimalnej jest konkretna, to zapowiedź Morawieckiego – nie. Nie bardzo nawet wiadomo, czy miałoby to dotyczyć wszystkich przedsiębiorców, czy tylko wybranych.  Zresztą nawet gdyby sprawa składek ZUS została załatwiona po myśli przedsiębiorców, to i tak ustawowe podwyższanie minimalnego wynagrodzenia będzie miało morderczy skutek dla mniejszych biznesów. Dziś przeciętne wynagrodzenie wynosi ponad 5 tys. zł. Nawet wziąwszy pod uwagę jego ewentualny wzrost – przy założeniu stałej koniunktury, co wcale nie jest pewne – i hipotetyczną inflację, minimalne wynagrodzenie planowane na 2023 r. wygląda na tym tle wręcz absurdalnie – miałoby przecież wynieść ponad 80 proc. obecnej przeciętnej pensji!  Kaczyński nie wspomniał, co zrozumiałe, o dwóch skutkach tych zapowiedzi. Pierwszym musi być nieuchronny wzrost inflacji, która i tak rośnie, zjadając część socjalnych transferów. Drugim jest, że te szczodre plany nie obciążą przecież budżetu państwa, ale przedsiębiorców. Innymi słowy – PiS kupuje sobie wyborców cudzymi pieniędzmi (po raz kolejny zresztą).  Z wystąpienia Kaczyńskiego wynika jasno, kto jest w sferze zainteresowania PiS, a kto nie. Przede wszystkim są w niej osoby, dla których socjal w różnej formie jest dzisiaj głównym sposobem na podwyższenie poziomu życia. PiS hoduje sobie coraz większą grupę wyborców uzależnionych od jego skrajnie socjalistycznego kursu na agresywną redystrybucję. W orbicie zainteresowania mieszczą się także emeryci oraz pracownicy etatowi.  Komu zaś Kaczyński okazuje ostentacyjnie brak zainteresowania? Przede wszystkim przedsiębiorcom, którzy mają jedynie opłacać obietnice partii rządzącej, ale także wszystkim tym, dla których – dzięki ich własnej pracy, wykształceniu, samozaparciu – socjalne prezenty od PiS są jedynie dodatkiem, bez którego mogą się obyć. To grupa, która ma pełną świadomość, że już jest dla rządzących dojnymi krowami, a będzie jeszcze bardziej – nawet jeżeli jakaś część pieniędzy potem do nich wraca.  Gra partii rządzącej jest czytelna. Jak największa grupa wyborców ma zostać zmobilizowana kolejnymi obietnicami. Nie idzie o odebranie elektoratu komukolwiek, ale o to, żeby sympatycy nie pozostali w domach. Niewykluczone jednak, że tutaj rządzące ugrupowanie przesadziło. Może się bowiem okazać, że zapowiedzi Kaczyńskiego będą mieć bardzo umiarkowane działanie mobilizujące – w końcu, z punktu widzenia wyborców PiS, to po prostu kolejne socjalne prezenty – za to jak płachta na byka zadziałają na tych, którzy mają dość bycia traktowani jak skarbonka Prawa i Sprawiedliwości. Tylko kto oferuje im rozsądną alternatywę? Koalicja Obywatelska, mówiąca o darmowym internecie i godzinie oczekiwania na SOR? Wolne żarty.  Kaczyński oznajmił, że celem PiS jest budowa państwa dobrobytu. Lecz państwa dobrobytu – którego trwałość też zresztą budzi wątpliwości – budowały swój kapitał i szacunek dla gromadzących go ludzi przez dziesięciolecia. PiS chce to zrobić na skróty, popychając nas na ścieżkę, która najpewniej skończy się przepaścią. A wtedy pozostanie zrobić krok do przodu…",Jarosław Kaczyński,
https://wiadomosci.onet.pl/tylko-w-onecie/wybory-parlamentarne-2019-konwencja-pis-kaczynski-ponownie-ogral-opozycje-opinia/fj8lsbv,Andrzej Gajcy: Kaczyński ponownie ograł opozycję [OPINIA],"Prawo i Sprawiedliwość zaprezentowało program, który sprowadza się w dużej mierze do redystrybucji środków i transferu wielu milionów złotych do osób najmniej zamożnych. Obietnice, które wyglądają jak kiełbasa wyborcza, podobnie jak przed czterema laty program 500+, zwiększają znacznie szanse partii Jarosława Kaczyńskiego na kolejne zwycięstwo. Z jednego prostego powodu: żadna władza przed PiS nie dbała tak o rozwój i wsparcie najbiedniejszych.","Po prezentacji najważniejszych obietnic z jakimi PiS idzie do wyborów, wielu polityków opozycji musi pluć sobie w brodę, że nie wpadło wcześniej na podobne pomysły. Okazuje się, że po czterech latach od zwycięskiej kampanii w 2015 r. Prawo i Sprawiedliwość ponownie ograło swoich rywali i wygrało na obietnice, jakie złożyło milionom Polaków.  Znaczny wzrost płacy minimalnej w ciągu zaledwie roku, druga trzynasta emerytura, zrównanie dopłat dla rolników od hektara - to pomysły, które sprowadzają się de facto do redystrybucji środków i transferu wielu milionów złotych. Bynajmniej nie chodzi tu o poprawę jakości usług publicznych, ale żadna władza przed PiS nie dbała tak o najbiedniejszych. I to może być prawdziwym tzw. game changerem tych wyborów. Oczywiście fundamentalnym pytaniem przy każdej tak kosztownej dla budżetu państwo obietnicy jest to, czy nas stać na ten „Polish dream”. Zapewne politycy PiS każdemu, kto zacznie stawiać to pytanie, odpowiedzą, że w 2015 r., gdy prezentowali program 500+ też tak mówiono. Natomiast nie ma co owijać w bawełnę i trzeba mówić wprost, że te pomysły będą miały poważne skutki ekonomiczne i fiskalne. Inaczej mówiąc, ktoś będzie musiał za te obietnice zapłacić, a tym kimś na pewno będą pracodawcy i przedsiębiorcy. Pytanie, kto jeszcze? Przyglądając się bliżej kiełbasie wyborczej w wersji Kaczyńskiego, to w zasadzie jego partia postanowiła iść za ciosem i kontynuować strategię, która dała im władzę. A opiera się ona na prostym schemacie: dostrzec potrzeby zwykłych ludzi, tych najmniej zamożnych, najsłabiej radzących sobie na rynku pracy, emerytów, którzy ledwo wiążą koniec z końcem, czy rolników wiecznie wypominającym politykom z lewa czy z prawa, że dopłaty rolne mimo bycia tyle lat w Unii Europejskiej wciąż nie są na takim samym poziomie, co choćby w Niemczech. Recepta niby prosta, ale jakże skuteczna. Prawo i Sprawiedliwość jest dziś jedyną partią, która potrafi odczytać i zaspokajać oczekiwania największej grupy Polaków. W wymiarze socjalnym jest dzisiaj bardziej partią lewicową, która chce by wszystkim żyło się dostatniej. Stąd najmocniejsza zapowiedź podniesienia płacy minimalnej do kwoty 4 tys. zł w ciągu zaledwie czterech lat, a w ciągu najbliższego roku do poziomu 3 tys. zł. W praktyce oznaczać to będzie ogromny wzrost płac, który odczują najbardziej pracodawcy i przedsiębiorcy. Im koszty zatrudnienia wzrosną wręcz astronomicznie. Ale tym PiS jak widać na razie się nie przejmuje, bo liczy się cel: budowanie państwa dobrobytu. Prezes Kaczyński mówi o tym zresztą wprost: „Naszym celem jest budowa polskiej wersji państwa dobrobytu”, w którym nie ma miejsca na pozostałości postkomunizmu, wyrażające się w rządach czy to SLD, czy Platformy Obywatelskiej. Polska marzeń Kaczyńskiego to kraj oparty na tradycyjnej rodzinie, składającej się z kobiety i mężczyzny, na chrześcijańskim systemie wartości, którego dzierżycielem jest Kościół, poza którym - jak podkreślił prezes PiS - jest już tylko nihilizm. I to - jak stwierdził Kaczyński - „niezależnie od tego, czy jest ktoś wierzący, czy jest agnostykiem, czy jest niewierzący”.  Niestety obraz, jaki nakreślił Kaczyński, na którym po jednej stronie są zwolennicy Kościoła, a po drugiej tylko nihiliści jest szkodliwy przede wszystkim dla Kościoła i Polski. Dlaczego? Lider PiS swoją dzisiejszą wypowiedzią ustawił Kościół i biskupów w roli uczestnika politycznego sporu, co przede wszystkim wielu wiernym, a i także niektórym hierarchom kościelnym nie jest na rękę. Poza tym podział taki utrudnia jakąkolwiek dyskusję publiczną, bowiem z nihilistami trudno o czymkolwiek dyskutować, a więc debata z opozycją, która zapewne odrzuca ten podział, nie ma żadnego sensu. A to jest wprost psucie państwa i droga do rządów autorytarnych. Gdy dodamy do tego zapowiedź dalszej reformy sądownictwa, to jest się czego obawiać. Bowiem po tym, co PiS zrobiło przez cztery lata z sądami trudno się spodziewać, że zmiany będą miały na celu poprawę jakości sądownictwa. Raczej wręcz przeciwnie, a to za sprawą dalszego upolityczniania sądów, które jak widać jeszcze przed nami. Poza tym lider PiS, mówiąc tak wiele o wartościach, zapomniał, że to PiS od czterech lat nie wypowiedział konwencji stambulskiej oraz wbrew swoim wielokrotnym obietnicom nie uchwalił prawa zakazującego aborcji w Polsce, do czego apelował także wielokrotnie Kościół. Bez wątpienia konwencja programowa PiS pod kątem organizacyjnym i siły przekazu obietnic wyborczych to zupełnie inna liga niż to, co zaprezentowała w piątek Koalicja Obywatelska. Dzisiaj wydaje się, że opozycja, której przewodzi faktycznie Grzegorz Schetyna, nie odrobiła lekcji sprzed czterech lat. Światło w tunelu widać jedynie w programie Koalicji Polskiej, gdzie lider PSL Władysław Kosiniak-Kamysz i Paweł Kukiz próbują zdobyć choć bramkę kontaktową, po dzisiejszym hat-tricku Kaczyńskiego.  PiS dzisiaj marzy się silne narodowe państwo, opiekuńcze o tradycyjnym modelu społeczno-obyczajowym. Dla wyborcy o prawicowych poglądach to wręcz idealna partia, która mimo iż zalicza wtopy i kolejne afery, jak choćby z lotami byłego już marszałka Marka Kuchcińskiego czy afery w resorcie sprawiedliwości, to jest jedyną alternatywą w nadchodzących wyborach. Pytanie tylko co z tymi Polakami, którzy w tym modelu i w idealnym państwie w wersji PiS się nie mieszczą? ",Jarosław Kaczyński,
https://wiadomosci.onet.pl/kraj/komentarze-po-konwencji-prawa-i-sprawiedliwosci/3gbnjf2,"PiS zapowiada budowę ""państwa dobrobytu"". Komentarze polityków i publicystów","W Lublinie zakończyła się konwencja programowa Prawa i Sprawiedliwości. Kolejne reformy przedstawili: prezes Jarosław Kaczyński, była premier Beata Szydło i premier Mateusz Morawiecki. Politycy i publicyści zwracają uwagę na dobrą organizację konwencji, oceniając ją lepiej niż wczorajszą konwencję Koalicji Obywatelskiej. Komentując same propozycje, podkreślają, że podniesienie pensji minimalnej będzie kłopotem dla pracodawców. Nie brakuje mocnych komentarzy o słowach prezesa dotyczących rodziny i Kościoła.","Publicyści ""Do Rzeczy"" zwracają uwagę na osłabienie pozycji małych przedsiębiorców. Komentowany jest też pomysł liczenia ZUS-u od dochodu. Nasz dziennikarz Kamil Dziubka zauważa, że to pracodawcy ""za kilkanaście miesięcy właściciele firm będą musieli wysupłać dla każdego pracownika dodatkowe 750 zł miesięcznie"". ""Albo zwolnić"" - kwituje. W ocenie posłanki PO-KO i byłej wiceminister finansów Izabeli Leszczyny Jarosław Kaczyński ""rozdał nieswoje pieniądze"". - Prezes rozdał Niderlandy, jak Zagłoba w Sienkiewiczu - porównała. - Rozporządził się pieniędzmi pracodawców - dodała. Podkreśliła, że podwyższenie płacy minimalnej obciąża przede wszystkim pracodawców. - Oczywiście pracodawcą jest także budżet państwa - urzędnicy, nauczyciele, itd., ale jednak cały szereg pracodawców w Polsce to są prywatni przedsiębiorcy. Im wszystkim prezes powiedział tak: narzekacie, że macie wysokie koszty pracy, to ja je wam jeszcze podnoszę - mówiła. Wprowadzenie podwyżki płacy minimalnej na koniec przyszłego roku jest też w ocenie Leszczyny ""najgorszym momentem dla cyklu koniunkturalnego"". Barbara Nowacka odniosła się do wypowiedzi premiera Morawieckiego o mediach zawłaszczonych przez oponentów. Dziennikarz Onetu Andrzej Gajcy w swoim wpisie tłumaczył wysokie poparcie społeczne dla Prawa i Sprawiedliwości. Dominika Wielowieyska, dziennikarka ""Gazety Wyborczej"" i TOK FM, zwróciła uwagę na atakowanie opozycji. Sławomir Nitras przypomina o ""grzechach"" premiera Morawieckiego. Marcin Kierwiński nawiązując do państwa dobrobytu przypomina o ""wyłudzonych lotach"". Lider PO skomentował krótko wypowiedź prezesa, gdy ten jeszcze mówił. - Cieszymy się, że konwencja programowa lewicy była już 24 sierpnia, bo zarówno dla PO, jak i dla PiS okazaliśmy się inspiracją, jeżeli chodzi o rozwiązania w polityce społecznej czy rynku pracy - stwierdziła rzeczniczka SLD komentując konwencję PiS w Lublinie. Żukowska oceniła, że o inspiracji konwencją lewicy ""nie można powiedzieć w sferze wolności i wartości"". - Prawo i Sprawiedliwość po raz kolejny wyklucza część Polek i Polaków ze wspólnoty: niewierzących nazywa nihilistami, tak jakby nie mieli żadnych wartości, a osobom samodzielnie wychowującym dzieci czy też parom bezdzietnym odmawia nazwania ich rodziną. Czy w związku z tym chce pozbawić te osoby, które nie spełniają prawicowych kryteriów rodziny, świadczeń rodzinnych? - powiedziała. Tomasz Terlikowski nawiązał do słów Kaczyńskiego o Kościele katolickim w Polsce. Prezes powiedział, że poza Kościołem, jest ""tylko nihilizm"". Renata Grochal z kolei skomentowała słowa prezesa o rodzinie. Rodzina określił on sformalizowany związek kobiety z mężczyzną i ich dzieci. Dziennikarz Mateusz Maranowski ocenił samą organizację konwencji partii rządzącej. Gajcy napisał z kolei: Od strony organizacyjnej #KonwencjaPiS bije na głowę wczorajszą konwencję programową #KoalicjaObywatelska. To zupełnie inna liga."" Publicyści sugerowali, że obietnice PiS zagwarantują wygraną w październikowych wyborach. Europoseł Patryk Jaki wystąpienie prezesa nazwał ""pięknym"". Pod wrażeniem był też Joachim Brudziński, który pochwalił prezesa PiS za ""przemyślane i merytoryczne przemówienie"". Źródło: Twitter, PAP, Onet",Podczas konwencji PiS złożyło kolejne obietnice,
https://wiadomosci.onet.pl/kraj/obietnice-wyborcze-pis-jaroslaw-kaczynski-przedstawil-swoj-hat-trick/k7ceess,"Prezes PiS przedstawił obietnice wyborcze partii. ""Hat-trick Kaczyńskiego""","Na koniec 2020 r. minimalna płaca będzie wynosiła trzy tys. zł, a na koniec 2023 r. cztery tys. zł - zapowiedział prezes PiS Jarosław Kaczyński w czasie konwencji swojej partii w Lublinie. Obietnice wyborcze przedstawili również Beata Szydło i Mateusz Morawiecki.","Kaczyński podkreślił też, że w 2021 r. ogromna większość emerytów otrzyma dwie ""trzynastki"". - Wreszcie rolnicy otrzymają w końcu pełne dopłaty do hektara, na pełnym europejskim poziomie - powiedział Kaczyński. Prezes partii rządzącej oznajmił, że celem PiS jest budowa polskiej wersji państwa dobrobytu. - Jeżeli ktoś wie coś więcej na temat tego pojęcia, to wie także, że ono było stosowane, nie w stosunku do pewnego stanu odnoszącego się do poziomu życia ludzi, a w stosunku do pewnej struktury polityczno-społecznej i redystrybucyjnej w państwie - mówił prezes PiS. Podkreślił, że chodzi ""o dobrobyt zupełnie realny"". - My musimy w tej kadencji i daj Boże w następnych - jeżeli społeczeństwo nas poprze - postawić przede wszystkim na wzrost płac i wzrost dochodów społeczeństwa - oświadczył Kaczyński. Dodał, że ten wzrost płac ""musi tak jak poprzednio być powodowany zarówno przez politykę gospodarczą, obniżającą bezrobocie, tworzącą rynek pracownika"", ale ""musi być wspierany także poprzez decyzje o charakterze państwowym"".  Po Jarosławie Kaczyńskim na scenie wystąpiła była premier a obecnie europosłanka Beata Szydło - W 2015 r. kiedy powstał rząd Zjednoczonej Prawicy najniższa emerytura wyniosła ok. 880 zł. Pierwsza przełomowa decyzja to było podniesienie najniższej emerytury do tysiąca złotych. W tej chwili najniższa emerytura wynosi 1100 zł. Ten proces będzie kontynuowany, kolejna podwyżka – 1200 zł minimalnej emerytury – wyliczała. - I tak jak zostało zapowiedziane, będzie podwójna trzynastka emerytalna. Trzynasta emerytura zostaje, bo wielu emerytów o to pyta. Tak, zostaje. A dodatkowo będzie druga ""trzynastka"" – dodała.  Szydło nawiązała do programu Dostępność+ skierowanego do niepełnosprawnych. - Ten program, który w tej chwili jest realizowany, w kolejnych latach będzie podwojony, żeby osobom niepełnosprawnym lepiej się żyło - powiedziała Szydło. Dodała, że kontynuowany będzie też program 500+ skierowany dla osób niepełnosprawnych. W czasie konwencji PiS głos zabrał również premier Mateusz Morawiecki. Obiecał, że powstanie specjalny fundusz, który sfinansuje powstanie 100 obwodnic miast. Podkreślał, że będzie on przeznaczony dla metropolii - takich jak Warszawa czy Bydgoszcz, dużych miast - jak Olsztyn i Zabrze oraz średnich - jak Piła czy Zawiercie. Premier zapowiedział też stworzenie innych funduszy - inwestycji w szkołę i modernizacji placówek służby zdrowia. Każdy z nich ma dostać na początek dwa mld zł, a w razie potrzeb mają być zwiększane. Morawiecki obiecał również, że przy prowadzeniu małej działalności gospodarczej składka ZUS będzie liczona proporcjonalnie do dochodu. Przedstawił także najbliższy wzrost płacy minimalnej - od 1 stycznia 2020 r. ma ona wynosić 2600 zł brutto.",Jarosław Kaczyński,
https://wiadomosci.onet.pl/kraj/jaroslaw-kaczynski-dla-se-nie-przejmuje-sie-pojedynkiem-z-kidawa-blonska/4eh9gc0,"Kaczyński dla ""SE"": niespecjalnie przejmuję się pojedynkiem z Kidawą-Błońską","Mój stosunek do wyniku pani Kidawy-Błońskiej jest idealnie obojętny - powiedział w wywiadzie dla ""Super Expressu"" prezes Prawa i Sprawiedliwości Jarosław Kaczyński, komentując swój pojedynek z Małgorzatą Kidawą-Błońską w stolicy. Najbardziej zależy mi na zwycięstwie partii - stwierdził.","We wtorek Grzegorz Schetyna ogłosił, że kandydatką Koalicji Obywatelskiej na premiera jest Małgorzata Kidawa-Błońska, która będzie ""jedynką"" listy wyborczej w Warszawie. Schetyna będzie startować z pierwszego miejsca we Wrocławiu, wcześniej miał być ""jedynką"" w stolicy. ""Badania wskazywały pewnie na to, że Schetyna jest obciążeniem i postanowił kandydować z Wrocławia"" - skomentował w ""SE"" szef PiS Jarosław Kaczyński, który jest ""jedynką"" warszawskiej listy PiS. Kaczyński powiedział, że ""jakoś specjalnie się nie przejmuje"" pojedynkiem z Kidawą-Błońską w stolicy. ""Mam swoje lata, wiem, że to już ostatnia część mojej kariery i te wyścigi z mojego punktu widzenia są bez znaczenia. Mandat raczej zdobędę (śmiech). Najbardziej zależy mi jednak na zwycięstwie partii. I gdybym miał wybierać między gorszym wynikiem partii, nawet zwycięskim, a swoim, to bez wahania wybrałbym swój gorszy wynik. Mój stosunek do wyniku pani Kidawy-Błońskiej jest idealnie obojętny"" - powiedział. Pytany, czy jego zdaniem Platforma skopiowała pomysł PiS z wystawieniem kobiety na premiera, Kaczyński podkreślił, że ""z Beatą Szydło sprawa była o wiele bardziej skomplikowana"". ""Ale to był strzał w dziesiątkę, Beata Szydło była świetnym premierem"" - zaznaczył. ""PO rzeczywiście trochę skopiowała pomysł z wystawieniem kobiety na szefa rządu, ale pani premier Szydło była do tej funkcji świetnie przygotowana, była szefem niemalowanym, potrafiła sobie wszystko podporządkować, miała wiedzę ekonomiczną, doświadczenie samorządowe. Natomiast czy pani Kidawa-Błońska ma tego rodzaju kwalifikacje? Nie chcę jej oceniać"" - powiedział. ""Prezydent Andrzej Duda odnosi sukcesy, które bardzo sobie cenimy"" - ocenił Jarosław Kaczyński, pytany przez ""SE"", czy Andrzej Duda będzie kandydatem PiS w najbliższych wyborach prezydenckich. ""Byłoby z naszej strony wielce nieroztropne i nierozsądne, gdybyśmy chcieli szukać innego kandydata"" - powiedział. ""Jest świetny układ: mamy prezydenta, który się sprawdza, mamy premiera, który się aż nadto sprawdza, i idźmy dalej w ten sposób. Aha, i mamy jeszcze skromnego szefa partii, który gdzieś tam sobie pisze odpowiedzi na listy i pisma Polaków (śmiech)"" - powiedział. Kaczyński przyznał też, że w jego partii krąży żart na temat Morawieckiego: ""Co by wyszło, gdyby ktoś mający brzydkie intencje naciął brzytwą rękę pana premiera? Przewody!"". Proszony o ocenę opozycji, Kaczyński powiedział, że nie chce się nią zajmować. ""Prowadzimy kampanię pozytywną, tak ją traktujemy, choć czasem musimy też podnosić takie skandaliczne kwestie, jak te »cysterny wstydu« za PO-PSL. Trudno powiedzieć, ile z Polski wypłynęło pieniędzy. Sądzę, że więcej niż dostaliśmy z UE. I dziś, gdyby nie rabowanie Polski w przeszłości, nasz kraj byłby kilka kroków dalej"" - powiedział. ""Wiem jedno: musimy najpierw wygrać wybory, żeby dalej wdrażać nasze dobre programy dla Polski. A wynik wyborów w żadnym stopniu nie jest rozstrzygnięty, przestrzegam przed takim myśleniem. Było w historii państw wielu zaskoczonych, zbyt pewnych siebie polityków, którzy przegrywali wybory, sądząc wcześniej, że mają władzę w ręku. Trzeba pracować, pracować i jeszcze raz pracować"" - dodał. Kaczyński w wywiadzie był też pytany, czy Zbigniew Ziobro będzie dalej ministrem sprawiedliwości. ""Skład rządu to kwestia polityczna. Jesteśmy w koalicji, Zjednoczona Prawica to koalicja zwarta, ale absolutnie nie jest fikcją. Musimy naturalnie brać pod uwagę naszych koalicjantów i ich punkt widzenia. Ale chcę powiedzieć jedno – bardzo wysoko cenię Zbigniewa Ziobro"" - podkreślił Kaczyński.",Jarosław Kaczyński na konwencji PiS w Białymstoku,
https://wiadomosci.onet.pl/kraj/kaczynski-o-morawieckim-zart-o-morawieckim/j9330v8,"Prezes PiS dla ""SE"": nie mam ambicji zastępowania Mateusza Morawieckiego, chciałbym, żeby on był premierem","- Nie mam ambicji zastępowania Mateusza Morawieckiego, chciałbym, żeby to on dalej był szefem rządu - powiedział PiS Jarosław Kaczyński w wywiadzie dla ""Super Expressu"", który ukaże się jutro. Prezes PiS zdradził też żart, jaki krąży o premierze w szeregach partii.","Fragmenty wywiadu zostały opublikowane na stronie internetowej dziennika. Prezes PiS podkreślił w rozmowie z ""SE"", że najlepiej czuje się pełniąc funkcję szefa partii. - Tu się najlepiej odnajduję. I nie mam ambicji zastępowania Mateusza Morawieckiego, bo chciałbym, żeby to on był dalej szefem rządu – powiedział Kaczyński. - Pan Mateusz Morawiecki jest świetnym premierem, wyjątkowo zdolnym człowiekiem obdarzonym nieprawdopodobną odpornością fizyczną i psychiczną. Wie pan, po naszej partii krąży taki żart: co by wyszło, gdyby ktoś mający brzydkie intencje naciął brzytwą rękę pana premiera? Przewody! (śmiech). Mateusz Morawiecki świetnie daje sobie radę w kontaktach międzynarodowych i nie ma żadnego powodu, żeby go zmieniać. Ja na żadne funkcje nie poluję. Stanowisko szefa partii w zupełności mi wystarczy, marzyłem o nim od młodzieńczych lat, nawet nie chcę mówić jak młodzieńczych - dodał prezes PiS.",Jarosław Kaczyński,
https://wiadomosci.onet.pl/kraj/smierc-dawida-kosteckiego-zona-pisze-list-do-jaroslawa-kaczynskiego/nkqz4pj,Wdowa po Kosteckim pisze do Kaczyńskiego: ktoś z ministerstwa chciał fotografować ciało męża,"Żona pięściarza Dawida Kosteckiego w alarmującym liście do prezesa PiS powołuje się na zeznania prokuratora, który dokonywał oględzin - informuje Radio Zet. ""Nie jestem politykiem i nie obchodzi mnie to, że ta śmierć nastała w czasie kampanii wyborczej. Chcę sprawiedliwego śledztwa i traktowania mnie uczciwie."" - pisze Edyta Kostecka.","Wdowa po sportowcu zaznacza w korespondencji, że przedstawiciel ministerstwa wchodził do celi, próbował robić zdjęcia i twierdził, że zamierza przekazać je ministrowi sprawiedliwości. Kostecka w liście skierowanym do Jarosława Kaczyńskiego pyta, po co rządowi było to zdjęcie i dlaczego odsunięto od prowadzenia sprawy prokuratora Kapuścińskiego. To Kapuściński ujawnił ślady na szyi Kosteckiego. To on - według nieoficjalnych informacji - miał też zeznać o próbie robienia zdjęć telefonem przez osobę, która miała być przedstawicielem resortu. Nie wiadomo, kim była ta osoba. Kostecka - jak cytuje Radio Zet - pisze też w liście: Mój mąż nie był świętym człowiekiem, ale był obywatelem RP oraz dzielnym sportowcem i zasługuje na wyjaśnienie tego, kto go zabił. Nie jestem politykiem i nie obchodzi mnie to, że ta śmierć nastała w czasie kampanii wyborczej. Chcę sprawiedliwego śledztwa i traktowania mnie uczciwie. Dawid Kostecki odbywał pięcioletni wyrok w zakładzie w Rzeszowie (do końca kary zostały mu dwa lata). 18 czerwca trafił do aresztu śledczego Warszawa-Białołęka. Bokser miał być świadkiem prokuratury w procesie przeciwko Tomaszowi G. Chodziło o rozbój, za co grozi do dziesięciu lat. 2 sierpnia nad ranem Dawid ""Cygan"" Kostecki - według oficjalnego komunikatu - popełnił samobójstwo w celi Aresztu Śledczego w Warszawie-Białołęce. Miał 38 lat. Jak poinformowała Służba Więzienna, Kostecki nie był objęty specjalnym dozorem i nie zdradzał symptomów mogących świadczyć o tym, że spróbuje popełnić samobójstwo. Nie stwarzał też problemów wychowawczych. Dyrektor Generalny Służby Więziennej w Warszawie powołał zespół, który ma wyjaśnić wszelkie okoliczności tej sprawy. Bada ją również prokuratura. Źródło: Radio Zet, Onet",Dawid Kostecki,
https://wiadomosci.onet.pl/kraj/17-wojewodztwo-prezes-pis-zapowiada-podzielnie-wojewodztwa-mazowieckiego/vmrcf2p,Jarosław Kaczyński zapowiada utworzenie nowego województwa,Jarosław Kaczyński zapowiedział w Siedlcach podział obecnego województwa mazowieckiego na dwa: województwo obejmujące Warszawę i okolice oraz na województwo mazowieckie. Zdaniem prezesa PiS ma to rozwiązać problem zawyżania przez stolicę dochodu na mieszkańca w obrębie Mazowsza. Kaczyński o podziale województwa mówił w Siedlcach już wcześniej - w 2015 roku.,"Prezes PiS ocenił, że ""swego rodzaju aferą"" był stosunek poprzedniej władzy do okręgu siedlecko-ostrołęckiego. - My chcemy, żeby te ziemie się rozwijały, my jesteśmy za polityką zrównoważonego rozwoju i to nie tylko w słowach, ale także w czynach. Robiliśmy to już w czasie naszych poprzednich rządów - powiedział. Zobacz także: ""Cysterny wstydu"" nie należą do państwowej firmy Zaznaczył, że zdaje sobie sprawę z ""trudnego problemu województwa mazowieckiego, które z punktu widzenia przeciętnych dochodów jako całość jest bardzo wysoko ze względu na bardzo wysokie dochody w Warszawie"", mimo że dochody w pozostałej części województwa mazowieckiego, dalej od stolicy, są znacząco niższe. - My tę sprawę będziemy chcieli załatwić, bo to nawet mimo pewnych posunięć w odniesieniu do UE, bo takie posunięcia zostały rzeczywiście podjęte, jest za mało. Po prostu trzeba będzie to zrobić w ten sposób, że będzie województwo Warszawa i okolice i województwo mazowieckie - powiedział Kaczyński. Według lidera PiS ""jest to jedyne rozwiązanie, które zamknie ten problem"". Nie chcemy, aby Polska wzorem wielu krajów zachodnich, stała się terenem rolnictwa wielkoobszarowego, musimy tego uniknąć - mówił Kaczyński. - My tę ziemię doceniamy, także i tego względu, że doceniamy polską wieś. Że chcemy, żeby polska wieś osiągnęła poziom życia i poziom różnego rodzaju możliwości równy z miastami i to tymi dużymi miastami - mówił prezes PiS. - My chcemy realnie równych praw dla wszystkich obywateli. My chcemy Polski dobrobytu, ale to ma być dobrobyt dla wszystkich, przynajmniej dla wszystkich, którzy chcą pracować, a nie tylko dla wybranych - dodał. Przekonywał, że rząd PiS uczynił wiele dla polskiej wsi. Wymieniał kwestię ochrony ziemi, ubezpieczeń, dopłat do paliwa rolniczego, transferów społecznych, np. wynikających z 500 plus, które do wsi płyną w dużej ilości, bo rodzi się tu więcej dzieci niż w miastach. - Łącznie biorąc, to są w ciągu każdego roku już dziesiątki miliardów złotych. I to poprawia sytuację polskiej wsi, zmniejsza różnicę między tym, co jest przeciętnym dochodem na głowę w gospodarstwie domowym na wsi, a tym, co w mieście - przekonywał. Zaznaczył, że miasto zawsze było bogatsze od wsi, ale kiedyś ta różnica była ogromna, teraz jest już niewielka. - My nie chcemy, żeby Polska stała się, jak bardzo wiele krajów na Zachodzie, terenem gospodarki wielkoobszarowej, musimy tego uniknąć - podkreślał Kaczyński. Argumentował, że w warunkach gospodarki wielkoobszarowej wieś ""nie będzie się rozwijać, ale będzie się zwijać"". - A nam zależy na rozwoju - mówił. - Dlatego będziemy robili wszystko, by środki rozwojowe trafiały do znacznie większej liczby gospodarstw niż dotąd - powiedział szef PiS. - Stawiamy na te duże, średnie, ale także i mniejsze gospodarstwa - dodał Kaczyński. Czytaj również: Nowy sondaż IBRiS. PiS z dużą przewagą nad opozycją",Jarosław Kaczyński,
https://wiadomosci.onet.pl/kraj/korespondencja-prezesa-pis-i-hejterki-emilii-kaczynski-odpisalem-wykonujac-swoje/l0ytd6w,"Korespondencja prezesa PiS i hejterki Emilii. Kaczyński: odpisałem, wykonując swoje obowiązki","Codziennie odpisuję na dziesiątki takich listów, ale nawet z tego chcą zrobić sensację. Nie chodzi o mnie, ja się nie obawiam, ale chcę, żebyście państwo wiedzieli, na czym to polega. Robi się aferę, że odpisałem na list, wykonując swoje obowiązki poselskie – mówił w czasie wystąpienia na konwencji PiS w Siedlcach prezes PiS Jarosław Kaczyński.","Szef Prawa i Sprawiedliwości, jak informowała ""GW"", oferował na piśmie wsparcie Emilii. Kobieta kilka razy pisała do Kaczyńskiego, zanim ujawniła, że zajmowała się organizowaniem ataków na nieprzychylnych władzy sędziów. Onet wcześniej pisał, że współpracowała m.in. z Łukaszem Piebiakiem oraz sędziami Jakubem Iwańcem i Arkadiuszem Cichockim. Kobieta 16 lipca 2019 r. napisała w liście do Kaczyńskiego, że „czuje się pokrzywdzona działaniami wymiaru sprawiedliwości, ale także Pana Łukasza Piebiaka, Podsekretarza stanu w Ministerstwie Sprawiedliwości”. W reakcji szef PiS dwa dni później odpisał: ""Jeśli będzie Pani oczekiwała ode mnie wsparcia, którego mógłbym udzielić, działając w ramach uprawnień przysługujących parlamentarzystom, proszę o informację”. Kaczyński poprosił także „o sprecyzowanie problemu”. Sz. jednak nie kontynuowała korespondencji. Jak tłumaczyła w rozmowie z ""GW"": ""stwierdziłam, że to jest totalnie bez sensu"". Kobieta nie liczyła już na żadną pomoc. Emilia w rozmowie z ""Wyborczą"" zaznaczyła, że kilka razy pisała do szefa PiS w sprawie Ministerstwa Sprawiedliwości. - Opisałam ogólnie sytuację, że źle się dzieje - mówi. ""GW"" publikuje także odpowiedzi biura poselskiego Jarosława Kaczyńskiego nt. listów Emilii i szefa PiS. Biuro podkreśliło, że Kaczyński nigdy nie poznał Sz., a sam prezes PiS nie zapewniał o wsparciu, a poinformował jedynie o możliwościach, którymi dysponuje w ramach kompetencji posła.",Jarosław Kaczyński,
https://wiadomosci.onet.pl/kraj/prezes-pis-interweniuje-ws-obroncy-praw-zwierzat/wwc0nkb,Jarosław Kaczyński wstawił się za Konradem Kuźmińskim,"Prezes PiS Jarosław Kaczyński zwrócił się z pismem do Prokuratora Generalnego ws. Konrada Kuźmińskiego, prezesa Dolnośląskiego Inspektoratu Ochrony Zwierząt, któremu jeleniogórscy śledczy zarzucają kradzież kilkudziesięciu psów. Kuźmiński od kilku lat ratuje zaniedbywane i maltretowane zwierzęta, a następnie przekazuje je do adopcji.","Pismo Jarosława Kaczyńskiego ws. Konrada Kuźmińskiego do Prokuratora Generalnego zostało za pośrednictwem Prokuratury Krajowej przekazane do Prokuratury Regionalnej we Wrocławiu i to właśnie tu zostanie rozpoznane. Wiadomo, że dokumenty, które trafiły do prokuratury, zawierają korespondencję wiceprezesa Dolnośląskiego Inspektoratu Ochrony Zwierząt oraz pismo prezesa Fundacji Animal Rescue Poland. – Wiceprezes Dolnośląskiego Inspektoratu Ochrony Zwierząt i prezes Fundacji Animal Rescue Poland w swoich pismach formułują zarzuty nadmiernego zaangażowania prokuratury w ściganie osób aktywnie działających na rzecz zwierząt – w tym wypadku dotyczy to osoby Konrada K. – mówi Onetowi prok. Katarzyna Bylicka, rzeczniczka Prokuratury Regionalnej we Wrocławiu. – Po zweryfikowaniu zawartych w pismach twierdzeń o zajętym stanowisku prokuratura poinformuje zarówno wiceprezesa Dolnośląskiego Inspektoratu Ochrony Zwierząt, prezesa Fundacji Animal Rescue Poland jak i pana posła – dodaje. – Jest mi bardzo przykro, że pieniądze podatnika idą na takie bzdurne sprawy i że w mojej sprawie muszą interweniować najważniejsze organy w państwie, od Rzecznika Praw Obywatelskich, przez byłego wiceministra sprawiedliwości, aż po prezesa partii rządzącej – mówi Onetowi Konrad Kuźmiński, szef Dolnośląskiego Inspektoratu Ochrony Zwierząt. Przypomnijmy, śledczy z Jeleniej Góry zarzucają Kuźmińskiemu kradzież ok. 80 psów, a w jednym przypadku kradzież rozbójniczą, za co grozi do 10 lat więzienia. Kuźmiński nie przyznaje się do winy. Twierdzi, że gdyby nie odebrał psów z rąk właścicieli – wszystkie umarłyby. Psy były skrajnie zaniedbane, ale zdaniem prokuratury, to nie właściciele, tylko Kuźmiński złamał prawo. Tymczasem pod koniec sierpnia Sąd Rejonowy w Kępnie uniewinnił Kuźmińskiego od zarzutu kradzieży dwóch psów podczas interwencji sprzed dwóch lat. Wyrok nie jest prawomocny.",Jarosław Kaczyński,
https://wiadomosci.onet.pl/kraj/konwencja-pis-w-olsztynie-przemowienie-jaroslawa-kaczynskiego/q3nccl5,Jarosław Kaczyński: polska armia się dozbraja i staje się naprawdę nowoczesną,"- Rząd PiS przywiązuje do spraw bezpieczeństwa ogromne znaczenie, ogromną wagę - powiedział dziś Jarosław Kaczyński na konwencji wyborczej partii w Olsztynie. Prezes PiS odniósł się także do przekopu mierzei wiślanej i teorii, które mówią krytycy tej inwestycji, że kanały tam, gdzie są potrzebne to tworzy je natura. - To jest odkrycie na miarę Nobla - stwierdził Jarosław Kaczyński.","- Zwyciężymy wtedy, kiedy będziemy przekonani, że do ostatniego dnia do północy 11 (października), bo wtedy zaczyna się cisza wyborcza, trzeba ciężko pracować - mówił w Olsztynie Kaczyński. - Bez pracy nie ma kołaczy. Bez pracy nie ma zwycięstwa - podkreślił. - Przeciwnik też myśli, zatrudnia różne zewnętrzne agencje, wykonuje różne fikołki. Krótko mówiąc - no, może i plagiat, ale plagiat ma być podobny do oryginału, a to... - żartował prezes PiS. - Musimy być do końca w pełnym napięciu, w takim - można powiedzieć - wysileniu, żeby zwyciężyć, bo to wcale nie jest łatwe - zaznaczył. - Przeciwnik w dalszym ciągu ma ogromną przewagę jeżeli chodzi o media. Ciągle może docierać do ludzi z największymi bzdurami. Już nie będę ich wymieniał, ale dzisiaj są kolejne bzdury. To dla niektórych ludzi jest prawdą i nawet nie można mieć do nich jakichś szczególnych pretensji. Skoro to czytają, to obserwują, taką telewizję oglądają, no to uważają, że tak jest - mówił Kaczyński. - Tylko wtedy, jeżeli będziemy do ludzi docierać, mówić jak jest naprawdę, pokazywać sukcesy, pokazywać zmiany; ja jeżdżę po Polsce i to nie jest takie trudne, ludzie to zauważyli, ale chodzi o to, żeby było ich więcej; to wtedy wygramy, wtedy może nawet zdecydowanie wygramy - podkreślił prezes PiS. Prezes PiS Jarosław Kaczyński zauważył, że województwo warmińsko-mazurskie bezpośrednio graniczy z Rosją, dlatego właśnie w Olsztynie należy mówić o kwestiach bezpieczeństwa. - Bezpieczeństwa w różnych wymiarach, ale też w wymiarze militarnym - zaznaczył. - Nie dlatego, że spodziewamy się czegoś złego, że chcemy złych stosunków z naszym wielkim sąsiadem, tylko dlatego, że uwzględniamy realia, a te są takie, jakie są - mówił Kaczyński. - Nasz rząd, rząd PiS przywiązuje do spraw bezpieczeństwa ogromne znaczenie, ogromną wagę - oświadczył. - My wiemy, że jeśli spojrzeć na politykę państwa w jej wymiarze międzynarodowym, to zawsze na pierwszym miejscu należy stawiać na bezpieczeństwo, później jest kwestia statusu państwa, jego pozycji - tłumaczył prezes PiS. Zaznaczył, że przede wszystkim trzeba zabiegać o bezpieczeństwo. - My to bezpieczeństwo widzimy w różnych aspektach. Widzimy w aspekcie tym tradycyjnym - militarnym, nie możemy zapomnieć o wielkiej konferencji, która była jednocześnie wielkim sukcesem naszego rządu - o konferencji warszawskiej, która doprowadziła do tego, że Polska stała się dzisiaj pełnoprawnym członkiem NATO - podkreślił prezes PiS. - Przedmiotem ciężkiej pracy naszej dyplomacji była kwestia stałej obecności żołnierzy amerykańskich w Polsce; ta praca przyniosła sukces; polska armia się dozbraja i staje się naprawdę nowoczesną i zdolną do walki z trudnym przeciwnikiem - powiedział prezes PiS Jarosław Kaczyński. Kaczyński na konwencji PiS w Olsztynie podkreślał, że pierwotnie na terenie Polski nie planowano stałej obecności żołnierzy amerykańskich w ramach NATO. - Jednak sytuacja geopolityczna, polityka Federacji Rosyjskiej w ciągu ostatnich kilkunastu lat, doprowadziła do zmiany stanowiska także naszych zachodnich sojuszników, a w szczególności Stanów Zjednoczonych. Ale to był przedmiot naszych wysiłków, naszej ciężkiej pracy, ciężkiej pracy naszej dyplomacji. I ona przyniosła sukces. I teraz jest ona proszę państwa widoczna także na Warmii i Mazurach. Mamy tutaj przecież w Orzyszu wojska złożone z żołnierzy różnych krajów - zauważył prezes PiS. Według niego pokazuje to, że ""mamy do czynienia z praktyczną realizacją tej zasady, że ten pobyt ma charakter stały"". - I to jest wielka zmiana, wielka pozytywna zmiana w naszej sytuacji. Ale jeśli myślimy o obronie, to zawsze mówimy o tym, że broniony przez innych jest ten, kto sam umie się bronić. I stąd nasze wysiłki po to, by wzmocnić nasze siły zbrojne, rozbudować a przede wszystkim lepiej je uzbroić - podkreślił Kaczyński. Wskazał, że temu mają służyć kolejne zakupy dla wojska, ""w tym najnowocześniejszej broni jak samolot F 35"". - Te wszystkie zakupy, ale także zamówienia w polskim przemyśle zbrojeniowym tworzą tę nową jakość. Polska armia się dozbraja i staje się naprawdę nowoczesną, naprawdę zdolną do walki z trudnym przeciwnikiem - zapewnił lider PiS. Podkreślił, że Polska nie chce, by kiedykolwiek do tej walki doszło, ale postępuje w myśl zasady ""chcesz pokoju, przygotuj się do wojny"". Podczas swojego przemówienia Kaczyński mówił o energetyce, która jest rozbudowywana. - My musimy mieć pewność, że nigdy nikt nie będzie mógł nam niczego wyłączyć i w tym kierunku też idziemy, także w tym regionie, nieco bardziej na południe, ale bardzo blisko, bo w końcu z Ostrołęki tu jest niedaleko. Idziemy w tym kierunku, żeby to pełne bezpieczeństwo było i będziemy energetykę rozbudowywać we wszystkich jej wymiarach, także tym supernowoczesnym, którego do tej pory w Polsce nie ma, ale bezwzględnie potrzebne, jeżeli wziąć pod uwagę wymogi Unii Europejskiej, na które my nie jesteśmy w stanie nic poradzić - powiedział. Jarosław Kaczyński nie szczędził w swym wystąpieniu na konwencji PiS w Olsztynie krytyki poprzednikom z Platformy Obywatelskiej oraz z Sojuszu Lewicy Demokratycznej. Wspomniał m.in. projekt rządu Jerzego Buzka z końca lat 90., który zakładał budowę gazociągu z Norwegii do Polski. - Ale wiadomo - komuniści, a dokładnie Leszek Miller - uniemożliwili realizację tego planu, kiedy przejęli władzę - dodał szef Prawa i Sprawiedliwości. Mówiąc z kolei o terminalu LNG w Świnoujściu, wyraził pogląd, że w czasach rządów PO-PSL realizacja tej inwestycji ""wlokła się"". - Myśmy tę budowę skończyli, gazoport działa, gazoport imienia Lecha Kaczyńskiego i jest rozbudowywany (Terminal LNG w Świnoujściu otwierała w październiku 2015 r. ówczesna premier Ewa Kopacz - red.) - zaznaczył polityk. Kaczyński dodał, że w planach obecnego rządu jest m.in. budowa drugiego, pływającego gazoportu (miałby zostać ulokowany w okolicach Trójmiasta - red.). - I tego gazu płynnego będzie w Polsce już więcej. Będziemy go nawet mogli importować na zewnątrz, wspierając innego kraje, także te na wschód od naszych granic, także Ukrainę - powiedział szef PiS. Prezes Prawa i Sprawiedliwości mówił ponadto, że za jakiś czas będziemy mieli w Polsce hub - ośrodek rozprowadzania gazu w szerszej skali, także poza terytorium naszego kraju. - I to jest wielkie umocnienie naszego bezpieczeństwa energetycznego, ale także wielkie umocnienie naszej pozycji w tej części Europy, a nawet mogę chyba zaryzykować stwierdzenie, że naszego statusu. A więc bezpieczeństwo przede wszystkim - podkreślał Kaczyński. W swym wystąpieniu szef PiS nawiązał też do projektu budowy gazociągu Baltic Pipe, który ma umożliwić transport gazu z Norwegii na rynki duński i polski, a także do użytkowników końcowych w sąsiednich krajach. - Doprowadzenie tej inwestycji do końca ostatecznie uniezależni nas od wschodniego gazu - ocenił polityk. Dodał, że już dziś Polska jest bezpieczna pod względem dostaw gazu. Prezes PiS mówił również o przekopie Mierzei Wiślanej. - To stary plan, nasz plan, od początku nasz, mówiliśmy o tym wielokrotnie, mówiliśmy o tym, kiedy poprzednio rządziliśmy, ale zawsze było tak, że nie byliśmy w stanie tego podjąć w praktyce - stwierdził. Zaznaczył, że jest wielu przeciwników przekopu. - Jest tylko pytanie, czym oni się kierują - pytał Kaczyński. Przypomniał też teorie, że tam, gdzie potrzebne są kanały, tam tworzy je natura. - To jest odkrycie na miarę Nobla - mówił. Zaznaczył, że on o tym nie słyszał i podał przykłady Kanału Sueskiego, Panamskiego i Kilońskiego, a także Gliwickiego, które nie powstały same. - Sama nie powstanie także ta inwestycja, którą nazywamy przekopem Mierzei Wiślanej. Trzeba ją stworzyć, a ci, którzy się jej przeciwstawiają albo kierują się zupełnym brakiem rozeznania i trzeba im współczuć, albo kierują się po prostu złą wolą, jakimiś złymi intencjami - podkreślał prezes PiS. Dodał, że ws. Mierzei Wiślanej chodzi o suwerenność Polski. - Przecież przez wiele lat na naszym terytorium nie mogliśmy robić tego, co z punktu widzenia naszych interesów było konieczne i dzisiaj pokazujemy, że możemy, że tamten czas, tamten czas, który się skończył z jednej strony 30 lat temu, ale jego elementy ciągle trwały i trwają, naprawdę się kończy, kończy się postkomunizm - zaznaczył Kaczyński. - Warmia i Mazury będą objęte polityką zrównoważonego rozwoju, co będzie odejściem od tego, co było przejawem postkomunizmu - zapowiedział dziś lider PiS Jarosław Kaczyński podczas konwencji partii w Olsztynie. Kaczyński mówił w swoim wystąpieniu, że wśród wielu wad ""postkomunizmu"" było nieliczenie się z interesami takich terenów jak Warmia i Mazury. Czas rządów PiS oznacza jednak, jak dodał, odejście od tego modelu i realizację wielu przedsięwzięć gospodarczych i różnych inwestycji na tych ziemiach. - Z całą pewnością ta ziemia będzie traktowana tak jak to głosimy - to znaczy w ramach polityki zrównoważonego rozwoju - zapowiedział. - Bo chcemy doprowadzić do tego, że ten bardzo zły, bardzo niszczący społecznie objaw postkomunizmu, jakim było lekceważenie interesów różnych ziem, w tym może szczególnie właśnie tej ziemi, został ostatecznie za nami - mówił Kaczyński. - Chcemy, by ta ziemia, piękna, mająca ogromne możliwości turystyczne, rolnicze, żeby się to wszystko rozwijało - dodał prezes PiS. ",Jarosław Kaczyński na konwencji PiS w Olsztynie,
https://wiadomosci.onet.pl/kraj/afera-w-ministerstwie-sprawiedliwosci-fogiel-o-korespondencji-prezesa-pis/dr0sygk,Rzecznik PiS o korespondencji Jarosława Kaczyńskiego z bohaterką afery w Ministerstwie Sprawiedliwości,"- W 2017 r. bohaterka artykułu ""GW"" zwróciła się do prezesa PiS Jarosława Kaczyńskiego w prywatnej sprawie dot. dziecka; Kaczyński w ramach kompetencji poselskich skierował sprawę do Rzecznika Praw Dziecka i na tym interwencja zakończyła się - powiedział dziś zastępca rzecznika PiS Radosław Fogiel.","Dzisiejsza ""Gazeta Wyborcza"" opublikowała odpowiedź prezesa PiS skierowaną w lipcu 2019 roku do Emilii Szmydt - uczestniczki akcji mającej na celu zniesławienie niektórych sędziów. ""Z treści pani listu wynika, że czuje się pani pokrzywdzona działaniami wymiaru sprawiedliwości, ale także pana Łukasza Piebiaka, (ówcześnie - red.) podsekretarza stanu w Ministerstwie Sprawiedliwości"" - napisał Kaczyński. ""W związku z powyższym uprzejmie informuję, że jeśli będzie pani oczekiwała ode mnie wsparcia, którego mógłbym udzielić, działając w ramach uprawnień przysługujących parlamentarzystom, proszę o informację o zajętym stanowisku oraz sprecyzowaniu problemu"" - napisał prezes PiS. Przypomniał, że w marcu 2017 roku interweniował u Rzecznika Praw Dziecka w jej sprawie. Chodziło o postępowanie dotyczące ustalenia kontaktów jej małżonka - sędziego Tomasza Szmydta - z ich małoletnimi córkami, co wcześniej było rozpatrywane przez sąd. Fogiel powiedział dziś na konferencji prasowej, że w 2018 roku do biura Jarosława Kaczyńskiego - jako prezesa partii i posła - wpłynęło 29 tys. 506 pism i spraw, bieg służbowy nadano 4 tys. 783 sprawom. Wyjaśnił, że tzw. bieg służbowy wewnętrzny, czyli np. sprawy partyjne, nadano 1 tys. 496 pismom, a tzw. bieg zewnętrzny (czyli interwencje poselskie) - 3 tys 287 sprawom. - 3 tys 287 spraw prezes Jarosław Kaczyński uruchomił w ramach interwencji poselskiej z art. 20 ustawy o wykonywaniu mandatu posła i senatora, w 2018 roku. Każde z pism opatrzone własnoręcznym podpisem pana Jarosława Kaczyńskiego - mówił Fogiel. - I dzisiaj czytamy w ""Gazecie Wyborczej"", że pośród tych tysięcy osób znalazł się ktoś, kogo można ""przykleić"", próbować zrobić skandal z tej interwencji. Próbuje się zrobić skandal czy problem z tego, że Jarosław Kaczyński wykonuje swoje obowiązki poselskie poważnie - powiedział Fogiel. - I nagle okazuje się, że mieliśmy skądś wiedzieć, że w 2017 roku, pani będąca bohaterką dzisiejszego artykułu ""GW"" zwróciła się do prezesa Jarosław Kaczyńskiego w swojej prywatnej sprawie dotyczącej dziecka - powiedział Fogiel. Wyjaśnił, że w 2017 roku Kaczyński w ramach kompetencji poselskich skierował sprawę zgodnie z właściwością do Rzecznika Praw Dziecka. - Na tym ta interwencja się zakończyła, posłowie nie mają prawa wpływać na rozstrzygnięcia innych instytucji, na rozstrzygnięcia sądów, urzędów centralnych - podkreślił Fogiel. Dodał, że oczekiwania stworzenia jakiegoś biura śledczego, które będzie weryfikować każdą osobę, która się zgłasza do prezesa PiS o pomoc, ""są dosyć absurdalne"".",Radosław Fogiel,
https://wiadomosci.onet.pl/kraj/farma-trolli-w-ministerstwie-sprawiedliwosci-po-reaguje-na-publikacje-gazety/pnccdlj,"PO reaguje na publikację ""Gazety Wyborczej""","- Jarosław Kaczyński odgrywa rolę quasi-dyktatora. Pamiętajmy, że Kaczyński bardzo często mówił, że jego rząd i politycy PiS będą tropić układ. Paradoks całej sytuacji polega na tym, że PiS żadnego układu nie znalazł, ale kolejne układy stworzył - mówił na konferencji prasowej Cezary Tomczyk. Polityk PO skomentował dzisiejszy tekst ""Gazety Wyborczej"", która opublikowała odpowiedź prezesa PiS skierowaną w lipcu 2019 r. do hejterki Emilii Sz.","- Dzisiaj na naszych oczach widzimy macki, które oplatają Ministerstwo Sprawiedliwości i poszczególne organy państwa. Ten układ, który stworzył Jarosław Kaczyński, ukazuje nam się w pełnej krasie - dodał Tomczyk. - Zbigniew Ziobro mówił wczoraj, że zachowuje się modelowo i już wiemy, o jakim modelu mówił. To PiS-owski model niszczenia przyzwoitych sędziów, tworzenie amoralnej sieci powiązań, która ma na celu niszczenie porządnych sędziów i wymiaru sprawiedliwości. Sędzia Piebiak i Zbigniew Ziobro stworzyli całą sieć. Sędzia Iwaniec, sędzia Cichocki, ale też rzecznicy dyscyplinarni – sędzia Schab, sędzia Lasota, sędzia Radzik. Te wszystkie osoby powinny natychmiast mieć wszczęte postępowania dyscyplinarne i powinni zostać wydaleni z zawodu - podkreślił z kolei Robert Kropiwnicki. - PO zaapelowała, by Kaczyński ujawnił całą korespondencję z hejterką, żeby opinia publiczna mogła się dowiedzieć, w ramach jakich uprawnień i kompetencji interweniował w różnych problemach życia prywatnego hejterki. Będziemy pisać m.in. do rzecznika praw dziecka i innych organów państwa, by pokazały oficjalną korespondencję - zaznaczył polityk PO Mariusz Witczak. Dzisiejsza „Gazeta Wyborcza"" opublikowała odpowiedź prezesa PiS skierowaną w lipcu 2019 r. do Emilii Sz. - uczestniczki akcji mającej na celu zniesławienie niektórych sędziów. ""Z treści pani listu wynika, że czuje się pani pokrzywdzona działaniami wymiaru sprawiedliwości, ale także pana Łukasza Piebiaka, (ówcześnie) podsekretarza stanu w Ministerstwie Sprawiedliwości"" - napisał Kaczyński. ""W związku z powyższym uprzejmie informuję, że jeśli będzie pani oczekiwała ode mnie wsparcia, którego mógłbym udzielić, działając w ramach uprawnień przysługujących parlamentarzystom, proszę o informację o zajętym stanowisku oraz sprecyzowaniu problemu"" - napisał prezes PiS. Przypomniał, że w marcu 2017 r. interweniował u Rzecznika Praw Dziecka w jej sprawie. Chodziło o postępowanie dotyczące ustalenia kontaktów jej małżonka - sędziego Tomasza Szmydta - z ich małoletnimi córkami, co wcześniej było rozpatrywane przez sąd. Odnosząc się do publikacji ""GW"", zastępca rzecznika PiS powiedział, że do „prezesa Kaczyńskiego listów w podobnych sprawach przychodzi rocznie kilkadziesiąt tysięcy”. - Kilka tysięcy kończy się interwencją na podstawie ustawy o wykonywaniu mandatu posła i senatora. Interwencją, czyli przekazaniem sprawy do właściwej instytucji. To była jedna z tych tysięcy spraw i była standardowo procedowana przez biuro poselskie – podkreślił Fogiel. - ""Gazeta Wyborcza"" próbuje po raz kolejny rozkręcić jakąś aferę, w którą chce wmieszać prezesa Kaczyńskiego – ocenił wicerzecznik PiS. Z artykułów publikowanych w drugiej połowie sierpnia przez portal Onet wynikało, że ówczesny wiceszef MS Łukasz Piebiak utrzymywał w mediach społecznościowych kontakt z kobietą o imieniu Emilia, która miała prowadzić akcje dyskredytujące niektórych sędziów, m.in. szefa Iustitii prof. Krystiana Markiewicza. Miało się to odbywać za wiedzą wiceministra. Po tych doniesieniach Piebiak podał się do dymisji. Kontakty z Emilią miał też utrzymywać delegowany do MS sędzia Jakub Iwaniec (pod koniec sierpnia jego delegacja została odwołana) oraz sędzia Arkadiusz Cichocki, który został pod koniec sierpnia odwołany z delegacji do Sądu Apelacyjnego w Katowicach. Źródło: Onet, PAP",Jarosław Kaczyński,
https://wiadomosci.onet.pl/kraj/gazeta-wyborcza-szef-prawa-i-sprawiedliwosci-pisal-do-emilii/12d65rf,"""Gazeta Wyborcza"": Jarosław Kaczyński pisał do Emilii","Szef Prawa i Sprawiedliwości, jak informuje ""GW"", oferował na piśmie wsparcie Emilii. Kobieta kilka razy pisała do Kaczyńskiego, zanim ujawniła, że zajmowała się organizowaniem ataków na nieprzychylnych władzy sędziów. Onet wcześniej pisał, że współpracowała m.in. z Łukaszem Piebiakiem oraz sędziami Jakubem Iwańcem i Arkadiuszem Cichockim.","Kobieta 16 lipca 2019 r. napisała w liście do Kaczyńskiego, że „czuje się pokrzywdzona działaniami wymiaru sprawiedliwości, ale także Pana Łukasza Piebiaka, Podsekretarza stanu w Ministerstwie Sprawiedliwości”. W reakcji szef PiS dwa dni później odpisał: ""Jeśli będzie Pani oczekiwała ode mnie wsparcia, którego mógłbym udzielić, działając w ramach uprawnień przysługujących parlamentarzystom, proszę o informację”. Kaczyński poprosił także „o sprecyzowanie problemu”. Sz. jednak nie kontynuowała korespondencji. Jak tłumaczyła w rozmowie z ""GW"": ""stwierdziłam, że to jest totalnie bez sensu"". Kobieta nie liczyła już na żadną pomoc. Emilia w rozmowie z ""Wyborczą"" zaznaczyła, że kilka razy pisała do szefa PiS w sprawie Ministerstwa Sprawiedliwości. - Opisałam ogólnie sytuację, że źle się dzieje - mówi. ""GW"" publikuje także odpowiedzi biura poselskiego Jarosława Kaczyńskiego nt. listów Emilii i szefa PiS. Biuro podkreśliło, że Kaczyński nigdy nie poznał Sz., a sam prezes PiS nie zapewniał o wsparciu, a poinformował jedynie o możliwościach, którymi dysponuje w ramach kompetencji posła. Odnosząc się do publikacji ""GW"" wicerzecznik PiS Radosław Fogiel powiedział, że do „prezesa Kaczyńskiego listów w podobnych sprawach przychodzi rocznie kilkadziesiąt tysięcy”. - Kilka tysięcy kończy się interwencją na podstawie ustawy o wykonywaniu mandatu posła i senatora. Interwencją, czyli przekazaniem sprawy do właściwej instytucji. To była jedna z tych tysięcy spraw i była standardowo procedowana przez biuro poselskie – podkreślił Fogiel. - ""Gazeta Wyborcza"" próbuje po raz kolejny rozkręcić jakąś aferę, w którą chce wmieszać prezesa Kaczyńskiego – ocenił wicerzecznik PiS. Przypomnijmy: Łukasz Piebiak, prawa ręka Zbigniewa Ziobry, stoi za zorganizowanym hejtem wobec sędziów, którzy sprzeciwiają się wdrażanym przez PiS zmianom w wymiarze sprawiedliwości. Wiceminister sprawiedliwości Łukasz Piebiak aranżował i kontrolował akcję, która miała skompromitować szefa największego sędziowskiego Stowarzyszenia ""Iustitia"". Z kolei zaufany człowiek Piebiaka, sędzia Jakub Iwaniec z Ministerstwa Sprawiedliwości, dostarczał internetowej hejterce Emilii haki na Krystiana Markiewicza. W korespondencji podawał dokładne informacje o dziecku Markiewicza, a także wysyłał telefony jego rzekomej kochanki i jej męża. Źródło: ""Gazeta Wyborcza"", Onet, PAP",Jarosław Kaczyński,
https://wiadomosci.onet.pl/kraj/warszawa-jaroslaw-kaczynski-przywital-sie-z-weteranami-ii-wojny-swiatowej/hprzg2x,Obchody 80. rocznicy wybuchu II wojny światowej. Prezes PiS spotkał się z weteranami,"Główne uroczystości w 80. rocznicę wybuchu wojny odbyły się na pl. Piłsudskiego w Warszawie. Zjawili się na nich nie tylko prezydent i premier, ale także wielu zagranicznych gości, m.in. wiceprezydent USA Mike Pence. Pojawił się również prezes PiS Jarosław Kaczyński, który przywitał się serdecznie z zaproszonymi weteranami.","""Prezes PiS Jarosław Kaczyński. Pamiętamy o weteranach i dziękujemy im za to, że dziś żyjemy w wolnej i bezpiecznej Polsce'"" - napisał na Twitterze szef Komitetu Wykonawczego PiS Krzysztof Sobolewski, który zamieścił zdjęcia ze spotkania Kaczyńskiego z polskimi żołnierzami, walczącymi w II wojnie światowej. Dzisiaj w Warszawie na pl. Piłsudskiego odbyły się uroczystości w 80. rocznicę wybuchu II wojny światowej. Uczestniczyli w nich m.in. kanclerz Niemiec Angela Merkel, wiceprezydent USA Mike Pence, premier Francji Edouard Philippe oraz prezydenci: Niemiec Frank-Walter Steinmeier, Chorwacji Kolinda Grabar-Kitarović, Czech Milosz Zeman, Litwy Gitanas Nauseda, Słowacji Zuzana Czaputova, Ukrainy Wołodymyr Zełenski oraz Węgier Janos Ader. Przemówienie wygłosił m.in. prezydent Andrzej Duda. - Prawie 80 mln ludzi pochłonął tamten straszny konflikt zbrojny, który rozpoczął się 80 lat temu, jeśli policzyć tych, którzy pomarli na skutek wojny z głodu i z nędzy. To 3 proc. ówczesnego świata. To wielkie, europejskie państwo. W ciągu sześciu lat zniknęła jego ludność. Trudno to sobie dziś wyobrazić, taki kataklizm dziejowy. Musimy pamiętać, dlatego tutaj dzisiaj jesteśmy - powiedział Duda. Podczas uroczystości przemawiał również wiceprezydent USA Mike Pence, który przyjechał do Polski w zastępstwie Donalda Trumpa. - To wielki zaszczyt być tu w imieniu prezydenta USA i wszystkich Amerykanów - oznajmił. - Dziś w sercu Warszawy zebraliśmy się, by dać świadectwo odwadze i duchowi wielkiego narodu i głębokiej, trwałej sile wielkiej cywilizacji - mówił Pence.",Jarosław Kaczyński na pl. Piłsudskiego,
https://wiadomosci.onet.pl/kraj/wyplata-odszkodowan-od-niemiec-za-ii-wojne-swiatowa-sondaz/hb7cnev,Sondaż SW Research: czy Niemcy powinni wypłacić reparacje Polakom?,"Ponad połowa Polaków chce odszkodowań od Niemiec za II wojnę światową - wynika z sondażu SW Research dla ""Rzeczpospolitej"".","Jak mówił premier Mateusz Morawiecki na kilka dni przed obchodami 80. rocznicy wybuchu II wojny światowej, Polska w trakcie tego konfliktu straciła ponad sześć milionów ludzi - to więcej niż inne państwa, które otrzymały odszkodowania reparacyjne. - To niesprawiedliwe. Nie można tego tak zostawić - podsumował premier. ""Niemcy uważają, że temat reparacji wojennych został zamknięty deklaracją z 1953 roku, w której Polska zrzekła się reparacji wojennych wobec Niemiec. Rząd Marka Belki w 2004 roku potwierdził to stanowisko. Jednak, premier Morawiecki w rozmowie z dziennikarzami niemieckiej grupy medialnej Funke stwierdził, że deklaracja z 1953 roku była ""układem między Polską a NRD"", którego obecne władze nie uznają"" - przypomina ""Rz"". Temat wypłaty reparacji powrócił m.in. za sprawą konwencji PiS w Przysusze z 1 lipca 2017 roku. Wtedy prezes partii Jarosław Kaczyński powiedział, że Polska nigdy nie zrzekła się odszkodowań, a ci, którzy tak sądzą, są w błędzie. Z sondażu SW Research dla ""Rzeczpospolitej"" wynika, że reparacji od Niemiec chce 57 proc. respondentów. Z kolei zdaniem 19,5 proc. Niemcy nie powinni wypłacać Polsce reparacji za II wojnę światową. 23,5 proc. nie ma zdania w tej kwestii. - Częściej za wypłatą reparacji są mężczyźni (59%), osoby w wieku 25-34 lata (67%), ankietowani o dochodzie netto poniżej 1000 zł (73%) oraz badani z miast do 20 tys. mieszkańców (61%) - komentuje dla ""Rzeczpospolitej"" wyniki badania Piotr Zimolzak z SW Research. ","Warszawa, 1946. Pałac Potockich przy Krakowskim Przedmieściu, zniszczony podczas II wojny światowej",
https://wiadomosci.onet.pl/tylko-w-onecie/igrzyska-wolnosci-w-lodzi-wywiad-z-blazejem-lenkowskim/94szhx3,"Nadchodzą Igrzyska Wolności. Błażej Lenkowski: chcemy debaty, a nie klepania politycznego przekazu dnia","- Znalezienie cudownego rozwiązania na problemy demokracji i recepty na jej zwycięstwo to bardzo ambitne zadanie. Nie uzurpujemy sobie prawa do twierdzenia, że posiadamy jakiś cudowny klucz... Ale zapraszamy grono naprawdę ciekawych ludzi, aby wspólnie się nad tym zastanowić - mówi w rozmowie z Onetem Błażej Lenkowski, prezes zarządu Fundacji Liberté!, pomysłodawca i koordynator Igrzysk Wolności, które we wrześniu odbędą się w Łodzi.","Materiał powstał we współpracy z Fundacją Liberté!. Łódzkie Igrzyska Wolności to spotkanie ludzi ciekawych świata i głodnych nowych idei. To interdyscyplinarne forum kulturalne i intelektualne, którego zasadniczym celem jest kreowanie twórczej przestrzeni spotkania ludzi kultury, biznesu i życia publicznego z różnych branż. To dyskusja o najważniejszych wyzwaniach, przed jakimi stoją społeczeństwa Zachodu w XXI wieku. To oddolnie organizowane forum tworzone przez organizację pozarządową, łączące ludzi podzielających takie wartości jak: demokracja liberalna, społeczeństwo otwarte czy państwo prawa. VI Igrzyska Wolności odbędą się w dniach 13-15 września w łódzkiej Atlas Arenie.  CZYTAJ WIĘCEJ: Igrzyska Wolności 2019 we wrześniu w łódzkiej Atlas Arenie Jakub Stolarczyk, Onet: Chleba i igrzysk! Ale czy dziś - w tym pędzącym świecie - da się zaspokoić apetyt rozmową o wartościach? Błażej Lenkowski: To jest pytanie o indywidualne aspiracje i potrzeby każdego z nas. Igrzyska Wolności to wydarzenie dla ludzi ciekawych świata i głodnych nowych idei. Dla tych wszystkich, którzy lubią myśleć, czytać i interesuje ich coś więcej niż własny czubek nosa. Dla tych, którzy czują troskę o miejsce, w którym żyją. Ale też chcą się dobrze bawić. Wydaje mi się, że aby dobrze żyć, trzeba czasem się zatrzymać, znaleźć czas na refleksję, dialog o wartościach właśnie i inspirację. Po prostu warto czasami pogadać z mądrymi ludźmi. Aby dobrze odnaleźć się w tym pędzącym świecie, trzeba dobrze rozumieć procesy, które nim rządzą. Jeśli ktoś ma podobne potrzeby do tych, o których mówię, powinien koniecznie przyjechać na Igrzyska Wolności do Atlas Areny w Łodzi. JS: Wiele osób w moim wieku uważa, że nie ma potrzeby dialogu. A jeśli już, to z ludźmi, którzy myślą bardzo podobnie do nas samych. To bariera, którą trudno przełamać. Czym chcecie przyciągnąć młodych? BL: Ludzie różnią się między sobą i to jest piękne. To wielka wartość demokratycznego społeczeństwa, które nie ma totalitarnych ambicji tworzenia tak samo myślących klonów. Dialog powinien być podstawą demokracji, tylko wtedy możemy próbować zrozumieć motywacje drugiej strony i wykuwać pola kompromisu. Jeśli ktoś uważa, że nie ma potrzeby dialogu, to wystarczy, aby zastanowił się, czy chciałby żyć w kraju, w którym co cztery lub osiem lat jedna ze stron wielkiego konfliktu politycznego wygrywa wybory o przysłowiowe 1 proc. i ma prawo w 100 proc. narzucać swoją wolę, swoje wartości i swój styl życia pozostałym 49 proc. A potem odwrotnie. Demokracja liberalna dlatego jest tak dobrym systemem, bo pozwala żyć w zgodzie - obok siebie - ludziom o różnych wartościach. Możliwość komfortu życia w zgodzie z sobą samym i własnymi wartościami wydaje mi się czymś bardzo istotnym szczególnie dla ludzi młodych. JS: W zeszłym roku - dzięki obecności Donalda Tuska - o Igrzyskach Wolności informowały niemal wszystkie media. W tym roku ludzi z pierwszych stron gazet także nie zabraknie... Większa ranga impreza przyciąga znane osobistości? BL: Igrzyska przez ostatnie sześć lat bardzo się zmieniały i rosły. Dziś stały się jedną z najważniejszych takich imprez - nie tylko w Polsce, ale w całym regionie Europy Środkowo-Wschodniej, bo przypominam, że co roku gościmy dziesiątki gości z zagranicy. W tym roku budujemy sześć scen. Będzie 75 spotkań, podczas których wystąpi ponad 250 panelistów oraz trzy duże koncerty: Wojtek Mazolewski Quintet, Lao Che, ØRGANEK w trzy weekendowe dni września. To, co nas wyróżnia to otwarta formuła – to nie jest zamknięta impreza tylko dla jakichś elit biznesowych jak np. Forum w Krynicy, gdzie wejście kosztuje grube setki lub tysiące złotych – ale wydarzenie przystępne dla każdego i egalitarne. Przypominam, że karnet na całe trzy dni kosztuje jedynie 90 zł. W tym roku występować będą u nas fantastyczni pisarze, ludzie filmu, działacze NGO, celebryci, eksperci, akademicy i politycy. JS: Mieliśmy książkę “Tak umierają demokracje”. Państwo chcą debatować m.in. nad tym, co można zrobić, żeby zwyciężały jak najdłużej. To ambitny cel, ale - patrząc na osoby, które we wrześniu pojawią się w Łodzi - sukces wydaje się bardzo możliwy. BL: Znalezienie cudownego rozwiązania na problemy demokracji i recepty na jej zwycięstwo to bardzo ambitne zadanie. Nie uzurpujemy sobie prawa do twierdzenia, że posiadamy jakiś cudowny klucz. Ale zapraszamy grono naprawdę ciekawych ludzi, aby wspólnie się nad tym zastanowić. Natomiast w żadnym razie nie lekceważąc problemów z demokracją i liberalnym porządkiem w Polsce i wielu krajach Zachodu, chciałbym jednak tchnąć trochę optymizmu w szeregi demokratów. Na wiele procesów warto patrzyć w długiej perspektywie. Jeśli porównamy stan demokracji i wszelkie zasadnicze wskaźniki jakości życia ludzi - zarówno w Polsce, jak i na całym Zachodzie - okazuje się, że żyjemy najlepszych z możliwych czasów. Demokracja, liberalizm i kapitalizm dały ludziom znacznie lepsze warunki do życia niż cokolwiek, co znamy z przeszłości. Świetnie udowadnia to w swojej książce „Nowe oświecenie” Steven Pinker. Nastroje polityczne zawsze wahają się sinusoidalnie, dziś mamy wychylenie w stronę populistyczno-antyoświeceniową w postaci Donalda Trumpa, Borisa Johnsona, Jarosława Kaczyńskiego czy wielu innych. Oni oczywiście wywołali czy wywołują wiele bardzo negatywnych zjawisk, którym należy kategorycznie się przeciwstawiać. Zauważmy jednak, że ta populistyczna - i jestem przekonany, że chwilowa - „biegunka”, jest niczym w porównaniu z dyktaturami czy totalitarnymi ustrojami znanymi z niedalekiej przyszłości. System przechodzi naturalny kryzys, ale dzięki wielkiemu zwycięstwu demokracji, liberalizmu i kapitalizmu ma on historycznie rzecz biorąc łagodny i mało szkodliwy dla obywateli przebieg. Nie oznacza to, że w Polsce nie da się zbudować drugiej Białorusi, ale byłoby to jednak trudne, gdyż liberalne zmiany po prostu zaszły za daleko. PiS może finansować swoje działania, dzięki którym zdobywa kluczową część elektoratu tylko dlatego, że państwo bogaci się, będąc częścią liberalnego systemu. To w sumie paradoks. W długiej zaś perspektywie zwycięstwo leży po stronie liberalnej demokracji, która po prostu oferuje człowiekowi najwięcej. Potrzebujemy więcej pewności siebie i pewności wiary w nasze idee. Nikt na Zachodzie na dziś nie zaproponował dla niej konkurencyjnej alternatywy. Jeśli gdzieś widzę niepokój o dalekosiężny model rozwoju świata to tylko w przypadku Chin. Mam jednak nadzieje, że kulturowo ten model nie sprawdzi się gdzie indziej. Onet: W prawicowych mediach czytamy o ""antyrządowych imprezach"". Ale zaproszenie zostało wysłane zarówno do Donalda Tuska, jak i Jarosława Kaczyńskiego. Dla kogo zatem są tak naprawdę Igrzyska Wolności? BL: Liberté! jednoznacznie opowiada się po stronie wartości demokracji liberalnej, społeczeństwa otwartego, ale nie oznacza to, że jesteśmy zamknięci na dialog. Igrzyska Wolności od początku miały być forum idei, gdzie dyskutują ze sobą różne strony. My konsekwentnie zapraszamy przedstawicieli Prawa i Sprawiedliwości, w tym roku m.in. Jarosława Kaczyńskiego, ale również konsekwentnie w zasadzie nikt nie chce się u nas zjawić. Wyjątkiem był dwa lata temu prof. Andrzej Zybertowicz, którego wysłał do nas Pan Prezydent Andrzej Duda. Ja uważam, że bańki trzeba przełamywać, ale w Polsce jest z tym coraz trudniej. JS: Warto podkreślić, że to nie jest to „impreza dla polityków”. Widzimy mnóstwo, ekspertów z uczelni wyższych, think-tanków, organizacji pozarządowych, ludzi kultury, pisarzy, filmowców. To jasny komunikat: ""nie chcemy tu sloganów, chcemy wartościowej debaty""? BL: Grono będzie doborowe, chcemy wartościowej debaty, a od występujących polityków oczekujemy ciekawych tez, a nie klepania politycznego przekazu dnia. Nie jestem w stanie wymienić wszystkich 250 zaproszonych panelistów, ale będą wśród nich: Radosław Sikorski, Masha Gessen, Bernard Guetta, Marek Belka, Elżbieta Bieńkowska, Michał Boni, Katalin Cseh, Joanna Bator, Łukasz Orbitowski, Marek Safjan, Ewa Łętowska, Wojciech Sadurski, Kaja Kallas, Tadeusz Gadacz, Danuta Huebner, Barbara Nowacka, Joanna Scheuring-Wielgus, Tom Palmer, Marcin Meller, Justyna Kopińska, Sofia Nerband, Adam Bodnar, Krystian Lupa, Paweł Potoroczyn, Magda Mołek, Jarosław Gugała, Jerzy Stuhr Jurgen Martens, Daniel Kaddik, Leszek Balcerowicz, Jacek Żakowski, Jerzy Wójcik, Bartosz Węglarczyk, Detmar Doering, Eliza Michalik, Daniel Milo, Maciej Stuhr, Xawery Żuławski, Julia Maciocha, Frederic Martel czy Leszek Jażdżewski. JS: Na plakatach nie kusicie darmowym jedzeniem, fajerwerkami czy Zenkiem Martyniukiem. Przyciągnąć ma rozmowa i chęć debaty. Taka formuła wciąż wystarcza? BL: W zeszłym roku sami byliśmy zaskoczeni naszą popularnością. Oczywiście, że nie jesteśmy dla każdego, ale okazuje się, że ludzi zainteresowanych taką formułą jest całkiem sporo. Będziemy konsekwentni, uważam, że w Polsce brakuje takiej interdyscyplinarnej imprezy o ideach i jest na nią miejsce. Mam wrażanie, że w pewnych środowiskach po prostu zaczyna nie wypadać u nas nie być. Serdecznie zapraszam! Będzie ciekawie, dość jak zwykle u nas nieformalnie i będzie naprawdę wspaniałe towarzystwo! Materiał powstał we współpracy z Fundacją Liberté!.",Donald Tusk na Igrzyskach Wolności w 2018 roku,
https://wiadomosci.onet.pl/kraj/piotrkow-trybunalski-konwencja-pis-przemawial-jaroslaw-kaczynski/qnwbgwr,Jarosław Kaczyński na konwencji PiS w Piotrkowie Trybunalskim,"- Nigdy przedtem w polskich dziejach nie było tak, żeby w krótkim czasie polska wieś uzyskała tyle, co za rządów PiS - powiedział w Piotrkowie Trybunalskim (woj. łódzkie) Jarosław Kaczyński. Prezes PiS swoje przemówienie poświęcił głównie kondycji rolnictwa w regionie.","Kaczyński podkreślił, że zbliża się koniec kadencji Sejmu i trzeba myśleć o podsumowaniach. - Pytać o to, co uczyniliśmy, o to, co powinniśmy jeszcze uczynić. I zadać to pytanie najbardziej zasadnicze: czy ta nasza droga, na którą wyruszyliśmy przed czterema laty - a w innym sensie już wiele, wiele lat wcześniej - jest drogą właściwą. Czy idziemy w dobrym kierunku do właściwego celu - podkreślił prezes PiS. - I może najpierw powiem kilka słów na temat tego zagadnienia, które podnosimy już od wielu lat, podnosiliśmy w opozycji, podnosimy teraz, kiedy jesteśmy przy władzy z tym, że teraz w sensie praktycznym. Chodzi o równość. Oczywiście równość ma bardzo różne wymiary, ale w tym wypadku chodzi o tę równość, która odnosi się do sytuacji różnych regionów naszego kraju, ich mieszkańców. A także do tego podziału, który istnieje w Polsce, istnieje także gdzie indziej. To znaczy podziału między miastem, a wsią - mówił Kaczyński. Dodał, że ten okręg jest w większości okręgiem wiejskim. - Chociaż mamy tutaj też ogromne zakłady przemysłowe z największą elektrownią w Europie, czyli Bełchatowem. Ale przede wszystkim jest to wieś i rolnictwo. Wobec tego wypada zadać pytanie, co uczyniliśmy w tej dziedzinie. Co zyskała, bo sądzę, że można powiedzieć, że zyskała, polska wieś w ciągu tych ostatnich kilku lat - podkreślił prezes PiS. W jego ocenie polska wieś zyskała przede wszystkim ""to wszystko o czym jeszcze wspomnę, ale co dotyczy wszystkich"". - Dotyczy całego kraju, także mieszkańców miast. To znaczy ma bardzo poważny udział w tych wielkich transferach społecznych, które zostały dokonane. To jest łącznie 85 mld złotych. Niemała część tej sumy, bardzo poważna - chociaż trudno tutaj ustalić dokładny procent - znalazła się na polskiej wsi, wsparła polską wieś - zaznaczył Kaczyński. - Nigdy przedtem, sądzę, że nigdy w polskich dziejach nie było tak, żeby w krótkim czasie polska wieś uzyskała tyle, choćby powtarzam tylko z tego tytułu - dodał prezes PiS.",Jarosław Kaczyński w Piotrkowie Trybunalskim,
https://wiadomosci.onet.pl/kraj/schetyna-odpowiada-brudzinskiemu-w-pieczarze-nikt-nie-jest-w-stanie-mnie-zamknac/jc2yen2,Schetyna odpowiada Brudzińskiemu: w pieczarze nikt nie jest w stanie mnie zamknąć,"Lider Platformy Obywatelskiej stwierdził na antenie Polsat News, że Jarosław Kaczyński musiał zostać ""schowany"" na dwa tygodnie, by uniknąć odniesienia się do przyszłości Zbigniewa Ziobry po aferze Piebiaka. - W pieczarze nikt nie jest w stanie mnie zamknąć - dodał, odpowiadając na wczorajszy apel szefa sztabu PiS Joachima Brudzińskiego.","Miniony weekend był pierwszym od sześciu tygodni, w którym - mimo wcześniejszych zapowiedzi - zabrakło politycznej aktywności Jarosława Kaczyńskiego. Politycy opozycji rozpoczęli spekulacje, które w rozmowie z Onetem wyjaśnił wicerzecznik PiS Radosław Fogiel: - Pan prezes poświęcił weekend na ostatnie szlify programu. W tym tygodniu rusza już na trasę - mówił. Wczoraj doszło do spotkania Kaczyńskiego w Sieradzu i Piotrkowie Trybunalskim. Do sprawy odniósł się szef sztabu PiS Joachim Brudziński. W jego ocenie ""schowaniu w pieczarze"" uległ szef PO Grzegorz Schetyna. - Panie Grzegorzu, pan się nie boi, pan wyjdzie i powie, dlaczego taki chaos na listach Koalicji Obywatelskiej - zaapelował. Kilku kandydatów KO z dalszych miejsc zrezygnowała z kandydowania. Tak stało się m.in. w Piotrkowie Trybunalskim, gdzie o mandat nie będzie ubiegać się wieloletnia posłanka i była pełnomocnik rządu ds. równego traktowania Elżbieta Radziszewska. - Rozumiem, że ta troska Brudzińskiego wynika z tego, że musieli schować prezesa Kaczyńskiego na dwa tygodnie, żeby nie musiał wypowiadać się co dalej ze Zbigniewem Ziobro - odpowiedział w Polsat News lider Platformy. - Nikt nie jest w stanie schować mnie w pieczarze - dodał. Pytany o rezygnację Radziszewskiej Schetyna stwierdził, że proponował jej ""dwójkę"" na liście wyborczej KO. - Nie przyjęła jej uważając, że chce poświęcić się innym aktywnościom - potwierdził. - Szkoda, bo Elżbietę Radziszewską znam od lat, byliśmy od 1997 r. w Sejmie. Szkoda jej doświadczenia, takiej nieustępliwości. Była bardzo dobrą posłanką. Mogę żałować, ale na pewno znajdzie swoją aktywność w innym miejscu - dodał. Szef PO zapowiedział, że na jutrzejszym zarządzie krajowym partii zapadną ostateczne decyzje ws. list wyborczych. - Czasami niektórym nie odpowiadają miejsca, które otrzymali w tym pierwszym rozdaniu, czasami rezygnują. Jutro planuję dobry, krótki zarząd krajowy, którym zamkniemy sprawy list do Sejmu i Senatu Koalicji Obywatelskiej - przekazał. Źródło: Polsat News, PAP",Grzegorz Schetyna,
https://wiadomosci.onet.pl/kraj/jaroslaw-kaczynski-przed-naszymi-rzadami-korzysci-byly-nierowno-dzielone/pl2wn6k,Jarosław Kaczyński: przed naszymi rządami korzyści były nierówno dzielone,- Bardzo znaczna część społeczeństwa w ciągu pierwszych 26 lat po transformacji nie bardzo korzystała z rozwoju. My potrafiliśmy to przynajmniej w części zmienić - powiedział wczoraj prezes Prawa i Sprawiedliwości Jarosław Kaczyński na konwencji swojej partii w Sieradzu.,"- Możemy sobie pogratulować, że zrobiliśmy bardzo wiele. Bardzo znaczna część społeczeństwa w ciągu pierwszych 26 lat po transformacji nie bardzo korzystała z rozwoju. Po 1992 r. zaczęliśmy się rozwijać. Chociaż tempo było różne, szliśmy do przodu. Jednak korzyści były nierówno dzielone. My potrafiliśmy to przynajmniej w części zmienić i przeprowadzić wielki problem społeczny, którego symbolem jest 500 plus - mówił prezes PiS. - To także budowa dróg, przedsięwzięcia w dziedzinie mieszkań - powoli to idzie, ale idzie. Jeśli wygramy wybory, zapewniam, że będzie to szło bardzo szybko - obiecywał Kaczyński. Lider partii rządzącej podkreślał, że ""w transferach społecznych przekazaliśmy osiemdziesiąt kilka miliardów złotych"". - Możemy zapytać, dlaczego nasi poprzednicy tego nie zrobili. Po pierwsze nie chcieli. A po drugie nie umieli. Żeby to zrobić trzeba po prostu umieć rządzić. Premier Morawiecki powiedział wczoraj, że polski budżet przestał być bankomatem dla przestępców. Żeby to zrobić, trzeba było być człowiekiem, który nie ma powiązań w tej grupie - mówił prezes PiS. - Nasi przeciwnicy mówią, że to było na kredyt. Za ich rządów deficyt finansów publicznych wynosił w pewnym momencie nawet 7,9 proc. PKB - dodał, podkreślając, że obecny rząd ""całą tę operację przeprowadził, zmniejszając zadłużenie naszego państwa"". - Wypełniliśmy wymóg sprawiedliwości wobec tej części Polaków, która mieszka na wsi - poprzez zabezpieczenie ziemi, odszkodowania, ubezpieczenia, odbudowę połączeń autobusowych, komisariatów, szkół, urzędów - powiedział Kaczyński. (mt)",Jarosław Kaczyński,
https://wiadomosci.onet.pl/kraj/brudzinski-to-schetyna-a-nie-kaczynski-jest-schowany/v49ewlr,"Brudziński: to Grzegorz Schetyna, a nie Jarosław Kaczyński jest schowany","To nie prezes PiS Jarosław Kaczyński jest schowany; póki co schowany w pieczarze jest szef PO Grzegorz Schetyna; panie Grzegorzu, pan się nie boi, pan wyjdzie i powie, dlaczego taki chaos na listach Koalicji Obywatelskiej - zaapelował szef sztabu wyborczego PiS Joachim Brudziński.","Szef sztabu wyborczego PiS przypominał na konferencji prasowej, że prezes partii Jarosław Kaczyński odwiedzi dziś Sieradz oraz Piotrków Trybunalski, a jutro spotka się z mieszkańcami Poznania i Konina. - Tak, jak powiedzieliśmy, Jarosław Kaczyński dotrze do wszystkich okręgów wyborczych - mówił. - Pan premier Mateusz Morawiecki swoją trasę kampanijną rozpoczął w ostatni weekend, nieobecność na tej trasie Jarosława Kaczyńskiego spowodowała nerwowe poruszenie u części tzw. opozycji totalnej i niektórych mediów, a cóż takiego stało się, że Jarosław Kaczyński - niektórzy pisali, czy mówili - się schował - powiedział polityk. Brudziński zapewnił jednocześnie, że Kaczyński ma się znakomicie. - Trwają prace nad dopracowaniem kolejnej odsłony programu PiS, który zaprezentujemy na początku września. Nasz walec kampanijny konsekwentnie się toczy, trzymamy się swojego scenariusza - oświadczył. Miniony weekend był pierwszym od sześciu tygodni, w którym - mimo wcześniejszych zapowiedzi - zabrakło politycznej aktywności Jarosława Kaczyńskiego. Politycy opozycji rozpoczęli spekulacje, które w rozmowie z Onetem wyjaśnił wicerzecznik PiS Radosław Fogiel: - Pan prezes poświęcił weekend na ostatnie szlify programu. W tym tygodniu rusza już na trasę - mówił. Zdaniem Brudzińskiego, póki co ""schowany w pieczarze jest Grzegorz Schetyna"". - Panie Grzegorzu, pan się nie boi, pan wyjdzie z tej pieczary i powie opinii publicznej, dlaczego taki chaos na listach Koalicji Obywatelskiej, dlaczego kolejni, znani, od wielu lat obecni w polityce parlamentarnej politycy PO z hukiem i trzaskając drzwiami opuszczają te listy? Mam na myśli chociażby byłą wicemarszałek Sejmu panią Elżbietę Radziszewską - pytał. Szef sztabu wyborczego PiS pytał też Schetynę, dlaczego ""chowa się za plecami swoich młodych, partyjnych, medialnych zagończyków"", którzy - jego zdaniem - wychodząc codziennie do stolików dziennikarskich i próbują przekonać opinię publiczną, że ""opozycja totalna jest skonsolidowana, pełna energii i pełna pomysłów"". - Gdzie są pomysły? Pomysłem jest to, że ilekroć Grzegorz Schetyna z tej pieczary wyjdzie i na konferencji złapie się nerwowo za nos, pocałuje po rękach niezwykle merytoryczne kandydatki, które - w mojej opinii - bardziej nadawałyby się do - mówię o ich poglądach, nie oceniam osób - zupełnie innej specjalizacji, niż specjalizacja politologiczna - powiedział Brudziński. - Jaki lider, taka partia - dodał. Szef sztabu wyborczego PiS odnosząc się do wczorajszego wywiadu premiera Morawieckiego przyznał, że Jarosław Kaczyński byłby lepszym premierem. Premier pytany w TVN24, czy lepszym szefem rządu byłby on, czy prezes PiS, powiedział: ""Myślę, że pan prezes Jarosław Kaczyński byłby znakomitym i najlepszym premierem. Dodał też: ""Jestem przekonany, że pan prezes byłby lepszym premierem"". - Świętą prawdę powiedział (premier Morawiecki - red.). Ja też uważam, że Jarosław Kaczyński byłby lepszym premierem, natomiast władza polityczna z samym Jarosławem Kaczyńskim zdecydowała, że dzisiaj premierem będzie Mateusz Morawiecki. O tym, kto będzie premierem, będzie decydowała partia, która wygra wybory - powiedział Brudziński. Źródło: Onet, PAP",Joachim Brudziński,
https://wiadomosci.onet.pl/tylko-w-onecie/lech-walesa-ludzie-wyjda-na-ulice-i-zacznie-sie-wojna-domowa/x8wtyty,Lech Wałęsa: ludzie wyjdą na ulice i zacznie się wojna domowa,"Zdaniem byłego prezydenta za hejtem w Polsce stoi ""Kaczyński i spółka"". - Kaczyński dobrał ludzi szczególnych, skrzywionych, zakompleksionych. Zrobił to wolniutko,dokładnie. I robią to, co widzimy. Chyba, że naród się obudzi i przerwie to - mówił Wałęsa w wywiadzie dla Onetu. Był prezydent obawia się, że ""jeśli nadal będą wprowadzać to, co teraz, kłamać, oszukiwać, to w pewnym momencie nie będzie można nic zrobić, bo będą mieli opanowane wszystkie struktury i ludzie wyjdą na ulice, zacznie się wojna domowa"".",,,
https://wiadomosci.onet.pl/kraj/jakub-stefaniak-w-onet-rano-morawiecki-jest-premierem-malowanym/l1k2sfc,"Jakub Stefaniak w ""Onet Rano."": Morawiecki jest premierem malowanym","Gościem Piotra Kędzierskiego w programie ""Onet Rano."" był rzecznik PSL Jakub Stefaniak. Pytany o opinię na temat słów Mateusza Morawieckiego, który stwierdził, że ""Kaczyński byłby lepszym premierem"", odparł, że ""i tak rządzi i pociąga za sznurki ktoś inny (niż Morawiecki - red.)"". - Jak ktoś się ogłasza premierem, to potem ciężko ma, żeby nim zostać - zauważył. Stefaniak uważa, że Morawiecki na premiera się nie nadaje. Rzecznik PSL uważa też, że ""im PiS bardziej uwierzy w sondaże, tym większe prawdopodobieństwo, że przegrają, czego im również życzę. Najgorsze jak się uśpi czujność, a oni w ostatnich dniach już totalnie odlecieli"" dodał. Chcesz dowiedzieć się więcej? Kliknij tutaj: vod.pl.",,,
https://wiadomosci.onet.pl/tylko-w-onecie/newsletter-onetu-mateusz-baczynski-morawiecki-murem-za-ziobra/entg4hc,Newsletter Onetu. Mateusz Baczyński: Morawiecki murem za Ziobrą,"- Pan minister Ziobro nie wiedział o tym, co się dzieje. W dużych instytucjach, gdzie są zatrudnione tysiące ludzi, czasami dziesiątki tysięcy ludzi, przecież nie można dokładnie określić, co w którym kącie jakiego pokoju, jakiego typu brudy czy nieczyste sprawy się zgromadziły - powiedział premier Morawiecki podczas wczorajszej konferencji prasowej. Tym samym odniósł się do publikacji Onetu dot. pracowników Ministerstwa Sprawiedliwości, którzy zorganizowali farmę trolli wymierzoną w sędziów krytycznych wobec rządu. Przypomnijmy, że jeden z nich - Łukasz Piebiak - był w randze wiceministra, a drugi - Jakub Iwaniec – był z kolei prawą ręką Piebiaka.","Nie mówimy więc o urzędnikach niskiego szczebla, którzy w zaciszu gabinetów publikowali hejterskie teksty w internecie, tylko o osobach, które były najbliższymi współpracownikami Zbigniewa Ziobry. Dlatego wypowiedź premiera Morawieckiego można potraktować co najwyżej w kategoriach humorystycznych. Sęk w tym, że sprawa śmieszna nie jest, a minister sprawiedliwości powinien brać odpowiedzialność za to, co robią jego ludzie. Tymczasem okazuje się, że polityk, który tak bardzo chce mieć kontrolę nad tym, co się dzieje w prokuraturach i sądach w całym kraju, nie kontrolował tego co się dzieje w jego własnym resorcie. Nie jest to najlepszy prognostyk na przyszłość dla Zbigniewa Ziobry – również w kontekście walki o schedę po Jarosławie Kaczyńskim. Dziś to Mateusz Morawiecki założył znowu koszulkę lidera i choć publicznie wstawił się za swoim ministrem (tuż przed wyborami nie miał innego wyjścia), to jestem przekonany, że nie jest mu go specjalnie żal.  Sprawa ""farmy trolli"" w ministerstwie zatacza coraz szersze kręgi. Jak ustaliła Magdalena Gałczyńska i Piotr Halicki - Prokuratura Okręgowa w Warszawie zabezpieczyła sprzęt komputerowy, z którego prawdopodobnie korzystali bohaterowie afery. Jak PiS, mimo olbrzymich wydatków na programy socjalne, chce pierwszy raz w historii III RP uzyskać budżet bez deficytu? Wyjaśniają to ekonomiści w rozmowie z dziennikarzami Business Insidera. Jak dowiedział się Onet, Sąd Okręgowy w Warszawie 25 września rozpatrzy zażalenie na kolejną decyzję ws. zwolnienia z tajemnicy Magdaleny Fitas-Dukaczewskiej, byłej tłumaczki premiera Donalda Tuska. - To jest pokazówka w środku kampanii politycznej - mówi w rozmowie z Szymonem Piegzą. Ponad 40 proc. Polaków chce oddać swój głos na PiS - wynika z sondażu IBRiS dla Onetu. Partia Kaczyńskiego ma sporą przewagę nad drugą Koalicją Obywatelską. Na formację Schetyny chce zagłosować blisko 27 proc. badanych. W Sejmie znalazłaby się jeszcze Lewica i PSL z Kukiz'15. Jak ustalił nasz reporter Kamil Dziubka - premier Morawiecki jest poważnym kandydatem do zdobycia nagrody człowieka roku Forum Ekonomicznego w Krynicy. Na liście nominowanych znaleźli się również m.in. minister rozwoju Jerzy Kwieciński, były I prezes Sądu Najwyższego prof. Adam Strzembosz, kanclerz Niemiec Angela Merkel i prezydent Ukrainy Wołodymyr Zełeński. - Umówmy się, dzień po aferze Piebiaka uruchamia się cały kombajn nienawiści, która uderza we mnie i moją rodzinę. Przecież to nie jest przypadek. Cała sprawa rozpoczęła się, kiedy zasiadałem w komisji Amber Gold i kiedy okazało się, że jestem posłem niepokornym - powiedział w programie ""Onet Rano."" szef sztabu wyborczego Koalicji Obywatelskiej, Krzysztof Brejza.",Autorem dzisiejszego newslettera jest Mateusz Baczyński,
https://wiadomosci.onet.pl/kraj/morawiecki-mysle-ze-kaczynski-bylby-lepszym-premierem/mj32yc2,"Mateusz Morawiecki: myślę, że Jarosław Kaczyński byłby lepszym premierem","- Jarosław Kaczyński byłby znakomitym i najlepszym premierem. Myślę, że lepszym niż ja - powiedział premier Mateusz Morawiecki w ""Faktach po Faktach"" na antenie TVN24. Jednocześnie nie chciał jednoznacznie odpowiedzieć na pytanie, czy pozostanie szefem rządu po nadchodzących wyborach. - Kierownictwo polityczne PiS podejmie odpowiednie decyzje w swoim czasie - zapewnił.","Szef rządu przekonywał, że w tej chwili PiS skupia się na tym, aby wygrać wybory. W jego ocenie ugrupowanie ma ""wymagającego przeciwnika"" w postaci partii opozycyjnych. - PiS pracuje bardzo mocno kolektywnie, jesteśmy w trasie cały czas, to jest wielki wysiłek bardzo wielu ludzi - stwierdził Morawiecki w odpowiedzi na pytanie kto jest twarzą kampanii wyborczej partii rządzącej - premier czy prezes PiS. Odnosząc się do sondażu Kantar, w którym PiS zanotowało znaczący spadek poparcia Morawiecki przyznał, że ""przede wszystkim liczy się jeden podstawowy sondaż 13 października"". - My polegamy przede wszystkim na wyborcach, a to co jest w sondażach, to oczywiście mamy wobec nich pewną rewerencję, ale to nie wszystko - dodał. Jednym z tematów rozmowy była też afera Piebiaka wywołana serią publikacji Onetu ""Farma trolli w Ministerstwie Sprawiedliwości"". - Rozmawiałem z panem ministrem Ziobrą: 24 godziny i pan wiceminister Piebiak podał się do dymisji. Zareagowaliśmy we właściwy sposób - przekonywał premier, który pochwalił ministra sprawiedliwości za ""szybką reakcję"". - Absolutnie naganna sprawa, to nie powinno mieć miejsca dlatego zareagowaliśmy natychmiast - dodał, odnosząc się do publikacji Onetu. Morawiecki dopytywany o polityczną odpowiedzialność Zbigniewa Ziobry zapewnił, że ""nie ma żadnych dowodów na to, że pan minister Ziobro wiedział o tym procederze"". Wyjaśnił, że przekonywał go o tym sam minister. - Powiedział mi o tym - zaznaczył. Szef rządu pytany w TVN24 o zapowiadaną przez PiS ustawę o majątku rodzin polityków powiedział, że ""w każdej chwili może być przedstawiona"". Według Morawieckiego projekt, w którym zaproponowano, aby jawne były także majątki rodzin posłów i senatorów, zostanie przedstawiony jeszcze w bieżącej kadencji Sejmu. Przygotowanie ustawy, na podstawie której ujawnione byłyby majątki – i ich źródła - współmałżonków polityków, osób pozostających we wspólnym pożyciu oraz ich dorosłych dzieci, zapowiedział pod koniec maja prezes PiS Jarosław Kaczyński. Obietnica była konsekwencją publikacji ""Gazety Wyborczej"", która napisała, że Mateusz Morawiecki wraz z żoną w 2002 r. kupili 15 ha gruntów za 700 tys. zł od Kościoła we Wrocławiu, podczas gdy nieruchomość miała już w 1999 r. być warta prawie 4 mln zł, a obecnie ok. 70 mln zł. Szef rządu podkreślił w dzisiejszej rozmowie, że ""GW"" sprostowała wysokość kwoty, jaka miałaby obecnie odpowiadać wartości działki. Według przedstawionej w sprostowaniu wyceny obecna wartość nieruchomości to ok. 14,3 mln zł. Źródło: TVN24, PAP, Onet",Mateusz Morawiecki,
https://wiadomosci.onet.pl/tylko-w-onecie/afera-lukasza-piebiaka-krzysztof-brejza-komentuje/wh2y42t,"Krzysztof Brejza w ""Onet Rano."": Ja się nie dam złamać. Mnie się nie da uciszyć","Umówmy się, dzień po aferze Piebiaka uruchamia się cały kombajn nienawiści, która uderza we mnie i moją rodzinę. Przecież to nie jest przypadek. Cała sprawa rozpoczęła się, kiedy zasiadałem w komisji Amber Gold i kiedy okazało się, że jestem posłem niepokornym. Ja nie dam się złamać. Jeżeli mogę coś powiedzieć Jarosławowi Kaczyńskiemu to dziękuję za doping i idę po jeszcze więcej - stwierdził w programie ""Onet Rano."" szef sztabu wyborczego Koalicji Obywatelskiej, Krzysztof Brejza. Co jeszcze powiedział poseł PO? Zobacz całą rozmowę na www.vod.pl.",,,
https://wiadomosci.onet.pl/tylko-w-onecie/opozycja-o-zniknieciu-jaroslawa-kaczynskiego-rzecznik-pis-odpowiada/shsl9ts,"Opozycja o ""zniknięciu"" Jarosława Kaczyńskiego. Rzecznik PiS odpowiada","Miniony weekend był pierwszym od sześciu tygodni, w którym zabrakło politycznej aktywności Jarosława Kaczyńskiego. Politycy opozycji rozpoczęli spekulacje, które w rozmowie z Onetem przecina rzecznik PiS Radosław Fogiel: - Pan prezes poświęcił weekend na ostatnie szlify programu. W tym tygodniu rusza już na trasę - wyjaśnia.","Jarosław Kaczyński w połowie lipca zainaugurował przedwyborczy objazd PiS po Polsce. Seria rodzinnych pikników rozpoczęła się w gminie Gózd na Mazowszu, gdzie polityk zapowiedział datę ogłoszenia nowego programu partii. - Ogłosimy go gdzieś w sierpniu, może na początku września - mówił Kaczyński. Kolejne weekendowe spotkania odbyły się w Chełmie, Miedznej Murowanej, Dygowej, Zbuczynie i Stalowej Woli. W ostatnią sobotę i niedzielę prezes PiS nie pojawił się jednak na żadnym wydarzeniu organizowanym przez rządzące ugrupowanie, mimo wcześniejszych zapowiedzi szefa sztabu wyborczego Joachima Brudzińskiego. Jarosława Kaczyńskiego zabrakło np. w Markowej k. Łańcuta, gdzie zorganizowano dożynki woj. podkarpackiego i Archidiecezji Przemyskiej. List w jego imieniu odczytał były marszałek Sejmu Marek Kuchciński. Samotne tournée po kraju odbył premier Mateusz Morawiecki, który pojawił się m.in. w Kolnie. Politycy opozycji odnotowali absencję prezesa PiS w środku kampanii wyborczej i rozpoczęli spekulacje o jej przyczynach. - Może pogoda niesprzyjająca, może stan zdrowia, a może woli zejść z pierwszego planu, jak w każdej kampanii. Może to kolejna sprawdzona taktyka - mówiła wicemarszałek Sejmu Małgorzata Kidawa-Błońska (PO) w rozmowie z Wirtualną Polską. Przez ostatnie dni reakcji Kaczyńskiego na serię publikacji Onetu ""Farma trolli w Ministerstwie Sprawiedliwości"" domagał się lider Platformy Grzegorz Schetyna. O powody nieobecności Jarosława Kaczyńskiego w ostatni weekend zapytaliśmy zastępcę rzecznika PiS Radosława Fogla. - Nie ma w tym żadnej zagadki czy tajemnicy. Pan Prezes poświęcił weekend na ostatnie szlify programu. W tym tygodniu rusza już na trasę - odpowiada polityk. W środę Kaczyński weźmie udział w konwencji PiS w Sieradzu. - Na miejscu polityków opozycji spekulowałbym raczej czy utrzymają swoje miejsca na listach do momentu ich rejestracji, bo doświadczenia ostatnich dni pokazują, że w PO nie ma pod tym względem pewności - dodał Fogiel.",Jarosław Kaczyński,
https://wiadomosci.onet.pl/kraj/byli-wspolpracownicy-mazowieckiego-pisza-apel-odsunmy-ich-od-wladzy/gm77gx6,Apel byłych współpracowników Tadeusza Mazowieckiego: powiedzmy dość!,"""Od czterech lat państwo prawa, oparte na równorzędności i podziale władz zastępowane jest władzą w rękach Jarosława Kaczyńskiego. Obezwładniane są mechanizmy demokracji, zostają fasady, za którymi kryje się samowola faktycznego dysponenta"" - piszą w apelu byli współpracownicy Tadeusza Mazowieckiego z okazji 30. rocznicy powierzenia mu misji tworzenia rządu. List podpisali m.in. Bronisław Komorowski, Leszek Balcerowicz, Hanna Suchocka czy Władysław Frasyniuk.","Poniżej pełna treść listu. Trzydzieści lat temu, 24 sierpnia 1989 roku, Sejm powierzył Tadeuszowi Mazowieckiemu misję tworzenia rządu, a 12 września jego rząd uzyskał wotum zaufania. Tadeusz Mazowiecki od podstaw zbudował rząd jako fundament demokratycznej władzy: koalicyjność traktował poważnie, nieskrępowane dyskusje i różnorodność opinii były podstawą podejmowanych przez niego najtrudniejszych decyzji. Był samodzielnym dysponentem władzy państwowej, odpowiedzialnym jedynie przed Sejmem. Odporny na pokusy władzy, z głębokim poczuciem służby, odszedł kilkanaście miesięcy później, gdy uznał, że stracił społeczny mandat. Był przekonany, że twarde zasady moralne i oparte na nich prawo tworzą autorytet demokratycznego państwa – wspólnoty wszystkich obywateli. Dzisiaj jest ona zagrożona. Od przejęcia władzy przez Prawo i Sprawiedliwość dzieją się w Polsce rzeczy budzące głęboki niepokój. PiS przejęło władzę legalnie. Dostało prawo do rządzenia krajem zgodnie z udzielonym przez wyborców mandatem, wykroczyło jednak poza ten mandat wielokrotnie, nadużywając i łamiąc Konstytucję. By móc zmieniać ustrój państwa, PiS Konstytucję praktycznie zawiesiło. Od czterech lat państwo prawa, oparte na równorzędności i podziale władz zastępowane jest władzą w rękach Jarosława Kaczyńskiego. Obezwładniane są mechanizmy demokracji, zostają fasady, za którymi kryje się samowola faktycznego dysponenta. Tak się stało z Trybunałem Konstytucyjnym, Krajową Radą Sądownictwa, częścią Sądu Najwyższego, kierownictwami sądów powszechnych, mediami publicznymi, administracją państwa i podległą mu gospodarką. Instytucje te podlegają dziś woli jednego człowieka, woli nieujętej w regulacje i ograniczenia prawne. Przedstawiciele władzy szukają wybiegów, aby odmówić wykonania prawomocnych wyroków sądów. Nie cofają się przed kłamstwem i oczernianiem przeciwników. Towarzyszy temu propaganda przypominająca najgorsze czasy komunistycznego bezprawia. Polska zamienia się w państwo kierowane „poza wszelkim trybem”. Ten proces trzeba przerwać, póki to możliwe, póki nie dosięgnie on mechanizmu wyborów, także zmieniając je w fikcję. Jeśli to się stanie, stracimy wolnościowy dorobek trzech dekad. Zatoczymy krąg i wrócimy do państwa z kierowniczą rolą jednej partii. Dla takiej Polski będzie miejsce najwyżej tylko na marginesie Unii Europejskiej. W pierwszych jedenastu latach po akcesji budowaliśmy pozycję w Unii z sukcesem, czego wyrazem stało się kierowanie Parlamentem Europejskim i Radą Europejską przez Polaków, a skutkiem finansowym ogromne środki z unijnego budżetu. Od czterech lat pozycja Polski upada. Nie wolno się na to godzić! Nie ma dla Polski lepszego siedliska niż Unia Europejska. Miejsce, w którym żyjemy, nie jest bezpieczne, doświadczamy tego od kilkuset lat. Bagatelizując to, co robi władza, wystawimy na ryzyko nie tylko naszą wolność, ale i niepodległość. Zbliża się przełomowa chwila dla Ojczyzny! Komu jej los nie jest obojętny, komu nie obojętne, czy jego dzieci będą żyły w pokoju i wolności, ten powinien głosować 13 października. O to apelujemy, w dniu, gdy Sejm powierzył Tadeuszowi Mazowieckiemu misję tworzenia pierwszego rządu bez kierowniczej roli partii. Nie bierzmy na sumienia tego, co może się stać, gdy PiS dostanie na kolejne lata możliwość niszczenia demokratycznego państwa. Odsuńmy ich od władzy. Powiedzmy dość! Warszawa, 24 sierpnia 2019 r. Zobacz także: Pierwszy moskiewski taniec premiera. Jak wyglądała wizyta Tadeusza Mazowieckiego w ZSRR? Poniżej pełna lista sygnatariuszy listu. Wśród nich m.in. Bronisław Komorowski, Leszek Balcerowicz, Hanna Suchocka czy Władysław Frasyniuk. Zobacz także: Sondaż: kto był najlepszym premierem Polski?",Tadeusz Mazowiecki wygłasza expose,
https://wiadomosci.onet.pl/kraj/farma-trolli-w-ministerstwie-sprawiedliwosci/kc7thv9,"""Fakt"": Zbigniew Ziobro na naradzie u prezesa Kaczyńskiego ws. farmy trolli","Zbigniew Ziobro wieczorem przyjechał do siedziby Prawa i Sprawiedliwości przy ulicy Nowogrodzkiej w Warszawie. Prawdopodobnie miała tam miejsce narada ws. byłego wiceministra sprawiedliwości Łukasza Piebiaka i jego ""farmy trolli"", o której informował Onet - podaje ""Fakt"".","Zbigniew Ziobro przybył na Nowogrodzką około godziny 19.00 w czwartek. Najpewniej ma to związek ze sprawą ""farmy trolli"", opisanej przez Onet. Ujawniono, że wiceminister sprawiedliwości Łukasz Piebiak miał planować i koordynować akcję hejtowania sędziów ze stowarzyszenia ""Iustitia"". Piebiak kontaktował się z kobietą o imieniu Emilia, która prowadziła działania mające na celu dyskredytowanie sędziów krytykujących reformy PiS. Dziś, w piątek 23 sierpnia, miało się odbyć posiedzenie rządu w sprawie ""farmy trolli"". Przełożono je jednak na przyszły tydzień. Źródło: fakt.pl",Zbigniew Ziobro,
https://wiadomosci.onet.pl/kraj/wybory-parlamentarne-2019-listy-pis-do-sejmu-w-woj-slaskim/n2brp6l,Wybory parlamentarne 2019. Listy PiS do Sejmu w woj. śląskim,"Wybory parlamentarne 2019 odbędą się 13 października. Pierwszą z partii, która zaprezentowała swoje listy jest Prawo i Sprawiedliwość. Przedstawiamy listę wszystkich kandydatów PiS do Sejmu we wszystkich okręgach wyborczych w woj. śląskim.","Wybory parlamentarne odbędą się 13 października. Wybierzemy w nich 460 posłów. Polska jest podzielona na 41 okręgów wielomandatowych. Obejmują one całość lub część województwa. Liczba mandatów z każdego okręgu zależy od liczby ludności zamieszkującej okręg. W woj. śląskim mieszkańcy wybiorą aż 55 posłów. Poniżej przedstawiamy listę wszystkich kandydatów PiS do Sejmu we wszystkich okręgach wyborczych w woj. śląskim.  Okręg nr 27 obejmuje powiaty: bielski, cieszyński, pszczyński, żywiecki oraz miasto Bielsko-Biała. Listę kandydatów PiS-u do Sejmu otwiera wiceminister rodziny, pracy i polityki społecznej, poseł Stanisław Szwed. W przeszłości Szed należał do AWS, w latach 1997-2001 był posłem tej partii. Następnie pełnił funkcję wiceprzewodniczącego zarządu Regionu Podbeskidzie Solidarności. Od 2005 roku jest posłem PiS. – Program 500+, 13. emerytura, minimalna stawka godzinowa, płaca minimalna, to programy wprowadzone przez ministerstwo rodziny, pracy i polityki społecznej, które wpływają na losy naszych rodzin, są dobrze oceniane przez nasze społeczeństwo i które będą kontynuowane – zapowiadał ostatnio Szed podczas konferencji prasowej ""jedynek"" PiS w woj. śląskim. Drugie miejsce na liście przypadło wiceministrowi inwestycji i rozwoju posłowi Grzegorzowi Pudzie. Trzecie miejsce otrzymał poseł z Żywiecczyzny Kazimierz Matuszny. Na liście znaleźli się też m.in. radni RM Bielska-Białej: Przemysław Drabek, również przewodniczący komitetu terenowego PiS (miejsce 4) oraz Konrad Łoś (miejsce 10). Wielkim nieobecnym bielskiej listy jest Stanisław Pięta. Poseł został zawieszony w prawach członka i klubu parlamentarnego PiS, gdy dziennik ""Fakt"" opisał jego romans z młodszą o 20 lat kobietą. Okręg nr 28 obejmuje powiaty: częstochowski, kłobucki, lubliniecki, myszkowski oraz miasto Częstochowa. Liderem listy jest obecny poseł i wiceminister rolnictwa Szymon Giżyński. Polityk od 2001 roku związany jest z Prawem i Sprawiedliwością. Od tego czasu jest również posłem. Przed reformą administracyjną był ostatnim wojewodą częstochowskim w latach 1997-1998. – Częstochowa to miasto o podstawowym znaczeniu dla patriotycznej dumy i narodowej tożsamości wszystkich Polaków. To obszar, który ma ambicje i wszelkie przesłanki, żeby funkcjonować jako jeden z najważniejszych ośrodków cywilizacyjnych w kraju – mówił poseł Giżyński podczas poniedziałkowej konferencji prasowej PiS w Katowicach. Druga na liście jest posłanka Lidia Burzyńska. W przeszłości również radna gminy Kłomnice i powiatu częstochowskiego. Trzeci na liście jest poseł Mariusz Trepka. W Sejmie zaledwie od roku, gdy objął mandat po pośle Konradzie Głębockim, który został ambasadorem we Włoszech. Trepka w przeszłości był radnym powiatu myszkowskiego oraz wicewojewodą śląskim. Czwarty na liście jest obecny poseł Andrzej Gawron. W przeszłości był radnym powiatu lublinieckiego. Na liście znalazła się też m.in. Anna Kaptacz, założycielka i prezes Stowarzyszenia Opieki Paliatywnej Ziemi Częstochowskiej (miejsce 7), radny PiS Paweł Ruksza (miejsce 10) i Magdalena Petrulewicz, prezes Fundacji Obywatelskiej Pomocy Prawnej Advoco (miejsce 11). Okręg nr 29 obejmuje powiaty: gliwicki, tarnogórski oraz miasta: Bytom, Gliwice i Zabrze. Listę otwiera poseł Bożena Borys-Szopa, która w czerwcu została nowym ministrem rodziny, pracy i polityki społecznej. Na stanowisku zastąpi Elżbietę Rafalską, która odeszła do Parlamentu Europejskiego. Pochodząca ze Śląska Bożena Borys-Szopa przed laty była działaczką Solidarności, a następnie współpracowała z prezydentem Lechem Kaczyńskim. Była doradcą ds. społecznych i kontaktów z partnerami społecznymi oraz prawa pracy i bhp, a następnie podsekretarzem stanu. – Rząd Zjednoczonej Prawicy wszystkie rozpoczęte programy w zakresie rodziny, szeroko pojętej polityki społecznej, będzie kontynuował – deklarowała podczas spotkania z dziennikarzami w Katowicach. Minister przypomniała, że do tej pory, w ramach programu Rodzina 500+ rozdysponowano 75 mld złotych, a w woj. śląskim przeszło 7,5 mld złotych. Drugie miejsce przypadło wieloletniemu parlamentarzyście Wojciechowi Szaramie, a trzecie posłowi Piotrowi Pyzikowi (w Semie od 2011 roku). Szarama posłem jest od 2001 roku. Wcześniej był m.in. wiceprzewodniczącym sejmiku śląskiego (1998-2001). ""Czwórką"" jest poseł Jarosław Gonciarz, ostatnio kandydat PiS na fotel prezydenta Gliwic. Listę uzupełnia aktywna posłanka z Tarnowskich Gór Barbara Dziuk (miejsce 7), Paweł Żak (miejsce 11), który ostatnio był kandydatem PiS na prezydenta Knurowa i radny z Zabrza Ferdynand Reiss (miejsce 15). Okrę 30 obejmuje powiaty: mikołowski, raciborski, rybnicki, wodzisławski oraz miasta: Jastrzębie-Zdrój, Rybnik i Żory. Listę kandydatów w rybnickim okręgu wyborczym otwiera były europoseł i szef rybnickich struktur tej partii Bolesław Piecha. Piecha wraca do krajowej polityki po pięcioletniej przygodzie w Brukseli. Wcześniej w latach 1997-2001 pełnił funkcję dyrektora Wojewódzkiego Szpitala Specjalistycznego w Rybniku, a w latach 1994-1998 był wiceprzewodniczącym rady miejskiej w Rybniku. Z krajową polityką związany jest od 2001 roku, gdy uzyskał mandat posła z ramienia PiS. – Będziemy doskonalić program leki dla seniorów, będziemy poszerzać zakres prac związanych z onkologią. Jednocześnie będziemy mierzyć się z kolejkami. Rybnik poza Krakowem to stolica tych niechlubnych statystka. Będziemy przykładać ogromną wagę, żeby realizować programy dotyczące walki o czyste powietrze – mówił podczas poniedziałkowej konferencji Piecha. Drugie miejsce na liście należy do pochodzącego z Raciborza obecnego ministra ds. pomocy humanitarnej Michała Wosia. Woś mimo młodego wieku w latach 2017-2018 pełnił funkcję podsekretarz stanu w Ministerstwie Sprawiedliwości, gdzie nadzorował prace nad nowelizacją ustawy o Krajowym Rejestrze Sądowym. Na trzecim miejscu znalazł się poseł Czesław Sobierajski, związany z PiS od 2006. W przeszłości był radnym Sejmiku Śląskiego i szefem klubu radnych tej partii. Czwarte miejsce należy do obecnego senatora Adama Gawędy, który od czerwca (w miejsce Grzegorza Tobiszowskiego, który został posłem do Parlamentu Europejskiego) sprawuje funkcję wiceministra energii odpowiedzialnego za górnictwo. Na liście znaleźli się też m.in. posłanka PiS Teresa Glenc (miejsce 7), radny powiatu wodzisławskiego PiS Alojzy Szymiczek (miejsce 13), czy wiceprezydent Żor Daniel Wawrzyczek (miejsce 18). Okręg 31 obejmuje miasta Chorzów, Katowice, Mysłowice, Piekary Śląskie, Ruda Śląska, Siemianowice Śląskie, Świętochłowice i Tychy oraz powiat bieruńsko-lędziński. Jak już wiadomo od kilku tygodni, katowicką listę Prawa i Sprawiedliwości do Sejmu otwiera premier Mateusz Morawiecki. Od ogłoszenia tej decyzji premier prowadzi intensywną kampanię na Śląsku: w Gliwicach brał udział w podpisaniu umowy na modernizację czołgów. Otworzył fragment autostrady A1 i zabrzańskie centrum medyczne. Regularnie bywa na piknikach rodzinnych Prawa i Sprawiedliwości w regionie, a 15 sierpnia wziął udział w defiladzie z okazji Święta Wojska Polskiego, która pierwszy raz w historii odbyła się w Katowicach. Czołówka katowickiej listy to obecnie parlamentarzyści. Drugie miejsce na liście PiS otrzymał wiceminister sprawiedliwości Michał Wójcik. Trzecie miejsce przypadło byłemu ministrowi transportu posłowi Jerzemu Polaczkowi. Czwartek miejsce należy do cenionego na Śląsku posła Andrzeja Sośnierza. Piąte miejsce przyznano Marii Nowak. Najwyżej notowana kobieta na katowickiej liście PiS, choć w 2015 roku nie uzyskała mandatu posła, to od czerwca tego roku ponownie zasiada w ławach sejmowych, po odejściu do Parlamentu Europejskiego Grzegorza Tobiszowskiego. Wśród kandydatów PiS do Sejmu znaleźli się też m.in. wiceprezydent Katowic Mariusz Skiba (pozycja 7), katowicka radna Krystyna Panek (miejsce 15 na liście), Janusz Freitag, który ostatnio kandydował na burmistrza Lędzin (miejsce 11), czy Janina Zięba, kandydatka PiS w ostatnich wyborach samorządowych na prezydenta Świętochłowic (miejsce 19). Okręg nr 32 obejmuje powiaty: będziński i zawierciański oraz miasta: Dąbrowa Górnicza, Jaworzno i Sosnowiec. Na szczycie sosnowieckiej listy znajduje się poseł Ewa Malik. Jest zaufanym człowiekiem Jarosława Kaczyńskiego. Od początku lat 90. należała do Porozumienia Centrum, następnie przystąpiła do Prawa i Sprawiedliwości. Posłem tej partii jest od 2005 roku. – Okręg, który reprezentuję ma bardzo dużo do zaoferowania w kwestii handlu i usług. Hołubimy naszych przedsiębiorców, ściągamy inwestycje do Sosnowca, do Jaworzna. PiS ma na swoim koncie wiele ustaw, które sprzyjają przedsiębiorcom – wyliczała poseł Ewa Malik. Drugie miejsce to poseł Waldemar Andzel, obecnie również przewodniczący sejmowej Komisji do Spraw Służb Specjalnych. ""Trójka"" to poseł Robert Warwas. W przeszłości radny w Dąbrowie Górniczej, a ostatnio kandydat PiS w wyborach prezydenckich w tym mieście. Kandydują także m.in. Małgorzata Zarychta-Surówka - kandydatka PiS w Wyborach Samorządowych w 2014 roku na prezydenta Dąbrowy Górniczej (miejsce 7), obecny senator Michał Potoczny (miejsce 10) oraz Łukasz Curyło z Jaworzna, członek rady nadzorczej Parku Śląskiego (miejsce 18).",Wybory parlamentarne 2019. Listy PiS do Sejmu w woj. śląskim,
https://wiadomosci.onet.pl/kraj/afera-lukasza-piebiaka-schetyna-oczekuje-reakcji-j-kaczynskiego/0p0vk44,Afera Piebiaka. Grzegorz Schetyna oczekuje reakcji Jarosława Kaczyńskiego,"Lider Platformy Obywatelskiej Grzegorz Schetyna wezwał prezesa Prawa i Sprawiedliwości Jarosława Kaczyńskiego do reakcji na aferę Łukasza Piebiaka, związaną ze zorganizowanym hejtem na sędziów, przeciwnym zmianom wdrażanym w wymiarze sprawiedliwości. Zapowiedział też złożenie projektu ustawy ws. rozdziału prokuratury od Ministerstwa Sprawiedliwości.","- Chcę zwrócić się do Jarosława Kaczyńskiego, żeby tej sprawy nie zostawiał i się od niej nie odwracał. Lech Kaczyński - kiedy był prezydentem - projekt ustawy przez nas zgłoszony wspierał, podpisał i realizował. To był projekt rozdziału prokuratury od ministerstwa sprawiedliwości - powiedział Schetyna. Takie rozwiązanie funkcjonowało w latach 2010-2016. - Dzisiaj każdy przyzwoity polityk musi na tę sprawę zareagować. Dlatego składając projekt rozdziału prokuratury od Ministerstwa Sprawiedliwości liczymy, że zostanie on poparty przez większość parlamentarną - powiedział. W ocenie lidera PO opisana przez Onet akcja zorganizowanego hejtu na sędziów to ""standardy, które się nie mieszczą w cywilizacji zachodniej Europy"". Polityk stwierdził, że PiS stworzyło ""partyjny poligon"" w Ministerstwie Sprawiedliwości. - Dzisiaj najważniejsze to jest dać gwarancję, że prokuratura jest niepartyjna, niepolityczna, że może funkcjonować w normalny sposób, może realizować i budować to, co jest najważniejsze - dawać gwarancję bezpieczeństwa Polkom i Polakom. Dzisiaj tak nie jest, dzisiaj minister sprawiedliwości jest także prokuratorem generalnym, jest odpowiedzialny za to, jest wskazany w pokazanych rozmowach jako osoba powiadamiana o przestępczym procederze - mówił Schetyna. - Nie może być tak, że minister sprawiedliwości, partyjny polityk realizuje partyjną politykę, używając prokuratury. Dzisiaj doszło do absurdalnej sytuacji, że to właśnie prokurator generalny Zbigniew Ziobro będzie sędzią we własnej sprawie, będzie nadzorował postępowanie, które jego będzie dotyczyć - uważa lider Platformy. Pytany przez dziennikarzy o komentarz do rezygnacji Łukasza Piebiaka ze stanowiska wiceszefa MS stwierdził, że ""wyrzucenie jednego urzędnika nie załatwia sprawy"". - Dotyczy ona ministra sprawiedliwości. Dlatego mówimy, że to jest kwestia odejścia Zbigniewa Ziobry - oznajmił Schetyna. - Jeżeli nie będzie reakcji Jarosława Kaczyńskiego to oznacza, że toleruje takie praktyki przestępcze - dodał. Lider PO przyznał też, że ugrupowanie bierze pod uwagę wniosek o odwołanie ministra sprawiedliwości. Grzegorz Schetyna wyjaśnił jednak, że do końca tygodnia będzie oczekiwał na reakcję prezesa PiS. Onet opisał w poniedziałek kontakt, jaki w mediach społecznościowych wiceszef MS Łukasz Piebiak nawiązał z kobietą o imieniu Emilia, która miała prowadzić akcje dyskredytujące niektórych sędziów, m.in. szefa Iustitii prof. Krystiana Markiewicza. Działania Emilii miały polegać na anonimowym rozsyłaniu, m.in. do mediów i sędziów, kompromitujących materiałów. Miało to się odbywać za wiedzą i aprobatą wiceministra, który wczoraj zrezygnował ze stanowiska. W kolejnym materiale ujawniliśmy, że sędzia Jakub Iwaniec od trzech lat zatrudniony w MS utrzymywał z Emilią bezpośredni kontakt i instruował ją, jak kompromitować prezesa Iustitii. Dostarczał jej także dokumentów niekorzystnych dla sędziów sprzeciwiających się zmianom w sądach, które potem kobieta ujawniała w mediach społecznościowych i wysyłała do mediów sprzyjających władzy. Rzecznik rządu Piotr Müller poinformował dziś, że Jakub Iwaniec został wyrzucony z pracy w resorcie sprawiedliwości. Źródło: Onet, PAP",Grzegorz Schetyna,
https://wiadomosci.onet.pl/kraj/na-mape-wroci-woj-czestochowskie-to-zatwierdzone-przez-jaroslawa-kaczynskiego/xldzrgk,"Na mapę wróci woj. częstochowskie? ""To zatwierdzone przez Jarosława Kaczyńskiego""","Jeśli wyborcy dadzą nam szansę, a wszystko na to wskazuje, to na początku nowej kadencji zajmiemy się tematem przywrócenia woj. częstochowskiego – zapewnia w rozmowie z Onetem poseł Prawa i Sprawiedliwości Szymon Giżyński. Polityk, który był ostatnim wojewodą częstochowskim, zaznacza, że korekta mapy administracyjnej Polski jest zatwierdzona przez ""najwyższe czynniki"", z Jarosławem Kaczyńskim na czele.","– Temat nie wraca, temat jest – mówi o koncepcji utworzenia 17. województwa poseł Szymon Giżyński. ""Jedynka"" Prawa i Sprawiedliwości na częstochowskiej liście partii do Sejmu uważa jednak, że podczas mijającej kadencji, nie było sprzyjających warunków, żeby podjąć ten temat. – To zadanie wymagające koncyliacji, spokoju, zgody, pełnej racjonalności i racjonalizacji zadań i działań. Dlatego ani poważna dyskusja, ani tym bardziej decyzje parlamentarne, nie mogły być podejmowane – tłumaczy w rozmowie z Onetem. Giżyński deklaruje, że jeśli jesienią wyborcy zdecydują o wygranej PiS, to parlamentarzyści Zjednoczonej Prawicy już na początku nowej kadencji zajmą się tematem. – Przywrócenie woj. częstochowskiego jest od paru lat w programie Prawa i Sprawiedliwości. Powiedzieliśmy dwa lata temu ustami pana ministra Mariusza Błaszczaka (sprawował wówczas funkcję szefa MSWiA - red.), że województwo wróci na administracyjną mapę Polski, jeżeli wyborcy pozwolą nam działać również następną kadencję. To zatwierdzone przez najwyższe czynniki z panem prezesem Jarosławem Kaczyńskim – podkreśla Giżyński. 17. województwo ze stolicą w Częstochowie miałby prócz północnej części województwa śląskiego objąć również południową część województwa łódzkiego – z Radomskiem, ale też m.in. część obecnego woj. świętokrzyskiego - Secemin (powiat włoszczowski) i część woj. opolskiego - Praszka i Rudniki (powiat oleski). Przypomnijmy, że temat korekty administracyjnego podziału kraju wrócił jesienią 2015 roku, gdy Prawo i Sprawiedliwość zapowiedziało taką możliwość podczas swojej kampanii wyborczej. Zmiany miałyby polegać na utworzeniu województwa środkowopomorskiego, warszawskiego i przywrócenia województwa częstochowskiego. To właśnie utworzenie tego ostatniego wydaje się najbardziej realne.","Parlamentarzyści PiS z woj. śląskiego. Od lewej: Ewa Malik, Szymon Giżyński, Bożena Borys-Szopa, Stanisław Szwed Fot. Paweł Pawlik",
https://wiadomosci.onet.pl/kraj/stalowa-wola-piknik-rodzinny-z-udzialem-politykow-pis/93rxfsh,Jarosław Kaczyński: jestem ogromnie wdzięczny abp. Markowi Jędraszewskiemu,"- Są dzisiaj w naszym kraju tacy, którzy chcą się wedrzeć do naszych rodzin, do naszych szkół, do naszego życia, którzy chcą odebrać nam naszą kulturę, naszą wolność - ocenił Kaczyński. Wyjaśnił, że chodzi mu o tych, którzy ""atakują nasze świętości, atakują Kościół"" i chcą, aby to, co dla Polaków jest normalnością, zostało podważone"".","Dodał, że on sam, ale też wielu innych zebranych w Stalowej Woli, jest wdzięcznych abp. Markowi Jędraszewskiemu ""za to, że w słowach zdecydowanych, jednoznacznych, ujął ten problem"". - To jest dzisiaj wielki problem dla Polski - ocenił. Kaczyński mówił też, że trzeba żyć ""w wolności"" i "" nie podlegać temu wszystkiemu, co dzieje się zachód od naszych granic, gdzie wolność jest likwidowana, gdzie ludzie są już karani nie tylko przez tzw. hejt, ale też są karani poprzez represje administracyjne, czy sądowe, za to, że mówią, to co myślą"". - Żeby to nie przyszło do naszego kraju, Polska musi być wyspą wolności, naszej wolności, polskiej wolności. A polska wolność, to jest właśnie to prawo do tego, aby nasze świętości były szanowane, byśmy mogli żyć, tak jak chcemy - powiedział prezes PiS. - W centrum tego wszystkiego jest rodzina. I tej rodziny, normalnej, polskiej rodziny (...) musimy bronić. Jej właśnie broni ks. arcybiskup. Chce powiedzieć: ""jesteśmy tobie ekscelencjo, najdostojniejszy arcybiskupie, głęboko wdzięczni, z serca wdzięczni"". I ja osobiście to mówię, bo jestem wdzięczny - podkreślił Kaczyński.  - Powtarzam: to w Polsce się nie uda, obronimy Polskę! Obronimy wtedy, kiedy 13 października podejmiemy odpowiednie decyzję i muszę o to prosić wszystkich w Polsce: wesprzyjcie tych, którzy Polskę rozwijają i bronią polskich wartości. Wesprzyjcie PiS, bo to jedyna droga. Po drugiej stronie jest to, co mogliście już zobaczyć. Jest jedna opcja: Prawo i Sprawiedliwość - dodał Kaczyński.",,
https://wiadomosci.onet.pl/kraj/jacek-sasin-do-po-zakonczcie-te-haniebna-praktyke/swkk7lq,"Jacek Sasin do PO: zakończcie tę ""haniebną"" praktykę","Opozycja funduje Polakom kampanię, która ma być kampanią ""fake newsów"" - ocenił wicepremier Jacek Sasin. Zaapelował do liderów PO, m.in. szefa partii Grzegorza Schetyny, aby zakończyli ""haniebną praktykę uderzania w Polaków fałszywymi informacjami"".","Podczas konferencji prasowej w siedzibie PiS wicepremier Jacek Sasin i zastępca rzecznika PiS Radosław Fogiel odnieśli się do zjawiska stosowania - ich zdaniem - ""fake newsów"" w kampanii wyborczej przez środowisko związane z PO. - Zaczyna się na dobre kampania wyborcza. Chcielibyśmy, aby miała mocny, merytoryczny przekaz; żebyśmy spierali się z naszymi konkurentami na programy, na pomysły, na konkretne projekty ustaw, wyliczenia pokazujące, jak możemy zrealizować swoje zapowiedzi. Tymczasem opozycja, a przede wszystkim PO, funduje Polakom kampanię, która ma być kampanią ""fake newsów"", fałszywych informacji, dyskusji o faktach, które nie miały miejsca – powiedział Sasin. Zaapelował do liderów PO, w tym do przewodniczącego Grzegorza Schetyny, aby ""zakończył haniebną praktykę uderzania w Polaków fałszywymi informacjami"". Powołał się na zamieszczane przez polityków PO w internecie zdjęcie pokazujące prezesa PiS Jarosława Kaczyńskiego i stojącego za nim prezydenta Andrzeja Dudę z wieńcami, rzekomo podczas tegorocznych obchodów święta Wojska Polskiego. Przekazywane w mediach społecznościowych zdjęcie komentowano jako świadectwo upartyjnienia państwa. Według Sasina ""zdjęcie, które jest fałszywą ilustracją tezy, którą politycy PO przedstawiają, ma poniżać prezydenta Rzeczypospolitej"". - Próbowali powiedzieć Polakom, że tak wyglądało składanie wieńców podczas obchodów święta Wojska Polskiego 15 sierpnia, świadomie wprowadzając Polaków w błąd – dodał. Sasin zwrócił uwagę, że zdjęcie pochodzi z ubiegłego roku i pokazuje składanie kwiatów pod tablicą upamiętniającą Lecha Kaczyńskiego odsłanianą w Sejmie. Wyjaśniając ""precedencję składania kwiatów"" Sasin argumentował, że np. podczas uroczystości rocznicy Powstania Warszawskiego jako pierwsi kwiaty składają nie najwyżsi przedstawiciele państwa, lecz kombatanci i przedstawiciele środowisk powstańczych; podobnie przy okazji uroczystości związanych z katastrofa smoleńską - najpierw hołd składają rodziny. - Nigdy ta zasada nie budziła żadnych emocji, nie była przez nikogo krytykowana. Tym razem jest inaczej; tym razem z tej zasady postanowiono uczynić element ataku na prezydenta Rzeczypospolitej, ataku na państwo polskie, na obecne władze, i to w dniu szczególnym - w dniu święta Wojska Polskiego, w dniu, w którym również oddawaliśmy hołd powstańcom śląskim – mówił wicepremier. Według Sasina ""bardzo źle się stało"", także dlatego, że ""politycy PO nie potrafili przeprosić za ten atak"". - Chcemy zaapelować do naszych konkurentów politycznych, aby ta kampania była kampanią merytoryczną. Polacy zasługują na to, żebyśmy w trakcie kampanii wyborczej spierali się na prawdziwe argumenty, podawali prawdziwe pomysły na rozwiązanie problemów – powiedział Sasin. - Ta kampania nie może przerodzić się w kampanię ""fake newsów"", dezinformacji, uciekania od rozmowy o rzeczywistych problemach i rzeczywistych programach – podkreślił. Według zastępcy rzecznika prasowego PiS Radosława Fogla zamieszczone zdjęcie ""to element większej całości, czegoś, co można zacząć nazywać fakenewsowym przemysłem"". Dodał, że po opublikowaniu zdjęcia przez Cezarego Tomczyka ""setki internautów wytknęły mu błąd”, tymczasem fotografia nie została usunięta z konta posła na Twitterze. Dodał, że posłowie PO zamieszczali wcześniej inne zdjęcia z mylącymi podpisami. - Chciałbym głęboko wierzyć, że przewodniczący (Grzegorz) Schetyna nie ma świadomości, jak to wygląda – powiedział Fogiel. - Można zaobserwować w internecie pojawianie się pewnych stron, które zajmują się wyłącznie rozpowszechnianiem albo gromadzeniem fałszywych informacji, które można później linkować na portalach. To pozwala sądzić, że trwają przygotowania do operacji dezinformacyjnej na jeszcze większa skalę w czasie kampanii wybiorczej – mówił Fogiel. - Apelujemy do Schetyny, żeby nie używać takich brudnych metod w czasie kampanii wyborczej – powiedział, wzywając przewodniczącego PO, by powstrzymał ""platformerskich cyberkowbojów"". Sasin pytany był o kandydatów PiS, wśród których jest Małgorzata Zwiercan (koło poselskie Wolni i Solidarni), która w 2016 r. głosowała w Sejmie za nieobecnego Kornela Morawieckiego, za co postawiono jej prokuratorskie zarzuty. - Wyborcy zweryfikują, wyborcy mają ostatni głos i zdecydują - mówił. Dodał, że Zwiercan to zasłużona osoba „z pięknym życiorysem opozycyjnym, która niewątpliwie popełniła błąd, który w moim odczuciu nie miał znamion chęci oszukania kogokolwiek czy wypaczenia wyniku głosowania""",Jacek Sasin,
https://wiadomosci.onet.pl/tylko-w-onecie/newsletter-onetu-mateusz-baczynski-dziennikarska-misja-przyplacona-krwia/1rcthbd,Newsletter Onetu. Mateusz Baczyński: dziennikarska misja przypłacona krwią,"Zabójstwo Jana Kuciaka, 27-letniego dziennikarza śledczego i jego narzeczonej było bez wątpienia wydarzeniem, które wstrząsnęło nie tylko Słowacją, ale w zasadzie całą Europą. Z jednej strony mieliśmy bowiem do czynienia z bestialskim morderstwem, a z drugiej, zamachem na niezależne dziennikarstwo, którego Kuciak stał się symbolem.","Wciąż pojawiają się nowe, wstrząsające fakty w tej sprawie, które jasno wskazują, że ludzie którzy stali za tą zbrodnią są mocno powiązani z kręgami politycznymi najwyższych władz na Słowacji. Mam nadzieję, że wkrótce poniosą za to surowe konsekwencje. Jestem też pełen podziwu dla moich kolegów i koleżanek z portalu Aktuality.sk., którzy za punkt honoru postawili sobie wyjaśnienie tej sprawy. Bez nich nie byłoby to możliwe. Ujawnione wiadomości z komunikatora internetowego Mariana Kocnera, oskarżonego o zlecenie zabójstwa Kuciaka i jego narzeczonej, wskazują, że był on w dobrych kontaktach z najważniejszymi politykami w kraju. Mężczyzna podejmował wiele istotnych decyzji politycznych, także podczas kryzysu rządowego, do którego doszło po zabójstwie. O szczegółach pisze Marcin Wyrwał. ""Śledczy ze Szczecina nie odpuszczają sprawy Arkadiusza Kraski. Zleceniodawca podwójnej zbrodni sprzed lat – człowiek ze szczytów tzw. polskiej mafii pozostanie bezkarny tak długo, jak długo Prokuratura Krajowa będzie się upierać, że to Kraska jest mordercą"" - piszą Ewa Ornacka i Alicja Wirwicka. Nasze dziennikarki dotarły do nagrania z monitoringu, na którym widać przebieg całego zdarzenia. Politycy PiS odkryli karty i przedstawili swoich kandydatów w zbliżających się wyborach parlamentarnych. Są wśród nich niespodzianki - chociażby Kornel Morawiecki, czy Jan Duda - ojciec prezydenta Andrzeja Dudy. Na listach znajdziemy też m.in. obecnych i byłych ministrów, samorządowców, czy byłych polityków Kukiz'15. ""Nie jest ważne, kto startuje z list PiS i które ma na nich miejsce. Ważne jest to, co listy PiS mówią o strategii Jarosława Kaczyńskiego, bo to może być zwiastun jego planów na kolejną kadencję"" - pisze Andrzej Stankiewicz i przedstawia pięć najważniejszych wniosków, które wyciągnął po przeczytaniu list wyborczych PiS.",Autorem dzisiejszego newslettera jest Mateusz Baczyński,
https://wiadomosci.onet.pl/kraj/piec-wnioskow-z-czytania-list-wyborczych-pis-analiza/9bh2nsp,Pięć wniosków z czytania list wyborczych PiS [ANALIZA],"Nie jest ważne, kto startuje z list PiS i które ma na nich miejsce. Ważne jest to, co listy PiS mówią o strategii Jarosława Kaczyńskiego, bo to może być zwiastun jego planów na kolejną kadencję. Onet przeanalizował wszystkie listy wyborcze PiS w całej Polsce. Wyciągnęliśmy z nich pięć wniosków:","Szef struktur PiS Krzysztof Sobolewski ogłosił wczoraj pełny skład list wyborczych partii do parlamentu. Łącznie do Sejmu i Senatu z list PiS startuje ponad 900 kandydatów na posłów i 99 kandydatów na senatorów. Co wynika z kształtu tych list? …bo liczy się partyjny szyld PiS, najcenniejszy dziś towar na politycznym rynku. Wybory do Parlamentu Europejskiego pokazały, że elektorat głosował bardziej na listę PiS, niż na znajdujących się na niej konkretnych kandydatów. Nigdy wcześniej nie było tak, by wszyscy kandydaci z pierwszych miejsc listy PiS — czyli wyselekcjonowani osobiście przez prezesa — uzyskiwali mandaty. A w tegorocznych eurowyborach tak właśnie się stało. Po raz pierwszy wyborcy w ciemno poszli za wolą Jarosława Kaczyńskiego, nie szukali niżej na liście kogoś być może bardziej wartościowego. Skutek takiego wyniku eurowyborów widać teraz na listach do Sejmu. Patrząc obiektywnie, to są słabsze listy niż cztery lata temu. Nie ma na nich takich lokomotyw jak Beata Szydło, Joachim Brudziński, czy Elżbieta Rafalska — wszyscy wybrali Brukselę. Część nowych ""jedynek” PiS to politycy drugiego, a nawet trzeciego szeregu, jak Violetta Porowska w Opolu, Krzysztof Czarnecki w Pile, czy Anna Pieczarka w Tarnowie. Wielu jest na listach też tzw. spadochroniarzy, czyli działaczy z centrali zesłanych przez prezesa na obcy teren — choćby Mateusz Morawiecki w Katowicach, czy Jacek Sasin w Chełmie. Ale to bez znaczenia, bo szef PiS zakłada, że w wyborach sejmowych głosujący znów będą wybierać szyld partii, nie zaś nazwisko konkretnego kandydata. W ten sposób Kaczyński staje się jeszcze silniejszy — bo to nie od charyzmy kandydata zależy, czy dostatnie mandat, tylko od tego, w jakim okręgu i na jakim miejscu umieści go szef partii. Takie właśnie są te listy: bardzo ""kaczyńskie"", ułożone według subiektywnej wyceny wartości kandydatów w rankingu prezesa PiS. …nawet jeśli kochają Rosję tak jak Kornel Morawiecki. Było oczywiste, że Morawiecki senior jest satelitą PiS w kończącej się kadencji Sejmu. Ale jednak trzymanie go na dystans dawało Kaczyńskiemu komfort unikania odpowiedzialności za jego kontrowersyjne, proputinowskie tyrady. Teraz tata premiera został oficjalnie przyjęty na listy PiS jako kandydat na senatora z Podlasia. A zatem od dzisiaj Kaczyński odpowiada za każdy jego prorosyjski wtręt i reżimową pochwałę. A miał ich ostatnio co niemiara. Mówił na przykład, że ""Polska powinna przestać uzależniać poprawę stosunków z Rosją od kwestii zwrotu wraku ze Smoleńska"", krytykował też rząd i prezydenta za ""nastawianie Polaków przeciwko Rosjanom"". Ale obecność Morawieckiego seniora i kilkorga jego ludzi na listach to tylko element szerszego zjawiska. W eurowyborach niemal do ostatniej chwili PiS obawiał się dobrego wyniku nacjonalistycznej koalicji Konfederacja składającej się z narodowców oraz ugrupowań Janusza Korwin-Mikkego i Grzegorza Brauna. Żeby uderzyć w konfederatów, w ostatnich dniach kampanii PiS przejął część ich retoryki, w tym sprzeciw wobec zwrotu przedwojennego mienia żydowskiego. Teraz PiS sięga po prostu po ludzi o poglądach zbliżonych do Konfederacji, żeby pozyskać nacjonalistyczny elektorat. Na listach jest kilku prominentnych narodowców, takich jak Adam Andruszkiewicz czy też kukizowców jak Tomasz Rzymkowski. Gdy Andruszkiewicz wchodził do rządu PiS jako wiceminister cyfryzacji bez jasno określonych kompetencji, spekulowano, że to gra premiera Morawieckiego na pozyskanie elektoratu narodowego, z czego Jarosław Kaczyński miał być niezadowolony. Być może tak rzeczywiście było. Ale teraz Andruszkiewicz jest kandydatem PiS, a na to już Kaczyński musiał wyrazić zgodę. Na listach jest takich ludzi więcej, a zatem jest to świadoma polityka Kaczyńskiego — PiS się utwardza i nacjonalizuje. Przyciągając narodowców i rozbijając kukizowców, Kaczyński marginalizuje jednocześnie swych koalicjantów. Partie Zbigniewa Ziobry i Jarosława Gowina dostały pojedyncze atrakcyjne miejsca na listach, co oznacza, że po wyborach obaj ministrowie będą znacznie słabsi i mogą zostać zmuszeni do wstąpienia do PiS. … takie właśnie jak np. Andruszkiewicz. Dawny lider Młodzieży Wszechpolskiej jest bohaterem doniesień o fałszowaniu podpisów na listach poparcia w wyborach samorządowych w 2014 r. Nie on jeden budzi kontrowersje. Jest na listach — jako „jedynka” w Krośnie — lider sejmowych globtrotterów Marek Kuchciński. Choć za ponad sto lotów na Podkarpacie, często z rodziną, musiał oddać marszałkowską laskę, to jego pozycji na liście to nie zmieniło. Kaczyński nie tylko prowokacyjnie podtyka krośnieńskim wyborcom taką świeżą, aferalną ""jedynkę”. On przywraca do politycznego życia dawniejszych skandalistów, co jest przecież ryzykiem nieporównanie mniejszym. Na tej zasadzie do politycznej gry jako kandydat do Senatu wraca Marek Surmacz. To właśnie były milicjant Surmacz — za poprzednich rządów PiS wiceszef MSWiA — wysyłał policjantów, by dostarczyli hamburgery do pociągu, którym jechała wygłodniała Elżbieta Rafalska, ówczesna wiceminister pracy. To także na jego polecenie policjanci odwozili do Siedlec urzędnika ministerstwa i w drodze powrotnej zginęli w wypadku. Na listach do Sejmu jest także miłośnik picia na umór, Bogdan Pęk. Po tym, jak pod koniec poprzedniej kadencji został sfotografowany nieprzytomny na podłodze sejmowego hotelu, idące akurat po władzę PiS się od niego odcięło. — Pan Pęk na pewno nie będzie startował z naszych list — oświadczyła latem 2015 r. ówczesna rzeczniczka PiS Elżbieta Witek. Dziś PiS ma władzę, Witek jest marszałkiem Sejmu, a Pęk wraca na listy. Choć — po prawdzie — do PiS-u wrócił już w minionym roku, gdy został radnym tej partii w Małopolsce. Na senackiej liście w Świętokrzyskim znaleźliśmy Jacka Włosowicza. To skarbnik Solidarnej Polski, partii Zbigniewa Ziobry. Jego nazwisko pojawia się w doniesieniach dotyczących nielegalnego finansowania partii politycznych za defraudowane środki z Parlamentu Europejskiego. Po co Kaczyńskiemu politycy ze skazą? Przede wszystkim, wszystkie badania oraz wyniki wyborów pokazują, że skandale nie szkodzą PiS-owi. Zresztą w partii panuje przekonanie, że Kaczynski lubi polityków z kompromitującymi elementami w życiorysie, bo są bardziej od niego zależni, a przez to także posłuszni.   … do bycia parlamentarzystą. I nie chodzi o złośliwą ocenę fachowości kandydatów PiS przez opozycję czy media. Chodzi o ocenę kompetencji kandydatów PiS przez sam PiS. Na listach są bowiem ludzie, których Kaczyński w mijającej kadencji wyrzucił z zajmowanych przez nich stanowisk. Tak jest choćby z byłym ministrem zdrowia Konstantym Radziwiłłem czy też fatalnie ocenianym byłym prezesem Polskiej Fundacji Narodowej Cezarym Jurkiewiczem. Obaj kandydują do Senatu z Mazowsza. Skoro Kaczyński tak surowo oceniał ich kompetencje, że pozbawił ich stanowisk, to zadziwia, że zdecydował się ich umieścić na listach do głosowania. Powodów może być kilka, ale jednym z głównych jest krótka ławka PiS. Widać to także przy ostatnich zmianach w rządzie i Sejmie, gdzie na karuzeli stanowisk zasiadają wciąż ci sami gracze. …dlatego na listach PiS są całe polityczne klany. Obok ojca premiera, do Senatu startuje ojciec prezydenta, zaś do Sejmu ponownie chce się dostać prezydencki stryj. Do Sejmu kandyduje też brat prezydenckiego ministra Pawła Muchy. O reelekcję stara się m.in. syn europosła Ryszarda Czarneckiego, mandat chce zdobyć także pociecha europosłanki Beaty Kempy. Ponownie do wyborów stają: brat Janusza Wojciechowskiego, byłego europosła PiS, a także Łukasz Schreiber, minister w Kancelarii Premiera i syn byłego posła PiS Grzegorza Schreibera. Jak widać, zdaniem władz PiS kandydowanie w wyborach członków rodzin polityków PiS nepotyzmem nie jest.",Jarosław Kaczyński,
https://wiadomosci.onet.pl/kraj/zamieszanie-wokol-zdjecia-kaczynskiego-z-duda-poslowie-po-przepraszaja/5ewrt84,Zamieszanie wokół zdjęcia Kaczyńskiego z Dudą. Posłowie PO przepraszają,"Posłowie PO Michał Szczerba i Cezary Tomczyk na Twitterze udostępnili zdjęcie z 2018 roku, na którym widać Jarosława Kaczyńskiego stojącego przed Andrzejem Dudą. Drugi z nich napisał, że to ""Polska w 2019 roku na jednym zdjęciu"". W mediach społecznościowych politycy oskarżeni zostali o wprowadzanie w błąd. Posłowie dziś przeprosili.","W dniu święta Wojska Polskiego Cezary Tomczyk oraz Michał Szczerba udostępnili na swoich profilach na Twitterze to samo zdjęcie. Pierwszy z polityków napisał, że to ""Polska w 2019 roku na jednym zdjęciu"". Drugi napisał: ""Precedencja się nie przyjęła"". Zdjęcie, które udostępnili politycy, jest przyciętym kadrem z transmisji zeszłorocznej uroczystości odsłonięcia w Sejmie tablicy Lecha Kaczyńskiego. W mediach społecznościowych politykom PO zarzucono manipulację. ""To jest tablica brata. Precedencja jest taka, że najbliższa rodzina zawsze składa kwiaty pierwsza"" - napisał prezydencki fotograf Jakub Szymczuk. ""Pan też, podobnie jak @CTomczyk opublikowali zdjęcie z 2018 i odsłonięcia tablicy na cześć Lecha Kaczyńskiego, przed którą Jarosław Kaczyński składa kwiaty pierwszy jako przedstawiciel rodziny. Kilkanaście osób zwracało Panom uwagę - rozumiem że za mało, aby sprostować?"" - napisał z kolei publicysta Marcin Makowski. W odpowiedzi Michał Szczerba napisał: ""A to były uroczystości prywatno-rodzinne czy państwowe? Mam wrażenie, że były oficjalne i państwowe w gmachu Sejmu RP. I powinna obowiązywać precedencja"". Dziś obaj posłowie ponownie odnieśli się do sprawy fotografii. ""Opublikowane wczoraj przeze mnie zdjęcie jest z 9 kwietnia 2018 z uroczystości państwowej w Sejmie RP. Jeśli wprowadziłem Państwa w błąd, to bardzo przepraszam. Nie było to moim zamiarem. Nie jest aktualne, ale niestety symbolicznie pokazuje sposób działania #PaństwaPiS od 4 lat"" - napisał Michał Szczerba. ""Zostałem źle zrozumiany. Zdjęcie jest oczywiście z 2018 roku, a nie z 2019. Nie miałem tu złej intencji. Natomiast porządek rzeczy w naszym państwie niestety przedstawia się w tej kolejności. I na tym polega dziś problem co widać niemalże każdego dnia"" - napisał z kolei Cezary Tomczyk.",Michał Szczerba,
https://wiadomosci.onet.pl/tylko-w-onecie/nowy-sondaz-ibris-dla-onetu-komu-ufaja-polacy/klrpy84,Sondaż IBRiS dla Onetu. Kuchciński nad Schetyną w rankingu zaufania,Były marszałek Sejmu Marek Kuchciński po tzw. aferze samolotowej cieszy się większym zaufaniem Polaków niż lider Platformy Obywatelskiej Grzegorz Schetyna - wynika z sondażu IBRiS dla Onetu.,"Andrzej Duda, Mateusz Morawiecki i Jarosław Kaczyński to pierwsza trójka polityków z najwyższym zaufaniem wśród badanych. Prezydentowi ufa 48,8 proc. respondentów (o 3,9 pkt proc. więcej niż w poprzednim badaniu IBRiS) - to jego najwyższy wynik od listopada 2017 r. Przeciwnego zdania jest 37,8 proc. osób. Duda po miesięcznej przerwie ponownie wyprzedził w rankingu Morawieckiego. Urzędujący premier cieszy się zaufaniem 44,9 proc. (spadek o 0,9 pkt proc.) i nieufnością 43,1 proc. ankietowanych, jednak wraz z prezydentem są jedynymi politykami, którym Polacy bardziej ufają, niż nie ufają. Prezes Prawa i Sprawiedliwości ma zaufanie 37,6 proc. osób (wzrost o 0,9 pkt proc.), ale nieufność wzbudza już u 50,9 proc. osób. Tuż poza podium uplasował się minister sprawiedliwości Zbigniew Ziobro z wynikiem 32,7 proc. (spadek o 1,8 pkt proc.) zaufania. Lider Solidarnej Polski wyprzedził byłego premiera Donalda Tuska, któremu ufa 30,7 proc. (spadek o 4,7 pkt proc.) respondentów. Przewodniczący Rady Europejskiej notuje w tym miesiącu najsłabszy wynik od marca 2018 r., gdy jego nazwisko ponownie zaczęło być uwzględnione w rankingu IBRiS. Na szóstym miejscu znalazł się Robert Biedroń cieszący się zaufaniem 27,3 proc. (wzrost o 3,2 pkt proc.) ankietowanych. Lider Wiosny jest jednym z nielicznych polityków opozycji, który może pochwalić się wzrostem zaufania Polaków. Kolejne miejsce przypadło Jarosławowi Gowinowi. Wicepremierowi, ministrowi nauki i szkolnictwa wyższego ufa 23,8 proc. osób (wzrost o 3 pkt proc.). Duży spadek zanotował ósmy w rankingu Władysław Kosiniak-Kamysz. Prezes PSL w tym miesiącu zdobył zaufanie wśród 23,1 proc. (spadek o 8,8 pkt proc.) respondentów. Jeszcze w kwietniu 2019 r. zaufanie dla lidera ludowców wynosiło 39,1 proc. W związku z tzw. aferą samolotową w rankingu IBRiS pojawiło się nazwisko Marka Kuchcińskiego. Polityk zajął w nim dziewiąte miejsce z wynikiem 21,1 proc. zaufania i 52 proc. nieufności. Były już marszałek Sejmu osiągnął lepszy wynik od Pawła Kukiza - 19,6 proc. zaufania (spadek o 5,9 pkt proc.), Grzegorza Schetyny - 17,8 proc. (spadek o 3,1 pkt proc.), Włodzimierza Czarzastego - 15,4 proc. (spadek o 5,1 pkt proc.), Adriana Zandberga - 14 proc. (wzrost o 0,8 pkt proc.) i Janusza Korwin-Mikkego - 10,5 proc. (wzrost o 0,2 pkt proc.). Jeżeli spojrzymy na ranking pod kątem najwyższego braku zaufania do polityków to jego niechlubnym liderem jest Janusz Korwin-Mikke z wynikiem 70,2 proc. Na kolejnych miejscach podium znajduje się Grzegorz Schetyna - 66 proc. oraz Donald Tusk - 55,1 proc. nieufności. Najmniej negatywnych wskazań notuje lider partii Razem Adrian Zandberg - 29,9 proc., jednak jest osobą nierozpoznawalną dla bardzo dużej grupy 41 proc. badanych. Sondaż zrealizowano metodą telefonicznych, standaryzowanych wywiadów kwestionariuszowych wspomaganych komputerowo (CATI), na reprezentatywnej grupie 1100 respondentów w dniach 9-10 sierpnia 2019 roku. Ranking zaufania komentuje prezes IBRiS Marcin Duma: - Władysław Kosiniak-Kamysz i Paweł Kukiz tracą na zawartym porozumieniu o wspólnym starcie w wyborach parlamentarnych - mówi. - Z kolei ""zwycięzcą"" połączenia na lewicy wydaje się Robert Biedroń - dodaje. Duma zauważa też, że spadek zaufania do Donalda Tuska może być wywołany rozczarowaniem części społeczeństwa. - Są zawiedzeni tym, że nie wrócił na białym koniu uratować Polski - uważa. Przewodniczący Rady Europejskiej, pomimo licznych wystąpień w okresie kampanii przedwyborczej do europarlamentu, nie złożył żadnej deklaracji dotyczącej swojej politycznej przyszłości.","Marek Kuchciński, Grzegorz Schetyna",
https://wiadomosci.onet.pl/kraj/zbuczyn-jaroslaw-kaczynski-salutowal-w-helmie-strazackim/2fy9qwh,Jarosław Kaczyński odwiedził Zbuczyn. Zabawna sytuacja z udziałem prezesa PiS,"Prezes Prawa i Sprawiedliwości w trakcie wizyty na pikniku rodzinnym w Zbuczynie (woj. mazowieckie) dostał od organizatorów strażacki hełm. Założył go, choć nie był pewien czy nie będzie za mały, a następnie zasalutował.","Nagranie z udziałem prezesa PiS zaprezentował na Twitterze Joachim Brudziński. Kaczyński podczas swojego wystąpienia zapowiedział, że 7 września będzie można usłyszeć, jak wygląda nowy program rolny Prawa i Sprawiedliwości. Zapowiedział przy tym utrzymanie i rozszerzenie dotychczasowych programów wsparcia wsi i rolnictwa. Prezes PiS mówił, że jego ugrupowanie robi wiele także w wymiarze ekonomicznym. Przypomniał, że wprowadzono już nowe regulacje dotyczące ubezpieczeń znacznie stabilizujące sytuację rolników dotkniętych różnego rodzaju nieszczęściami. Powiedział też, że tylko w przypadku wygranej przez PiS wyborów jest możliwe i realne utrzymanie programów dla wsi i transferów socjalnych.",Jarosław Kaczyński,
https://wiadomosci.onet.pl/kraj/jaroslaw-kaczynski-w-zbuczynie-13-pazdziernika-bedzie-dniem-decyzji-w-ktora-strone/c7ynjv1,"Jarosław Kaczyński w Zbuczynie: 13 października będzie dniem decyzji, w którą stronę pójdzie Polska","Szef PiS uczestniczył w pikniku rodzinnym pod hasłem „Dobry czas dla Polski”, który zorganizowano w Zbuczynie k. Siedlec (Mazowieckie). Kaczyński podczas wystąpienia zapowiedział, że 7 września będzie można usłyszeć, jak wygląda nowy program rolny Prawa i Sprawiedliwości. Zapowiedział przy tym utrzymanie i rozszerzenie dotychczasowych programów wsparcia wsi i rolnictwa.",,,
https://wiadomosci.onet.pl/kraj/zbuczyn-jaroslaw-kaczynski-o-nowym-programie-rolnym-pis/4xscceq,Jarosław Kaczyński o nowym programie rolnym PiS,"7 września będzie można usłyszeć, jak wygląda nowy program rolny PiS - powiedział w Zbuczynie k. Siedlec (Mazowieckie) prezes PiS Jarosław Kaczyński. Zapowiedział utrzymanie i rozszerzenie dotychczasowych programów wsparcia wsi i rolnictwa.","Kaczyński zaznaczył, że w programie rolnym PiS będą takie elementy, jak czyste powietrze, mój prąd, program kanalizacyjno-wodociągowy, wapnowanie gleb, utylizacja azbestu i zbieranie folii porolniczej. - Te wszystkie działania mają dalej poprawiać sytuację na wsi - mówił. Przypomniał, że wprowadzono już nowe regulacje dotyczące ubezpieczeń znacznie stabilizujące sytuację rolników. - Mamy 500 zł od krowy i 100 zł od świni, ten program jest realizowany i będzie na niego więcej pieniędzy niż początkowo sądziliśmy - zapowiedział, zaznaczając, że dzieje się tak dzięki staraniom ministra rolnictwa Krzysztofa Ardanowskiego. - To wszystko będzie kontynuowane - zapewnił. - 7 września będziecie państwo mogli usłyszeć, jaki jest nowy program rolny PiS - zapowiedział lider ugrupowania. Prezes PiS podkreślił, że w transferach na politykę społeczną PiS przeznaczył na ten cel dodatkowo 80 mld zł. Zaznaczył, że prawie 50 proc. tych pieniędzy - w formie programów 500 plus, czy podwyżkach świadczeń emerytalnych trafiło na wieś. Wyznaczony przez prezydenta Andrzeja Dudę termin to 13 października. - Trzynastka tym razem musi być szczęśliwa (...) przypominam - szczęśliwa trzynastka - dla Polski, dla polskiej wsi, no i dla Prawa i Sprawiedliwości - mówił do uczestników pikniku rodzinnego PiS. Przypomniał, że tylko w przypadku wygranej w wyborach utrzymanie programów dla wsi i transferów socjalnych z korzyścią dla ludzi mieszkających na terenach wiejskich jest możliwe i realne. - To, o czym mówiliśmy, jest bardzo realne i będzie bardzo realne także dalej - mówił wzywając do udziału w wyborach i głosowanie na PiS. Mówił, że to dużo ważniejsze wybory niż europejskie. - Trzeba na nie pójść i trzeba głosować. Nie wiem jeszcze, na którą listę, bo jeszcze nie było głosowania, ale na listę Prawa i Sprawiedliwości - Zjednoczonej Prawicy - podkreślił. - My przecież popieramy polską wieś nie tylko dlatego, że uważamy, iż każdy Polak musi mieć realnie równe prawa, a nie tylko te zapisane w konstytucji, ale dlatego, że wiemy, iż wieś jest źródłem wartości, że polskość wyrosła ze wsi - stwierdził Kaczyński. - I dlatego wspieramy koła gospodyń wiejskich, wspieramy ochotnicze straże pożarne. Wspieramy dlatego, że to są takie autentyczne ruchy społeczne na wsi i chcemy, żeby tych ruchów było jak najwięcej, żeby były jak najsilniejsze - mówił lider PiS. - Dlatego powtarzam, że to wsparcie będzie utrzymane, ono będzie umocnione - dodał. W ocenie Kaczyńskiego wybory 13 października to dzień decyzji, w którą stronę w pójdzie Polska - czy tą zrównoważonego rozwoju, wspólnoty, równych praw Polaków, czy w tą, w którą szła przedtem - przekonywał zbuczan i uczestników pikniku. Prosił o to, żeby pamiętali o tym i w dniu wyborów wsparli PiS. - To jest niezwykle ważne - dodał.",Zbuczyn: Jarosław Kaczyński o nowym programie rolnym PiS,
https://wiadomosci.onet.pl/kraj/rz-panstwo-pis-nie-jest-przyjazne-ani-dobrze-urzadzone/fj18dyt,"""Rz"": państwo PiS nie jest przyjazne ani dobrze urządzone","""Ludzie, weźcie od nas pieniądze i się odczepcie – tak niedawno streścił pewien uczestnik internetowych debat podejście rządzącego PiS do państwa i jego obywateli (...). To paradoksalne podsumowanie rządów ugrupowania przedstawianego jako rzecznik silnej, sprawczej państwowej machiny, jeśli nie aspirant do dyktatury"" - pisze Piotr Zaremba w weekendowym wydaniu ""Rzeczpospolitej"".","Wizerunek partii rządzącej po 2015 roku to obraz silnej władzy, z którą walczą zwolennicy uwiądu państwa. PiS co prawda przeprowadza reformy - jak usprawnienie poboru podatków - ale nie ma ich zbyt wiele - pisze Piotr Zaremba. ""Rz"" podaje przykłady sektorów, w których PiS cokolwiek zmienia: służba zdrowia, edukacja, administracja, sądownictwo. We wszystkich tych obszarach zmiany następują, ale są albo fatalnie przeprowadzane, albo są niewystarczające. Przykładem jest przebudowa szkolnictwa, która budzi wiele emocji. Jej przeciwnicy postulują naprawę funkcjonowania gimnazjów, a nie ich likwidację. Zwolennicy popierają odtworzenie silnych liceów. Konsekwencją reformy pozostaje chaos w postaci np. kumulacji roczników. Kolejnym punktem wymienianym w ""Rz"" jest wymiar sprawiedliwości, a jego reforma została nazwana w tekście ""widownią rewolucji"". Część zmian zakwestionowało sądownictwo europejskie, ale, jak pisze Zaremba, ""gorliwi zwolennicy PiS wierzą, że gdy w składzie Krajowej Rady Sądownictwa zasiądą ludzie bliżsi obecnej władzy, sędziowie zaczną sprawiedliwiej sądzić"". To przekonanie wyborców partii rządzącej się nie urzeczywistniło, bo sądy nadal pozostają niesprawne.  ""Niezależnie od swoich zabiegów, aby pomagać sobie łokciami w utrzymaniu i umacnianiu swojej władzy, co bywa stosunkowo proste, PiS pozostaje partią transferów socjalnych, nie zawsze najcelniej skierowanych, ale jakoś odnoszących się do nierówności w dochodach. Oraz partią załatwienia pewnych postulatów tożsamościowych. Najczęściej reaktywnych, jak wojna z ideologią LGBT"" - podsumowuje Zaremba. Więcej przeczytasz w internetowym wydaniu ""Rzeczpospolitej"".",Prezes PiS Jarosław Kaczyński,
https://wiadomosci.onet.pl/kraj/list-w-obronie-prezydent-dulkiewicz-pomorski-marszalek-zwraca-sie-min-do-kaczynskiego/qbdhdkp,Pomorski marszałek pisze list w obronie prezydent Dulkiewicz. Zwraca się m.in. do Kaczyńskiego i hierarchów Kościoła,"Pomorski marszałek pisze o ""bezprzykładnej nagonce"" na prezydent Dulkiewicz i ""niedorzecznych zarzutach"" o pronazistowskie fascynacje władz Gdańska. W liście zwraca się do ministra sprawiedliwości, hierarchów Kościoła, kierownictwa mediów publicznych, premiera Morawieckiego, prezydenta Dudy i Jarosława Kaczyńskiego. Temu ostatniemu stawia pytanie: ""Czy rzeczywiście chce Pan Polski, w której morderstwa są narzędziem rozstrzygania sporów politycznych?""","""Wydarzenia ostatnich tygodni – siłowe zawłaszczenie przez rząd terenu Westerplatte, niedorzeczne zarzuty o pronazistowskie fascynacje władz Gdańska i jego mieszkańców, bezprzykładna nagonka na prezydent miasta Aleksandrę Dulkiewicz, wreszcie lawinowe groźby użycia wobec niej przemocy, a nawet pozbawienia życia – wszystko to nie pozwala mi dłużej milczeć. Przyszedł czas, aby powiedzieć: Dosyć! Są granice politycznej walki i właśnie zostały one przekroczone"" - zaczyna swój list pomorski marszałek Mieczysław Struk. Polityk PO przypomina m.in. niedawne ostre wypowiedzi Krzysztofa Wyszkowskiego i Andrzeja Gwiazdy pod adresem prezydent Dulkiewicz. Ten pierwszy twierdził, że włodarz Gdańska nie wie, kto jest ojcem jej córki, z kolei Gwiazda komentując pogróżki pod adresem włodarz Gdańska stwierdził w jednym z wywiadów, że ""ludzie mają prawo wziąć sprawy w swoje ręce"". Struk przekonuje, że tego typu wypowiedzi nie mieszczą się w ramach debaty publicznej. ""To eksplozja nienawiści, gotowej uderzać na oślep. Odpowiedzieć na takie słowa może tylko wymiar sprawiedliwości. Niestety, wymiar sprawiedliwości, ministrowie, odpowiednie służby wybierają wygodne milczenie"" - pisze. Autor listu podkreśla, że Pomorzanie są częścią Państwa Polskiego i lojalnymi obywatelami Polski. ""Niestety obecnie rządzący Polską nie są lojalni wobec nas. Jako Polacy i obywatele, równi wobec prawa i w równym stopniu z innymi rodakami uprawnieni do ochrony i obrony ze strony Państwa, musimy dziś żądać stanowczej i natychmiastowej reakcji ze strony przywódców politycznych i duchowych Polski, a także powołanych do tego instytucji"" - to kolejny fragment dokumentu. Pomorski marszałek domaga się od ministra spraw wewnętrznych, by zapewnił bezpieczeństwo prezydent Dulkiewicz i jej rodzinie, a także osobom, wobec których coraz częściej padają groźby. Chce też, by minister sprawiedliwości ustalił, kto dopuszcza się takich gróźb karalnych, i by sprawców postawił w stan oskarżenia. Struk zwraca się też do hierarchów Kościoła na Pomorzu, biskupów Sławoja Głódzia i Ryszarda Kasyny. Pomorski marszałek oczekuje, że zabiorą oni głos ws. ""stygmatyzacji wiernych ich diecezji"", i że ""jednoznacznie napiętnują zło i nienawiść, nawet jeśli stroją się one w pióra Orła Białego"". W liście znalazł się też fragment skierowany do kierownictwa mediów publicznych i prawicowych. ""Dosyć! Są granice kłamstwa, manipulacji, stygmatyzacji, gry politycznej. Czy nie wystarczy jednej zbrodni? Dlaczego nie szukacie wielbicieli Hitlera i faszyzmu wewnątrz własnego obozu politycznego: w ruchach nacjonalistycznych, środowiskach antysemickich i kibolskich?"". Struk oczekuje też, że głos zabiorą tutaj premier Morawiecki i prezydent Duda. Pomorski marszałek zwraca się też do Jarosława Kaczyńskiego, ""którego śp. brat Lech mieszkał przez wiele lat na Pomorzu i który dobrze wie, jaka jest prawda o naszym patriotyzmie"". Struk pisze do Kaczyńskiego: ""Panie Prezesie! Proszę zakończyć tę nagonkę. Zdobywanie w ten sposób punktów wyborczych jest hańbą dla polskiej prawicy i Pana osobiście! Czy rzeczywiście chce Pan Polski, w której morderstwa są narzędziem rozstrzygania sporów politycznych?"". Na końcu listu Struk zwraca się też do mieszkańców województwa pomorskiego. ""W obliczu bezwzględnego ataku na nas, nasze dziedzictwo i historię, nasze wartości, na naszą wspólnotę pokażmy, że jeżeli komuś wydaje się, że może nas złamać, to jest w błędzie. Pokażmy, że kolejne ataki tylko nas wzmacniają i jednoczą."" List otwarty Marszałka Województwa Pomorskiego Mieczysława Struka w obronie prezydent Gdańska Aleksandry Dulkiewicz Wydarzenia ostatnich tygodni – siłowe zawłaszczenie przez rząd terenu Westerplatte, niedorzeczne zarzuty o pronazistowskie fascynacje władz Gdańska i jego mieszkańców, bezprzykładna nagonka na prezydent miasta Aleksandrę Dulkiewicz, wreszcie lawinowe groźby użycia wobec niej przemocy, a nawet pozbawienia życia – wszystko to nie pozwala mi dłużej milczeć. Przyszedł czas, aby powiedzieć: Dosyć! Są granice politycznej walki i właśnie zostały one przekroczone. Podpisuję się zdecydowanie pod słowami profesora Cezarego Obracht-Prondzyńskiego: Gdy zestawimy codzienne życie 460 tys. gdańszczan, ich zachowania, obyczaje z tym, co w tej chwili mówi się o mieście w publicznych mediach, to widać, że funkcjonujemy w oparach absurdu. To, przeciwko czemu stanowczo protestuję, to jakoby śp. prezydent Adamowicz czy obecna prezydent Dulkiewicz czcili Wolne Miasto Gdańsk oraz pomijali np. żydowski wątek w WMG czy wątek Polonii Gdańskiej. Przecież w kategorii faktów to jest kłamstwo. Koniec z tolerowaniem kłamstw. Koniec z ciągłym udowadnianiem patriotyzmu w sposób zgodny z oczekiwaniami rządzących. To niegodne pamięci naszych ojców i dziadów, którzy od pierwszych dni września 1939 roku ginęli w gdańskiej Victoriaschule, Piaśnicy, Lesie Szpęgawskim, Mniszku, Stutthofie i setkach innych miejsc kaźni. Czcimy ich pamięć od dziesięcioleci, nie oglądając się na władze centralne. Czcimy także pamięć żołnierzy Westerplatte, a coroczne poranne apele w dniu 1 września zapoczątkował śp. Paweł Adamowicz, podejmując inicjatywę gdańskich harcerzy. I również w imię tej pamięci nie wolno nam dziś godzić się na stygmatyzację i dyskryminację Gdańska i Pomorza. Na triumf kłamstwa w służbie doraźnej polityki. Na dzielenie Polaków na lepszych i gorszych i szczucie jednych na drugich. Nie możemy się godzić na wzbudzanie bezprzykładnych zbiorowych emocji, co już raz skończyło się tragicznie, właśnie tutaj – w Gdańsku, mordem prezydenta Pawła Adamowicza. Nie może też być naszej zgody na rolę Pomorzan jako obywateli „drugiej kategorii”, z „dziadkiem w Wehrmachcie” jako brzemieniem i Jackiem Kurskim – tym razem w roli prezesa TVP – rozsądzającym, kto jest prawdziwym Polakiem i patriotą. Gorycz i zawstydzenie budzą słowa ludzi, uchodzących za moralne autorytety prawicy – Krzysztofa Wyszkowskiego i – zwłaszcza – Andrzeja Gwiazdy. Ich ostatnie publiczne wypowiedzi nie mieszczą się w ramach debaty publicznej, nie są także „wyrażaniem poglądów”. To eksplozja nienawiści, gotowej uderzać na oślep. Odpowiedzieć na takie słowa może tylko wymiar sprawiedliwości. Niestety – wymiar sprawiedliwości, ministrowie, odpowiednie służby – wybierają wygodne milczenie. My – Pomorzanie - jesteśmy częścią Państwa Polskiego i lojalnymi obywatelami Polski. Niestety obecnie rządzący Polską nie są lojalni wobec nas. Jako Polacy i obywatele, równi wobec prawa i w równym stopniu z innymi rodakami uprawnieni do ochrony i obrony ze strony Państwa, musimy dziś żądać stanowczej i natychmiastowej reakcji ze strony przywódców politycznych i duchowych Polski, a także powołanych do tego instytucji. Jako marszałek województwa pomorskiego oczekuję od minister spraw wewnętrznych zapewnienia bezpieczeństwa nie tylko prezydent Aleksandrze Dulkiewicz i Jej rodzinie, ale wszystkim osobom, wobec których coraz częściej padają realne groźby. Ministra sprawiedliwości-prokuratora generalnego i ministra ds. służb specjalnych wzywam do ustalenia autorów gróźb karalnych, ustalenia osób nawołujących do przemocy i zabójstw i postawienia ich w stan oskarżenia. Od hierarchów kościoła katolickiego na Pomorzu – biskupów Sławoja Leszka Głódzia i Ryszarda Kasyny oczekuję zabrania głosu w sprawie stygmatyzacji wiernych ich diecezji. Oczekuję, iż staną oni po stronie prawdy; oczekuję, iż jednoznacznie napiętnują zło i nienawiść, nawet jeśli stroją się one w pióra Orła Białego. Oczekuję, iż wypowiedzą się stanowczo i jednoznacznie. Zwracam się do kierownictwa mediów publicznych i prawicowych: Dosyć! Są granice kłamstwa, manipulacji, stygmatyzacji, gry politycznej. Czy nie wystarczy jednej zbrodni? Dlaczego nie szukacie wielbicieli Hitlera i faszyzmu wewnątrz własnego obozu politycznego: w ruchach nacjonalistycznych, środowiskach antysemickich i kibolskich? Apeluję do historyków i politologów uniwersyteckich, ale także tych pracujących w Instytucie Pamięci Narodowej: dajcie świadectwo prawdzie. Brońcie Gdańska i Pomorza przed absurdalnymi i jawnie kłamliwymi zarzutami. Oczekuję, iż głos zabierze premier Mateusz Morawiecki, który odpowiada za całe państwo i bezpieczeństwo wszystkich obywateli, bez względu na to, gdzie mieszkają i na kogo głosują. Liczę, iż głos zabierze prezydent Andrzej Duda, któremu przypominam, że jest prezydentem wszystkich Polaków. Ma obowiązek, by to pokazać, demonstracyjnie piętnując nagonkę ubliżającą pamięci Pawła Adamowicza (w którego pogrzebie uczestniczył) i zagrażającą życiu Aleksandry Dulkiewicz i Jej rodziny. Wreszcie domagam się, by stanowczo zabrzmiał głos faktycznego szefa obozu rządzącego – Jarosława Kaczyńskiego, którego śp. brat Lech mieszkał przez wiele lat na Pomorzu i który dobrze wie, jaka jest prawda o naszym patriotyzmie. Panie Prezesie! Proszę zakończyć tę nagonkę. Zdobywanie w ten sposób punktów wyborczych jest hańbą dla polskiej prawicy i Pana osobiście! Czy rzeczywiście chce Pan Polski, w której morderstwa są narzędziem rozstrzygania sporów politycznych? Pomorzanie, mieszkańcy województwa pomorskiego! Zwracam się również do Was. Jesteśmy obywatelami świadomymi swoich praw i gotowymi walczyć o nie do końca. Jesteśmy dumni ze swojej historii. Przetrwaliśmy 148 lat pod zaborami zachowując własne wartości, przetrwaliśmy zdziesiątkowani okupację nazistowskich Niemiec. Wielu z nas znalazło swój dom na Pomorzu. Pochodzimy z różnych zakątków Polski, Europy i świata. Dziś ten dom - nasza mała ojczyzna jest obiektem wściekłej nagonki. W obliczu bezwzględnego ataku na nas, nasze dziedzictwo i historię, nasze wartości, na naszą wspólnotę pokażmy, że jeżeli komuś wydaje się, że może nas złamać, to jest w błędzie. Pokażmy, że kolejne ataki tylko nas wzmacniają i jednoczą. Mieczysław Struk Marszałek Województwa Pomorskiego",Mieczysław Struk,
https://wiadomosci.onet.pl/kraj/gen-tomasz-drewniak-o-lotach-kuchcinskiego-lamano-instrukcje-head/ltwvdjd,Gen. Drewniak: to nie jest radio taxi,"- Obecną sytuacją jestem zdumiony, żeby nie powiedzieć zażenowany. (...) Takiej sytuacji, jaką opisują media w przypadku marszałka Kuchcińskiego, z czasów mojej służby nie pamiętam - mówi w rozmowie z ""Gazetą Wyborczą"" gen. Tomasz Drewniak, były inspektor Sił Powietrznych, który tworzył nową instrukcję HEAD.","- Tworząc różnorodne regulaminy, w tym instrukcję HEAD, zakładamy, że ludzie na najwyższych stanowiskach w państwie zachowują się racjonalnie i odpowiedzialnie. Że kierują się wewnętrzną etyką i troską o kraj - mówi w rozmowie z ""GW"" gen. Drewniak. Nie kryje oburzenia doniesieniami o tym, że dowódca mógł kogoś dopisywać do listy pasażerów w ostatniej chwili. - Zasada, ze ""dowódca decyduje"" skończyła się po Smoleńsku - zaznacza, wyjaśniając, że niezbędna jest teraz forma pisemnej zgody. - Jeśli to wyglądało tak, jak opisywał marszałek, to byłoby to naruszenie regulaminu - twierdzi. Zaznacza, że - dopóki był w Dowództwie Generalnym Sił Zbrojnych, do 2016 r. - dbał o to, by osoby korzystające z samolotów rządowych przechodziły specjalne szkolenia. Dotyczyły one zasad zapisanych w instrukcjach, ale też opis tego, jak potężny mechanizm jest uruchamiany, by taki samolot wzbił się w powietrze, jakie są koszty i jaki wysiłek ludzi się z tym wiąże. Pytany, czy takie szkolenia są wciąż przeprowadzane, odpowiada: nie wiem. Drewniak tłumaczy, że w każdym roku dany samolot może spędzić w powietrzu określoną liczbę godzin, które podzielone są na godziny operacyjne i szkoleniowe. - Jeśli samolot leciał tylko z żoną marszałka, to pula lotów operacyjnych na ten czas została wykorzystana - mówi. Dodaje, że ""lot z jednym pasażerem to mało sensowna forma wykorzystania samolotu Gulfstrem, kupionego za 220 mln zł z pieniędzy podatników"". - Będzie tak jak w specpułku z czasów przed Smoleńskiem, gdy pilot leciał z prezydentem i udawał, że się szkoli - kwituje rozmówca ""GW"". Gen. Drewniak przypomina też o tym, którzy często ""tyrają po nocach"", żeby przygotować samolot dla VIP-ów. Mówi też o załodze. - Przecież za sterami siedzi elita pilotów, i to bojowych, którzy latali do Iraku i Afganistanu. (...) Widzą, jak ich ciężka praca jest wykorzystywana przez polityków - zaznacza. Marek Kuchciński poinformował na wczorajszej konferencji prasowej, że dziś złoży rezygnację ze swojej funkcji. Ruch marszałka Sejmu ma związek z ujawnieniem przez Radio ZET, że latał rządowymi samolotami wraz z rodziną. - Utraciłem zaufanie opinii publicznej i dlatego podjąłem taką decyzję - zaznaczył Kuchciński. - Decyzja pana marszałka jest dowodem postawy związanej z naszym hasłem: słuchać Polaków i służyć Polsce - powiedział z kolei prezes PiS Jarosław Kaczyński Według informacji Onetu, Kuchciński mimo nowych doniesień o lotach nie zamierzał podawać się do dymisji.",Generał Tomasz Drewniak,
https://wiadomosci.onet.pl/kraj/loty-marszalka-kuchcinskiego-marek-kuchcinski-startuje-do-sejmu/rqbjn1g,Marszałek Kuchciński będzie startował do Sejmu,"To najbardziej demokratyczna metoda oceny jego osoby - poinformował PAP prezes PiS Jarosław Kaczyński. Jak informuje PAP, marszałek Kuchciński będzie startował do Sejmu. Ma być ""jedynką"" na listach PiS w Krośnie.","Dziś marszałek Sejmu Marek Kuchciński poinformował podczas konferencji prasowej, że złoży w piątek rezygnację z pełnionej funkcji w związku z informacjami o jego lotach służbowych. Prezes PiS Jarosław Kaczyński pytany, czy w związku z rezygnacją Kuchcińskiego ze stanowiska marszałka Sejmu będzie on nadal kandydatem Zjednoczonej Prawicy w wyborach do Sejmu, odpowiedział: ""oczywiście, że tak"". - Podda się weryfikacji wyborców i będzie to najbardziej demokratyczna metoda oceny jego osoby - oznajmił prezes PiS. Pod koniec lipca Radio Zet podało, że marszałek Sejmu latał rządowymi samolotami wraz z rodziną. Po tych informacjach dyrektor CIS poinformował, że Kuchciński wpłacił 5 tys. zł na Klinikę Budzik działającą przy Centrum Zdrowia Dziecka i 10 tys. zł na Caritas Polska za 23 loty samolotem rządowym, w których towarzyszyli mu członkowie rodziny. W poniedziałek Kuchciński, przepraszając za loty z rodziną flotą rządową, poinformował, że zdarzyła się raz sytuacja, kiedy rządowym samolotem podróżowała tylko jego żona. Kuchciński przekonywał, że w związku z przelotami, kiedy na pokładzie samolotu towarzyszyli mu bliscy, nie doszło do złamania prawa. Zadeklarował też wpłatę 28 tys. zł na modernizację sił zbrojnych za lot żony. Z kolei w poniedziałek wieczorem na stronach Sejmu opublikowano ""wykaz krajowych podróży służbowych drogą powietrzną Marszałka Sejmu w czasie VIII kadencji"". Wykaz CIS zawiera 85 pozycji opisujących podróże krajowe marszałka Sejmu Marka Kuchcińskiego między 17 marca 2016 r. a 22 lipca 2019 r. Jak wynika z wykazu 70 z nich odbywało się na trasie między Warszawą i Rzeszowem (w tym często z drogą powrotną). W wykazie opublikowanym przez CIS znalazły się też informacje dotyczące liczby podróży krajowych, liczby pasażerów na pokładzie (bez uwzględnienia nazwisk czy funkcji) oraz cel wizyty. Kwestia lotów Kuchcińskiego była krytykowana przez polityków PO, którzy chcą, by marszałek Sejmu przedstawił szczegóły lotów rządowym samolotem, kiedy na pokładzie byli jego bliscy: ile było takich lotów i kto brał w nich udział. Posłowie PO w związku z informacjami o lotach Kuchcińskiego złożyli wniosek o odwołanie go z funkcji marszałka Sejmu, nad którym Sejm miał debatować w piątek. Ponadto politycy PO-KO powołując się na doniesienia medialne zarzucili Kuchcińskiemu, że w sposób nieuprawniony podróżowali z nim podczas służbowych lotów m.in. poseł PiS Stanisław Piotrowicz i jego żona Maria, Zdzisław Krasnodębski, Anna Krasnodębska, Bogdan Rzońca, Krystyna Wróblewska ""i wielu innych w tym asystenci marszałka Kuchcińskiego"". W środę Prokuratora Okręgowa w Warszawie poinformowała, że trwa postępowanie sprawdzające ws. ewentualnych nieprawidłowości w związku z lotami marszałka Marka Kuchcińskiego. ",,
https://wiadomosci.onet.pl/kraj/prezes-pis-zapowiada-ustawe-ktora-ureguluje-loty-czy-regulacje-rzeczywiscie-nie/0nfmlvv,"Prezes PiS zapowiada ustawę, która ureguluje loty. Czy regulacje rzeczywiście nie istniały?","Przepisy nie pozwalają marszałkowi, by zabierał dodatkowych pasażerów po znajomości na pokład służbowego samolotu. Mimo tego, podczas dzisiejszej konferencji z Markiem Kuchcińskim, prezes PiS stwierdził, że czas na wprowadzenie procedur. - Uregulujemy tę sprawę, bo do tej pory regulacji, odnoszącej się do tego, kto, w jakich okolicznościach może latać, po prostu nie było - stwierdził na konferencji prezes PiS. Czy miał rację?","- Jeżeli chodzi o latanie samolotem, cóż, premier ma takie prawo. To jest prawo premiera, każdy ma prawo być w swoim domu, nie można przyjąć, że każdy, kto jest premierem musi mieszkać w Warszawie. Ja bym z tego sprawy nie robił - mówił na wspominanej konferencji Kaczyński, podkreślając, że podtrzymuje swoje stanowisko z roku 2011. - Pan marszałek nie złamał prawa, pan marszałek nie złamał też istniejących w tej dziedzinie obyczajów. To chcę bardzo mocno podkreślić - podkreślał prezes PiS. - W krótkim czasie zostanie złożony projekt ustawy, który ureguluje w sposób ""rygorystyczny"", kto i w jakich okolicznościach może latać samolotami rządowymi - zapowiedział następnie Kaczyński. Jak mówił, potrzebne jest skoordynowanie działalności kancelarii: premiera, prezydenta, Sejmu i Senatu. - Uregulujemy tę sprawę, bo do tej pory regulacji, odnoszącej się do tego, kto, w jakich okolicznościach może latać, po prostu nie było. Było kilka osób w państwie, które miały prawo korzystać z samolotów i w gruncie rzeczy na tym to się kończyło - powiedział prezes PiS. POLECAMY: Marek Kuchciński przeprasza za loty i wpłaca kolejną kwotę. Fala komentarzy - Potrzebna jest ustawa z tego względu, że trzeba skoordynować działalność kilku kancelarii, które są oddzielne: Kancelarii Prezesa Rady Ministrów, Kancelarii Prezydenta, Kancelarii Sejmu i Kancelarii Senatu - która to ureguluje i to w sposób rygorystyczny tak, jak tego oczekuje opinia publiczna - wskazał. - Skoro opinia publiczna domaga się rygorów, to rygory rzeczywiście będą - oświadczył Kaczyński. Jak wynika z dokumentacji lotów marszałka Kuchcińskiego - pisała dziennikarka Onetu Edyta Żemła - od marca 2018 r. do maja 2019 r., 49 z 98 lotów było zamawianych z dnia na dzień, a korekty często robiono z godziny na godzinę, nawet już w dniu wylotu. Zmian w programie lotów było ponad 20. Ten pośpiech rodzi jednak za każdym razem poważne konsekwencje dla przygotowującego loty HEAD wojska. Instrukcja HEAD nakazuje bowiem m.in., by samoloty, którymi podróżuje jedna z czterech najważniejszych osób w państwie, były drobiazgowo sprawdzane. Do lotów dopuszczane są tylko statki powietrzne stuprocentowo sprawne, z pełną i doświadczoną załogą. Dowódca lotu musi mieć na swoim koncie co najmniej 250 wylatanych godzin, a jego zastępca 150 godzin. Ten czas muszą spędzić dokładnie na tym typie maszyny, którymi będą wozić VIP-ów. Czytaj więcej w tekście Edyty Żemły o procedurach i lotach Kuchcińskiego Oprócz maszyny głównej podczas lotu HEAD w gotowości czeka też druga – tak samo sprawdzona i z równie doświadczoną załogą. Jest to tzw. zapasowy statek powietrzny, przygotowany na wypadek, gdyby ten, którym podróżuje VIP, uległ np. awarii.  Gen. Drewniak: – Instrukcja bardzo dokładnie opisuje, kto jest uprawniony do lotu z VIP-em i jak ma być przygotowany statek powietrzny oraz zapasowy. Natomiast jeżeli wszystko dzieje się w pośpiechu, to kiedy ci ludzie mają sprawdzić i oblatać samoloty, kiedy mają się przygotować do lotu? Jedziemy dokładnie w kierunku drugiego Smoleńska...  Okazuje się, że tylko w 30 zamówieniach na lot marszałka o statusie HEAD do dokumentacji został wpisany zapasowy statek powietrzny, choć powinno tak być – zgodnie z instrukcją – za każdym razem. Większość dokumentów nie ma tej adnotacji. Ponadto, jak pisała Edyta Żemła, w ujawnionych dokumentach o lotach marszałka najczęściej pojawia się jedynie liczba współpodróżnych, w dodatku nie zawsze precyzyjna. Czasem w rubryce „Liczba osób” pojawia się ""2/3"". – Nie wiem, co to znaczy. Że dwie osoby polecą, a trzecia się jeszcze nie zdecydowała? To jest niepoważne – mówi były lotnik. Najbardziej bulwersuje go jednak to, że w 23 przypadkach na prawie 100 lotów, do zamówienia nie dodano imiennej listy pasażerów. – Pewnie te osoby były zgłaszane w ostatniej chwili na telefon lub e-mailem. Nie wyobrażam sobie, jak inaczej wpuszczono by je na teren wojskowego lotniska i na pokład samolotów – mówi lotnik.  To zaniechanie utrudniało pracę nie tylko wojsku, lecz również służbom ochrony, które przeforsowały zapis o dostarczeniu pełnej listy pasażerów 48 godzin przed lotem o statusie HEAD. Chodziło o to, by służby mogły dokładnie sprawdzić osoby, z którymi podróżują najważniejsze osoby w państwie. Obecnie zasady organizacji lotów dla takich osób jak marszałek, określone są ponadto w ""Instrukcji organizacji lotów"" z 2018 r. Kto według instrukcji ma prawo korzystać z lotów? Prezydent, marszałek Sejmu oraz marszałek Senatu i premier RP, członkowie delegacji oficjalnych, które towarzyszą najważniejszym osobom w kraju oraz osoby na odpowiednikach ich stanowisk z państw obcych. Ponadto inne osoby, które zajmują kierownicze stanowiska w państwie i inne osoby, jeśli jest potrzeba pomocy humanitarnej. Źródło: Onet, PAP",Marek Kuchciński,
https://wiadomosci.onet.pl/kraj/marszalek-kuchcinski-rezygnuje-ryszard-terlecki-komentuje/43m6861,Ryszard Terlecki: marszałek Kuchciński nie złamał prawa,"Jutro jest posiedzenie Sejmu i Izba wybierze jego następcę. Klub PiS zgłosi swojego kandydata. Inne kluby też będą miały taką możliwość, taki jest regulamin [...] Marszałek Kuchciński nie złamał prawa - powiedział na konferencji prasowej wicemarszałek Sejmu Ryszard Terlecki.","Terlecki był pytany przez dziennikarzy w Sejmie, dlaczego PiS i on sam tak długo ""bagatelizowali"" sprawę lotów Kuchcińskiego. - Słowo ""bagatelizować"" jest tutaj niewskazane, niewłaściwe. Marszałek nie złamał prawa. To są zarzuty, czy pretensje wobec niego, przypominają też wydarzenia wcześniejsze i postawę prominentnych przedstawicieli poprzedniego obozu władzy. Więc ja osobiście nie mam sobie nic do zarzucenia - odpowiedział wicemarszałek Sejmu. - Uważałem i nadal uważam, że skoro prawo nie zostało złamane, to ta decyzja marszałka jest jego osobistą decyzją, wynikającą z poważnego traktowania opinii publicznej - dodał. - Mam pytanie do dziennikarzy: którekolwiek z tych działań zostały zrealizowane przez naszych poprzedników? Słuchamy tego, co mówią Polacy i szanujemy to - dodała rzeczniczka Prawa i Sprawiedliwości Anita Czerwińska. - Prawo nie zostało złamane. Skoro poważna część opinii publicznej ma inne zdanie, decyzja pana marszałka jest dowodem postawy związanej z naszym hasłem: słuchać Polaków i służyć Polsce - powiedział z kolei prezes PiS Jarosław Kaczyński. - Przede wszystkim trzeba słuchać opinii publicznej. Reguły muszą być jednak takie same dla wszystkich - zaznaczył prezes PiS i przypomniał liczne loty do Gdańska i egzotycznych krajów, które odbywał Donald Tusk, również z żoną. - Uregulujemy tę sprawę. Do tej pory regulacji, kto i w jakich okolicznościach może latać, nie było - dodał Kaczyński. - Zrobimy to w sposób rygorystyczny, tak jak oczekuje tego opinia publiczna. Jeśli opinia publiczna domaga się rygorów, to one będą - zakończył swoje wystąpienie Kaczyński. - Apelujemy o podstawową, elementarną uczciwość i sprawiedliwość w traktowaniu wysokich urzędników państwowych. Apelowalibyśmy do dziennikarzy o poświęcenie takiej samej uwagi lotom polityków poprzedniej ekipy - powiedział z kolei zastępca rzecznika PiS Radosław Fogiel. Zapowiedział, że służby prasowe rozdadzą wykaz lotów prezesa rady ministrów w dwóch kadencjach - w latach 2007-2015 (za czasów, gdy rządziła koalicja PO-PSL).- To jest długi dokument - powiedział. - Przypomnę jeszcze, że zdarzały się takie sytuacje, kiedy w kampanii wyborczej pani premier Ewa Kopacz na pokładzie pociągu dokonywała inspekcji kotleta, a za nią pusty leciał rządowy samolot. Dlatego jeszcze raz apelujemy o przykładanie takiej samej miary do wszystkich - mówił Fogiel.  Według informacji Onetu, Kuchciński mimo nowych doniesień o lotach nie zamierzał podawać się do dymisji. Zdecydować miało to, że Kaczyński uznał, iż w bezpośredniej rozmowie kilka dni temu Kuchciński okłamał go co do liczby lotów, w tym lotów z rodziną. Ujawnienie przez posłów PO i media tych wojskowych dokumentów - pokazujących ok. 100 lotów w kilkanaście miesięcy - wywołało w partii zdumienie - dowiedział się Onet. Podczas wczorajszego spotkania ścisłych władz PiS, Kuchciński nie był obecny, chociaż jest ich członkiem. Wtedy zapadła decyzja, że władze PiS wymuszą na nim dymisję. Pozwolono mu ją honorowo ogłosić, bo od niemal 30 lat jest wiernym politycznym druhem Jarosława Kaczyńskiego – pisze o kulisach dymisji marszałka Andrzej Stankiewicz. Całość przeczytasz tutaj.",,
https://wiadomosci.onet.pl/kraj/marszalek-sejmu-marek-kuchcinski-podal-sie-do-dymisji/2z5d1lc,"Marszałek Sejmu Marek Kuchciński ogłosił, że podaje się do dymisji","Marszałek Sejmu Marek Kuchciński poinformował, że jutro złoży rezygnację ze swojej funkcji. O decyzji marszałek mówił w czasie wspólnej konferencji prasowej z prezesem PiS Jarosławem Kaczyńskim. Ruch Kuchcińskiego ma związek z ujawnieniem przez Radio ZET, że marszałek latał rządowymi samolotami wraz z rodziną.","Marszałek podkreślił, że jego loty nie łamały prawa i wynikały z przyjętego modelu sprawowania funkcji. - Utraciłem zaufanie opinii publicznej i dlatego podjąłem taką decyzję - dodał Kuchciński. - Prawo nie zostało złamane. Skoro poważna część opinii publicznej ma inne zdanie, decyzja pana marszałka jest dowodem postawy związanej z naszym hasłem: słuchać Polaków i służyć Polsce - powiedział z kolei prezes PiS Jarosław Kaczyński. - Przede wszystkim trzeba słuchać opinii publicznej. Reguły muszą być jednak takie same dla wszystkich - zaznaczył prezes PiS i przypomniał liczne loty do Gdańska i egzotycznych krajów, które odbywał Donald Tusk, również z żoną. - Uregulujemy tę sprawę. Do tej pory regulacji, kto i w jakich okolicznościach może latać, nie było - dodał Kaczyński. - Zrobimy to w sposób rygorystyczny, tak jak oczekuje tego opinia publiczna. Jeśli opinia publiczna domaga się rygorów, to one będą - zakończył swoje wystąpienie Kaczyński. - Apelujemy o podstawową, elementarną uczciwość i sprawiedliwość w traktowaniu wysokich urzędników państwowych. Apelowalibyśmy do dziennikarzy o poświęcenie takiej samej uwagi lotom polityków poprzedniej ekipy - powiedział z kolei zastępca rzecznika PiS Radosław Fogiel. Zapowiedział, że służby prasowe rozdadzą wykaz lotów prezesa rady ministrów w dwóch kadencjach - w latach 2007-2015 (za czasów, gdy rządziła koalicja PO-PSL).- To jest długi dokument - powiedział. - Przypomnę jeszcze, że zdarzały się takie sytuacje, kiedy w kampanii wyborczej pani premier Ewa Kopacz na pokładzie pociągu dokonywała inspekcji kotleta, a za nią pusty leciał rządowy samolot. Dlatego jeszcze raz apelujemy o przykładanie takiej samej miary do wszystkich - mówił Fogiel.  Według informacji Onetu, Kuchciński mimo nowych doniesień o lotach nie zamierzał podawać się do dymisji. Zdecydować miało to, że Kaczyński uznał, iż w bezpośredniej rozmowie kilka dni temu Kuchciński okłamał go co do liczby lotów, w tym lotów z rodziną. Ujawnienie przez posłów PO i media tych wojskowych dokumentów - pokazujących ok. 100 lotów w kilkanaście miesięcy - wywołało w partii zdumienie - dowiedział się Onet. Podczas wczorajszego spotkania ścisłych władz PiS, Kuchciński nie był obecny, chociaż jest ich członkiem. Wtedy zapadła decyzja, że władze PiS wymuszą na nim dymisję. Pozwolono mu ją honorowo ogłosić, bo od niemal 30 lat jest wiernym politycznym druhem Jarosława Kaczyńskiego – pisze o kulisach dymisji marszałka Andrzej Stankiewicz. Całość przeczytasz tutaj.",,
https://wiadomosci.onet.pl/kraj/marek-kuchcinski-poda-sie-do-dymisji-brejza-oczywiscie-wina-tuska/221hp6c,Marek Kuchciński poda się do dymisji. Krzysztof Brejza: to absolutnie nie rozwiązuje problemu,"Marek Kuchciński ogłosił swoją rezygnację z funkcji marszałka Sejmu a prezes PiS Jarosław Kaczyński zwrócił uwagę na sprawę licznych lotów premiera Donalda Tuska. - Nie przypominam sobie, żeby Tusk organizował jakieś obloty nad Kaszubami, zabierał ze sobą siostrę, leciał do siostrzenicy na wesele, albo żeby ktoś mu wiózł krawat. Przecież to jest ze strony PiS kuriozalny sposób odwrócenia uwagi od istoty problemu - mówi w rozmowie z Onetem poseł Krzysztof Brejza (PO).","Marszałek podkreślił, że jego loty nie łamały prawa i wynikały z przyjętego modelu sprawowania funkcji. - Utraciłem zaufanie opinii publicznej i dlatego podjąłem taką decyzję - dodał Kuchciński. - Prawo nie zostało złamane. Skoro poważna część opinii publicznej ma inne zdanie, decyzja pana marszałka jest dowodem postawy związanej z naszym hasłem: słuchać Polaków i służyć Polsce - powiedział z kolei Jarosław Kaczyński. Prezes PiS przypomniał liczne loty do Gdańska i egzotycznych krajów, które odbywał w czasie swojego premierostwa Donald Tusk. - Apelowalibyśmy do dziennikarzy o poświęcenie takiej samej uwagi lotom polityków poprzedniej ekipy - dodał zastępca rzecznika PiS Radosław Fogiel. - To Jarosław Kaczyński powinien podać się do dymisji. To on w 2016 r. latał policyjnym helikopterem. PiS stworzyło sobie wielkie, podniebne, luksusowe taxi. Latają czym mogą. Gdyby mieli dywany latające, lataliby na dywanach - mówi w rozmowie z Onetem poseł Krzysztof Brejza. Polityk uważa, że Jarosław Kaczyński w czasie konferencji był bardzo zdenerwowany. - Wymowna jest jego ucieczka przed pytaniami dziennikarzy - dodaje. Jak poseł komentuje sprawę odniesienia się przez prezesa PiS do lotów Donalda Tuska? - Oczywiście, wina Tuska. To jest standard tej oligarchii. Przypominam sobie jak nasz rząd podjeżdżał do Sejmu skodami. Teraz mamy cały wybieg luksusowych, niemieckich limuzyn - przekonuje. - Nie przypominam sobie, żeby Donald Tusk organizował jakieś obloty nad Kaszubami, zabierał ze sobą siostrę, leciał do siostrzenicy na wesele, albo żeby ktoś mu wiózł krawat. Przecież to jest ze strony PiS kuriozalny sposób odwrócenia uwagi od istoty problemu. Mamy do czynienia z czterema czy pięcioma kłamstwami tej ekipy i to urzędników, którzy poświadczają nieprawdę w dokumentach dla dziennikarzy. Kłamstwo goni kłamstwo - mówi Brejza. Przyznaje też, że dymisja Marka Kuchcińskiego ""absolutnie nie rozwiązuje problemu"". Podkreśla, że w przypadku lotów marszałka Sejmu doszło do łamania instrukcji HEAD. - Do dymisji powinien podać się też minister Błaszczak, minister Witek, konsekwencje powinni ponieść też ich poprzednicy - przekonuje poseł PO. - Szefowie MON, MSWiA, SOP nie wiedzieli co się dzieje? Tylko jeden Kuchciński, gdy cała dywizja działaczy latała z przyzwoleniem wszystkich ministrów? - pyta retorycznie.",Krzysztof Brejza,
https://wiadomosci.onet.pl/tylko-w-onecie/kulisy-dymisji-marka-kuchcinskiego-kaczynski-poczul-sie-oszukany/1773vzn,Kulisy dymisji Marka Kuchcińskiego. Kaczyński poczuł się oszukany,"Według informacji Onetu, Kuchciński mimo nowych doniesień o lotach nie zamierzał podawać się do dymisji. Zdecydować miało to, że Kaczyński uznał, iż w bezpośredniej rozmowie kilka dni temu Kuchciński okłamał go co do liczby lotów, w tym lotów z rodziną. Dzisiaj Marek Kuchciński ogłosił, że jutro poda się do dymisji z funkcji marszałka Sejmu.","Podczas wczorajszego spotkania ścisłych władz PiS, Kuchciński nie był obecny, chociaż jest ich członkiem. Wtedy zapadła decyzja, że władze PiS wymuszą na nim dymisję. Pozwolono mu ją honorowo ogłosić, bo od niemal 30 lat jest wiernym politycznym druhem Jarosława Kaczyńskiego. Partia od początku nie doceniała wagi tej sprawy. Początkowo - weryfikując loty Kuchcińskiego - opierano się na informacjach z Kancelarii Premiera, dlatego władze PiS doszły do wniosku, że lotów nie jest zbyt dużo. Szkopuł w tym, że Kuchciński omijał szefa KPRM Michała Dworczyka, zamawiając loty bezpośrednio w wojskowym lotnictwie. Ujawnienie przez posłów PO i media tych wojskowych dokumentów - pokazujących ok. 100 lotów w kilkanaście miesięcy - wywołało w partii zdumienie. Sposób korzystania ze służbowych samolotów przez marszałka Marka Kuchcińskiego wywołał oburzenie. Finalnie Kancelaria Sejmu zgodziła się opublikować dane dotyczące przelotów Kuchcińskiego. Chociaż w wyliczeniach pojawiają się błędy i nieścisłości, pokazują one jasno, że marszałek Sejmu odbył więcej podniebnych podróży, niż szacowały nawet media. Z wyliczeń Onetu dokonanych na podstawie dokumentacji lotów, którą dysponujemy, wynika, że te loty kosztowały budżet państwa, czyli wszystkich podatników, ponad 4 mln zł. W dodatku, podczas lotów rządowych samolotów lecących na Podkarpacie Marek Kuchciński zabierał na pokład polityków PiS wraz z rodzinami - wynika z dokumentów, do których dotarł ""Fakt"". W rozmowie z Onetem Stanisław Piotrowicz zapewnił, że jego lot miał związek z jak najszybszym przetransportowaniem leku dla jego żony. Poseł ocenił, że był to ""stan wyższej konieczności"". Do rządowego samolotu Marek Kuchciński - według informacji ""Faktu"" - zabierał również np. posła Bogdana Rzońcę i posłankę Krystynę Wróblewską. Służba Ochrony Państwa nadawała tym lotom najwyższy status: HEAD. - Mam świadomość, że liczba lotów była duża, ale wynikała z modelu pracy, jaki przyjąłem - tak informacje o swoich lotach tłumaczył sam Marek Kuchciński. Poinformował, że dokonał kolejnej wpłaty, tym razem 28 tys. zł na fundusz modernizacji Sił Zbrojnych. Przeprosił też wszystkich, ""którzy poczuli się urażeni"".",Marek Kuchciński,
https://wiadomosci.onet.pl/kraj/oswiadczenie-jaroslawa-kaczynskiego-dymisja-kuchcinskiego-na-zywo/f0g7tn7,Oświadczenie Jarosława Kaczyńskiego. Dymisja Kuchcińskiego [NA ŻYWO],"Marszałek Sejmu Marek Kuchciński podczas konferencji prasowej ogłosił właśnie, że podaje się do dymisji. - Uznałem, że nie będę mógł dłużej pełnić tej funkcji - powiedział. Dymisja ma związek ze skandalem związanym z używaniem państwowych samolotów. Według informacji Onetu, Kuchciński mimo nowych doniesień o lotach nie zamierzał podawać się do dymisji. Zdecydować miało to, że Kaczyński uznał, iż w bezpośredniej rozmowie kilka dni temu Kuchciński okłamał go co do liczby lotów, w tym lotów z rodziną.",,Jarosław Kaczyński i Marek Kuchciński,
https://wiadomosci.onet.pl/kraj/jan-dziedziczak-o-lotach-kuchcinskiego-i-stanowisku-pis/9t3jc1v,"Dziedziczak: jesteśmy zdeterminowani, by ujawnić wszystkie fakty o lotach","- Badamy te sprawę i tutaj nie ma żadnej taryfy ulgowej. Jesteśmy zdeterminowani, żeby opinia publiczna poznała wszystkie fakty, również te niewygodne, jeżeliby się pojawiły - zapewnił poseł PiS Jan Dziedziczak, pytany w Polsat News o sprawę wykorzystywania przez marszałka Sejmu Marka Kuchcińskiego samolotów specjalnych do podróży z rodziną.","Dziedziczak zaznaczył, że ""kierownictwo partii bardzo stanowczo zażądało nie kluczenia, tylko prawdziwych informacji"". - Druga rzecz to jest to, na czym panu prezesowi zawsze zależy - odejście od arogancji władzy – powiedział Dziedziczak. Przypomniał też, że Kaczyński w 2011 r. odnosząc się do lotów premiera Donalda Tuska powiedział, że szef rządu musi mieć możliwość lotów. Podkreślił, że Kaczyński mówił to o swoim rywalu politycznym. - Nie ma w naszym ugrupowaniu zacięcia opozycji totalnej – dodał. Dziedziczak kilkakrotnie odsyłał do zapowiedzianego na godz. 12.30 oświadczenia prezesa PiS Jarosława Kaczyńskiego, o którym poinformowano po wczorajszym posiedzeniu kierownictwa partii. Jak powiedział Dziedziczak, ""bardzo długie prace kierownictwa partii"" były związane z wyborami, a temat lotów marszałka ""również oczywiście się pojawił"". Spotkanie zakończyło się wczoraj późnym wieczorem. Uczestniczyli w nim prezes PiS Jarosław Kaczyński, premier Mateusz Morawiecki, szef MON Mariusz Błaszczak i marszałek Senatu Stanisław Karczewski. Pod koniec lipca Radio Zet poinformowało, że Kuchciński latał rządowymi samolotami z rodziną. Po tych informacjach dyrektor CIS przekazał, że Kuchciński wpłacił 15 tys. zł na cele dobroczynne za 23 loty samolotem rządowym, w których towarzyszyli mu członkowie rodziny. W poniedziałek Kuchciński przyznał, że raz rządowym samolotem podróżowała tylko jego żona. Przekonywał, że w związku z przelotami, kiedy na pokładzie samolotu towarzyszyli mu bliscy, nie doszło do złamania prawa. Zadeklarował też wpłatę 28 tys. zł na Fundusz Modernizacji Sił Zbrojnych za lot żony. Źródła: Polsat News, Onet, PAP",Jan Dziedziczak,
https://wiadomosci.onet.pl/kraj/spotkanie-w-pis-ws-marszalka-jaroslaw-kaczynski-wyglosi-oswiadczenie/mz8pwgn,Spotkanie kierownictwa PiS. Jarosław Kaczyński wygłosi oświadczenie,"Prezes PiS ma zabrać głos ws. Marka Kuchcińskiego dziś około południa. Dowiemy się o decyzji kierownictwa PiS, które wczoraj do późnego wieczora - według nieoficjalnych informacji - rozmawiało o lotach marszałka.","W spotkaniu wzięli udział członkowie kierownictwa partii, m.in. prezes Jarosław Kaczyński, premier Mateusz Morawiecki, szef MON Mariusz Błaszczak, marszałek Senatu Stanisław Karczewski. Sposób korzystania ze służbowych samolotów przez marszałka Marka Kuchcińskiego wywołał oburzenie. Finalnie Kancelaria Sejmu zgodziła się opublikować dane dotyczące przelotów Kuchcińskiego. Chociaż w wyliczeniach pojawiają się błędy i nieścisłości, pokazują one jasno, że marszałek Sejmu odbył więcej podniebnych podróży, niż szacowały nawet media. Z wyliczeń Onetu dokonanych na podstawie dokumentacji lotów, którą dysponujemy, wynika, że te loty kosztowały budżet państwa, czyli wszystkich podatników, ponad 4 mln zł. W dodatku, podczas lotów rządowych samolotów lecących na Podkarpacie Marek Kuchciński zabierał na pokład polityków PiS wraz z rodzinami - wynika z dokumentów, do których dotarł ""Fakt"". - Przede wszystkim nie wiemy, czy to prawda, nie wiemy też, jaki to był lot i w jakim charakterze się odbył. Na komentarz jest za wcześnie, ale jeśli wystąpią nowe informacje czy przesłanki, to będziemy je analizować i podejmiemy decyzję - powiedział Onetowi zastępca rzecznika prasowego Prawa i Sprawiedliwości Radosław Fogiel. Wczoraj Prokuratora Okręgowa w Warszawie poinformowała, że trwa postępowanie sprawdzające ws. ewentualnych nieprawidłowości w związku z lotami marszałka Marka Kuchcińskiego.",Jarosław Kaczyński,
https://wiadomosci.onet.pl/kraj/w-siedzibie-pis-zebralo-sie-kierownictwo-partii-pap-tematem-marek-kuchcinski/2j20p24,Zebrało się kierownictwo PiS. PAP: tematem loty marszałka Marka Kuchcińskiego,"Tematem spotkania władz PiS, które rozpoczęło się wieczorem, jest sytuacja związana z marszałkiem Sejmu Markiem Kuchcińskim - wynika z informacji Polskiej Agencji Prasowej, która jednocześnie wskazuje, że to jeden z tematów, które są poruszane.","W spotkaniu uczestniczą m.in. prezes Jarosław Kaczyński, premier Mateusz Morawiecki, szef MON Mariusz Błaszczak, marszałek Senatu Stanisław Karczewski. Pod koniec lipca Radio Zet podało, że marszałek Sejmu latał rządowymi samolotami wraz z rodziną. Po tych informacjach dyrektor CIS poinformował, że Kuchciński wpłacił 5 tys. zł na Klinikę Budzik działającą przy Centrum Zdrowia Dziecka i 10 tys. zł na Caritas Polska za 23 loty samolotem rządowym, w których towarzyszyli mu członkowie rodziny. W poniedziałek Kuchciński, przepraszając za loty z rodziną flotą rządową, poinformował, że zdarzyła się raz sytuacja, kiedy rządowym samolotem podróżowała tylko jego żona. Kuchciński przekonywał, że w związku z przelotami, kiedy na pokładzie samolotu towarzyszyli mu bliscy, nie doszło do złamania prawa. Zadeklarował też wpłatę 28 tys. zł na modernizację sił zbrojnych za lot żony. W środę Prokuratora Okręgowa w Warszawie poinformowała, że trwa postępowanie sprawdzające ws. ewentualnych nieprawidłowości w związku z lotami marszałka Marka Kuchcińskiego.",Marek Kuchciński,
https://wiadomosci.onet.pl/kraj/warszawa-spotkanie-sztabu-wyborczego-pis-ws-wyborow-parlamentarnych-2019/ey2rg94,W siedzibie PiS odbyło się posiedzenie sztabu wyborczego partii,"W spotkaniu sztabu wyborczego PiS uczestniczyli m.in. lider PiS Jarosław Kaczyński, premier Mateusz Morawiecki, wicepremier Piotr Gliński, a także szef klubu parlamentarnego partii Ryszard Terlecki. - Omawialiśmy różne pomysły i koncepcje. Robimy swoje, nie oglądamy się na opozycje - powiedziała rzeczniczka PiS Anita Czerwińska po zakończeniu spotkania.","- Kolejne spotkanie sztabu za nami. Tego typu narady odbywamy regularnie od wielu tygodni i nie ma w tym nic nadzwyczajnego - dodaje rzeczniczka Anita Czerwińska pytana o przebieg spotkania. - Omawiamy różne pomysły i koncepcje. Robimy swoje, nie oglądamy się na opozycje. Mamy nasz plan na kampanię i systematycznie go realizujemy - podkreśliła. We wtorek rzecznik prezydenta Błażej Spychalski poinformował, że prezydent Andrzej Duda podpisał postanowienie o zarządzeniu wyborów parlamentarnych na 13 października. Postanowienie - jak dodał - zostało przesłane do kancelarii premiera. Po opublikowaniu postanowienia prezydenta o zarządzeniu wyborów w Dzienniku Ustaw - najpóźniej piątego dnia od dnia zarządzenia wyborów - formalnie ruszy kampania wyborcza. PiS przedstawiło w połowie lipca ""jedynki"" na najbliższe wybory. Liderami list wyborczych tej partii będą m.in.: Jarosław Kaczyński - w Warszawie, premier Mateusz Morawiecki - w Katowicach. W okręgu podwarszawskim ""jedynką"" został szef MON Mariusz Błaszczak, wicepremier Jacek Sasin w Chełmie, wicepremier i szef resortu kultury Piotr Gliński w Łodzi, a szef KPRM Michał Dworczyk w Wałbrzychu. Według informacji Polskiej Agencji Prasowej do końca bieżącego tygodnia mają zostać zaprezentowane kompletne listy kandydatów do Sejmu i Senatu. Pod koniec lipca Radio Zet podało, że marszałek Sejmu latał rządowymi samolotami wraz z rodziną. Po tych informacjach dyrektor CIS poinformował, że Kuchciński wpłacił 5 tys. zł na Klinikę Budzik działającą przy Centrum Zdrowia Dziecka i 10 tys. zł na Caritas Polska za 23 loty samolotem rządowym, w których towarzyszyli mu członkowie rodziny. W poniedziałek Marek Kuchciński, przepraszając za loty z rodziną flotą rządową, poinformował, że zdarzyła się raz sytuacja, kiedy rządowym samolotem podróżowała tylko jego żona. Kuchciński przekonywał, że w związku z przelotami, kiedy na pokładzie samolotu towarzyszyli mu bliscy, nie doszło do złamania prawa. Zadeklarował też wpłatę 28 tys. zł na modernizację sił zbrojnych za lot żony.",Na zdjęciu Ryszard Terlecki z Jarosławem Kaczyńskim i Mariuszem Błaszczakiem,
https://wiadomosci.onet.pl/tylko-w-onecie/loty-marszalka-kuchcinskiego-leszek-balcerowicz-komentuje/9s56cx0,"Leszek Balcerowicz w ""Onet Rano."": czy w Polsce mają rządzić ludzie, którzy łamią zasady przyzwoitości?","Leszek Balcerowicz był gościem Jarosława Kuźniara w ""Onet Rano."". - To, co się dzieje w Polsce za czasów rządów PiS to rażące łamanie zasad przyzwoitości. Czy w Polsce mają rządzić ludzie, którzy łamią te zasady? - zapytał prof. Balcerowicz. Podkreślił jeszcze, że od samego początku ws. lotów marszałka Kuchcińskiego przedstawiciele obozu władzy nie przyznawali się do naruszeń. - Oni mówią, że nie łamią prawa. To mówią ludzie, którzy notorycznie łamią Konstytucję, jak prezydent Duda, Kaczyński itd. Uważają, że skoro Kuchciński powiedział ""przepraszam"" to sprawa się na tym kończy – powiedział Balcerowicz. Chcesz dowiedzieć się więcej? Kliknij tutaj: vod.pl.",,,
https://wiadomosci.onet.pl/kraj/sondaz-morawiecki-czy-kaczynski-kto-powinien-zostac-premierem-jesli-pis-wygra-wybory/kb0yx82,"Sondaż: Morawiecki czy Kaczyński. Kto powinien zostać premierem, jeśli PiS wygra wybory?","Najwięcej uczestników sondażu SW Research dla Rp.pl nie miało zdania w tej kwestii, jednak obecny premier cieszy się większym poparciem od prezesa PiS.","Zdaniem 26,3 proc. badanych Mateusz Morawiecki powinien pozostać premierem. Jarosława Kaczyńskiego wskazało 13 proc. respondentów. Jednak na pytanie o to, kto powinien zostać premierem po nadchodzących wyborach parlamentarnych, nie potrafiło odpowiedzieć aż 34,7 proc. respondentów. Innego polityka na stanowisku szefa rządu widzi 26,1 proc. osób. - Morawieckiego znacznie chętniej poparliby mężczyźni oraz osoby powyżej 25 roku życia. Z kolei innego polityka spoza proponowanej dwójki sugerowaliby najchętniej najmłodsi wyborcy - komentuje dla Rp.pl Piotr Zimolzak z SW Research. ""Rzeczpospolita"" w związku z sondażem przypomina wypowiedź Jarosława Kaczyńskiego z pikniku rodzinnego we wsi Kuczki-Kolonia. - Za cztery lata ktoś inny będzie stał na moim miejscu, bo ja już swoje lata mam, i będzie mógł powiedzieć - kolejny raz dotrzymaliśmy słowa - mówił polityk. Więcej na stronie ""Rzeczpospolitej"". Źródło: rp.pl",M. Morawiecki i J. Kaczyński,
https://wiadomosci.onet.pl/kraj/jaroslaw-kaczynski-przyjdzie-taki-dzien-ze-zmienimy-konstytucje/9xff46k,"Jarosław Kaczyński: przyjdzie taki dzień, że zmienimy konstytucję","Mamy wspaniałego prezydenta i powinien być wybrany na kolejną kadencję, najlepiej w pierwszej turze - powiedział Jarosław Kaczyński, który wziął udział w Pikniku Rodzinnym #DobryCzasPL w Dygowie. Prezes Prawa i Sprawiedliwości zapowiedział także, że jego partia będzie dążyć do zmiany konstytucji. - Nie zapowiadam tego w tych wyborach, ale przyjdzie czas, że to zrobimy - stwierdził.","Lider partii rządzącej rozpoczął swoją przemowę od przypomnienia sytuacji, w jakiej w latach 90. znalazło się Pomorze Zachodnie. - Na tych ziemiach często słyszałem, że ""państwo o nas zapomniało."" Najpierw był plan Balcerowicza, który robił rzeczy nie do uniknięcia, ale z drugiej strony nie brał pod uwagę interesów milionów ludzi, a szczególnie tych ziem. Bardzo wielu mieszkańców tego regionu znalazło się bez pracy, bez nadziei, bez dostępu do kultury - mówił Kaczyński. - Ta sytuacja dotyczyła zarówno wsi, jak i miast. Wszyscy Polacy muszą mieć takie same prawa. Ta zasada solidarności była wtedy łamana. To był dopiero początek, bo potem przyszły prywatyzacje, często za bezcen. Oczywiście, że nie ma innej alternatywy niż gospodarka rynkowa, ale przekonaliśmy się wtedy, że słowa o ""kapitale bez narodowości"" były bajką - kontynuował polityk. Zdaniem Jarosława Kaczyńskiego trudna sytuacja gospodarcza Polski wynikała z braku opieki państwa nad obywatelami. - Chciano sprzedać nawet Lotos. Przez sprzedaż zakładów farmaceutycznych pojawiły się niedawne trudności z dostępem do leków, szczęśliwie dziś opanowane. Postanowiono także likwidować posterunki policji, zostawiając Polaków samym sobie. Uzasadniano to piękną ideą liberalizmu, ale w Polsce przedstawiano ją w sposób karykaturalny, twierdząc, że państwo nie ma żadnych obowiązków. Chciałem powiedzieć, że tak od jakiegoś czasu nie jest już w Polsce - przekonywał były premier. - Państwo ma obowiązki wobec obywateli i ma ogromne możliwości. Zapewniam, że taka polityka będzie trwała. Nie wolno nam zapominać o wyborach parlamentarnych i prezydenckich. Mamy wspaniałego prezydenta i powinien być wybrany na kolejną kadencję, najlepiej w pierwszej turze - powiedział Kaczyński. Lider PiS mówił także o ochronie wykupywania ziemi przez zagraniczny kapitał. - Polacy muszą mieć pracę, muszą wracać z zagranicy. I już zaczęli wracać. Musimy wspólnie budować dobry czas dla Polski. Sądzę, że ten czas już jest, ale on powinien trwać, tak abyśmy za jakiś czas mogli powiedzieć: ""nawet w tych bogatych Niemczech nie jest lepiej niż w Polsce"". - Stworzyliśmy 17. wojewódzki ośrodek, tworząc możliwości przekazywania ziemi rolnikom. Bo polska ziemia powinna należeć do polskich rolników. Nam chodzi o polskie gospodarstwa rodzinne i ten kierunek będzie utrzymany. Całe Pomorze Zachodnie to strategiczny punkt naszego kraju. Jak mówił mój śp. brat, ""nie ma silnej Polski bez silnego Pomorza Zachodniego"" - powiedział Kaczyński. Na koniec polityk odniósł się do grupy zwolenników opozycji, obecnej w czasie spotkania z prezesem PiS. - Widzę tu napis ""konstytucja"". Bardzo dobrze. Przyjdzie taki dzień, że zmienimy konstytucję na potrzebną. Na taką, która będzie gwarantowała prawdziwą demokrację, prawdziwą wolność i prawdziwą równość. Nie zapowiadam tego w tych wyborach, ale przyjdzie czas, że to zrobimy - zakończył były premier.",Jarosław Kaczyński,
https://wiadomosci.onet.pl/tylko-w-onecie/rodzinne-loty-marka-kuchcinskiego-marszalek-latal-tez-helikopterem/nbbm6h8,Kuchciński podróżował z synem w helikopterze. Lot miał status HEAD,"Marszałek Sejmu Marek Kuchciński do rodzinnych lotów wykorzystywał nie tylko rządowe samoloty, ale także wojskowe helikoptery. Onet ma dokumenty, które potwierdzają taki lot jesienią minionego roku.","Zamawianiem lotów dla Kuchcińskiego zajmuje się szefowa jego gabinetu Katarzyna Mącznik. Onet dysponuje kopią zamówienia na lot datowaną na 14 września 2018 r., które Mącznik wysłała do dowódcy generalnego Sił Zbrojnych. Czemu do niego? Bo podlega mu wojskowe lotnictwo transportowe. Wojsko wyznaczyło do lotu Kuchcińskiego śmigłowiec Sokół — te dokumenty też posiadamy. W tytule pisma adresowanego do dowódcy generalnego, szefowa gabinetu Kuchcińskiego pisze, że to ""TRYB NAGŁY"". Lot ma się odbyć rano 15 września, na ulubionej trasie Kuchcińskiego - z Warszawy do Rzeszowa, bo stąd ma blisko do domu w Przemyślu. Powrót następnego dnia o 15.30. Na pokładzie będą trzy osoby. Poza Kuchcińskim oraz ochraniającym go oficerem Służby Ochrony Państwa w wykazie wpisany jest także ""Kuchciński Zbigniew Szymon"", czyli syn marszałka. Oczywiście, lot ma status HEAD, co oznacza szczególne, kosztowne procedury ochrony oraz sprawdzania lotnisk i maszyn. Jak to najczęściej bywa w przypadku podkarpackich eskapad Kuchcińskiego - to był weekend. Ale weekend szczególny. W domu rekolekcyjnym przy Sanktuarium św. Andrzeja Boboli w Strachocinie koło Sanoka odbywało się wyjazdowe posiedzenie klubu PiS, więc marszałek przyleciał na nie helikopterem. Gdy wyszło na jaw, że Kuchciński latał z rodziną rządowym samolotem, prezes PiS kazał mu zwrócić koszty za żonę i dzieci. Zostały wyliczone wedle wartości biletów LOT na ok. 650 zł, co w sumie dało 15 tys. zł za 23 przeloty. Wcześniej pojawiały się nieoficjalne informacje, że Kuchciński zabierał rodzinę nie tylko na pokład rządowego samolotu, ale latał z nią także państwowymi helikopterami. Dziennik ""Fakt"" powołując się na swych rozmówców, napisał, że 15 czerwca Kuchciński przyleciał helikopterem z córką i synem na ślub swojej chrześnicy w dworku pod Przemyślem. Czy tak rzeczywiście było? Poza wydanym na piśmie oświadczeniem, Kuchciński od wybuchu afery wokół jego przelotów milczy. Jednak Onet ma dowód, że loty rodzinne odbywały się także helikopterami - to komplet dokumentów dotyczących wspomnianego przelotu w połowie września minionego roku. Czy Kuchciński zamierza oddać także pieniądze za loty helikopterem? I ile ich w ogóle było? Czy marszałek powinien latać wojskowym helikopterem na partyjne imprezy? Dyrektor Centrum Informacyjnego Sejmu Andrzej Grzegrzółka nie odpowiedział na nasze pytania. Milczy także pracownica gabinetu Kuchcińskiego, która wedle dokumentacji odpowiadała za kompletowanie listy pasażerów podczas marszałkowskich przelotów.",Marszałek Sejmu Marek Kuchciński,
https://wiadomosci.onet.pl/kraj/nizinkiewicz-dlaczego-nie-bedzie-debaty-kaczynski-schetyna/44fed8x,Nizinkiewicz: dlaczego nie będzie debaty Kaczyński-Schetyna,"Przedwyborcze pojedynki Jarosława Kaczyńskiego z Grzegorzem Schetyną czy Mateusza Morawieckiego z Borysem Budką mogłyby przesądzić o wyniku jesiennej elekcji. Dlatego PiS się na nie nie zgodzi - pisze w ""Rzeczpospolitej"" Jacek Nizinkiewicz.","Nizinkiewicz przypomina historyczne debaty polityków w Polsce, poczynając od starcia Lecha Wałęsy z Konstantym Miodowiczem. ""Jedni wierzyli w propagandę mediów państwowych, inni mimo ograniczonego dostępu do informacji wiedzieli, że telewizja rządowa kłamie. Prawdę pokazało starcie przedstawicieli dwóch bloków. Reszta tego, co wydarzyło się po 1988 roku, jest historią"" - pisze. ""W 2007 roku pojedynkowali się na argumenty Donald Tusk i Jarosław Kaczyński, który nie tylko miał problem z otwarciem pudełka z okularami, ale również cenami podstawowych produktów spożywczych. Prezes przegrał debatę, a PiS wybory"" - przypomina Nizinkiewicz. Czytaj więcej: Opozycja antypisowska rozpadła się na trzy części. Analiza Andrzeja Stankiewicza Od tamtej pory Kaczyński nigdy już nie zgodził się na debatę z Donaldem Tuskiem ani z premier Ewą Kopacz, ówczesną szefową PO. I prawdopodobnie nic się w tym temacie nie zmieni. Dlaczego? ""Pretendentem do władzy jest Koalicja Obywatelska. PiS jest obrońcą tytułu. Nie jest w interesie silniejszego ryzykować porażkę z challengerem. PiS nie chce wzmacniać Grzegorza Schetyny, zgadzając się na debatę z Jarosławem Kaczyńskim"" - stawia tezę Nizinkiewicz. ""Rządzący mogą zgodzić się na debatę pretendentów na funkcję premiera, czyli debatę Schetyny z Mateuszem Morawieckim. Nigdy nie zgodzą się na pojedynek premiera Morawieckiego z Borysem Budką. Nie zobaczymy zatem debaty Kaczyński–Schetyna, Morawiecki–Budka, Wassermann–Kowal, Ziobro–Sienkiewicz i wielu innych. Władza ma za dużo do stracenia"" - dodaje i puentuje, że władza, która obawia się debaty publicznej, wcale nie jest pewna swojego zwycięstwa.",Grzegorz Schetyna i Jarosław Kaczyński,
https://wiadomosci.onet.pl/kraj/wybory-parlamentarne-2019-pojedynki-wyborcze-miedzy-liderami-list-pis-i-ko/6rlwpbd,"W najbliższych wyborach Kaczyński zmierzy się ze Schetyną, Morawiecki z Budką, a Ziobro z Sienkiewiczem","Dotychczas tylko PiS i KO przedstawiły swoje ""jedynki"" w nadchodzących wyborach. Liderzy ugrupowań: PiS - Jarosław Kaczyński i PO - Grzegorz Schetyna zmierzą się w Warszawie, natomiast premier Mateusz Morawiecki w Katowicach z Borysem Budką, a szef resortu sprawiedliwości Zbigniew Ziobro z b. szefem MSW Bartłomiejem Sienkiewiczem.","W okręgu podwarszawskim minister obrony narodowej Mariusz Błaszczak zmierzy się natomiast z ""jedynką"" PO - rzecznikiem tej partii Janem Grabcem. W Wałbrzychu były wiceszef MON i obecny szef kancelarii premiera Michał Dworczyk będzie konkurował z b. szefem MON Tomaszem Siemoniakiem. Wicepremier, minister kultury i dziedzictwa narodowego Piotr Gliński zmierzy się w okręgu łódzkim z dziennikarzem sportowym Tomaszem Zimochem. W Krakowie natomiast b. wiceszef MSZ w rządzie Jarosława Kaczyńskiego Paweł Kowal zmierzy się z posłanką PiS Małgorzatą Wassermann. POLECAMY: KO ogłosiła ""jedynki"" na listach wyborczych do Sejmu Była minister pracy i polityki społecznej w rządzie Jarosława Kaczyńskiego, posłanka PO Joanna Kluzik-Rostkowska będzie konkurować w Radomiu z szefem gabinetu politycznego premiera Mateusza Morawieckiego Markiem Suskim. W Rzeszowie wieloletni prezydent tego miasta (od 2002 r.), były działacz SLD Tadeusz Ferenc startujący z listy KO zmierzy się z szefem komitetu wykonawczego PiS Krzysztofem Sobolewskim. Obecny wiceszef MSWiA Paweł Szefernaker będzie natomiast konkurować z posłem PO Sławomirem Nitrasem w okręgu koszalińskim. Kielce będą świadkiem wyborczego pojedynku ministra sprawiedliwości Zbigniewa Ziobry z byłym szefem MSW Bartłomiejem Sienkiewiczem. Obie partie kończą już prace nad kształtem kompletnych list wyborczych. Lider PO Grzegorz Schetyna zapowiedział we wtorek, że 14 sierpnia Koalicja Obywatelska, w skład której weszła m.in. Inicjatywa Polska i Zieloni, będzie domykać listy do Senatu, a 17 sierpnia zostanie zaakceptowana cała konstrukcja list. PiS natomiast kontynuuje we wtorek rozmowy podczas kolejnego posiedzenia komitetu politycznego, który - jak zapowiedział szef klubu PiS - ma zaakceptować pełne listy kandydatów w nadchodzących wyborach parlamentarnych. ","Jarosław Kaczyński, Mariusz Błaszczak i Grzegorz Schetyna w Sejmie",
https://wiadomosci.onet.pl/kraj/rodzinne-loty-marka-kuchcinskiego-reakcja-kprm-na-apel-kaczynskiego/n3r94sl,KPRM odpowiada na apel Kaczyńskiego. Dodatkowe przepisy dot. lotów z udziałem rodzin polityków,"Szef Kancelarii Prezesa Rady Ministrów Michał Dworczyk poinformował, że rodziny osób podróżujących rządowym transportem będą ponosić dodatkowe opłaty, jeżeli nie będą to podróże oficjalne. Zmiana związana jest z reakcją prezesa PiS Jarosława Kaczyńskiego na ""rodzinne loty"" marszałka Sejmu Marka Kuchcińskiego.","Odpowiednie zarządzenie szefa KPRM zostało już znowelizowane. Jeżeli rodziny osób transportowanych rządowym samolotem przebywałyby na jego pokładzie w innej formule, niż skład oficjalnej delegacji, będą ponosiły koszty tej podróży. Odpłatność będzie stanowiła średnią wartość kosztu biletu lotniczego na danej trasie. - Te koszty będą wyliczane przez biuro finansów w porozumieniu z biurem dyrektora generalnego - dodał minister. Dworczyk przekazał też, że zwrócił się do szefów kancelarii: prezydenta, Sejmu, Senatu i do MON z prośbą o rozważenie wprowadzenia zmian w dokumentach kancelarii oraz w instrukcji HEAD regulujących podróże rodzin osób transportowanych rządowym transportem lotniczym. - Po rozmowach, które przeprowadziłem w tym tygodniu, jestem przekonany, że te pozostałe przepisy zostaną znowelizowane i sprawa ewentualnego przelotu rodzin najważniejszych polityków w kraju będzie w pełni uregulowana - podkreślił. Dziś rano Kaczyński przekazał, że zwróci się do prezydenta, szefa MON i KPRM o stworzenie przepisów regulujących loty służbowe. Prezes PiS przyznał, że Marek Kuchciński udostępniając swój samolot dla członków rodziny, ""nie uczynił niczego, co byłoby sprzeczne z prawem albo z praktykami, które miały miejsce poprzednio"", jednak uregulowanie lotów służbowych jest oczekiwane przez opinię publiczną. - Jak zwykle prezes w sytuacji, która wymagała takiej reakcji, zareagował, bardzo słusznie - ocenił w radiowej Jedynce marszałek Senatu Stanisław Karczewski. Jak zaznaczył, po uregulowaniu przepisów sprawa lotów będzie jasna dla wszystkich zainteresowanych stron - i dla polityków, ale też i dla opinii publicznej. - Nie będzie żadnych niedomówień - podkreślił. - Wpłata pana marszałka Kuchcińskiego, mam nadzieję, że kończy już temat i mamy ten temat po prostu za sobą - dodał. W zeszłym tygodniu Radio ZET podało, że Marek Kuchciński latał rządowymi samolotami wraz z rodziną. Dziennikarze dotarli do dokumentów potwierdzających sześć lotów do Krakowa i Rzeszowa, podczas których na pokładzie poza Kuchcińskim znajdowali się członkowie jego rodziny - żona, córka lub synowie - i oficer Służby Ochrony Państwa. Centrum Informacyjne Sejmu w pierwszym komunikacie przekonywało, że każda podróż miała charakter służbowy, a obecność dodatkowych osób na pokładzie nie wpływała w żadnej mierze na koszt przelotu. – Jeżeli pan marszałek udaje się w jakąś podróż ze swoją delegacją, ze swoimi pracownikami, to sam przelot dodatkowej osoby, tak samo jak my dziennikarzy zabieramy na różne spotkania za granicę czy w kraju, też to nie generuje dodatkowych kosztów – mówił w Polsat News rzecznik rządu Piotr Müller. W piątek Marek Kuchciński zdecydował o pokryciu kosztów przelotu członków rodziny. Dyrektor CIS Andrzej Grzegrzółka wyjaśnił, że ""kwota zostanie oszacowana na podstawie umowy Kancelarii Sejmu z PLL LOT"". - Zgodnie z nią koszty przelotów poselskich są zryczałtowane na poziomie 572,40 zł i w ten sposób zostanie ustalona wysokość przelewu - przekazał. RMF FM informowało, że decyzję o przekazaniu pieniędzy przez marszałka Sejmu podjął prezes PiS Jarosław Kaczyński. Ostatecznie polityk dokonał wpłaty na cele charytatywne. W wydanym oświadczeniu przekonywał, że osoby towarzyszące mu w podróży nie mają możliwości opłacenia swojego lotu. Kuchciński wpłacił 5 tys. zł na Klinikę Budzik działającą przy Centrum Zdrowia Dziecka oraz 10 tys. zł na Caritas Polska w zamian za 23 loty samolotem rządowym. ""Decyzja marszałka o przekazaniu na cele charytatywne równowartości kosztów przelotów rodziny to nowe standardy w polskiej polityce. Czy politycy PO oddadzą pieniądze za dużo bardziej kontrowersyjne loty z lat 2007-2015? Przypomnę, że jeden latał rządowym samolotem wyprowadzić psa"" - napisał na Twitterze wiceszef MSWiA Paweł Szefernaker. Źródło: PAP, Onet",Michał Dworczyk,
https://wiadomosci.onet.pl/kraj/kaczynski-chce-zmian-przepisow-dotyczacych-lotow-politykow-karczewski-komentuje/08ptjt9,Karczewski ws. lotów służbowych: inicjatywa prezesa PiS słuszna,"Inicjatywa prezesa PiS Jarosława Kaczyńskiego, aby stworzyć przepisy regulujące loty służbowe, jest słuszna - uważa marszałek Senatu Stanisław Karczewski. Jego zdaniem rozpoczęcia prac nad tymi regulacjami należy spodziewać się szybko.","W zeszłym tygodniu Radio Zet podało, że marszałek Sejmu Marek Kuchciński latał rządowymi samolotami wraz z rodziną. W poniedziałek dyrektor Centrum Informacyjnego Sejmu Andrzej Grzegrzółka poinformował, że Kuchciński wpłacił 5 tys. zł na Klinikę Budzik działającą przy Centrum Zdrowia Dziecka oraz 10 tys. zł na Caritas Polska w zamian za 23 loty samolotem rządowym, w których towarzyszyli mu członkowie rodziny. Prezes PiS Jarosław Kaczyński poinformował, że podjął działania ws. uregulowania przepisów dotyczących lotów służbowych. - Marszałek Marek Kuchciński wykonał gest, którego oczekiwaliśmy od niego, czyli wpłacił 15 tys. zł na cele charytatywne. Natomiast jeśli chodzi o całość problemu, to uważamy, że trzeba się liczyć z oczekiwaniami społecznymi i w związku z tym zwróciłem się do ministra obrony i szefa Kancelarii Premiera, bo tutaj mogę działać tylko jako szef partii, ale poproszę o to także prezydenta, żeby zwrócił się do szefa swojej kancelarii, aby odpowiednie przepisy regulujące te sprawy zostały stworzone - powiedział prezes PiS. Karczewski pytany dziś w radiowej Jedynce, kiedy można spodziewać się rozpoczęcia prac nad zmianami regulującymi kwestię lotów, odpowiedział: Myślę, że szybko. - Jak zwykle prezes w sytuacji, która wymagała takiej reakcji, zareagował, bardzo słusznie - ocenił marszałek Senatu. Jak zaznaczył, po uregulowaniu przepisów sprawa lotów będzie jasna dla wszystkich zainteresowanych stron - i dla polityków, ale też i dla opinii publicznej. ""Nie będzie żadnych niedomówień"" - podkreślił. - Wpłata pana marszałka Kuchcińskiego, mam nadzieję, że kończy już temat i mamy ten temat po prostu za sobą - dodał. Kwestia lotów Kuchcińskiego była krytykowana przez polityków PO, którzy chcą, by marszałek Sejmu przedstawił szczegóły lotów rządowym samolotem, kiedy na pokładzie byli jego bliscy: ile było takich lotów i kto brał w nich udział. Zdaniem posłów PO decyzja o wpłaceniu 15 tys. zł na cele charytatywne jest niewystarczająca. Ponadto w piątek, w związku z doniesieniami o lotach marszałka Sejmu i jego rodziny, klub parlamentarny PO-KO złożył wniosek o odwołanie Kuchcińskiego z funkcji; kandydatką klubu na objęcie stanowiska marszałka Izby jest jej obecna wicemarszałek, Małgorzata Kidawa-Błońska.",Stanisław Karczewski,
https://wiadomosci.onet.pl/kraj/kaczynski-chce-zmiany-przepisow-po-rodzinnych-lotach-kuchcinskiego/6njsytq,"Kaczyński chce zmiany przepisów po ""rodzinnych lotach"" Kuchcińskiego","Zwróciłem się do ministra obrony narodowej i szefa KPRM, a poproszę także prezydenta, by stworzyć przepisy regulujące loty służbowe; chcemy, żeby w sytuacjach nieformalnych, gdy rodzina korzysta z przelotu, płacono cenę biletu rejsowego - poinformował PAP prezes PiS Jarosław Kaczyński.","""Marszałek Marek Kuchciński wykonał gest, którego oczekiwaliśmy od niego, czyli wpłacił 15 tys. zł na cele charytatywne. Natomiast jeśli chodzi o całość problemu, to uważamy, że trzeba się liczyć z oczekiwaniami społecznymi i w związku z tym zwróciłem się do ministra obrony i szefa Kancelarii Premiera, bo tutaj mogę działać tylko jako szef partii, ale poproszę o to także prezydenta, żeby zwrócił się do szefa swojej kancelarii, aby odpowiednie przepisy regulujące te sprawy zostały stworzone"" - przekazał Kaczyński. ""Czyli żeby poza lotami służbowymi, jak w przypadku, gdy prezydent leci z pierwszą damą, w tych innych, nieformalnych okolicznościach, kiedy to rodzina korzysta z przelotu, żeby odpowiednia kwota o wartości ceny biletów rejsowych była płacona. Trzeba też stworzyć odpowiednie podstawy prawne, żeby te pieniądze mogły być przyjmowane"" - dodał prezes PiS. Prezes PiS podkreślił, że kwestia ta dotyczy wewnętrznych aktów prawnych poszczególnych kancelarii i MON, dlatego - jak dodał - ""nie będzie chyba potrzebna do tego ustawa"". ""Trzeba też stworzyć odpowiednie podstawy prawne, żeby te pieniądze mogły być przyjmowane. W tej chwili takich podstaw nie ma, więc to będzie zabieg mający stosunkowo skomplikowane aspekty prawne, ale z całą pewnością do przeprowadzenia, jeśli prezydent do tego się też przychyli, ale to już będzie jego decyzja i na to nie mamy wpływu"" - mówił Kaczyński. ""Nie będzie chyba potrzebna do tego ustawa, bo to są akty wewnętrzne poszczególnych kancelarii oraz Ministerstwa Obrony. Te pieniądze będzie trzeba jednak jakoś przyjmować, więc być może pojawi się też konieczność nowelizacji którejś z ustaw dotyczących finansów publicznych"" - zaznaczył. Kaczyński zadeklarował, że PiS chce uregulować kwestię lotów służbowych w taki sposób, ""w jaki oczekuje tego opinia publiczna"". ""Chcemy, żeby to było uporządkowane w taki sposób, w jaki oczekuje opinia publiczna. Trzeba się liczyć z opinią publiczną, to istotny aspekt demokracji, ale podkreślam, że marszałek nie uczynił niczego, co byłoby sprzeczne z prawem albo z praktykami, które miały miejsce poprzednio. Były w przeszłości dalekie loty, za poprzednich rządów, które miały pozór lotów służbowych, a w praktyce były to loty turystyczne"" - powiedział. ""Jeżeli chodzi o przeszłość, to dobrze pamiętam, jak to wyglądało, kiedy byłem szefem kancelarii prezydenta Lecha Wałęsy. Prezydent latał z dużą świtą ludzi, tam i z powrotem, i to niemalże co tydzień. Były odpowiednie instrukcje dotyczące takich lotów i te instrukcje obowiązywały w dalszym ciągu"" - dodał prezes PiS. W zeszłym tygodniu Radio ZET podało, że marszałek Sejmu Marek Kuchciński latał rządowymi samolotami wraz z rodziną. Po tych informacjach dyrektor Centrum Informacyjnego Sejmu Andrzej Grzegrzółka poinformował, że Kuchciński wpłacił 5 tys. zł na Klinikę Budzik działającą przy Centrum Zdrowia Dziecka oraz 10 tys. zł na Caritas Polska w zamian za 23 loty samolotem rządowym.",Jarosław Kaczyński,
https://wiadomosci.onet.pl/kraj/jaroslaw-kaczynski-zapowiada-regulacje-lotow-sluzbowych/020l4wk,Jarosław Kaczyński zapowiada regulację lotów służbowych,"- Zwróciłem się do ministra obrony narodowej i szefa Kancelarii Prezesa Rady Ministrów, a poproszę także prezydenta, by stworzyć przepisy regulujące loty służbowe. Chcemy, żeby w sytuacjach nieformalnych, gdy rodzina korzysta z przelotu, płacono cenę biletu rejsowego - powiedział Polskiej Agencji Prasowej lider PiS Jarosław Kaczyński.","- Marszałek Marek Kuchciński wykonał gest, którego oczekiwaliśmy od niego, czyli wpłacił 15 tys. zł na cele charytatywne. Natomiast jeśli chodzi o całość problemu, to uważamy, że trzeba się liczyć z oczekiwaniami społecznymi i w związku z tym zwróciłem się do ministra obrony i szefa Kancelarii Premiera, bo tutaj mogę działać tylko jako szef partii, ale poproszę o to także prezydenta, żeby zwrócił się do szefa swojej kancelarii, aby odpowiednie przepisy regulujące te sprawy zostały stworzone - powiedział prezes PiS. - Czyli żeby poza lotami służbowymi, jak w przypadku, gdy prezydent leci z pierwszą damą, w tych innych, nieformalnych okolicznościach, kiedy to rodzina korzysta z przelotu, żeby odpowiednia kwota o wartości ceny biletów rejsowych była płacona. Trzeba też stworzyć odpowiednie podstawy prawne, żeby te pieniądze mogły być przyjmowane - dodał Kaczyński.  W zeszłym tygodniu Radio Zet podało, że marszałek Sejmu Marek Kuchciński latał rządowymi samolotami wraz z rodziną. Po tych informacjach w poniedziałek dyrektor Centrum Informacyjnego Sejmu Andrzej Grzegrzółka poinformował, że Kuchciński wpłacił 5 tys. zł na Klinikę Budzik działającą przy Centrum Zdrowia Dziecka oraz 10 tys. zł na Caritas Polska w zamian za 23 loty samolotem rządowym. W piątek, w związku z doniesieniami o lotach marszałka Sejmu i jego rodziny, klub parlamentarny PO-KO złożył wniosek o odwołanie Kuchcińskiego z funkcji; kandydatką klubu na objęcie stanowiska marszałka Izby jest jej obecna wicemarszałek, Małgorzata Kidawa-Błońska.",Jarosław Kaczyński,
https://wiadomosci.onet.pl/kraj/nie-zyje-tadeusz-kopczynski-kierowca-jaroslawa-kaczynskiego/03g5w7e,Zmarł Tadeusz Kopczyński – długoletni kierowca i ochroniarz Jarosława Kaczyńskiego,"Zmarł Tadeusz Kopczyński – długoletni kierowca i ochroniarz Jarosława Kaczyńskiego. Odszedł 22 lipca, miał 70 lat. Nekrolog o jego śmierci przynosi poniedziałkowe wydanie ""Gazety Polskiej Codziennie"".","Nekrolog od prezesa PiS Jarosława Kaczyńskiego został zamieszczony w GPC ""w imieniu byłych członków Porozumienia Centrum"". ""Kierowca, działacz Solidarności i Porozumienia Centrum, judoka, weteran pielgrzymek sierpniowych na Jasną Górę"" – przypomniano sylwetkę Kopczyńskiego w klepsydrze. W pożegnaniu zaznaczono, że został on odznaczony przez prezydenta Lecha Kaczyńskiego Złotym Krzyżem Zasługi. ""Zapisał się trwale w historii naszego środowiska"" – podkreślono w nekrologu o śmierci Kopczyńskiego. Kopczyński mówił o swojej współpracy z braćmi Kaczyńskimi Michałowi Krzymowskiemu, który opublikował fragmenty tej rozmowy w wydanej w 2015 roku książce ""Jarosław. Tajemnice Kaczyńskiego"". Krzymowski przypomina, że Kopczyński nie był jedynie ochroniarzem Kaczyńskiego. Pełnił także rolę przyjaciela i doradcy rodziny. W dbaniu o bezpieczeństwo Kaczyńskiego pomagał mu także zdobyty w judo czarny pas. Kopczyński wspominał, że bracia martwili się o siebie nawzajem i dbali o swoje bezpieczeństwo. Uznawali ochronę za o tyle konieczną, że Kopczyński otrzymał broń z Kancelarii Prezydenta. - Domagał się tego Leszek [Kaczyński - przyp. red.], wówczas minister odpowiedzialny za Biuro Bezpieczeństwa Narodowego. Jego chronili funkcjonariusze BOR, którzy pod fotelami limuzyny wozili broń maszynową. Chciał, żebym ja miał chociaż pistolet, bo bał się o Jarka - mówił kierowca. Przyznawał równocześnie, że koniec jego współpracy z Jarosławem Kaczyńskim nie był przyjemny. Kopczyński był zatrudniony jako kierowca w spółce ""Srebrna"", a niepisanym prawem polecenia wydawał mu tylko Jarosław Kaczyński. Prezesem spółki był Wojciech Jasiński, z którym Kopczyński wszedł w konflikt - podał Krzymowski w swojej książce. Efektem sporu była rozmowa Kaczyńskiego z Kopczyńskim, po której ten ostatni się zwolnił. Był 1999 rok. - Potem Jarek rzucił jeszcze jedno zdanie. ""Byłeś bardzo dobrym kierowcą"", na co ja odpowiedziałem: ""Dziękuję ci za to słowo, dobry człowieku"" i wyszedłem. Dla mnie honor droższy od pieniędzy - przekonywał Kopczyński. Kierowca skontaktował się z Kaczyńskim jeszcze raz, po katastrofie smoleńskiej, by przekazać mu kondolencje po śmierci brata - podaje Krzymowski. Źródło: PAP, Michał Krzymowski, ""Jarosław. Tajemnice Kaczyńskiego""",Tadeusz Kopczyński,
https://wiadomosci.onet.pl/kraj/jaroslaw-kaczynski-w-miedznej-murowanej-ze-wsi-wziela-sie-polskosc/vqhxx73,J. Kaczyński: ze wsi wzięła się polskość,Polska tradycja wyrasta ze wsi i stąd się wziął fenomen nazywany polskością; to coś niesłychanie ważnego - mówił prezes PiS Jarosław Kaczyński podczas pikniku w miejscowości Miedzna Murowana w woj. łódzkim.,"Prezes PiS, który na scenie stał razem z mieszkankami miejscowości ubranymi w ludowe stroje, dziękował za zaangażowanie Kołom Gospodyń Wiejskich, Ochotniczej Straży Pożarnej oraz wszystkim, którzy angażują się w strukturach przykościelnych oraz przez aktywność gospodarczą. Kaczyński stwierdził, że takie aktywności prowadzą do trwania życia społecznego i narodowego, które - jak mówił - jest potrzebne do podtrzymywania polskości. - Polska tradycja wyrasta ze wsi, różnej wsi - takiej, która jest teraz i tej, której już nie ma, ale stąd wziął się ten fenomen nazywany polskością, a to jest coś niesłychanie ważnego, niesłychanie cennego - mówił prezes PiS. Zapewniał także o wsparciu wsi przez PiS. Szef PiS na pikniku rodzinnym przekonywał, że ""władza może uczynić nieporównanie więcej wtedy, jeżeli współpracuje - rozmawia ze społeczeństwem i jeżeli społeczeństwo jest aktywne"". - Dlatego o tę aktywność tak bardzo prosimy i tak bardzo prosimy o tę rozmowę, żebyśmy wiedzieli co jest najpierw, a co potem, jakie sprawy należy rozwiązywać szybko, a z jakimi można poczekać - mówił do zgromadzonych prezes PiS. - Przecież wszystkiego na raz, po tylu latach zaniedbań uczynić się nie da, ale chyba wykazaliśmy w ciągu tych czterech lat, że można zrobić dużo i że można przede wszystkie stworzyć to, co jest podstawą dobrego życia społecznego - narodowego, podstawą demokracji - podkreślał Kaczyński. - To jest, szanowni państwo, wiarygodność - wyjaśnił. - Myśmy obiecali i zrobili - dodał. - To obiecaliśmy jeszcze w tamtych wyborach, zostało zrobione już stosunkowo dawno - oczywiście jeśli spojrzeć na to w perspektywie tylko tego czterolecia. Teraz były kolejne obietnice i też je realizujemy i też z pewnością przed wyborami będą zrealizowane - zapewnił. - Tak będzie też dalej - dodał. W jego ocenie ta wiarygodność, to nie jest sprawa różnych akcji społecznych, wielkich transferów społecznych, które PiS wykonuje, których symbolem jest 500 plus. - To jest jeszcze sprawa zaufania - powiedział przypominając, że bez sensu jest akt głosowania, gdy nie dokonuje się tego, co się obiecało. - To jest wtedy oszustwo, a nie demokracja, a my chcemy prawdziwej demokracji - zapewnił zgromadzonych w Miedznej prezes PiS. - Ta prawdziwa demokracja może być tylko wtedy, gdy istnieje wiarygodność i my będziemy tej wiarygodności strzegli, strzegli ze wszystkich sił, bo to naprawdę ważne - stwierdził.",Jarosław Kaczyński,
https://wiadomosci.onet.pl/kraj/kaczynski-wymogl-na-kuchcinskim-pokrycie-kosztow-przelotow-rodziny/5gly0r0,RMF FM: Kaczyński wymógł na Kuchcińskim pokrycie kosztów przelotów rodziny,"Prezes Prawa i Sprawiedliwości miał być oburzony informacjami ws. lotów marszałka Sejmu - informuje RMF FM. To Kaczyński miał podjąć decyzję o tym, że Kuchciński musi zapłacić za przeloty rodziny rządowym samolotem.","Radio ZET dotarło do dokumentów potwierdzających sześć lotów, podczas których na pokładzie poza Kuchcińskim znajdowali się członkowie jego rodziny i oficer Służby Ochrony Państwa. Jak podkreśliło radio, nie wiadomo, czy rodzina Kuchcińskiego zapłaciła za te loty. Zachowanie marszałka Sejmu wzbudziło falę krytyki. Klub PO-KO złożył w Sejmie wniosek o odwołanie Kuchcińskiego ze stanowiska. Jak podkreśla RMF FM, temat przelotów marszałka Sejmu pojawił się podczas narady ws. list wyborczych. Prezes miał stwierdzić, że takie sytuacje są niedopuszczalne i nie mają prawa się powtórzyć. W godzinach popołudniowych Centrum Informacyjne Sejmu poinformowało, że marszałek zapłaci za przeloty swojej rodziny, a pieniądze zostaną przekazane na cele charytatywne. Jak wyliczył dziennikarz Radia Zet Mariusz Gierszewski, wpłata Kuchcińskiego wyniesie 4 tys. 579 zł. Centrum Informacyjne Sejmu (CIS) informowało wcześniej, że każda podróż Marka Kuchcińskiego samolotem rządowym miała charakter służbowy, zaś ""obecność dodatkowych osób na pokładzie nie wpływa w żadnej mierze na koszt przelotu"". Dzisiaj dyrektor CIS Andrzej Grzegrzółka podkreślił, że marszałek Sejmu, ""będący drugą osobą w państwie i realizujący szereg zadań w kraju i poza jego granicami, ma prawo do korzystania z samolotów rządowych"". Jak przekazał, wszystkie zrealizowane przeloty marszałka Sejmu ""zawsze były związane z pełnieniem obowiązków służbowych - były to oficjalne podróże w żaden sposób nie stojące w sprzeczności z obowiązującymi przepisami"".",Jarosław Kaczyński i Marek Kuchciński,
https://wiadomosci.onet.pl/kraj/komitet-polityczny-pis-debatuje-na-temat-list-wyborczych/j91lcd6,Zebrał się Komitet Polityczny PiS. Tematem listy wyborcze partii,"Komitet Polityczny musi uzgodnić kandydatów w 41 okręgach. Politycy PiS, wchodzący na spotkanie zaznaczali, że listy będą znane w przyszłym tygodniu. Jarosław Kaczyński mówił niedawno, że ""kompletne listy powinny być zaprezentowane za około trzy tygodnie"".","W spotkaniu, poza prezesem partii, udział bierze marszałek Sejmu Marek Kuchciński, marszałek Senatu Stanisław Karczewski, europosłowie Beata Szydło i Joachim Brudziński, wicemarszałek Sejmu, szef klubu PiS Ryszard Terlecki, szef MON Mariusz Błaszczak, minister gospodarki morskiej i żeglugi śródlądowej Marek Gróbarczyk. Szef komitetu wykonawczego PiS, lider rzeszowskiej listy wyborczej partii Krzysztof Sobolewski powiedział kilka dni temu, że będzie to pierwsze spotkanie Komitetu Politycznego partii ws. list wyborczych. - Dopiero zaczynamy etap uzgadniania list wyborczych – powiedział. Podkreślił, że Komitet Polityczny musi uzgodnić kandydatów w 41 okręgach. ""Mówimy o ponad 900 nazwiskach kandydatów do Sejmu i 100 do Senatu. Nie da się tego wykonać na jednym posiedzeniu komitetu, potrzebne są dwa lub nawet trzy spotkania"" - dodał Sobolewski. W ubiegły wtorek prezes PiS Jarosława Kaczyński w rozmowie z Polską Agencją Prasową zapowiedział, że prezentacja kompletnych list kandydatów nastąpi stosunkowo niedługo. Zaznaczył, że nie jest to jego indywidualna decyzja. - To jest decyzja Komitetu Politycznego, a to wymaga zwykle jednego – dwóch, a czasem nawet trzech spotkań. Kompletne listy powinny być zaprezentowane za około trzy tygodnie - zapowiedział. Jarosław Kaczyński zachęca do głosowania na PiS. ""Rządząc Polską wykonaliśmy to, co żeśmy zapowiadali"" W połowie lipca Kaczyński zaprezentował ""jedynki"" list partii w najbliższych wyborach do Sejmu. Kaczyński będzie na czele listy w okręgu warszawskim, premier Mateusz Morawiecki będzie otwierał listę w Katowicach. W okręgu podwarszawskim ""jedynką"" został szef MON Mariusz Błaszczak, wicepremier Jacek Sasin w Chełmie, wicepremier i szef resortu kultury Piotr Gliński w Łodzi, a szef KPRM Michał Dworczyk w Wałbrzychu.","Prezes PiS podczas pikniku wyborczego - 14 lipca, Gózd",
https://wiadomosci.onet.pl/kraj/wydatki-jaroslawa-kaczynskiego-na-biuro-poselskie/1jfql9e,Biura poselskie ujawniają koszty. Jak wydawał pieniądze Jarosław Kaczyński?,"Z rozliczeń biur poselskich za 2018 r. wynika, że prezes PiS Jarosław Kaczyński wydał najwięcej na wynagrodzenia dla swoich pracowników, aż 117 tys. zł.","Ryczałt na prowadzenie biura poselskiego to 170,4 tys. zł rocznie, czyli 14,2 tys. zł miesięcznie. Okazuje się, że w 2018 r. prezes PiS miał do wydania więcej niż roczny ryczałt, ponieważ została mu dodatkowa kwota z poprzednich lat wynosząca 28,8 tys. zł. Przypomnijmy: główne biuro Jarosława Kaczyńskiego znajduje się w Alejach Jerozolimskich 125/127 w Warszawie, w budynku należącym do spółki Srebrna. Tak jak w poprzednich latach Kaczyński z sejmowej puli wydał najwięcej, czyli 117 tys. zł, na wynagrodzenia dla pracowników biura. Pracują tam: Jacek Cieślikowski, Radosław Fogiel, Sylwia Madej i Anna Salamon. Czego jeszcze możemy się dowiedzieć z rozliczenia? Prezes PiS wydał na kupno materiałów biurowych i prasy prawie 7,6 tys. zł, za usługi telekomunikacyjne około 2,6 tys. zł, a świadczenia urlopowe niewiele ponad 2,3 tys. zł. Okazuje się, że w sprawozdaniu za 2018 rok Kaczyński nie wpisał kwoty opłaty za abonament RTV biura poselskiego. Rok wcześniej wskazał wydanie na ten cel 245 złotych. To może sprowokować pytanie o to, czy prezes PiS pozbył się odbiorników z biura, czy raczej zdecydował, że nie będzie za nie płacił. W 2018 roku miesięczna opłata za odbiornik telewizyjny lub telewizyjny i radiofoniczny wynosiła 22,70 zł.",Jarosław Kaczyński,
https://wiadomosci.onet.pl/kraj/wyrok-ws-kaczynski-walesa/qgynd18,Lech Wałęsa ma przeprosić Jarosława Kaczyńskiego,"Sąd Apelacyjny w Gdańsku utrzymał w mocy wyrok sądu okręgowego. Sąd ten nakazał wówczas Wałęsie przeproszenie Kaczyńskiego za wypowiedzi, w których były prezydent sugerował, iż prezes PiS jest odpowiedzialny za katastrofę smoleńską. Wałęsa zapowiada zaskarżenie wyroku do Sądu Najwyższego, ""a w razie potrzeby także do Europejskiego Trybunału Praw Człowieka"".","Wyrok, którego dotyczyła apelacja, zapadł 6 grudnia ub.r. przed Sądem Okręgowym w Gdańsku. Sąd okręgowy oddalił jednocześnie część żądań Kaczyńskiego, który domagał się też przeprosin za słowa Wałęsy o tym, że prezes PiS ""nie jest zdrowy, zrównoważony psychicznie"". Kaczyński zarzucił też Wałęsie, że ten – nie mając podstaw, posądza go o to, że wydał polecenie ""wrobienia"" b. prezydenta i przypisania mu współpracy z organami bezpieczeństwa PRL. Lider PiS żądał przeprosin za takie bezpodstawne posądzenie. Pozew lidera PiS obejmował też żądanie wpłaty przez Wałęsę w formie zadośćuczynienia 30 tys. zł na cele społeczne. Od wyroku sądu okręgowego do sądu wyższej instancji odwołał się zarówno Wałęsa, jak i Kaczyński. Pełnomocnik prezesa PiS wniósł o uwzględnienie w całości pozwu, także w odrzuconej przez sąd okręgowy części. Z kolei pełnomocnik Wałęsy wnioskował o oddalenie pozwu w całości, także w części, w której sąd okręgowy uznał byłego prezydenta winnym. B. prezydent Lech Wałęsa się odniósł do orzeczenia za pośrednictwem Facebooka. ""Uważam, że sąd ocenił dowody w tej sprawie niewszechstronnie, nie uwzględniając faktów mi znanych, o których mówiłem na rozprawie"" - ocenił Wałęsa. ""Nie może być tak, że moje słowa o rozmowie braci Kaczyńskich w dniu Katastrofy Smoleńskiej będą traktowane, jako naruszenie dóbr osobistych Pana Kaczyńskiego, gdy przecież ja nie miałem zamiaru Pana Kaczyńskiego obrażać. Wypowiadałem tylko swoje opinie, bo znałem Kaczyńskich długo i wiedziałem kto kim kierował"" - czytamy we wpisie. ""Jak mogły moje wypowiedzi obrazić Jarosława Kaczyńskiego skoro on dobrze wiedział, że chodziło mi o krytykę sytuacji, w której osoba bez funkcji państwowych kieruje Państwem i między innymi kierowała Prezydentem RP. Sąd tych kwestii nie wziął pod uwagę, dlatego wydał taki błędny wyrok"" - napisał Wałęsa. B. prezydent zapowiedział jednocześnie odwołanie od wyroku. ""Nie dam sobie zamknąć ust! Będę skarżył ten wyrok do Sądu Najwyższego, a jak będzie trzeba, to do Europejskiego Trybunału Praw Człowieka. Smutne jest jednak to, że Sąd w Polsce chce ograniczać swobodę wypowiedzi na tematy polityczne. I to, co do wypowiedzi tak istotnych, ostrzegających Naród"" - napisał.",Lech Wałęsa i Jarosław Kaczyński,
https://wiadomosci.onet.pl/kraj/zakaz-wypowiedzi-dla-michala-olszanskiego-jacek-kurski-komentuje/6qyes9z,"Dziennikarz opowiedział o kulisach wywiadu Kaczyńskiego w telewizji śniadaniowej. Kurski: plotkarstwo, naruszenie interesów TVP","W ten sposób szef Telewizji Polskiej odniósł się do pytania o zakaz wypowiadania się dla dziennikarza Michała Olszańskiego. Taki zakaz miał być wydany po tym, jak Olszański komentował wywiad z Kaczyńskim w telewizyjnym ""Pytaniu na śniadanie"". O sprawie piszą Wirtualne Media.","Wywiad z prezesem PiS przeprowadzał właśnie Michał Olszański wspólnie z Moniką Zamachowską. Dziennikarze pytali Kaczyńskiego o przyjaciół, spędzanie wolnego czasu i koty. Olszański komentował potem okoliczności rozmowy na łamach portalu NaTemat.pl. - Wiedziałem, że to nie jest dobry pomysł. ""Pytanie na śniadanie"" to audycja poranna, lifestylowa. Znając cechy prezesa Kaczyńskiego, wydawało mi się, że pomysł jego PR-owców na to, by w ten sposób ocieplać jego wizerunek, nie jest do końca trafiony. I nie będzie to dla niego łatwa sytuacja - mówił Olszański. Po tej wypowiedzi dziennikarz dostał zakaz wypowiadania się w mediach, o co pytał Jacka Kurskiego RPO Adam Bodnar. Czytaj więcej: Jarosław Kaczyński w ""Pytaniu na śniadanie"". O czym mówił prezes? - TVP w swojej działalności przestrzega przepisów prawa powszechnie obowiązującego, w szczególności konstytucji oraz Prawa prasowego i nie stosuje wobec swoich dziennikarzy żadnej cenzury prewencyjnej - odpowiedział prezes Jacek Kurski. - Redaktor Michał Olszański związany był po prostu z TVP umową cywilnoprawną, która przewiduje zachowanie w poufności informacji uzyskanych w związku z realizacją umowy, a mogących naruszyć interes programowy, ekonomiczny lub dobre imię TVP - dodał Jacek Kurski. - Plotkarskie przedstawienie przez niego kulisów rozmowy z prezesem Kaczyńskim, wraz z subiektywnymi i nieuprawnionymi komentarzami, mogło doprowadzić do naruszenia interesów TVP. Mimo to TVP nie wydała żadnego zakazu - a jedynie przypomniała dziennikarzowi zasady, na jakich odbywa się współpraca pomiędzy stronami - zaznaczył.",Jacek Kurski,
https://wiadomosci.onet.pl/kraj/wybory-parlamentarne-jaroslaw-kaczynski-apeluje-o-glosowanie-na-pis/9vvxj3x,"Jarosław Kaczyński zachęca do głosowania na PiS. ""Rządząc Polską wykonaliśmy to, co żeśmy zapowiadali""","Jarosław Kaczyński wziął udział w pikniku rodzinnym w Chełmie, gdzie zabrał głos ws. wyborów parlamentarnych. - Trzeba tę decyzje podjąć; chciałbym namówić państwa do tego, żeby decyzja była na ""tak"" dla dobrego czasu dla Polski, na ""tak"" dla wiarygodności, a to w dzisiejszych warunkach oznacza na ""tak"" dla PiS, dla Zjednoczonej Prawicy - powiedział lider PiS.","- Chcemy rozmawiać z Polakami zadając im i sobie samym to samo pytanie: jak ten dobry czas przedłużyć, w jaki sposób doprowadzić do tego, by Polska, która prawie już cztery lata temu zmieniła kierunek, jeśli chodzi o sytuację wewnętrzną, szła dalej tą drogą - mówił Kaczyński. - Będąc u władzy, staraliśmy się przez cały czas zabiegać o materialne warunki życia, ale także - co bardzo ważne - o godność Polaków, o to, by żyło się godnie, byśmy się czuli równi, by wszystkie części Polski były równe. By można było kontynuować to, co nazywamy wspólnotą, i można było odbudowywać także to, co jest tak ważne dla tego, by ta polska wspólnota, wspólnota Polaków istniała, tzn. dobre państwo - podkreślił lider PiS. - Takie państwo, do którego obywatele mają zaufanie, które rzeczywiście im służy. Takie państwo, które jest wiarygodne, nie jest teoretyczne, nie jest z dykty. Takie państwo - mówię tu o władzy - które to, co zostało zapowiedziane, wykonuje - dodał szef PiS. Kaczyński powiedział, że ci wszyscy, którzy w ostatnich latach rządzili Polską - nie robili tego w sposób idealny. - Bo ideałów nie ma, bo ludzie są niestety omylni, a my jesteśmy takimi samymi ludźmi, mówię o politykach, jak wy - podkreślił. - Ale z dobrą wolą i właśnie bardzo głęboką wolą, bardzo głębokim przekonaniem, że musimy służyć społeczeństwu, że musimy Polakom pomóc, że musimy to wszystkie niesprawiedliwości, których tyle się w Polsce namnożyło likwidować i będziemy robić to dalej, jeżeli uzyskamy wasze zaufanie i to zaufanie, to jest proszę państwa konkret - podkreślił lider PiS. - Teraz są świetne sondaże; opozycja (...) to łączy się, to dzieli, ale wszystko może się zdarzyć. Potrzebna jest pełna mobilizacja, większa jeszcze niż w wyborach europejskich, bo frekwencja będzie pewnie jeszcze większa - mówił prezes Prawa i Sprawiedliwości. Podkreślił, że do wyborów i w dniu głosowania wyborcy muszą być ""w pełni zmobilizowani"", pójść do urn, głosować,. - Bo wtedy będziemy mogli iść dalej tą drogą, a to jest naprawdę droga, która jest dla Polaków i dla Polski, dla wszystkich obywateli, dla całego kraju - ocenił. Kaczyński dodał, że Prawo i Sprawiedliwość jest po to, by wieś i miasto żyły na takim samym poziomie. - I naprawdę już wiele w tym kierunku zrobiliśmy, bo te wielkie transfery społeczne, te miliardy złotych, w dużej mierze poszły właśnie na wieś - mówił.  - Szanowni państwo, zabiegaliśmy o państwo wiarygodne, o wiarygodność, i mam nadzieję, że mogę powiedzieć - bo takie jest, nie ukrywam, moje przekonanie - że myśmy słowa dotrzymali, że rządząc Polską wykonaliśmy to, co żeśmy zapowiadali. Teraz niedawno złożyliśmy nowe zapowiedzi i też je realizujemy, punkt za punktem, i że dodajemy do tego jeszcze kolejne sprawy, jak choćby ostatnio sprawę dotyczącą niepełnosprawnych - tych, którym najciężej, najgorzej - powiedział Kaczyński w Chełmie. - Dlatego ta wiarygodność to jest coś, o co nie tylko zabiegamy, ale co - jak sądzę - już w jakiejś mierze odbudowaliśmy. A to jest warunek funkcjonowania dobrej demokracji, dobrego państwa. Bo jeżeli w demokracji jest tak, że mamy wybory, mamy kampanię, i różni ludzie, różne partie coś zapowiadają, coś obiecują, a później tego nie wykonują, to ta demokracja jest w istocie fikcją. To jest po prostu oszustwo, a nie żadna demokracja - przekonywał prezes PiS. Według niego ""o tym trzeba pamiętać, kiedy stawiamy sobie to pytanie, w jaki sposób przedłużyć ten dobry czas, ten czas wiarygodności, ten czas pełnionych obietnic"". - Bo czy w Polsce było tak, że zawsze obietnice były spełnione? Sądzę, że przynajmniej bardzo wielka część spośród państwa uważa, że było inaczej, bo przypomnijmy sobie choćby takie sprawy już zupełnie oczywiste. Obiecywano solennie ""nie podniesiemy wieku emerytalnego"", został podniesiony. Myśmy go dopiero przywrócili do dawnego stanu - podkreślał. Mówiąc o możliwościach ""przedłużenia czasów wiarygodności i spełnionych obietnic"", Kaczyński pytał: ""czy w Polsce było tak, że obietnice zawsze były spełniane?"". - Sądzę, że bardzo wielka część spośród państwa uważa, że było inaczej. Bo przypomnijmy sobie chociażby takie sprawy zupełnie oczywiste - obiecywano solennie ""nie podniesiemy wieku emerytalnego"", a został podniesiony. Myśmy go dopiero przywrócili do dawnego stanu. Ale jak ktoś pamięta rok 2007, ówczesną kampanię wyborczą, to przecież w tych spotach, w opowieściach o tym, jaka będzie Polska, obiecywano po prostu, że wszystko będzie dobrze, wspaniale. A było? Obawiam się, że nie, obawiam się, że nie było wspaniale - podkreślił Kaczyński. - A jak rządzono? - pytał. - Niektórzy spośród państwa może czasem spojrzą na obrady komisji ds. VAT, tej wielkiej afery VAT-owskiej, tej największej afery w naszych dziejach, bo chyba nigdy nie było tak, żeby nagle z kasy państwowej zniknęło dwieście kilkadziesiąt miliardów złotych. Bo taki jest rozmiar tej afery - ocenił lider PiS. Zwrócił uwagę, że afera ta ""byłaby wielka nie tylko w Polsce"". - Ona by była wielka, jedna z największych w Stanach Zjednoczonych, chociaż one mają bogactwo kilkadziesiąt razy większe, niż Polska - podkreślił. - Jak to wyglądało? Jak pilnowano naszych wspólnych pieniędzy? Bo przecież afera VAT-owska polega na tym, że z budżetu wyciąga się pieniądze, wspólne pieniądze nas wszystkich. Według lidera PiS ""warto o tym pamiętać w momencie, kiedy będziemy podejmowali decyzje"" podczas jesiennych wyborów. Jak zauważył, wybory parlamentarne będą ""już niedługo, w październiku"". Jednocześnie zastrzegł, że ""nie jest to pewne, bo to decyzja prezydenta"". Wskazał, że jeżeli wybory będą w październiku, to wtedy ""podejmiemy decyzje dotyczące tego, czy ten dobry czas dla Polski przedłużamy, czy też wracają ci, którzy rządzili w sposób, który tu pokrótce, bardzo pokrótce opisałem"".",Jarosław Kaczyński,
https://wiadomosci.onet.pl/politico/politico-widzialo-tajne-maile-do-ursuli-von-der-leyen-od-trumpa-orbana-i-kaczynskiego/3fk3cwt,"POLITICO widziało tajne (???) maile do Ursuli von der Leyen od Trumpa, Orbána i Kaczyńskiego","Do skrzynki pocztowej pani prezydent-elekt już teraz wpadają maile w sprawie pilnych politycznych i legislacyjnych kwestii, jakimi będzie się musiała zająć jeszcze przed objęciem urzędu 1 listopada - wśród tych kwestii są zwłaszcza stosunki handlowe ze Stanami Zjednoczonymi, problemy migracji i azylu oraz obawy dotyczące rządów prawa. A te maile nawet jeśli nie są prawdziwe, to fajnie je dziennikarze POLITICO wymyślili.","POLITICO uzyskało dostęp do tego, co na Ursulę von der Leyen już czeka w jej nowej unijnej skrzynce pocztowej (która oczywiście, w imię przejrzystości, działa w niekodowanej sieci, wykorzystującej sprzęt Huawei, przy czym jedynym wyraźnym zabezpieczeniem są powtarzające się uporczywie komunikaty o plikach cookie i wyskakujące okienko z warunkami, dotyczącymi mało znanego wyjątku od unijnych reguł RODO, w ramach którego wszystkie maile przekazywane są na jej prywatne konto utrzymywane na serwerze w Panamie przez ustępującego sekretarza generalnego Komisji Martina Selmayra). Oto najciekawsze z tych maili - w naszej opinii: od: Trump, Donald J. (Biuro Prezydenta, Biały Dom) <real_donald_trump@who.eop.gov> odpowiedz do: Team MAGA <potus@who.eop.gov> do: Ursula.VONDERLEYEN@ec.europa.eu <Ursula.VONDERLEYEN@ec.europa.eu> Temat: GRATÓLACJE! WOJNA HANDLOWA!!!! Droga Ursulo! Nie, nie, miało być: Droga Grymaśna Uschie! Gratóluję wielkiego zwycięstwa! Nie tak wielkiego jak moje, ale czyje takie bywa? I wow, siódemka dzieciaków. Co za kobieta! Prawdziwa Mutti! Ale mówię ci: Jak na swój wiek, wyglądasz świetnie. I siódemka dzieciaków! I ta fantastyczna fryzura. Znacznie lepsza niż Angeli. A co u niej? Trochę jej ciężko, nie? Wiem, że jeszcze nie zaczęłaś, ale chciałam ci tylko powiedzieć, że stary Jean-Claude to prawdziwy zabójca. A ten układ, który zawarliśmy z tym jego słodkim, małym trickiem z usunięciem słowa ""rolnidztwo""? Jak on odejdzie, to już nieaktualne. I będą te cła na samochody. Myślę, że w pierwszym tygodniu listopada. Taki prezent na parapetówkę w nowym biurze. Tylko dla Ciebie. Import europejskich samochodów to zagrożenie dla bezpieczeństwa narodowego Stanów Zjednoczonych – totalnie niesprawiedliwe! Więc albo zgadzasz się, że włączamy te produkty rolnicze albo szykuj się do płacenia. Twoim przyjaciołom w Niemczech naprawdę się to spodoba jak usłyszą, że złamałaś nasze porozumienie handlowe. Ameryka wygrała wszystkie wojny z Niemcami, jakie kiedykolwiek toczyła. To i tę wojnę handlową też wygramy. To kiedy jest ta inauguracja? Wpadnę. Szkoda, że nie macie żadnych czołgów na defiladę. Aa, przypomniałem sobie jeszcze. Musimy też porozmawiać o tej armii UE. Zły pomysł! -Twój Człowiek od Ceł (Real DJT) P.S. MAGA! Make America Great Again! ------------------------------------------------------------------------ od: Salvini, Matteo <matteo.salvini@interno.gov.it> odpowiedz do: Matteo Salvini <matteo.salvini@interno.gov.it> do: Ursula.VONDERLEYEN@ec.europa.eu <Ursula.VONDERLEYEN@ec.europa.eu> temat: Reforma Rozporządzenia w sprawie Migracji/Azylu   Cara Presidente-eletta, Z zainteresowaniem wysłuchałem Twojego wystąpienia, w którym obiecałaś realizować ""nowy pakt o migracji i azylu"". Z niecierpliwością czekam na współpracę z Tobą w celu znalezienia dodatkowej elastyczności Unii w przepisach budżetowych, tak aby uniknąć wszelkich procedur nadmiernego deficytu wobec Włoch.  Ucałowania, Matteo -------------------------------------------------- od: Orbán, Viktor <PM@mk.gov.hu> odpowiedz do: Orbán Viktor <illiberalchristians.mk.gov.hu> do: Ursula.VONDERLEYEN@ec.europa.eu <Ursula.VONDERLEYEN@ec.europa.eu>  temat: Reforma Rozporządzenia w sprawie Migracji/Azylu  Droga Pani von der Leyen,  Gratuluję zwycięstwa i siedmiorga dzieci. Tak bardzo się cieszę, że wartości rodzinne powracają do Brukseli. Być może jednak istnieje jeszcze nadzieja dla Unii.  Jeśli chodzi o ""Nowy Pakt w sprawie Migracji i Azylu"", to jestem przekonany, że mówię w imieniu kilku moich kolegów z Rady Europejskiej i nasza odpowiedź brzmi: Nie.  Niech cię Bóg błogosławi, Viktor -------------------------------------------------------------------------------------------------------------- od: Angela.Merkel@bundeskanzlerin.de <Angela.Merkel@bundeskanzlerin.de> odpowiedz do: Angela.Merkel@bundeskanzlerin.de <Angela.Merkel@bundeskanzlerin.de> do: Ursula.VONDERLEYEN@ec.europa.eu <Ursula.VONDERLEYEN@ec.europa.eu> temat: FWD: nasze wzajemne zrozumienie Przekazuję do wiadomości, Mutti ------------------------------------------------------------------------------ od: Kaczyński, Jarosław <jaroslaw.kaczynski@pis.org.pl> do: Angela.Merkel@bundeskanzlerin.de <Angela.Merkel@bundeskanzlerin.de>> temat: nasze wzajemne zrozumienie  Droga Pani Kanclerz,  Dziękuję za wczorajszy telefon. Zgodnie z prośbą, głosy zostały dostarczone.   Tak więc zgodnie z obietnicą, oczekujemy teraz, że Pani von der Leyen znajdzie rozwiązanie oparte na dialogu, nie tak jak Timmermans, który zapowiadał to wiele razy, ale nigdy nie zrobił żadnego kroku w naszą stronę.  W poniedziałkowym liście p. von der Leyen do grupy socjalistów znajduje się interesujący fragment, że jeśli chodzi o praworządność, to: Żadne państwo członkowskie UE nie jest doskonałe. Dokładnie to samo mówimy już od dłuższego czasu. Brawo. Ponadto fakt, że Pani von der Leyen aktywnie poszukiwała naszego wsparcia i w końcu okazało się, jak byliśmy niezbędni dla jej zatwierdzenia, niewątpliwie bardzo zacieśnia nasze stosunki.  Po tym, co stało się wczoraj, będzie jej teraz znacznie łatwiej współpracować z Polską. I wzajemnie.  Dziękuję za pani konstruktywną rolę w tej sprawie. Mam nadzieję, że dobrze się pani czuje.  Serdeczne pozdrowienia, JK ------------------------------------------------------------------------------------------------------------------------ Widziane (a jak nie widziane, to wymyślone) przez dziennikarzy POLITICO: Davida M. Herszenhorna, Maïę De La Baume, Kalinę Oroschakoff i Hansa Von Der Burcharda",Ursula von der Leyen,
https://wiadomosci.onet.pl/tylko-w-onecie/nowy-sondaz-ibris-dla-onetu-komu-ufaja-polacy/t8ecpcp,Sondaż IBRiS dla Onetu. Mateusz Morawiecki wyprzedził Andrzeja Dudę w rankingu zaufania,Politykiem z największym zaufaniem wśród Polaków jest Mateusz Morawiecki - wynika z sondażu przeprowadzonego przez IBRiS dla Onetu. Najwyżej spośród polityków związanych z opozycją znalazł się Donald Tusk - w rankingu zaufania zajął czwarte miejsce.,"Premierowi ufa 45,8 proc. badanych przez IBRiS. Przeciwnego zdania było 40 proc. ankietowanych. Tym samym Mateusz Morawiecki wyprzedził na miejscu lidera Andrzeja Dudę. Urzędujący prezydent może cieszyć się zaufaniem wśród 44,9 proc. respondentów. Wraz z premierem są jedynymi politykami, którym Polacy bardziej ufają, niż nie ufają. Jednak w stosunku do czerwcowego badania, liczba negatywnych odpowiedzi w stosunku do Andrzeja Dudy wzrosła o 5 pkt proc. Na ostatnim miejscu podium uplasował się Jarosław Kaczyński. Liderowi Prawa i Sprawiedliwości ufa 36,7 proc. badanych, a przeciwnego zdania jest 47,2 proc. Na czwartym miejscu znalazł się Donald Tusk. Ustępujący przewodniczący Rady Europejskiej cieszy się ponad 35 proc. zaufaniem. Negatywnie o byłym premierze wypowiedziało się 53,2 proc. badanych. Duży spadek zaufania zanotowała była premier w rządzie PiS, Beata Szydło. Europosłanka znalazła się na piątym miejscu z wynikiem 34,7 proc. pozytywnych głosów. Jest to jednak spadek o 3,5 pkt proc. w porównaniu z poprzednim badaniem. Tuż za Szydło znalazł się minister sprawiedliwości Zbigniew Ziobro, którego wynik jest gorszy tylko o 0,2 pkt proc. od byłej premier. Ziobrze nie ufa 53 proc. badanych. Na ósmym miejscu uplasował się Paweł Kukiz. Według badania ufa mu 25,5 proc. Polaków. Negatywnie o liderze Kukiz'15 wypowiedziało się 45,2 proc. uczestników sondażu. Stawkę zamykają Adrian Zandberg i Janusz Korwin-Mikke. Najstarszemu politykowi w stawce nie ufa 73,3 proc. ankietowanych. Politykiem opozycji, który uplasował się za będącym poza polską polityką Donaldem Tuskiem, jest szef PSL Władysław Kosiniak-Kamysz, zajmujący siódmą pozycję. Ufa mu 31,9 proc. wszystkich uczestników badania. Jest to wzrost o 6,1 pkt proc. w porównaniu do czerwcowego sondażu. Daleko za swoimi politycznymi konkurentami jest lider Platformy Obywatelskiej Grzegorz Schetyna - ufa mu 20,9 proc. badanych, a przeciwnego zdania jest 57,1 proc. Mimo tak dużej różnicy Schetyna zanotował duży wzrost - 5,0 pkt proc. odpowiedzi pozytywnych. Sondaż zrealizowano metodą telefonicznych, standaryzowanych wywiadów kwestionariuszowych wspomaganych komputerowo (CATI), na reprezentatywnej grupie 1100 respondentów w dniach 12-13 lipca 2019 roku.",Andrzej Duda i Mateusz Morawiecki,
https://wiadomosci.onet.pl/tylko-w-onecie/wszystkie-koty-jaroslawa-kaczynskiego/ecknmjg,Wszystkie koty Jarosława Kaczyńskiego,"Słabość Jarosława Kaczyńskiego do kotów nie jest tajemnicą. Poznaj historie Busia, Alika, Fiony, a także Czarusia.",,,
https://wiadomosci.onet.pl/kraj/pis-przedstawi-oponentom-propozycje-porozumienia-kaczynski-propozycja-pojawi-sie-do/1rkv65b,Kaczyński: do wyborów przedstawimy oponentom politycznym propozycję porozumienia,"Jarosław Kaczyński podkreślił, że PiS przed wyborami przedstawi propozycję porozumienia, które miałoby zakończyć wojnę na polskiej scenie politycznej. Jego zdaniem konkurencja w polityce jest nieunikniona, ale powinna funkcjonować na bardziej cywilizowanych warunkach. Prezes PiS podkreślił, że padnie z ich strony oficjalna propozycja, lecz dopiero gdy emocje nieco opadną.","Kaczyński podczas niedzielnego pikniku rodzinnego w gminie Gózd zainaugurował objazd liderów PiS po kraju. Podczas wystąpienia podkreślał m.in., że Polska jest na pierwszym miejscu w Europie, jeśli chodzi o tempo rozwoju. - I chcemy, by tak było dalej, ale to wymaga społecznej zgody, to wymaga zakończenia tej wojny, która się toczy w Polsce. My też będziemy szli w tym kierunku. My nie chcemy kłótni, chcemy, byśmy się porozumieli - zaznaczył. Lider PiS podkreślił też, że ci, ""którzy mówią o jakichś śmietnikach, ciągle stosują ten agresywny język, naprawdę Polsce nie służą"". - Kończmy z tym. Potrzebne jest porozumienie. Potrzebna jest sytuacja, w której razem wykorzystamy tę wielką szansę, która dzisiaj dla Polski naprawdę istnieje - powiedział. Pytany jak miałoby wyglądać to nowe otwarcie w polityce, Kaczyński powiedział, że jego ugrupowanie będzie się nad tym zastanawiać, gdyż ""druga strona wyraźnie nie wykazuje ochoty do takiego porozumienia"". - Z całą pewnością jakaś propozycja z naszej strony jeszcze padnie - zaznaczył. - Nie chcę w tej chwili niczego uprzedzać, tym bardziej że chciałbym dać chwilę drugiej stronie do namysłu, aby nie odrzucała tego w pierwszym odruchu, który jest wobec nas repulsywny. Zobaczymy. Uważam, że nawet jeśli w tej chwili szansa na takie porozumienie jest naprawdę niewielka, bo tak to oceniam, to trzeba próbować iść w tym kierunku - powiedział szef PiS. Kaczyński zaznaczył, że takie porozumienie nie oznaczałoby, że ""nie konkurujemy ze sobą, tylko że są inne reguły tej konkurencji"". - Bardziej cywilizowane, że uznajemy wyniki wyborcze, uznajemy pewną potrzebę dotyczącą np. naprawy polskiego państwa, takiej konstrukcji ustrojowej, która będzie służyła rozwojowi, oczywiście zachowując wszelkie prawa obywatelskie i wszelkie reguły demokracji i praworządności - oświadczył. - To jest sprawa niełatwa, ale z naszej strony jakaś tego rodzaju inicjatywa będzie miała miejsce, chociaż po pewnym uspokojeniu nastrojów. Nam chodzi po prostu o pewną propozycję, chcemy ją dopracować i złożyć w momencie, kiedy emocje trochę opadną - podkreślił. Dopytywany, kiedy można spodziewać się przedstawienia przez PiS propozycji, Kaczyński stwierdził, że będzie to zależało od sytuacji. - Sądzę, że do wyborów tego rodzaju propozycja się pojawi, chyba że druga strona popadnie w taką agresję, że to już zupełnie nie będzie miało sensu. Mam jednak nadzieję, że tak się nie stanie - podsumował Kaczyński.",Jarosław Kaczyński,
https://wiadomosci.onet.pl/kraj/jaroslaw-kaczynski-o-porazce-beaty-szydlo-w-pe/4vl8y1h,Porażka Beaty Szydło w PE. Kaczyński: to złamanie zawartych porozumień,"Odrzucenie kandydatury Beaty Szydło na szefową unijnej komisji ds. zatrudnienia to złamanie zawartych porozumień, to nigdy wcześniej nie miało miejsca; była premier zapłaciła za to, że jest przedstawicielką katolickiego kraju i uznaje chrześcijańskie wartości - powiedział PAP prezes PiS Jarosław Kaczyński.","Była premier, europosłanka PiS Beata Szydło w poniedziałek w tajnym głosowaniu po raz drugi nie została wybrana w Strasburgu na stanowisko szefowej komisji zatrudnienia i spraw społecznych Parlamentu Europejskiego. Za jej kandydaturą opowiedziało się 19 europosłów, przeciw było 34, od głosu wstrzymało się dwóch eurodeputowanych. - To zaskoczenie nie tylko dla nas, bo mieliśmy zawarte pewne porozumienia na najwyższym szczeblu. Premier Mateusz Morawiecki informował mnie, że tuż po tym głosowaniu zadzwoniła do niego kanclerz Niemiec Angela Merkel z przeprosinami, wyrazami zdumienia i szoku po tym, co się stało. Zapewniała, że wszyscy przedstawiciele Europejskiej Partii Ludowej głosowali za kandydaturą pani premier - komentował w rozmowie z PAP szef PiS. Jak dodał, nie zmienia to faktu, że wynik głosowania był wbrew ustaleniom. ""Doszło do bardzo poważnego rozprężenia w UE i to jest zjawisko niedobre, i wyraźnie związane z bardzo ostrą ofensywą lewicy. Ta szeroko rozumiana lewica jest właściwie bez wyjątku lewicą skrajną"" - podkreślił. - Już po głosowaniu przedstawiciel Rumunii, liberał, stwierdził, iż ktoś inny z EKR może być wybrany na to stanowisko, ale musi przestrzegać wartości. Była na to znakomita odpowiedź pani premier, że ona uznaje te wartości, które leżą u źródeł UE i jednocześnie reprezentuje te wartości, które tworzą wspólnotę w Polsce, to właśnie dzięki temu uzyskała tak dobry wynik podczas eurowyborów - ponad 500 tys. głosów - zwrócił uwagę Kaczyński. - Sądzę, że w przypadku Beaty Szydło był tu repulsywny odruch wobec osoby, której system wartości jest inny niż bardzo wielu obecnych parlamentarzystów – zarówno z formacji skrajnie lewicowych, jak i liberalno-lewicowych. To wygląda na powtórkę ze sprawy Rocco Buttiglione, który przed laty był kandydatem Włoch na stanowisko unijnego komisarza. Przed głosowaniem przyznał się do konserwatywnych, chrześcijańskich wartości, jakie wyznawał, czego skutkiem było to, że nie został wybrany na to stanowisko - mówił szef PiS. Kaczyński ocenił ponadto, że jeżeli w tej chwili umowy, porozumienia, nie są przestrzegane, to jest to z jednej strony ""kwestia pewnego gniewu, który panuje w Unii Europejskiej, a z drugiej strony - kwestia wartości"". ""Polska, jeśli chodzi o wartości, jest w zupełnie innym miejscu niż bardzo wiele państw europejskich. Beata Szydło zapłaciła po prostu za to, że jest reprezentantką katolickiego kraju i uznaje chrześcijańskie wartości"" - ocenił lider PiS. - Mamy nadzieję, że ta sytuacja, ten kryzys wartości minie, ale będzie to wymagało wysiłku przedstawicieli zarówno tych większych, silniejszych krajów Unii, jak i tych mniejszych - zaznaczył. Dopytywany, czy odrzucenie kandydatury Szydło będzie miało wpływ na decyzję EKR dotyczącą wtorkowego głosowania nad kandydaturą Ursuli von der Leyen na szefową Komisji Europejskiej, Kaczyński odpowiedział, że ""w oczywisty sposób może mieć"". - Ostateczną decyzję w tej sprawie będą podejmować jednak europosłowie, bo tutaj nie ma żelaznej dyscypliny. Jakie będą nasze sugestie w tej sprawie, to nie zostało jeszcze rozstrzygnięte - zaznaczył szef PiS. W pierwszym głosowaniu, które odbyło się w ubiegłą środę, za kandydaturą Szydło - kandydatki grupy Europejskich Konserwatystów i Reformatorów - było 21 posłów, przeciw wystąpiło 27, a dwóch wstrzymało się od głosu. Szydło była jedyną kandydatką. Na wniosek socjalistów głosowanie było tajne. Według nieoficjalnych informacji PAP przeciw kandydaturze Szydło głosowali wtedy przedstawiciele frakcji socjalistów, liberałów, Zieloni oraz lewicowa grupa GUE.",Beata Szydło i Jarosław Kaczyński (zdjęcie z 2017 roku),
https://wiadomosci.onet.pl/kraj/jaroslaw-gowin-podwyzki-dla-nauczycieli-naukowcow-urzednikow/8qlm4gl,"Gowin: wycofanie poparcia dla Dudy oznaczałoby, że odradza się gen samozagłady prawicy","Kandydatem Zjednoczonej Prawicy na prezydenta musi być Andrzej Duda – uważa Jarosław Gowin. W rozmowie z ""Dziennikiem Gazetą Prawną"" wicepremier, szef MNiSW mówi, że wycofanie poparcia dla głowy państwa oznaczałoby, że odradza się gen samozagłady prawicy.","Pytany w dzisiejszym wywiadzie, co PiS będzie chciał zrobić po wyborach, Gowin wskazywał, że chodzi ""nie tylko o wielkie przedsięwzięcia cywilizacyjne, w rodzaju Centralnego Portu Komunikacyjnego"". ""Mamy narastający problem z wodą – musimy przygotować program retencji. Mamy problem z cenami energii – aby temu zapobiec, minister Emilewicz przygotowała program ""Energia plus"", który może miliony konsumentów zamienić w producentów energii. Musimy kontynuować reformę oświaty i szkolnictwa wyższego. Musimy zająć się także podwyżkami w sferze budżetowej"" - wymieniał wicepremier. Jak zauważył, ""pod rządami Zjednoczonej Prawicy zarobki w sferze rynkowej zdecydowanie się podniosły"". ""Ale równocześnie w niebezpieczny sposób rozwarły się nożyce między zarobkami w sferze rynkowej a w budżetówce. Na dłuższą metę nie da się budować sprawnego państwa bez dobrze opłacanych nauczycieli, naukowców czy urzędników"" - podkreślił Gowin. Na pytanie, kto będzie premierem, jeśli Zjednoczona Prawica wygra ponownie wybory, Gowin odparł, że w takiej sytuacji kandydaci ""mogą być tylko dwaj"". ""Jeden to obecny premier Mateusz Morawiecki, który świetnie sobie radzi, czego dowodzi choćby tempo rozwoju gospodarczego czy jego międzynarodowa pozycja. A drugi to lider całego obozu, czyli Jarosław Kaczyński. Ale dzisiaj w ogóle nad tym się nie zastanawiamy"" - powiedział. Dopytywany, czy obecny prezydent Andrzej Duda może być pewny, że będzie kandydatem tego obozu w wyborach prezydenckich, Gowin odparł, że nie wyobraża sobie innego scenariusza. ""Wycofanie poparcia dla Andrzeja Dudy ze strony Zjednoczonej Prawicy oznaczałoby, że gen samozagłady, który słusznie przypisywano prawicy w latach 90., znów się odradza"" - dodał. W rozmowie padło także pytanie dotyczące repolonizacji mediów. ""Premier Gliński wspominał niedawno, że ma w szufladzie gotowy projekt – nie tyle repolonizacji, bo w UE kapitału nie można dzielić według narodowości, ile dekoncentracji mediów"" - odpowiedział Gowin. Jak podkreślał, ""szanujące się państwa dbają o to, by nie dopuszczać do zmonopolizowania przestrzeni medialnej przez parę koncernów"". ""My po 1989 r. znaleźliśmy się blisko takiej sytuacji. To zagrożenie z punktu widzenia wolności słowa czy pluralizmu mediów"" - mówił. Jego zdaniem skala tego pluralizmu, ""zwłaszcza w mediach lokalnych"", jest jak na standardy liberalnej demokracji ""zbyt nikła"".",Jarosław Gowin,
https://wiadomosci.onet.pl/tylko-w-onecie/newsletter-onetu-janusz-schwertner-jaroslaw-kaczynski-zapowiada-odejscie/fc4yr9c,Newsletter Onetu. Janusz Schwertner: Jarosław Kaczyński zapowiada odejście,"Jarosław Kaczyński zapowiedział, że za cztery lata władzę w partii przejmie któryś z jego współpracowników. Jeśli faktycznie tak się stanie, dobiegnie końca jedna z najbardziej spektakularnych karier politycznych III RP. Kariera człowieka, który po serii porażek podniósł się i spełnił swój życiowy cel: przejął kontrolę niemal nad całym państwem.","Jest taki wspaniały wywiad z Jarosławem Kaczyńskim przeprowadzony przez Teresę Torańską, królową w naszym fachu, nieżyjącą już niestety reporterką, która z tylko sobie znanym wyczuciem i sobie znaną wnikliwością przez lata tworzyła zapis emocji i uczuć, jakie towarzyszyły polskim przemianom i odradzającej się w trudach demokracji. Ta rozmowa z Kaczyńskim miała miejsce w 1994 roku, a jej fragment po ponad dwóch dekadach stał się internetowym hitem.  Na Youtube można go znaleźć pod tytułem: ""O czym marzył Kaczyński 20 lat temu"". Torańska dopytywała młodego wówczas polityka o plany na przyszłość. Pytała, kim chciałby zostać: ministrem sprawiedliwości, a może premierem albo wręcz prezydentem? Kaczyński zamyślił się przez moment i z uśmiechem odpowiedział: ""ja bym chciał być emerytowanym zbawcą narodu"". Po chwili dodał: ""Najbardziej chciałbym być szefem silnej i bardzo wpływowej partii tworzącej rząd"".  To marzenie spełniło się w momencie, gdy wielu Kaczyńskiego spisywało już na straty. W 2015 roku. 21 lat po wywiadzie udzielonym Torańskiej.   Jest jasne, że z biegiem lat największym marzeniem Jarosława Kaczyńskiego stało się wywrócenie III RP do góry nogami. To nie był system jego marzeń - zwłaszcza, gdy okazało się, że przez lata elity tworzące ten system i jego - i jemu podobnych polityków - nie zamierzały przyjmować do stołu. Kaczyński dążył więc do stanu, który w zależności od przyjętej perspektywy należałoby nazwać wyrównywaniem szans i zakopaniem powstałych nierówności (tak powiedzą jego zwolennicy) lub zwyczajną zemstą (tego określenia użyją jego przeciwnicy).  Niezależnie od oceny jego dokonań, dziś jest rok 2019 i trzeba powiedzieć, że Kaczyński - poobijany licznymi wyborczymi porażkami w latach 2007-2015 - triumfuje i to na samym finiszu swojej kariery. III RP nie zna bardziej uzdolnionych i skutecznych polityków niż on, Donald Tusk i Leszek Miller.   Jakkolwiek wiele dzieli tę trójkę, to Polska, w jakiej żyjemy obecnie - podzielona na dwa obozy, mocno skłócona, ale też rozwijająca się z roku na rok i goniąca najlepiej rozwinięte kraje Zachodu, - to mieszanka talentów i słabości tych trzech politycznych osobowości.  Leszek Miller powiedział kiedyś, że mężczyznę poznaje się po tym, jak kończy, a nie jak zaczyna. Jego historia - młodego komunistycznego działacza, który po latach staje na czele wolnej Polski, a dziś reprezentuje ją na forum europejskim - świadczy o tym lepiej niż słowa. Donald Tusk najpierw osiem razy wygrał wybory, a gdy przewidywał nieuchronną porażkę, rozpoczął karierę w Europie. Dziś jest jednym z najważniejszych politycznych graczy na świecie. A Kaczyński? Zrobił dokładnie to, co sobie wymarzył i co zapowiedział Torańskiej.  W październiku pewnie wygra kolejne wybory. Jeśli zgodnie z zapowiedzią odejdzie za cztery lata - pewnie nigdy nie zdąży już skosztować goryczy porażki.  Millera, Tuska i Kaczyńskiego dzieli dużo, ale łączy więcej, niż sami chcieliby to przyznać.   Janusz Schwertner jest autorem Informacyjnego Newslettera Onetu – zapisz się już dziś! Tu znajdziesz formularz. Swoje odejście z funkcji prezesa PiS Jarosław Kaczyński zapowiedział wczoraj, w czasie wizyty we wsi Kuczki-Kolonia. Stwierdził, że za cztery lata ""kto inny będzie stał na jego miejscu"". Czytaj więcej Tymczasem stary polityczny kompan Kaczyńskiego, Antoni Macierewicz, nie przestaje zaskakiwać. Ostatnio na przesłuchanie podkomisji smoleńskiej wezwał dziennikarza Jacka Czarneckiego, a co stało się później, tego chyba nie zrozumiałby sam prezes. Czarnecki opowiedział o tym Katarzynie Barczyk.  Za to nasz dziennikarz Kamil Dziubka niestrudzenie podąża tropem habilitacji znanego politologa Marka Migalskiego. Najpierw opisał patologie, jakie towarzyszą przyznawaniu stopni naukowych w Polsce, a teraz o dorobku samego Migalskiego rozmawia z prof. Henrykiem Szlajferem. A ten o dokonaniach byłego polityka PiS nie ma najlepszego zdania.  Swoje własne męki przechodzi opozycja, która z sobie znaną gracją próbuje pozbawić Kaczyńskiego dawnych marzeń. Póki co zbiera szeregi, a Andrzej Stankiewicz nie bez racji przypomina, że największym kłopotem Platformy w nadchodzących wyborach będzie wiarygodność.  Mam nadzieję, że zechcą Państwo poświęcić także chwilę na lekturę reportażu naszego redakcyjnego kolegi, Piotra Gruszki. Piotr wybrał się na wschód Ukrainy, by przyjrzeć się zapomnianej w rekordowo krótkim czasie wojnie na Ukrainie.   Na koniec prywata. W Onecie i na Youtube można już zobaczyć piąty odcinek programu ""Gry Uliczne"", który prowadzę wraz z Mateuszem Baczyńskim. Tym razem naszym gościem jest Zbyszek Cichecki, ps. Czacha, były warszawski policjant, dzięki któremu część z Państwa odzyskało w latach 90. skradziony wcześniej samochód.   Przed nami kolejny burzliwy polityczny tydzień. Ale równocześnie wakacyjny. Życzę Państwu, byśmy wszyscy potrafili znaleźć odpowiedni balans i więcej myśleli o wakacjach niż o polityce. ",Janusz-Schwertner,
https://wiadomosci.onet.pl/kraj/kaczynski-spotkal-sie-z-przedstawicielem-niemieckiej-cdu-o-czym-rozmawiali/1jhl5fh,Spotkanie Kaczyńskiego z przedstawicielem niemieckiej CDU. Tematem obsada unijnych stanowisk,"Prezes PiS Jarosław Kaczyński rozmawiał z ""wysoko postawionym wysłannikiem"" Unii Chrześciijańsko-Demokratycznej (CDU) - wynika z informacji PAP uzyskanych w PiS. Z tego ugrupowania wywodzi się Ursula von der Leyen - kandydatka na przewodniczącą Komisji Europejskiej.","O spotkaniu wspomniał sam Jarosław Kaczyński podczas pikniku rodzinnego w gminie Gózd. - Przepraszam, bo się spóźniłem, a tego nie wolno robić. Ale mamy - miejmy nadzieję mały - kryzys w Unii Europejskiej i trzeba było porozmawiać z wysłannikami i dlatego nie mogłem być tutaj na czas - mówił Kaczyński do uczestników pikniku. Jak wynika z informacji PAP wczesnym popołudniem lider PiS spotkał się w Warszawie z wysłannikiem niemieckiego CDU. Rozmowa - jak poinformowało źródło PAP - dotyczyło umów koalicyjnych w ramach Unii Europejskiej; chodzi o wzajemne popieranie kandydatów na najważniejsze stanowiska w Brukseli. Spotkanie było konsekwencją odrzucenia kandydatury Beaty Szydło na stanowisko szefowej unijnej komisji ds. zatrudnienia. W tym tygodniu w Brukseli ma się odbyć głosowanie nad kandydaturą niemieckiej szefowej MON Ursuli von der Leyen na stanowisko szefowej Komisji Europejskiej. Prawo i Sprawiedliwość rozważa ponowne wystawienie kandydatury Beaty Szydło na stanowisko szefowej komisji ds. zatrudnienia. ",Jarosław Kaczyński,
https://wiadomosci.onet.pl/kraj/jaroslaw-kaczynski-zapowiedzial-nowy-program-prawa-i-sprawiedliwosci/0lvpf20,Jarosław Kaczyński we wsi Kuczki-Kolonia: konkretny program przedstawimy w sierpniu-wrześniu,"- Nie musimy się upodabniać do tych na Zachodzie, nie musimy stać pod tęczową flagą. Możemy stać pod flagą biało-czerwoną - mówił prezes PiS podczas pikniku rodzinnego we wsi Kuczki-Kolonia. Kaczyński zainaugurował objazd polityków PiS po kraju przed jesiennymi wyborami parlamentarnymi. Zapowiedział, że konkretny program PiS przedstawi ""gdzieś w sierpniu, może na początku września"".","Swoje wystąpienie prezes PiS zaczął od przeprosin za spóźnienie. - Mamy mały kryzys w UE, trzeba było porozmawiać z jakimiś tam wysłannikami, nie mogłem być na czas, za co przepraszam - powiedział. Z informacji PAP wynika, że Jarosław Kaczyński spotkał się z przedstawicielem niemieckiej CDU. Polityk przekonywał, że PiS chce rozmawiać z ludźmi ""wszędzie, na wsi i w mieście, by ostatecznie uzyskać odpowiedź - jak iść dalej"". - Zapowiedzieliśmy cztery lata temu, że pójdziemy pewną drogą i każdy, kto zna fakty, musi przyznać, żeśmy tą drogą poszli - mówił prezes PiS. - Bo ten system, gdy owoce wzrostu były dzielone niesprawiedliwie, został w znacznym stopniu skorygowany. Jeszcze nie tak, jakbyśmy chcieli, jeszcze nie można powiedzieć, że wszyscy Polacy mają takie same szanse, takie same dochody. Ale idziemy w tym kierunku i będziemy dalej iść, jeśli uzyskamy państwa poparcie - zapewniał Kaczyński. - Zaczęliśmy budowę domu. Dom buduje się od fundamentów. Fundamentem jest rodzina i myśmy postanowili rodziny wesprzeć. Postanowiliśmy uczynić wszystko, co możliwe, by rodzinom było lepiej - mówił prezes PiS, przypominając o programie 500 plus oraz rozszerzeniu go również na pierwsze dziecko. - Ale są także inne kwestie, związane np. z sytuacją wsi. Niemała część tego, co zostało uczynione dla polskich rodzin, polskich seniorów, dotarło na polską wieś. Dziś na wsi proporcjonalnie jest dużo więcej dzieci niż w miastach - stwierdził. - To samo dotyczy takich posunięć, jak 13 emerytura itd. Nie zapomnieliśmy o rolnikach - sprawy związane z paliwem, rolniczym handlem detalicznym, ochroną ziemi - wymieniał Kaczyński. Mówił też o budowie dróg, ""odtwarzaniu połączeń, komisariatów, poczt"". - To, co zostało zniszczone, będzie przywrócone - zadeklarował. - Tych pomysłów, planów jest w tej chwili bardzo dużo. Ale chcemy o nich rozmawiać, o tym, czego państwo sobie życzą. Gdy ogłosimy nasz konkretny program, bo w Katowicach to była tylko dyskusja, ogłosimy go gdzieś w sierpniu, może w początku września - mówił Kaczyński. Lider PiS podkreślił, że w Polsce ""chcemy szybko się rozwijać"". Powiedział, że ""jesteśmy na pierwszym miejscu w Europie, jeśli chodzi o tempo rozwoju (...) i na czwartym na świecie, jeśli chodzi o większe państwa"". - I chcemy, by tak było dalej, ale to wymaga społecznej zgody, to wymaga zakończenia tej wojny, która się toczy w Polsce. My też będziemy szli w tym kierunku. My nie chcemy kłótni, chcemy, byśmy się porozumieli - zaznaczył. - Potrzebne jest porozumienie. Potrzebna jest sytuacja, w której razem wykorzystamy tę wielką szansę, która dzisiaj dla Polski naprawdę istnieje - dodał. - My nie chcemy wojny, chcemy, byśmy się porozumieli, tak jak np. w Irlandii, która jest teraz dużo bogatsza niż Niemcy. Czy tak może być z Polską? Może! Tylko potrzebne jest porozumienie, zgoda - mówił Kaczyński. - Ci wszyscy, którzy mówią o jakichś śmietnikach, stosują ten agresywny język, naprawdę Polsce nie służą. Kończmy z tym, potrzebne jest porozumienie. Potrzebna jest sytuacja, w której razem wykorzystamy tę wielką szansę, która dziś dla Polski istnieje - podkreślał. - Wiemy, że jesteśmy oblewani pomyjami. Krzyczą o jakiejś dyktaturze. To bzdury - mówił. - Jakby była dyktatura, to nie byłoby opozycji, nie byłoby tego, co się wyprawia wobec nas - uważa prezes PiS. - Jesteśmy wyspą wolności w Europie - powtórzył. - Nie musimy się upodabniać do tych na Zachodzie, nie musimy stać pod tęczową flagą. Możemy stać pod biało-czerwoną - powiedział Kaczyński. Dodał, że ""za cztery lata ktoś inny będzie stał na moim miejscu, bo ja już swoje lata mam, i będzie mógł powiedzieć - kolejny raz dotrzymaliśmy słowa"". Jarosław Kaczyński wygłosił swoje przemówienie na pikniku rodzinnym pod hasłem: ""Dobry czas dla Polski"", zorganizowanym w miejscowości Kuczki-Kolonia, w gminie Gózd (woj. mazowieckie). To kolejny etap przygotowań partii rządzącej do wyborów parlamentarnych. 6 lipca w Katowicach odbyła się konwencja programowa Prawa i Sprawiedliwości. W trakcie konwencji odbyło się kilkanaście sesji plenarnych z udziałem szefów poszczególnych resortów oraz kilkadziesiąt paneli eksperckich.",Jarosław Kaczyński,
https://wiadomosci.onet.pl/kraj/wystapienia-schetyny-i-kaczynskiego-fala-komentarzy/66vy9q5,Fala komentarzy po wystąpieniach liderów PO i PiS,"Wystąpienia Grzegorza Schetyny i Jarosława Kaczyńskiego wzbudziły wiele emocji. - Schetyna sam nie wierzy w to, co mówi - przekonywała Beata Mazurek. Z drugiej strony rzeczniczka SLD Anna Maria Żukowska stwierdziła: ""Zaprezentowane przez Grzegorza Schetynę rozwiązania programowe to krok naprzód, odejście od lat 90."".","Sobota obfitowała w polityczne wydarzenia. Najpierw Grzegorz Schetyna przedstawił sześć głównych zmian, jakie jego partia chciałaby po wyborach w Polsce wdrażać. Zapowiedział m.in.: związki partnerskie, zniesienie zakazu handlu w niedzielę, podwyżki płac, gruntowne zmiany w ochronie zdrowia, utrzymanie trzynastej emerytury i radykalny program ochrony klimatu, w tym wyeliminowanie węgla w energetyce do 2040 r. Potem Jarosław Kaczyński zaprezentował listę ""jedynek"" w 41 okręgach na jesienne wybory do Sejmu. Politycy i analitycy szeroko komentowali oba wystąpienia partyjnych liderów. ""Schetyna sam nie wierzy w to, co mówi. Agresją i emocjami próbuje zamazać brak wiarygodności KE. Naiwne nadzieje, że Polacy już zapomnieli jak nieudolnie rządzili i jakie Eldorado mieli złodzieje. Tylko w kłamstwach i manipulacjach trzymają wysoki poziom. Tak w tym są mistrzami"" - napisała Beata Mazurek na Twitterze. Słowa Schetyny w mocnych słowach skomentował także wicemarszałek Sejmu Stanisław Tyszka (Kukiz'15). - Nie oglądałem tego, dlatego, że szkoda mi czasu. Platforma Obywatelska obiecywała bardzo różne rzeczy przez wiele lat i nigdy niczego nie dotrzymała, m.in. obiecywała reformy systemowe, jednomandatowe okręgi wyborcze, niskie podatki, itd. Nigdy nie dotrzymała żadnych obietnic, w związku z tym szkoda czasu w ogóle się tym zajmować - powiedział polityk Kukiz'15. Rzecznik PSL Jakub Stefaniak powiedział z kolei, że część - z zaprezentowanych przez Schetynę rozwiązań - znajduje się w programie PSL. - Serce się raduje, jak słyszymy polityków PO, którzy cytują nasz program - podkreślił. Rzecznik ludowców wyraził też radość, że PO niejednokrotnie poparło sztandarowy program Stronnictwa, jakim jest ""Emerytura bez podatku"". - Pozostaje mieć nadzieję, że w przyszłym Sejmie, jak będziemy nasz program realizować, to będziemy mieć wsparcie naszych kolegów z Platformy - powiedział. Plany Grzegorza Schetyny pozytywnie skomentowała Barbara Nowacka. ""Czyste powietrze i woda, prawa kobiet, związki partnerskie, obowiązkowe szczepienia, pakiet seniora, szybka obsługa na SOR, demokratyczna szkoła, pakiet dla osób z niepełnosprawnościami. Odpowiedzialny nowoczesny program. Można?"" - wylicza na Twitterze Nowacka, liderka Inicjatywy Polska. - Podczas gdy my zajmujemy się programem, rozmawiamy o konkretnych pomysłach dla Polaków, PiS zajmuje się personaliami - tak Borys Budka z PO, skomentował przedstawienie przez PiS wyborczych ""jedynek"" do Sejmu. W opinii posła PO-KO, taki, a nie inny kształt list PiS dowodzi, że ""Jarosław Kaczyński pokazuje, kto jest prawdziwym liderem, a kto spadochronem"". - Bo np. premier Mateusz Morawiecki zostanie zrzucony poza Warszawę, gdzie będzie starcie liderów - podkreślił. - Zaprezentowane przez Grzegorza Schetynę rozwiązania programowe to krok naprzód, odejście od lat 90. Pojawiają się kwestie styczne z programem lewicy, takie jak ekologia czy związki partnerskie - oceniła z kolei rzeczniczka SLD Anna Maria Żukowska. ""Brak szerokiej koalicji jest osobistą porażką G. Schetyny. PSL zręcznie wykorzystuje sytuację i przedłuża negocjacje, by szachować PO i być w centrum agendy. Będzie też spychać PO na lewo, a posłuży temu deklaracja GS o związkach partnerskich"" - pisze Norbert Maliszewski. Źródło: PAP, Onet, Twitter",Grzegorz Schetyna,
https://wiadomosci.onet.pl/kraj/wybory-parlamentarne-kaczynski-zaprezentowal-jedynki-na-listach-wyborczych-pis/2y0by4q,"Jarosław Kaczyński zaprezentował ""jedynki"" na listach wyborczych PiS","Prezes PiS przedstawił ""jedynki"" na listach partii w wyborach parlamentarnych. On sam będzie na czele listy w okręgu warszawskim. - Mamy i zmianę, i kontynuację - zaznaczył były premier.","- W dziewięciu okręgach mamy młodych kandydatów. Mamy i zmianę i kontynuację. Mamy ""jedynki"", które w naszym przekonaniu będą mogły wykonywać swoje zdania - zaznaczył Jarosław Kaczyński. - Na pierwszych miejscach pojawiło się po raz pierwszy 25 osób. Jesteśmy przekonani, że nasze „jedynki” będą intensywnie reprezentować PiS w trakcie wyborów - dodał. Premier Mateusz Morawiecki zostanie liderem katowickiej listy PiS, natomiast Jarosław Kaczyński stanie na czele listy warszawskiej. W okręgu podwarszawskim ""jedynką"" został szef MON Mariusz Błaszczak. W Legnicy ""jedynkę"" ma wiceprezes ugrupowania Adam Lipiński. W Wałbrzychu liderem jest szef KPRM Michał Dworczyk, we Wrocławiu na czele znalazła się posłanka Mirosława Stachowiak-Różecka, a w Bydgoszczy - poseł Tomasz Latos. W Toruniu na czele listy jest minister rolnictwa Jan Krzysztof Ardanowski, a w Lublinie wiceszef MSWiA Sylwester Tułajew. Listę PiS w Chełmie otwiera wicepremier, szef Komitetu Stałego Rady Ministrów Jacek Sasin, a w Zielonej Górze - poseł Marek Ast. W Łodzi ""jedynką"" został wicepremier, szef resortu kultury Piotr Gliński, a w Piotrkowie Trybunalskim - wiceprezes PiS, b. szef MON Antoni Macierewicz. W Sieradzu ""jedynkę"" ma posłanka Joanna Lichocka, w Chrzanowie b. rzecznik rządu w gabinecie Beaty Szydło - Rafał Bochenek. W Krakowie ""jedynka"" przypadła posłance Małgorzacie Wassermann, w Nowym Sączu - posłowi Arkadiuszowi Mularczykowi. W Tarnowie z pierwszego miejsca wystartuje radna Anna Pieczarka. W Płocku na pierwszym miejscu znalazł się minister zdrowia Łukasz Szumowski, w Radomiu - szef gabinetu premiera Marek Suski, a w Siedlcach - minister energii Krzysztof Tchórzewski. W Opolu z pierwszego miejsca wystartuje wicewojewoda Violetta Porowska. W Krośnie - marszałek Sejmu Marek Kuchciński. Liderem w Rzeszowie jest szef Komitetu Wykonawczego PiS Krzysztof Sobolewski. W Białymstoku ""jedynką"" został minister edukacji Dariusz Piontkowski, w Gdańsku wiceminister kultury Jarosław Sellin, w Gdyni poseł Marcin Horała, a w Bielsko-Białej wiceminister rodziny, pracy i polityki społecznej Stanisław Szwed. Liderem listy w Częstochowie został wiceminister rolnictwa Szymon Giżyński, w Gliwicach szefowa resortu rodziny, pracy i polityki społecznej Bożena Borys-Szopa, a Rybniku na czele listy jest b. europoseł Bolesław Piecha. W Sosnowcu ""jedynkę"" ma posłanka Ewa Malik, w Kielcach szef resortu sprawiedliwości Zbigniew Ziobro, w Elblągu poseł Leonard Krasulski, w Olsztynie b. minister zdrowia w rządzie Jerzego Buzka, związany z Porozumieniem Jarosława Gowina Wojciech Maksymowicz, w Kaliszu poseł Jan Dziedziczak. W Koninie lideruje wojewoda Zbigniew Hoffmann, w Pile - Krzysztof Czarnecki, w Poznaniu minister przedsiębiorczości Jadwiga Emilewicz, w Koszalinie wiceszef MSWiA Paweł Szefernaker, a w Szczecinie minister gospodarki morskiej Marek Gróbarczyk. PiS tuż po wyborach do Parlamentu Europejskiego powołał nowy sztab wyborczy przed wyborami do Sejmu i Senatu. Szefem sztabu został były minister spraw wewnętrznych i administracji, obecnie europoseł Joachim Brudziński. Na wiceszefa sztabu powołano europosła Tomasza Porębę, który kierował kampaniami zarówno do PE, jak i wcześniej w wyborach samorządowych. Natomiast była premier, obecna europoseł Beata Szydło została szefową rady programowej sztabu wyborczego. Źródło: PAP, Onet",Jarosław Kaczyński,
https://wiadomosci.onet.pl/kraj/wybory-parlamentarne-oswiadczenie-prezesa-pis-jaroslawa-kaczynskiego/emzggx4,Oświadczenie prezesa PiS Jarosława Kaczyńskiego [NA ŻYWO],"Lider PiS zaprezentuje dziś ""jedynki"" na listach wyborczych ugrupowania na jesienne wybory parlamentarne. PiS tuż po wyborach do PE powołał nowy sztab wyborczy przed wyborami do Sejmu i Senatu. Szefem sztabu został Joachim Brudziński. Zapraszamy do śledzenia relacji live!",,Jarosław Kaczyński,
https://wiadomosci.onet.pl/kraj/jaroslaw-kaczynski-zainauguruje-przedwyborczy-objazd-pis/yy4rjqv,Jarosław Kaczyński zainauguruje przedwyborczy objazd PiS,"Liderzy PiS wkrótce rozpoczną przedwyborczy objazd po Polsce. Akcję zainauguruje lider ugrupowania Jarosław Kaczyński, który w niedzielę odwiedzi gminę Gózd na Mazowszu - wynika z informacji uzyskanych przez Polską Agencję Prasową w sztabie wyborczym PiS.","Szef sztabu PiS, europoseł Joachim Brudziński w niedawnej rozmowie z PAP zapowiedział, że niedługo po zakończeniu konwencji programowej ugrupowania w Katowicach (odbyła się w ostatni weekend) politycy PiS będą kontynuować objazd po kraju. - Tak jak zapowiadał prezes Kaczyński, my w tym roku wakacji nie mamy. Nasi politycy cały czas są w terenie. Od zakończenia wyborów do Parlamentu Europejskiego spotykają się z Polakami. Teraz jednak zmieni się formuła tych spotkań. Są wakacje, musimy brać pod uwagę fakt, że Polacy chcą odetchnąć od ostrej polityki, ostrych sporów - mówił Brudziński. Jak wynika z informacji PAP, spotkania, w których będą uczestniczyć liderzy ugrupowania, w tym Jarosław Kaczyński, premier Mateusz Morawiecki oraz była wicepremier, europosłanka Beata Szydło będą się odbywały w formule pikników rodzinnych. - W niedzielę rozpoczynamy objazd po kraju, akcję zainauguruje prezes Kaczyński. W niedzielę po południu weźmie udział w pikniku w gminie Gózd pod Radomiem - powiedział PAP jeden ze sztabowców PiS. Jak dodał, w kolejnych tygodniach w objazd po kraju ruszą też premier Morawiecki i europoseł Szydło. Jak wynika z informacji PAP, dziś o godz. 11 podczas konferencji prasowej Kaczyński ma zaprezentować nazwiska kandydatów, którzy znajdą się na pierwszych miejscach list wyborczych PiS. W połowie czerwca Komitet Polityczny PiS zatwierdził byłego szefa MSWiA, obecnie europosła Joachima Brudzińskiego na szefa sztabu wyborczego PiS, a europosła Tomasza Porębę na jego zastępcę. Ponadto była premier, obecnie europosłanka Beata Szydło została szefową rady sztabu wyborczego.",,
https://wiadomosci.onet.pl/kraj/kto-bedzie-jedynka-pis-u-w-wyborach-parlamentarnych-jutro-oglosi-to-jaroslaw/5jmwkkg,"Jutro Jarosław Kaczyński ogłosi ""jedynki"" na jesienne wybory","Jutro prezes PiS Jarosław Kaczyński poinformuje o tym, kto będzie liderem na listach wyborczych partii na jesienne wybory parlamentarne. Decyzje dotyczące ""jedynek"" na listach zapadły już w tym tygodniu - informuje PAP.","- We wtorek odbyło się kierownictwo PiS, a dzień później spotkanie z liderami Solidarnej Polski i Porozumienia - poinformował PAP jeden z polityków z kierownictwa PiS. Dodał, że decyzje dotyczące kolejnych miejsc na listach jeszcze nie zapadły. - W przyszłym tygodniu zbierze się w tej sprawie Komitet Polityczny, ale raczej ostateczne decyzje jeszcze nie zapadną - zaznaczył polityk z kierownictwa PiS. Szef sztabu wyborczego PiS, europoseł Joachim Brudziński mówił niedawno, że listy wyborcze zostaną przedstawione w ""najszybszym możliwym terminie wynikającym z decyzji prezydenta Andrzeja Dudy"". - Właściwie te listy już są gotowe, muszą uzyskać jeszcze akceptację kierownictwa ugrupowania. Możliwe są jeszcze pewne korekty, ale będą to zapewne zmiany kosmetyczne - podkreślił. O pracach nad listami wyborczymi informował w połowie czerwca szef klubu PiS Ryszard Terlecki. Według niego listy miały być gotowe do końca czerwca, a za ich przygotowanie odpowiadali szefowie struktur okręgowych partii. W minionym tygodniu sprawą list zajmował się Komitet Wykonawczy PiS. PiS tuż po wyborach do Parlamentu Europejskiego powołał nowy sztab wyborczy przed wyborami do Sejmu i Senatu. Szefem sztabu został były minister spraw wewnętrznych i administracji, obecnie europoseł Joachim Brudziński. Na wiceszefa sztabu powołano europosła Tomasza Porębę, który kierował kampaniami zarówno do PE, jak i wcześniej w wyborach samorządowych. Natomiast była premier, obecna europoseł Beata Szydło została szefową rady programowej sztabu wyborczego. W połowie czerwca odbyło się wyjazdowe posiedzenie klubu PiS, podczas którego decyzje w sprawie powołania sztabu wyborczego zostały przedstawione parlamentarzystom. Podczas posiedzenia padło zapewnienie ze strony Jarosława Kaczyńskiego, że większość obecnych parlamentarzystów otrzyma miejsca na listach w wyborach do Sejmu i Senatu, które odbędą się jesienią.",Jarosław Kaczyński,
https://wiadomosci.onet.pl/kraj/wpadka-msz-na-twitterze-pomylono-lecha-kaczynskiego-z-jego-bratem/gln09t2,Wizyta Jacka Czaputowicza w Mołdawii. Wpadka MSZ na Twitterze,"Minister spraw zagranicznych Jacek Czaputowicz udał się do Mołdawii, gdzie m.in. złożył kwiaty pod tablicą poświęconą prezydentowi Lechowi Kaczyńskiemu. Na profilu MSZ na Twitterze pojawił się z tej okazji wpis, w którym pomylono jednak zmarłego prezydenta z jego bratem, Jarosławem Kaczyńskim.","""Minister Czaputowicz rozpoczął wizytę w Republice Mołdawii. Minister złożył wieniec pod tablicą upamiętniającą śp. prezydenta Jarosława Kaczyńskiego"" - napisano na Twitterze Ministerstwa Spraw Zagranicznych. Wpis, w którym zamiast Lecha Kaczyńskiego pojawił się Jarosław, został już usunięty z profilu MSZ.",Jacek Czaputowicz,
https://wiadomosci.onet.pl/kraj/sedziowie-o-spotkaniach-prezes-tk-z-kaczynskim-nie-powinni-utrzymywac-kontaktow/lw9h4td,Sędziowie o spotkaniach prezes TK z Kaczyńskim: nie powinni utrzymywać kontaktów towarzyskich,"Stałe Prezydium Forum Współpracy Sędziów opublikowało wczoraj uchwałę, w której przypomina, że zgodnie z Konstytucją RP sędziowie Trybunału Konstytucyjnego nie powinni utrzymywać kontaktów towarzyskich z politykami. FWS, w którego skład wchodzi kilkuset sędziów wybranych w sądach w całej Polsce, niepokoi się prywatnymi spotkaniami prezes TK Julii Przyłębskiej z Mateuszem Morawieckim i Jarosławem Kaczyńskim.","Forum Współpracy Sędziów związane jest ze Stowarzyszeniem Iustitia, które krytykuje rząd Mateusza Morawieckiego za zmiany w polskim wymiarze sprawiedliwości. Zdaniem FWS, które powołuje się na konstytucję, ""sędziowie Trybunału Konstytucyjnego w okresie zajmowania stanowiska nie mogą należeć do partii politycznej, związku zawodowego ani prowadzić działalności publicznej nie dającej się pogodzić z zasadami niezależności sądów i niezawisłości sędziów"". Zwrócono również uwagę, że do tej pory nie został opublikowany uchwalony prawdopodobnie w 2017 r. Kodeks Etyczny Sędziego Trybunału Konstytucyjnego, który miałby odnosić się do spotkań towarzyskich sędziów TK z prominentnymi politykami. Jak zaznaczyło Forum Współpracy Sędziów, jest ""absolutnie niedopuszczalne inicjowanie i utrzymywanie kontaktów towarzyskich z politykami mającymi istotny wpływ na działalność władzy wykonawczej lub ustawodawczej przez jakichkolwiek sędziów Trybunału Konstytucyjnego, a w szczególności przez osobę pełniącą funkcję jej Prezesa. Istnienie takich nieformalnych kontaktów wywołuje uzasadnione wątpliwości co do bezstronności danego sędziego, podważa autorytet Trybunału oraz jego zdolność do wypełniania przypisanej mu konstytucyjnej roli"". O prywatnych spotkaniach Julii Przyłębskiej z m.in. Mateuszem Morawieckim i prezesem PiS zrobiło się głośno po wypowiedzi samego Jarosława Kaczyńskiego w ""Pytaniu na śniadanie"". Sporo czasu Kaczyński poświęcił na wymienienie grona swoich przyjaciół, z którymi jak przyznał bardzo lubi rozmawiać, nie tylko na tematy polityczne. - Moim odkryciem towarzyskim ostatnich lat jest Julia Przyłębska - powiedział.",Julia Przyłębska,
https://wiadomosci.onet.pl/kraj/rozprawa-apelacyjna-w-sprawie-kaczynski-walesa-wiemy-kiedy-zapadnie-wyrok/qyvp9w5,"Rozprawa w sprawie Kaczyński-Wałęsa. Wiemy, kiedy zapadnie wyrok","Sąd Apelacyjny w Gdańsku 22 lipca ogłosi wyrok w sprawie o ochronę dóbr osobistych, którą prezes PiS Jarosław Kaczyński wytoczył Lechowi Wałęsie. Sprawa dotyczy wypowiedzi byłego prezydenta, w których obarczył on szefa PiS m.in. odpowiedzialnością za katastrofę smoleńską.","Sąd Okręgowy w Gdańsku 6 grudnia ub.r. nakazał Wałęsie przeproszenie Kaczyńskiego za wypowiedzi, w których były prezydent sugerował, iż prezes PiS ponosi odpowiedzialność za spowodowanie katastrofy smoleńskiej. Sąd oddalił część żądań Kaczyńskiego, który domagał się też przeprosin za słowa Wałęsy o tym, że prezes PiS ""nie jest zdrowy, zrównoważony psychicznie"". Kaczyński chciał też, by były prezydent przeprosił go za zarzuty wydania polecenia ""wrobienia"" go, czyli przypisania mu współpracy z organami bezpieczeństwa PRL. Pozew lidera PiS obejmował też żądanie wpłaty przez Wałęsę w formie zadośćuczynienia 30 tys. zł na cele społeczne, które również zostało oddalone. Od wyroku sądu okręgowego do sądu wyższej instancji odwołał się zarówno Wałęsa, jak i Kaczyński. Dzisiaj w Sądzie Apelacyjnym w Gdańsku odbyła się rozprawa odwoławcza w tym procesie. Pełnomocnik prezesa PiS Bogusław Kosmus wniósł o uwzględnienie w całości (także w odrzuconej przez sąd okręgowy części) pozwu. Z kolei pełnomocnik Wałęsy – Maciej Prusak, wnioskował o oddalenie pozwu w całości (także w części, w której sąd okręgowy uznał b. prezydenta winnym). Kosmus uzasadniając swój wniosek, wskazał głownie na ""ludzkie i społeczne aspekty"" sprawy. Prawnik podkreślał, że ""ludzie i społeczeństwo"" nie powinni godzić się na standardy wypowiedzi, jakie zaprezentował Wałęsa, zwłaszcza, że były to wypowiedzi publiczne. Podkreślał, że wysunięte przez b. prezydenta zarzuty dotyczące ""czynów bezprawnych, bardzo nagannych, czynów złych"", były spekulacjami b prezydenta ""opartymi na wyjątkowo wątłych podstawach"", a nawet pozbawionymi takich podstaw. Podkreślał, że Polacy nie powinni godzić się na to, że w debacie publicznej oponentowi, ""próbowano przypisać chorobę psychiczną"". Z kolei Prusak podkreślił wyjątkową pozycję Wałęsy jako człowieka, który ""dysponuje szczególnym statusem społecznym"". Przypomniał, że spór między Wałęsą a Kaczyńskim ma długą historię. Dodał, że Wałęsa posługuje się bardzo specyficznym językiem, a jego wypowiedź o odpowiedzialności lidera PiS za katastrofę smoleńską miała działać jak ostrzeżenie. Po wysłuchaniu argumentów obu stron Sąd Apelacyjny poinformował, że wyrok w tej sprawie zostanie ogłoszony 22 lipca.",Lech Wałęsa podczas rozprawy przed sądem I instancji,
https://wiadomosci.onet.pl/kraj/jaroslaw-kaczynski-wsluchuje-sie-w-glosy-obywateli-obliczylem-w-pamieci-ze-stac-nas/g22lskz,"Jarosław Kaczyński: Wsłuchuję się w głosy obywateli. Obliczyłem w pamięci, że stać nas na 500+","- Wcześniej owoce rozwoju gospodarczego przypadały pewnej części społeczeństwa, my uruchomiliśmy taki proces, żeby całe społeczeństwo na tym korzystało - powiedział wczoraj prezes PiS Jarosław Kaczyński. Dodał, że elementem tego procesu jest m.in. program ""Rodzina 500 Plus""","Prezes PiS podkreślił w wieczornej rozmowie w TVP Info, że rząd ""wsłuchuje się w głosy obywateli"" i stara się, ""by z owoców wzrostu gospodarczego korzystało całe społeczeństwo"". - Polska począwszy od 1992 rozwijała się w tempie nie najwolniejszym, chociaż oczywiście mogło być lepiej. Tylko owoce tego rozwoju przypadały pewnej części społeczeństwa. My uruchomiliśmy taki proces, żeby całe społeczeństwo na tym korzystało - powiedział Kaczyński. Wskazał, że jednym z elementów tego procesu jest uruchomienie programu ""Rodzina 500 Plus"". Prezes PiS przypomniał, że pomysł wprowadzenia programu powstał kilka lat temu w Krakowie, w trakcie prywatnej rozmowy. - Wtedy obliczyłem w pamięci, że stać nas na 500+ od drugiego dziecka, nie jesteśmy w stanie zagwarantować, że się uda od pierwszego. Później porządkując finanse publiczne i podtrzymując - mimo złej koniunktury w Europie - przyzwoity poziom wzrostu, zdołaliśmy doprowadzić do takiej sytuacji, że można bez żadnych perturbacji dla finansów publicznych, dla całej gospodarki wprowadzić ten program także od pierwszego dziecka - powiedział Kaczyński. Zaznaczył jednocześnie, że uruchomienie programu w rozszerzonej formule nie wynika z wyborczych kalendarzy. - Najpierw trzeba było zgromadzić odpowiednie środki, odpowiednio wszystko uporządkować, a później ten program realizować - podkreślił prezes PiS. Jak dodał, cztery lata temu sformułowano plan, który miał doprowadzić do stworzenia rynku pracy dla pracownika oraz podwyżek płac. Zwrócił uwagę, że obecnie mamy do czynienia ze znacznym podwyższeniem zatrudnienia oraz niskim bezrobociem. - Mamy bardzo niskie bezrobocie, niestety są ciągle takie miejsca gdzie ono nie jest niskie, z tym na pewno będziemy w kolejnych czterech latach walczyli, jak społeczeństwo nam zaufa - zapewnił prezes PiS.",Jarosław Kaczyński,
https://wiadomosci.onet.pl/kraj/konwencja-pis-w-katowicach-koncowe-przemowienie-jaroslawa-kaczynskiego/3b6egzt,"Jarosław Kaczyński: pozwolę sobie zwrócić się do formacji opozycyjnych, żeby ten problem przemyślały","- Wypada zapytać Polaków, jaka forma uprawiania polityki jest lepsza. Czy ta, którą my stosujemy, czy ta, która opiera się na emocjach, głównie negatywnych - powiedział dziś Jarosław Kaczyński. - Nie jest moją rolą wspieranie opozycji, to jednak pozwolę sobie zwrócić się do formacji opozycyjnych, żeby ten problem przemyślały - dodał podczas przemówienia na zakończenie konwencji PiS w Katowicach.","Dziś w Katowicach dobiegła końca konwencja PiS, która trwała od piątku. Na jej zakończenie wystąpił Jarosław Kaczyński. - Ta konferencja była polityczna. Była bardzo ważnym krokiem. Takich konferencji było bardzo wiele. Nie tak wielkich, jak ta, ale bardzo dużo. Są też konferencje, które są bliskie PiS, choć są zewnętrzne - mówi na początku prezes PiS. - Wypada zapytać Polaków, jaka forma uprawiania polityki jest lepsza. Czy ta, którą my stosujemy - dyskutując, przygotowując programy, następnie je realizując - czy ta, która opiera się na emocjach, głównie negatywnych - stwierdził Kaczyński. Dodał, że jego zdaniem pierwszy model jest zdecydowanie lepszy dla Polski. - Nie jest moją rolą wspieranie opozycji, to jednak pozwolę sobie zwrócić się do formacji opozycyjnych, żeby ten problem przemyślała - powiedział i dodał, że jest to w interesie zarówno kraju jak i ""ich własnym"". - Będziemy szli tą drogą, będziemy prowadzili politykę merytoryczną, przemyślaną, opartą o wiedzę, która będzie jednocześnie budowała to, o czym tutaj mówiłem, tzn. wiarygodność, bo bez wiarygodności nie ma demokracji - jeżeli formacje polityczne, które biorą udział w wyborach, wprowadzają społeczeństwo w błąd, zapowiadają coś, czego nie zrobią, nie potrafią zrobić, a bardzo często po prostu nie chcą zrobić, z góry, zakładają, że nie zrobią, to wtedy cały mechanizm demokratyczny jest jedną wielką manipulacją - powiedział Kaczyński. - PiS jest formacją demokratyczną i demokratyczna jest nasza koalicja - oświadczył prezes PiS. Zdaniem Kaczyńskiego, kiedyś ten fakt zostanie zauważony przez historyków i uznany za wielki dorobek i wielką pozytywną zmianę w polskiej polityce i życiu publicznym. Na zakończenie konwencji programowej PiS ""Myśląc: Polska"", Kaczyński podkreślił, że jego ugrupowanie musi iść obraną drogą, bo ""innej, dobrej dla naszej ojczyzny nie ma"". - Musimy w ten sposób uprawiać politykę, musimy budować wiarygodność, budować zaufanie i musimy w ten sposób przekonywać społeczeństwo do tego, co czynimy, do tej wielkiej dobrej zmiany - mówił Kaczyński. - W ten sposób także musimy podtrzymywać ten dobry czas Polaków, dobry czas Polski - dodał. - W październiku lub listopadzie, to decyzja pana prezydenta, odbędą się wybory. Musimy je wygrać. Zwyciężymy! - powiedział lider PiS. Na te słowa zebrani w Katowicach zaczęli skandować ""zwyciężymy"". Kaczyński dodał, że ""zwyciężymy czynem i myślą"". Po zakończeniu przemówienia, Kaczyński otrzymał od górników w prezencie ratowniczy czekan górniczy. Prezes PiS poinformował, że w weekendowej konwencji PiS uczestniczyło 10 tys. osób, a ponad 400 osób uczestniczyło w panelach. To - zdaniem Kaczyńskiego - wielkie osiągnięcie. - Byłoby dobrze, żebyśmy o tyle zwiększyli nasz wynik wyborczy w tych najbliższych wyborach parlamentarnych, o ile - w sensie procentowym - zwiększyliśmy udział panelistów i uczestników tej konferencji - dodał. Konwencja PiS i Zjednoczonej Prawicy ""Myśląc: Polska"" rozpoczęła się w piątek, a jej efektem - jak zapowiadali politycy PiS - miało być przygotowanie założeń programowych przed wyborami parlamentarnymi. W trakcie konwencji odbyło się kilkanaście sesji plenarnych z udziałem szefów poszczególnych resortów oraz kilkadziesiąt paneli eksperckich. Konwencje PiS ocenił również premier Mateusz Morawiecki. Szef rządu był pytany w TVP Info, kiedy poznamy wyborczy program PiS. Premier mówił, że ""burza mózgów"", która odbyła się na weekendowej konwencji PiS i Zjednoczonej Prawicy, była kolejnym etapem opracowywania programu wyborczego. - W oparciu o te dyskusje i o te, które się toczyły w różnych podgrupach w ostatnich kilku miesiącach, będziemy teraz finalizować prace programowe już w tym najbliższym tygodniu. W zależności od tego, jaki konsensus wypracujemy w ramach kierownictwa Komitetu Politycznego, czy innych ciał statutowych, to spodziewam się w bardzo krótkim czasie zakończenia prac programowych - poinformował Morawiecki. Jak dodał, przedstawiona na konwencji wizja będzie przekształcona w konkretny program działania na kolejne lata dla Polski.",Jarosław Kaczyński,
https://wiadomosci.onet.pl/kraj/konwencja-pis-w-katowicach-przemowienie-jaroslawa-kaczynskiego-relacja-na-zywo/b7c1ktp,Jarosław Kaczyński przemawia na zakończenie konwencji PiS w Katowicach [NA ŻYWO],Dobiega końca trzydniowa konwencja PiS w Katowicach. Na jej zakończenie przewidziano przemówienie Jarosława Kaczyńskiego. Będzie to już jego drugiego wystąpienie. Prezes PiS występował również wczoraj razem z premierem Mateuszem Morawieckim.,,Jarosław Kaczyński,
https://wiadomosci.onet.pl/tylko-w-onecie/pis-zostawia-opozycje-w-tyle-analiza/nfcq9pt,PiS zostawia opozycję w tyle [ANALIZA],"Prawo i Sprawiedliwość de facto rozpoczęło już kampanię przed jesiennymi wyborami parlamentarnymi, pozostawiając podzieloną opozycję w tyle. Obóz władzy zapowiada powstrzymanie „wielkiej ofensywy zła”, wskazując na kwestie światopoglądowe, mające stanowić główną oś sporu w najbliższych wyborach.","Prezes Jarosław Kaczyński na konwencji PiS w Katowicach jasno wskazał kierunki, którymi ma kroczyć obóz władzy. - Żeby iść dalej potrzebujemy programu kontynuacji, a tam gdzie trzeba - także zmiany; potrzebujemy programu dla wszystkich Polaków, programu stabilizacji i spokoju - mówił lider partii rządzącej, podkreślając, że rząd utrzyma społeczny kurs i wprowadzone dotychczas programy prospołeczne. Jednocześnie Kaczyński zapowiedział, że głównym wyzwaniem na drugą kadencję ma być szeroko definiowana kwestia wzrostu. Mają to być długofalowe programy rozwojowe i inwestycyjne. Część z nich wymienił wicepremier i lider Porozumienia Jarosław Gowin. Chodzi m.in. o takie pomysły, jak Centralny Port Komunikacyjny, elektrownia jądrowa czy dalsza rozbudowa dróg. - Dobra zmiana musi być kontynuowana, musi trwać dobry czas Polski i Polaków – mówił lider PiS. Cel trzeba przyznać dość ambitny i jakże potrzebny, lecz patrząc na dotychczasowe inwestycje, jakie rząd PiS przeprowadził trudno dostrzec jakieś wielkie sukcesy. Pytanie także skąd w następnej kadencji rząd weźmie pieniądze na inwestycje skoro postawiono dotychczas na duże transfery socjalne? Na te pytanie zapewne nikt z rządzących nie udzieli teraz odpowiedzi, a konkretne propozycje programowe zostaną zaprezentowane bliżej września. Wszak teraz okres wakacyjny i w partii rządzącej panuje przekonanie, że Polacy wolą teraz wypoczywać spokojnie niż słuchać o nowych reformatorskich propozycjach. Analizując wystąpienie Kaczyńskiego nie można pominąć najmocniejszego fragmentu, który wskazuje, że kwestie światopoglądowe mogą stanowić główną oś sporu w najbliższych wyborach. - Musimy przeciwstawić się wielkiej ofensywie zła, musimy tą ofensywę odrzucić - powiedział prezes PiS, dając wyraźnie uczestnikom konwencji w Katowicach do zrozumienia, że chodzi mu o działania opozycji dotyczące sporu wokół LGBT, czy wychowania seksualnego. Zresztą w tym samym tonie mówił minister sprawiedliwości Zbigniew Ziobro. - Musimy bronić polskiej rodziny w dziedzinie chrześcijańskiej tożsamości. Nie możemy pozwolić na seksualizację dzieci. Musimy bronić ich przed programami, które chce wprowadzić Platforma Obywatelska - podkreślał lider Solidarnej Polski. Kaczyński doskonale zdaje sobie sprawę, co potwierdziły zresztą wewnętrzne badania zamówione przez partię rządzącą, że spór światopoglądowy pomógł koalicji rządzącej wygrać i to znacznie europejskie wybory. Mając po swojej stronie Episkopat, który coraz bardziej stanowczo zabiera głos w toczącej się dyskusji, PiS chce postawić się w roli obrońcy wiary i polskiej tradycji co już raz przyniosło wymierne wyborcze zyski. To, że kwestie światopoglądowe będą odgrywać ważną rolę w nadchodzących wyborach pokazuje także dzisiejsza decyzja Polskiego Stronnictwa Ludowego. Ludowcy zdecydowali, że bez PO pójdą do wyborów, czym zadali mocny cios rodzącej się w ogromnych bólach opozycyjnej koalicji. PSL zostawiło jednak Platformie furtkę i warunek: mogą negocjować z PO wspólny start, jeśli Grzegorz Schetyna zdecyduje się na koalicję tylko z PSL, bez lewicy. W PSL od dawna mówiono o tym, że zbyt duży skręt na lewo Koalicji Europejskiej był bezpośrednim powodem porażki w wyborach do Parlamentu Europejskiego. Dziś Platforma Obywatelska to w zasadzie bardziej lewicowa partia niż „centrum”, jakim chce być obecnie PSL. Stąd decyzja, aby nie iść razem z lewicą i być może z „Wiosną” Roberta Biedronia pod rękę do jesiennych wyborów. Do wyborów parlamentarnych pozostało około cztery miesiące. Z jednej strony obóz władzy już rozpoczął nieformalną kampanie, w której kreśli mocno perspektywę kolejnych czterech lat rządów. Po przeciwnej stronie jest opozycja, próbująca nadrobić stracony do PiS dystans objazdem po kraju i rozmową z Polakami. Jednak większą uwagę opinii publicznej skupiają wpadki polityków opozycji i wygłaszane apele o jedność niż jakaś konkretna wizja Polski, będącą alternatywą dla „dobrej zmiany”. Wygląda to tak, jakby już na starcie PO ogłosiło kapitulację, mając świadomość, że z PiS teraz nie da się wygrać.",Jarosław Kaczyński podczas przemówienia na konwencji programowej w Katowicach,
https://wiadomosci.onet.pl/kraj/joachim-brudzinski-listy-wyborcze-sa-juz-na-biurku-prezesa-kaczynskiego/58bl25v,Joachim Brudziński: listy wyborcze są już na biurku prezesa Kaczyńskiego,"Listy kandydatów PiS na wybory parlamentarne są już na biurku prezesa Jarosława Kaczyńskiego - poinformował Brudziński. - Mam nadzieję, że w najbliższym czasie władze statutowe ostatecznie te listy zatwierdzą - mówi szef sztabu wyborczego PiS. Wybory odbędą się jesienią.","- Te listy już są na biurku pana prezesa (PiS Jarosława Kaczyńskiego - red.). Mam nadzieję, że w najbliższym czasie władze statutowe już ostatecznie te listy zatwierdzą, po to żeby nasi kandydaci mogli zająć się tym co jest istotą każdej kampanii wyborczej, czyli kampanią wyborczą również w tym odniesieniu indywidualnym – powiedział szef sztabu. Pytany skąd wystartuje premier Mateusz Morawiecki, odparł: ""O tym, z których okręgów nasi kandydaci będą otwierać listy będziemy decydować w gronie ścisłego kierownictwa, czyli w gronie Komitetu Politycznego"". Dopytywany, czy któryś z europosłów PiS planuje start w jesiennych wyborach Brudziński stwierdził, że byłoby to ""bardzo nie w porządku wobec wyborców"". - Nie przewidujemy żeby ktokolwiek z nas, europosłów którzy dopiero co uzyskali mandaty miał robić z wyborców wariatów – powiedział Brudziński. Szef sztabu PiS pytany był też o to, kiedy zostanie zaprezentowany gotowy program na wybory parlamentarne. - On w tej chwili się wykuwa. To też nas różni od naszych oponentów, którzy dzisiaj rozjechali się po Polsce i pogardliwie naśmiewają się z mieszkańców mniejszych miast tylko i wyłącznie dlatego, że ci głosują na PiS. Mało tego, jeszcze się tym chwalą na portalach społecznościowych, uważając to za niezwykle dowcipne i wyrafinowane, a tak naprawdę ten pełen pogardy rechot, który można zaobserwować na filmikach zamieszczanych przez naszych konkurentów politycznych, tym nas różni – odparł polityk. - Sądzę, że gotowy program pokażemy opinii publicznej jeszcze przed wrześniem – zapowiedział Brudziński. W Katowicach od piątku trwa trzydniowa konwencja Prawa i Sprawiedliwości oraz Zjednoczonej Prawicy ""Myśląc: Polska"", podczas której zaplanowano kilkanaście sesji plenarnych oraz kilkadziesiąt paneli eksperckich. Konwencja ma na celu zarówno podsumować dotychczasowe działania rządu, jak i wypracować podstawy do stworzenia programu wyborczego partii.",Joachim Brudziński,
https://wiadomosci.onet.pl/kraj/donald-tusk-odpowiada-jaroslawowi-kaczynskiemu-cel-ambitny-kompetencje-zupelnie-nie/cq4c1j2,"Donald Tusk odpowiada Jarosławowi Kaczyńskiemu: cel ambitny, kompetencje zupełnie nie te","Dziś działania opozycji lider PiS określił jako ""wielką ofensywę zła"". Podkreślał, przemawiając na konwencji w Katowicach, że konieczne ""odrzucenie tej ofensywy"". - Musimy wygrać - podkreślał Kaczyński. Na słowa prezesa partii odpowiedział Donald Tusk, a na jego wpis szybko zareagował Joachim Brudziński.","Komentując wystąpienie, Donald Tusk napisał na Twitterze: ""Mówią, że chcą „odrzucić ofensywę zła” i że będą szerzyć dobro. Cel ambitny, tylko kompetencje zupełnie nie te"". Joachim Brudziński stwierdził, odpowiadając na wpis Tuska: ""Europejski, łączący wszystkich arbiter, ponad narodowymi politycznymi sporami, #krulEuropy, się odezwał"" - [pisownia oryginalna]. - Żeby iść dalej potrzebujemy programu kontynuacji, a tam gdzie trzeba - także zmiany; potrzebujemy programu dla wszystkich Polaków, programu stabilizacji i spokoju - mówił w Katowicach Jarosław Kaczyński podczas konwencji ""Myśląc: Polska"". Działania opozycji Kaczyński określił jako ""wielką ofensywę zła"". - Musimy tę ofensywę odrzucić, musimy wygrać - mówił prezes PiS. W czasie konwencji wystąpili też Jarosław Gowin i Zbigniew Ziobro. Prezes PiS dziękował za poparcie w ostatnich wyborach do Parlamentu Europejskiego. - To poparcie traktujemy jako zobowiązanie do wytężonej pracy, można powiedzieć do jeszcze bardziej wytężonej pracy niż dotychczas, do pracy dla Polski - zadeklarował Kaczyński.Podkreślił, że to druga tego typu konwencja działaczy PiS w Katowicach - poprzednia miała miejsce cztery lata temu. Zaznaczył, że podczas poprzedniej konwencji PiS nie był pewien, że uda się wygrać wybory i mieć samodzielną większość. Jak dodał, obecnie Zjednoczona Prawica ma ""znakomity punkt startu"". - Nie możemy uczynić niczego, co by spowodowało, że ten wielki dorobek zostanie zmarnowany, że stracimy to, co uzyskaliśmy - zapowiedział Kaczyński. - Żeby iść dalej potrzebujemy nowego programu kontynuacji, ale tam gdzie trzeba także zmiany. Programu, który będzie skierowany do wszystkich Polaków, programu stabilizacji i spokoju, programu, który będzie zapewniał nam rozwój i będzie zapewniał także sprawiedliwy podział owoców tego rozwoju - dodał. - Jeśli formacje polityczne są niewiarygodne, to demokracja staje się nic nie znaczącym rytuałem; nasze zwycięstwo jest prawdopodobne, ale nie jest pewne, trzeba o nie walczyć; chcemy by Polacy za cztery lata mówili, że jesteśmy wiarygodni - stwierdził prezes PiS.",Donald Tusk,
https://wiadomosci.onet.pl/kraj/katowice-konwencja-programowa-pis-kaczynski-o-ofensywie-zla/ns3t1bg,Konwencja programowa PiS w Katowicach. Jarosław Kaczyński: musimy odrzucić ofensywę zła,"- Żeby iść dalej potrzebujemy programu kontynuacji, a tam gdzie trzeba - także zmiany; potrzebujemy programu dla wszystkich Polaków, programu stabilizacji i spokoju - mówił w Katowicach Jarosław Kaczyński podczas konwencji ""Myśląc: Polska"". Działania opozycji Kaczyński określił jako ""wielką ofensywę zła"". - Musimy tę ofensywę odrzucić, musimy wygrać - mówił prezes PiS. W czasie konwencji wystąpili też Jarosław Gowin i Zbigniew Ziobro.","Prezes PiS dziękował za poparcie w ostatnich wyborach do Parlamentu Europejskiego. - To poparcie traktujemy jako zobowiązanie do wytężonej pracy, można powiedzieć do jeszcze bardziej wytężonej pracy niż dotychczas, do pracy dla Polski - zadeklarował Kaczyński. Podkreślił, że to druga tego typu konwencja działaczy PiS w Katowicach - poprzednia miała miejsce cztery lata temu. Zaznaczył, że podczas poprzedniej konwencji PiS nie był pewien, że uda się wygrać wybory i mieć samodzielną większość. Jak dodał, obecnie Zjednoczona Prawica ma ""znakomity punkt startu"". - Nie możemy uczynić niczego, co by spowodowało, że ten wielki dorobek zostanie zmarnowany, że stracimy to, co uzyskaliśmy - zapowiedział Kaczyński. - Żeby iść dalej potrzebujemy nowego programu kontynuacji, ale tam gdzie trzeba także zmiany. Programu, który będzie skierowany do wszystkich Polaków, programu stabilizacji i spokoju, programu, który będzie zapewniał nam rozwój i będzie zapewniał także sprawiedliwy podział owoców tego rozwoju - dodał. - Jeśli formacje polityczne są niewiarygodne, to demokracja staje się nic nie znaczącym rytuałem; nasze zwycięstwo jest prawdopodobne, ale nie jest pewne, trzeba o nie walczyć; chcemy by Polacy za cztery lata mówili, że jesteśmy wiarygodni - stwierdził prezes PiS. Prezes PiS wyraził wiarę, że wszyscy uczestnicy kongresu przyjmują założenie, iż ""nie możemy niczego uronić z tego, co zostało już przekazane społeczeństwu, niczego"". - A jednocześnie musimy szukać wszystkich zasobów wzrostu, zasobów w sferze organizacji życia publicznego, społecznego i gospodarczego, bo takie zasoby z całą pewnością istnieją - powiedział prezes PiS. Kaczyński podkreślił, że trzeba postawić sobie pytanie o te zasoby, które najbardziej służą rozwojowi. - To są zasoby finansowe zarówno te, które mamy tutaj w kraju, jak i te zewnętrzne. Bo dzisiaj tego rodzaju zasobów jest bardzo wiele, pieniądz jest tani i trudno z tego nie skorzystać. Byłoby grzechem z tego nie skorzystać dla wielkich przedsięwzięć, obejmujących Polskę, ale też cały nasz region Europy, np. Międzymorze - zaznaczył Kaczyński. Według niego ""dobra zmiana musi być kontynuowana i dobry czas Polaków"". - I tutaj, a także w kolejnych przedsięwzięciach programowych, będziemy musieli sobie odpowiedzieć na pytanie jak działać, co czynić, by ten czas był możliwie jak najdłuższy, by ten dobry czas, trwał, trwał i jeszcze dalej trwał - zaznaczył Kaczyński. Prezes podczas wystąpienia podkreślał rolę wolności, która - jak mówił - jest głównym wymiarem naszej cywilizacji i polskiej tradycji. - Polska musi pozostać wyspą wolności, bo jesteśmy dzisiaj wyspą wolności, choć niektórzy chcą to zmienić i zakłócić. Jesteśmy wyspą wolności i dlatego jesteśmy tak cenni dla współczesnego świata i musimy, powtarzam, musimy uczynić wszystko, by to trwało, ale to może trwać tylko w oparciu o sukcesy w innych dziedzinach - mówił. - Alternatywą jest czas przeszły, ten, w którym nic nie można było zrobić, wszystko było niemożliwe, ale czas przeszły - można powiedzieć - na swój sposób wzbogacony o to wszystko, co ostatnio usłyszeliśmy i zobaczyliśmy, o tą wielką ofensywę - użyje tego określenia choć wiem, że będzie ono przedmiotem ataku - wielką ofensywę zła. Musimy tę ofensywę odrzucić, musimy wygrać - podkreślał Kaczyński. - Takie zwycięstwa może odnosić tylko Polska silna, Polska naprawdę życzliwa wobec swoich obywateli, Polska rozwiązująca - ciągle przecież istniejące, często nabrzmiałe społeczne problemy. Taką chcemy budować, taką zbudujemy, a jedyna droga prowadzi przez nasze kolejne zwycięstwa i musimy głęboko wierzyć, że zwyciężymy, ale też bardzo ciężko dla tego zwycięstwa pracować - podkreślił prezes PiS.  - Ta kończąca się kadencja była przede wszystkim kadencją wielkich programów społecznych. Nadchodzi nowy czas. Myślę, że to będzie przede wszystkim czas wielkich, ambitnych inwestycji. Czas położenia fundamentu i kolejnych pięter pod ten wzrost - powiedział Gowin podczas konwencji """"Myśląc: Polska"" w Katowicach. Zdaniem Gowina ""to były dobre cztery lata dla Polski"". - To był czas wielkich programów społecznych, realizowanych przede wszystkim przez panią premier Beatę Szydło, przez panią minister rodziny Elżbietą Rafalską. To był czas rekordowego - na tle Europy - wzrostu gospodarczego, który był konsekwencją Strategii Odpowiedzialnego Rozwoju, czyli planu premiera Mateusza Morawieckiego. To był czas, w którym Polska stała się najbezpieczniejszym krajem w Europie. To był też czas, kiedy położyliśmy wiele fundamentów pod przyszły rozwój naszej ojczyzny - powiedział. Jednocześnie zaznaczył, że ""wszyscy mamy świadomość, że nie jesteśmy nawet w połowie drogi"", że ""istnieje cały szereg wielkich wyzwań, które mają sprawić, aby Polska stała się państwem odpowiadającym wielkości naszej historii"". - Wielkości i ambicji naszego narodu. Tych wyzwań jest przed nami wiele i po to tutaj się zgromadziliśmy, żeby te wyzwania zdefiniować i wskazać drogi rozwoju - wskazał szef Porozumienia.  W ocenie Gowina widać już efekty polityki PiS. - Chociażby poprzez wsparcie młodych rodzin wychowujących dzieci chociażby poprzez ostatni projekt pana premiera Morawieckiego i pana prezesa Kaczyńskiego, czyli zerowy PIT dla młodych osób. To są konkretne zachęty do tego, żeby te polskie talenty pozostawały w kraju - podkreślił. - My nie możemy się zadowolić tym, że zachowujemy własny talenty. My musimy wystąpić w wyścigu o przyciąganie talentów - mówił wicepremier. W jego ocenie ""pod tym względem jest bardzo dużo do zrobienia'. - Wielkim wyzwaniem na następną kadencję będzie jeden z elementów diagnozy zawartej w Strategii Odpowiedzialnego Rozwoju - słabość instytucjonalna, to było jedno z wąskich gardeł rozwoju Polski. Przykładem mogła być kompletna nieudolność państwa w poprzednich kadencjach, jeżeli chodzi o walkę z rozmaitymi mafiami, na czele z mafią VAT-owską. Pokazaliśmy, że potrafimy przebudować i mamy też odwagę, żeby tak przebudować instytucje polskiego państwa, by skutecznie z tymi mafiami walczyły - powiedział wicepremier i minister nauki. Dodał, że trzeba też przemyśleć strukturę instytucjonalną Polski. - Dokonać takiego systemowego przeglądu instytucji, zastanowić się, które funkcjonują dobrze, które funkcjonują gorzej, które nakładają na siebie swoje zadania - zauważył Gowin. Jak ocenił, kolejnym wielkim zadaniem jest przegląd prawa. - Pytanie, czy polskie prawo jest zawsze dobre, czy tych przepisów nie jest za dużo, czy one nie są często wewnętrznie sprzeczne, czy one nie są zbyt trudne do interpretacji. Taka dobrze pojęta diagnoza systemu prawa, usunięcie przepisów, które są zawalidrogą, które utrudniają codzienne życie Polakom , to jest kolejne duże wyzwanie na kolejną kadencję - zapowiedział Gowin. Zbigniew Ziobro podkreślił, że jednym z celów, który cztery lata temu wybrzmiały w dyskusjach, była reforma państwa. - Mówiliśmy, że chcemy takiego państwa, które będzie gwarantem bezpieczeństwa wszystkich obywateli, które będzie chronić ich interesy, które będzie bronić zwłaszcza tych, którzy są bezradni, bezbronni, słabi, które będzie potrafiło upominać się o prawa również tych słabszych - mówił. - Że będzie państwem, które z pasją będzie realizować zadanie, jakim jest przywrócenie godności Polakom, zwłaszcza tym, którzy byli pozbawieni tej godności, niejako wykluczani przez poprzednią władzę, spychani na margines, zmuszani do emigracji, a czasami oddawani wręcz w ręce rozmaitej maści hochsztaplerów, oszustów, czyścicieli kamienic - wymieniał. - Że o tych wszystkich ludzi państwo polskie się upomni, że będzie państwem praktycznie działającym, że będzie dbało o interesy każdego obywatela - powiedział. - I sądzę - zastrzegając, że jeszcze wiele przed nami - że możemy dzisiaj z podniesionym czołem powiedzieć, że bardzo wiele w tej sprawie zrobiliśmy, że bardzo wiele w tej sprawie się udało - podkreślił minister sprawiedliwości.  Ziobro mówił o dokonaniach rządu w zakresie działań resortu sprawiedliwości. - Przykładem naszej konsekwencji jest upomnienie się o sprawy najsłabszych, o sprawy dzieci - powiedział. - Niestety niemało dzieci w rozbitych rodzinach nie otrzymywało świadczeń alimentacyjnych. Był to wstydliwy, ale bardzo przykry problem, z którym nie radziły sobie poprzednie władze - dodał. - Dokonaliśmy zmian w Kodeksie karnym wprowadzając bardzo jasne zasady odpowiedzialności tych, którzy nie wywiązują się ze swoich podstawowych, rodzicielskich obowiązków. O 2,5 raza zwiększyła się liczba osób, które łożą na swoje dzieci, w stosunku do czasu, który zastaliśmy w okresie rządów Platformy Obywatelskiej - mówił. - Tu nie chodzi tylko o dane policzalne, o liczby, ale o szczęście tych dzieci, o realizację ich podstawowych pragnień, które dzięki temu są możliwe - stwierdził. Inny przykład, o którym mówił Ziobro, to afera reprywatyzacyjna. - Ta bezkarność czyścicieli kamienic wyprowadzających liczne nieruchomości, kamienice, zwłaszcza w Warszawie był to ogromny problem, pod okiem ówczesnych władz: pod okiem premiera Tuska, premier Kopacz, pani prezydent Gronkiewicz-Waltz. Oni umywali ręce, oni odwracali głowę, oni nie widzieli tej krzywdy, oni nie chcieli jej widzieć, oni tak naprawdę chronili tych nieuczciwych, a zamykali oczy na tych, którym działa się krzywda - stwierdził. - Pokazaliśmy, że można inaczej. Pokazaliśmy, że państwo może bronić tych najsłabszych. Pokazaliśmy, że państwo może być sprawne. Uruchomiliśmy blisko 400 śledztw i całkowicie zatrzymaliśmy ten proceder - powiedział. Jak dodał, komisja weryfikacyjna ds. reprywatyzacji odzyskuje nieruchomości. Chcesz być na bieżąco z najważniejszymi informacjami dnia? Polub Onet Wiadomości na Facebooku!",,
https://wiadomosci.onet.pl/kraj/konwencja-programowa-pis-w-katowicach/mg6f7jg,Konwencja programowa PiS w Katowicach,"- Polska musi pozostać wyspą wolności, bo jesteśmy dzisiaj wyspą wolności, choć niektórzy chcą to zakłócić jesteśmy wyspą wolności i dlatego jesteśmy tak cenni dla współczesnego świata i musimy uczynić wszystko, by to trwało - powiedział prezes PiS Jarosław Kaczyński. Politycy i eksperci kontynuują dziś dyskusje w ramach trwającej od wczoraj konwencji programowej ""Myśląc Polska"". Po południu głos zabiorą: premier Mateusz Morawiecki i była premier Beata Szydło.",,"Katowice: konwencja programowa PiS - ""Myśląc Polska""",
https://wiadomosci.onet.pl/kraj/jaroslaw-kaczynski-na-premiera-sondaz/gjgdtc8,"""Super Ekspress"": Kaczyński na premiera? Z sondażu wynika, że ponad połowa Polaków tego nie chce","Polacy nie widzą Jarosława Kaczyńskiego w roli szefa rządu po wygranych jesienią wyborach. Tak uważa ponad połowa badanych – wynika z najnowszego sondażu Instytutu Badań Pollster dla ""Super Expressu"". Jednocześnie dziennik informuje, że część polityków PiS chciałaby, aby prezes PiS ponownie został szefem rządu.","Gazeta zauważa, że ""obecne sondaże nie pozostawiają złudzeń – zwycięstwo PiS w jesiennych wyborach parlamentarnych wydaje się nieuniknione"". ""Jeśli tak się stanie, wszyscy zachodzą w głowę, czy Jarosław Kaczyński po kilkunastu latach raz jeszcze się skusi i ponownie obejmie tekę szefa rządu"" - czytamy. ""Super Ekspress"" zaznaczył, że wśród Polaków Kaczyński nie ma bardzo dobrych notowań. Jak wynika z sondażu, większość badanych w sondażu dla gazety nie chce, aby po wygranych przez PiS wyborach Kaczyński został szefem rządu. Takiego zdania jest 57 proc. respondentów. Kandydaturę poparło 23 proc. ankietowanych. ""Nie wiem"" - odpowiedziało 20 proc. ankietowanych, - Kaczyński jako premier byłby sprawny, ale Kaczyński jako premier to też szybki koniec rządu PiS. Pamiętajmy, że prezes PiS ma bardzo negatywne notowania w sondażach – powiedział ""SE"" politolog prof. Kazimierz Kik. Dodał, że ""z punktu widzenia interesu PiS dobrze byłoby nie przerywać dobrej passy"", a tę ""gwarantuje obecny premier Mateusz Morawiecki"". Sondaż zrealizował Instytut Badań Pollster w dniach 26-27 czerwca 2019 roku na próbie 1049 dorosłych Polaków. Na stanowisku premiera Kaczyńskiego widziałaby na pewno część polityków PiS. - Chciałbym, żeby Jarosław Kaczyński został premierem. Wszystko zależy jednak od sytuacji politycznej na jesieni – przyznał w rozmowie z ""Super Expressem"" europoseł, były wicemarszałek Senatu Adam Bielan. Europoseł Ryszard Czarnecki ocenił, że Jarosław Kaczyński ""byłby bardzo dobrym premierem"". Zaznaczył jednak, że najpierw trzeba wygrać wybory. Źródło: ""Super Express""",Jarosław Kaczyński,
https://wiadomosci.onet.pl/kraj/zwiazkowcy-z-elektrobudowy-boja-sie-masowych-zwolnien-prosza-jaroslawa-kaczynskiego-o/cwsynjz,Związkowcy z Elektrobudowy boją się masowych zwolnień. Proszą Jarosława Kaczyńskiego o pomoc,"List do prezesa PiS Jarosława Kaczyńskiego napisali przedstawiciele trzech związków zawodowych w spółce Elektrobudowa z Katowic. To efekt sporu między firmą a jej kontrahentem, który w opinii związkowców może doprowadzić firmę do bankructwa i masowych zwolnień.","""Zwracamy się do pana w imieniu ponad 1800 pracowników firmy Elektrobudowa, z apelem o zainteresowanie się niezwykle trudną sytuacją naszej firmy, która zmaga się z problemami, co stwarza zagrożenie dla naszych miejsc pracy i bytu naszych rodzin (...) ""Ucierpimy my, nasze rodziny, ale też cała branża, która straci wiarygodnego partnera - jedyną polską firmę z takim potencjałem"" - napisano w liście do Jarosława Kaczyńskiego, który przywołuje money.pl. To efekt sporu między firmą, a jednym z jej kontrahentów – spółką Tauron Ciepło. Ta wezwała Elektrobudowę do zapłaty odszkodowania i obniżenia honorarium za - nieprawidłowe jej zdaniem - wykonanie bloku elektrociepłowni w Tychach. Chodzi o kontrakt za który spółka Elektrobudowa otrzymała ponad 728 mln zł. W opinii związkowców konflikt może to doprowadzić ich pracodawcę do bankructwa i masowych zwolnień. List w tej sprawie do prezesa Jarosława Kaczyńskiego podpisali związkowcy z ""Solidarności"", ""Kadry"" i Związku Zawodowego Pracowników Elektorbudowa SA. O sprawie informuje też w komunikacie dla inwestorów giełdowych zarząd Elektrobudowy. Czytamy w nim, że na początku czerwca firma otrzymała od Tauron Ciepło pismo, w którym wzywana jest m.in. do zapłaty kwoty obniżonego wynagrodzenia oraz odszkodowania. Już wcześniej spółka zapowiadała, że z powodu nieusuniętych usterek może zażądać wypłaty 22 mln zł z gwarancji bankowych katowickiej firmy. Zarząd Elektrobudowy odpowiada, że ""oczekiwania kontrahenta nie znajdują w jego ocenie uzasadnienia merytorycznego, stanowią działanie mogące rażąco zaszkodzić spółce i stanowiłyby nadużycie udzielonej gwarancji bankowej (…) w razie podjęcia przez Kontrahenta (Tauron Ciepło - red.) działań nadużywających gwarancję bankową, Elektrobudowa podejmie wszelkie działania celem zabezpieczenia lub dochodzenia roszczeń"". W przesłanej do Onetu korespondencji przedstawiciele Tauron Ciepłą wskazują, że ukończona w 2016 roku instalacja w Tychach nie przeszła ostatecznego odbioru bez usterek. Problem polega na ""okresowej utracie drożności zsypów przy spalaniu węgla z bunkra szczelinowego powoduje, że blok nie może pracować w sposób ciągły, pewny i niezawodny"". - W trakcie prób końcowych w 2016 stwierdzono usterkę, która pomimo wyznaczanych dodatkowych terminów jej usunięcia i wykonanych w tym czasie przez Elektrobudowę dodatkowych prac nie została usunięta - informuje rzeczniczka Tauron Ciepło Małgorzatę Kuś. - Od początku 2017 roku Elektrobudowa nie podejmowała dalszych prac mających na celu usunięcie tej usterki, a strony przez ponad dwa lata próbowały znaleźć polubowne rozwiązanie, ale jak do tej pory bez skutku. Wartość usterki oszacowano na około 12,5 mln zł co stanowi około 1,7 proc. całej kwoty kontraktu. O obniżenie wartości kontraktu o tę kwotę, zarząd Tauron Ciepło wystąpił do Elektrobudowy. Zgodnie z zawartym kontraktem, istnieje możliwość wypłaty środków z Gwarancji Bankowej Elektrobudowy - wskazano w korespondencji przesłanej do Onetu. Tymczasem wykonawca twierdzi, że na problemy z instalacją wpływa niska jakość używanego paliwa. - Mamy opinię z firmy EDF, która jest operatorem kilkudziesięciu elektrowni w Europie. Jej eksperci wskazali, że słaba jakość miału (węglowego - red.) stosowanego przez Tauron Ciepło powoduje, że mocno absorbuje on wilgoć i to powoduje okresowe zapychanie zsypów węgla - mówi cytowany przez wnp.pl Roman Przybył, prezes Elektrobudowy. Elektrobudowa jest największą w kraju firmą zajmującą się m.in. budową obiektów na potrzeby energetyki i przemysłu. Firma, która zatrudnia około 1,8 tys. pracowników, boryka się ostatnio z problemami finansowymi. W ciągu ostatniego roku jej akcje straciły na wartości blisko 88 proc. Firma ma też nierozliczny kontrakt dla PKN Orlen w Płocku. Chcesz być na bieżąco z najważniejszymi informacjami dnia? Polub Onet Wiadomości na Facebooku!",Jarosław Kaczyński,
https://wiadomosci.onet.pl/kraj/sondaz-ibris-pis-424-proc-ponpsl-285-proc/p5jfew2,"Sondaż IBRiS: PiS - 42,4 proc., PO+N.+PSL - 28,5 proc.","Zjednoczenie opozycji (PO+N.+PSL) opłaca się wszystkim głównym partiom na scenie politycznej. Zyska na tym i opozycja (28,5 proc.) i Prawo i Sprawiedliwość (42,4 proc.) - wynika z opublikowanego dziś sondażu IBRiS przeprowadzonego dla ""Dziennika Gazety Prawnej"", radia RMF FM oraz portalu dziennik.pl.","Jak czytamy w artykule na stronie rmf24.pl, w sondażu uwzględniono dwa warianty. Jeśli opozycja się nie zjednoczy, PiS uzyska - według badania - 40,3 proc. poparcia, a Platforma Obywatelska - 19,9 proc. Do Sejmu weszłyby również: Wiosna (6,3 proc.), Kukiz (5,4 proc.) i SLD (5,4 proc.). Reszta partii znalazłaby się wyraźnie pod progiem wyborczym: KORWiN (3,4 proc.), PSL (3 proc.), Nowoczesna 1,3 (proc.). W razie zjednoczenia partii opozycyjnych - według sondażu - Nowoczesna i PSL weszłyby do Sejmu, gdyż partie te uzyskają razem z PO 28,5 procent głosów. Odebrałyby jednocześnie głosy między innymi partii Kukiz'15, która nie przekroczyłoby progu wyborczego. Zjednoczenie opozycji zwiększyłoby tym samym poparcie dla PiS-u o 2 punkty, które wzrosłoby do prawie 42,5 proc. Sondaż został przeprowadzony telefonicznie w dniach 28-29 czerwca na grupie 1100 osób - przed ogłoszeniem przez Wiosnę rozmów z Platformą Obywatelską o wspólnym starcie w wyborach parlamentarnych. Zainteresował Cię artykuł? Zostań naszym fanem na Facebooku!",To PiS jest zwycięzcą w obu wariantach sondażu,
https://wiadomosci.onet.pl/kraj/600-zl-doplaty-na-krowe-pis-rozszerza-wsparcie-dla-rolnikow/4ynrhpd,PiS rozszerza wsparcie dla rolników. Nawet 600 zł dopłaty na krowę,"Prawo i Sprawiedliwość zwiększa pomoc finansową dla hodowców bydła. Ministerstwo rolnictwa zapowiedziało zmiany rozszerzenie wsparcia w zakresie nowego działania Dobrostan zwierząt. Teraz rolnicy mogą otrzymać nawet 612 zł za świnię, a za krowę 595 zł.","- Najmniej 100 złotych od jednego tucznika i 500 zł od jednej krowy, ale może być więcej - zapowiadał przed wyborami do europarlamentu prezes partii Jarosław Kaczyński. To jeden z elementów ""piątki PiS"" dla rolnictwa, który ma być sfinansowany ze środków unijnych. Teraz Prawo i Sprawiedliwość podbija stawkę i zapowiada zwiększenie wsparcia dla hodowców. - Ma to na celu zrekompensowanie rolnikom dodatkowych poniesionych kosztów i utraconych dochodów w wyniku wprowadzenia praktyk hodowlanych związanych z podwyższonym dobrostanem zwierząt - powiedział minister rolnictwa. Na realizację działania Dobrostan zwierząt PROW 2014-2020 przeznaczono 50 mln euro.  Chcesz być na bieżąco z najważniejszymi informacjami dnia? Polub Onet Wiadomości na Facebooku!",Wizyta Jarosława Kaczyńskiego w gospodarstwie rolnym,
https://wiadomosci.onet.pl/kraj/sosnowiec-starsza-kobieta-zniszczyla-tablice-smolenska/6q2knj2,Sosnowiec: starsza kobieta zniszczyła tablicę smoleńską,"Policja zatrzymała sprawcę zniszczenia tablicy smoleńskiej na ścianie bazyliki w Sosnowcu. To 72-letnia mieszkanka tego miasta. Kobieta zamazała słowo ""poległym"" na tablicy.","Jak informuje sosnowiecka policja, do zdarzenia doszło w maju tego roku. Sprawca zniszczył tablicę smoleńską umieszczoną na ścianie bazyliki katedralnej, zamazując farbą część umieszczonych na niej słów: ""poległym"" oraz ""mieszkańcy"". Tożsamość sprawcy udało się ustalić dzięki nagraniom z monitoringu. - To 72-letnia mieszkanka Sosnowca. Kobieta usłyszała już zarzuty. Za zniszczenie mienia i znieważenie miejsca upamiętniającego wydarzenie historyczne może jej grozić kara grzywny, ograniczenia wolności lub pozbawienia wolności do jednego roku. Prawdopodobnie zostanie również zobowiązana do pokrycia strat, które zostały wycenione na kwotę 750 zł - informuje Sonia Kepper z komendy policji w Sosnowcu. Przypomnijmy, że tablica poświęcona ofiarom tragedii smoleńskiej znajduje się na ścianie katedry Wniebowzięcia Najświętszej Maryi Panny w Sosnowcu. Odsłonięto ją na początku kwietnia 2016 roku. W uroczystości udział wziął prezes Prawa i Sprawiedliwości Jarosław Kaczyński. Prezes PiS nazwał wówczas tragedię z kwietnia 2010 roku ""największą w najnowszej historii narodu"". Wskazywał też, że działania państwa zmierzające do ""ustalenia faktów, co do których ciągle nie mamy pewności"", zostały podjęte. Na tablicy znalazł się napis: W hołdzie 96 Polakom, zasłużonym dla Ojczyzny, na czele z Prezydentem RP LECHEM KACZYŃSKIM, poległym w drodze na obchody 70. rocznicy zbrodni katyńskiej, w katastrofie pod Smoleńskiem, 10 kwietnia 2010 roku. Mieszkańcy Sosnowca dnia 10 kwietnia 2016 r. Chcesz być na bieżąco z najważniejszymi informacjami dnia? Polub Onet Wiadomości na Facebooku!",Tablica Fot. Policja Sosnowiec,
https://wiadomosci.onet.pl/tylko-w-onecie/oni-tworza-polityke-zagraniczna-pis/ps41st0,Oni tworzą politykę zagraniczną PiS [ANALIZA],"Polityka zagraniczna PiS to mieszanina słusznych diagnoz, politycznej niepoprawności, ideologicznego zaczadzenia, braku pragmatyzmu i niezrozumienia, że współczesna polityka międzynarodowa różni się od tej z czasów II RP. W efekcie rządy PiS zamiast koniecznej - szczególnie na tle końcówki rządów PO - korekty kursu, doprowadziły do drastycznej zmiany polityki zagranicznej i rosnącego osamotnienia Polski.","PiS słusznie twardo konstatuje rosnący egoizm czołowych państw europejskich, czego przykładami są budowa przez Niemcy Nord Stream 2, zwalczanie przez Francję konkurencji z państw Europy Środkowo–Wschodniej, słabość w stosunku do Rosji oraz pozatraktatowe rozpychanie się, powolnej interesom Berlina i Paryża, Komisji Europejskiej. Słuszną jest też konstatacja, iż wspólnym interesem europejskim nie może być nazywana polityka zgodna z interesami jednych państw, a uderzająca w interesy innych. Jeśli więc polityka klimatyczna jest w interesie Niemiec i Francji, ale w skrajnej wersji oznacza bankructwo Polski, to nie może być ona naszym – z Berlinem i Paryżem – „wspólnym interesem”. Rzecz w tym, że jedni wydają się tego w ogóle nie dostrzegać, a PiS dla odmiany nie ma żadnej odpowiedzi poza kładzeniem się Reytanem. Ani jedno ani drugie podejście nie jest dojrzałe. Ani jedno ani drugie nic z dyplomacją wspólnego nie ma. Problemem jest to, że PiS nie wie, jak nie deklaratywnie, lecz realne zadbać o polskie interesy. Rządząca Polską prawica równocześnie jest w stanie prawidłowo konstatować, że polityka międzynarodowa jest grą interesów, ale zarazem nie umie tej gry prowadzić. PiS nie rozumie też multilateralnej istoty relacji w Unii Europejskiej i konieczności działania na wielu polach równocześnie. Polska prawica otwiera ponadto zbędne konflikty, przy czym nie po to, by później uzyskiwać koncesje w zamian za ustępstwa w sprawach drugorzędnych, ale po to raczej, by zaznaczyć swoją ideologiczną odrębność, a czasem wręcz wrogość wobec dominującej w Europie narracji liberalnej. Problemem PiS jest też granie instrumentami, których tak naprawdę Polska jeszcze nie posiada. Przykładem może być Trójmorze, które może odegrać pozytywną rolę, ale nie dziś, lecz za 20 lat, gdy realnie powstanie. Gdy do tego dodać brak pragmatyzmu (a nawet cynizmu) w polityce zagranicznej, traktowanie kompromisu nie jako konieczności, ale jako rzeczy moralnie podejrzanej, to okazuje się, że zamiast realistycznej korekty kursu w stosunku do naiwnego nieraz podejścia liberalnych elit, które zdawały się w ogóle nie dostrzegać czasem brutalnej gry np. Berlina, mamy niestety stan faktycznego paraliżu polskiej dyplomacji. Polityka zagraniczna nie powstaje w próżni ideowej, ani personalnej. Poniżej proponujemy autorską listę twórców polityki zagranicznej PiS. Według Szczerskiego rolę Polski wyznaczają Trójmorze oraz sojusz z USA, który ma powodować, iż Polska stanie się „ośrodkiem dystrybucji bezpieczeństwa”. Problem polega na tym, że Trójmorze jest póki co zaledwie pomysłem, a granie tak, jakby istniało przypomina to, co Stanisław Cat-Mackiewicz stwierdził pisząc o przedwojennym szefie polskiej dyplomacji Józefie Becku: „Beck dążył do stworzenia obronnego systemu państw naokoło Polski, i to mogło być słuszne, gdyby nie to, że Beck antydatował wypadki i nie mając jeszcze tego systemu obronnego, zresztą nieprawdopodobnie trudnego do zrealizowania, postępował tak, jakby on już istniał. Nie mając sił realnych, Beck imaginował je sobie, grał w polityce zagranicznej tak, jakby te siły posiadał”. Ewentualne znaczące wzmocnienie amerykańskiej obecności w Polsce będzie z kolei dobrą wiadomością i wzmocni Polskę w regionie, ale zarazem trudno nie zauważyć, że „ośrodkiem dystrybucji bezpieczeństwa” nie może być państwo silne tylko siłą partnera.","Szef MSZ, Jacek Czaputowicz",
https://wiadomosci.onet.pl/tylko-w-onecie/sondaz-ibris-dla-onetu-ranking-zaufania-kto-jest-liderem/wd8l0g2,Sondaż IBRiS dla Onetu: Jarosław Kaczyński wyprzedza Donalda Tuska w rankingu zaufania,"Prezydent Andrzej Duda to polityk, który w czerwcu cieszy się największym zaufaniem społeczeństwa – wynika z sondażu IBRiS dla Onetu. Na podium znaleźli się też premier Mateusz Morawiecki i była szefowa rządu Beata Szydło. Donald Tusk znalazł się poza podium - przewodniczącego Rady Europejskiej wyprzedził prezes Prawa i Sprawiedliwości Jarosław Kaczyński.","Andrzejowi Dudzie ufa 47 proc. badanych przez IBRiS. Odwrotne zdanie na jego temat ma 38,4 proc. ankietowanych. Prezydent nadal jest jedynym obok premiera politykiem w naszym badaniu, któremu ufa więcej respondentów, niż nie ufa. W stosunku do majowego badania Duda zyskał 2 pkt proc. zaufania i ""stracił"" 1,1 pkt proc. w grupie nieufnych. Na drugim miejscu w sondażu znalazł się Mateusz Morawiecki. Premierowi ufa 44,6 proc. badanych (wzrost o 0,4 pkt proc.). Innego zdania jest 42,2 proc. respondentów (wzrost o 0,2 pkt proc.). Podium zamyka była premier Beata Szydło. To znaczący awans z 6. miejsca i najwyższe miejsce w rankingu od lutego 2018 roku. Obecnej europoseł ufa 38,2 proc. badanych (wzrost o 5,2 pkt proc.). Nieznaczny wzrost zaufania zanotował prezes PiS Jarosław Kaczyński. Zaufanie do lidera Zjednoczonej Prawicy deklaruje 35,5 proc. respondentów (wzrost o 0,5 pkt proc.), jednak zanotował on znaczny spadek nieufnych (o 5,7 pkt proc. mniej osób, które nie darzą go zaufaniem). Dopiero na piątym miejscu znalazł się przewodniczący Rady Europejskiej Donald Tusk. To jego najsłabsza lokata od czasu przywrócenia go do badań zaufania IBRiS w marcu 2018 roku. Ufa mu 32,7 proc. badanych. Były premier zanotował liczący 2,4 pkt proc. spadek zaufania. Na kolejnym miejscu znalazł się minister sprawiedliwości Zbigniew Ziobro. Lider Solidarnej Polski cieszy się zaufaniem 31,4 proc. badanych (o 0,3 pkt proc. mniej niż w maju). Nie ufa mu z kolei 49,2 proc. ankietowanych. Polityk zanotował w tym miesiącu znaczący spadek nieufnych o 7,6 pkt proc. Trudno nie odnotować dalszego spadku poparcia zaufania lidera PSL Władysława Kosiniaka-Kamysza. Obecnie ufa mu 25,5 proc. ankietowanych (o 6,6 pkt proc. mniej niż w maju), odwrotnego zdania jest 32,6 proc. respondentów. Podobny problem ma przewodniczący Platformy Obywatelskiej Grzegorz Schetyna z zaufaniem 15,9 proc. osób (spadek o 5,2 pkt proc.). Sondaż zrealizowano metodą telefonicznych, standaryzowanych wywiadów kwestionariuszowych, wspomaganych komputerowo (metoda CATI), na reprezentatywnej grupie 1100 respondentów w dniach 19-21 czerwca 2019 roku. Chcesz być na bieżąco z najważniejszymi informacjami dnia? Polub Onet Wiadomości na Facebooku!","Duda, Morawiecki, Szydło, Kaczyński, Tusk - pierwsza piątka w rankingu",
https://wiadomosci.onet.pl/kraj/czy-donald-tusk-odsunie-jaroslawa-kaczynskiego-od-wladzy-komentarz-cicero/thc68ge,"""Cicero"": Czy Donald Tusk – ""gdański jeździec na siwku"" - powróci do Polski i odsunie od władzy Jarosława Kaczyńskiego?","Polacy o liberalnych poglądach liczą na powrót Donalda Tuska i odsunięcie od władzy autorytarnego rządu Jarosława Kaczyńskiego. Czy normalna zmiana władzy, po zniszczeniu państwa prawa, jest jeszcze możliwa? - pisze publicysta niemieckiego magazynu politycznego ""Cicero"".","Publicysta niemieckiego magazynu politycznego ""Cicero"" Paul Flueckiger nawiązuje do okładki jednego z polskich tygodników z końca ubiegłego roku, przedstawiającej spoglądającego ""po ojcowsku, ale zdecydowanie"" Tuska na białym koniu, mającego powrócić do Polski, by w 2020 roku wygrać wybory i zostać prezydentem. ""Od tamtego czasu polska opozycja czeka na powrót Tuska"" – pisze autor. Zdaniem publicysty ta ""przesadna nadzieja"" sparaliżowała na wiele miesięcy opozycję, która – zamiast się zmobilizować i wystąpić zgodnie przeciwko rządowemu obozowi Kaczyńskiego – czekała na sygnał ""zbawiciela z Brukseli"". Nie po raz pierwszy Tusk stał się ""cudowną bronią"" (wunderwaffe) przeciwko Kaczyńskiemu, ale i przekleństwem polskiej polityki wewnętrznej – ocenia Flueckiger. Autor przypomina, że w 2014 roku Tusk przeniósł się do Brukseli, co wielu rodaków ma mu za złe, uważając, że ""opuścił tonący statek proeuropejskiego centrum"". Flueckiger wspomina też o zarzutach ze strony Kaczyńskiego, wytykającego pochodzącemu z Gdańska politykowi rzekomą proniemieckość. Obecnie Kaczyński posługuje się ""całkowicie mu podległym"" aparatem wymiaru sprawiedliwości do walki z Tuskiem. Szef Rady Europejskiej wzywany jest raz po raz na przesłuchania. ""Chodzi o rzekomą zdradę stanu w związku z Rosją i skandal bankowy, w którym dziesiątki tysięcy osób straciły swoje oszczędności (afera Amber Gold – red.)"" – czytamy w ""Cicero"". Tusk jest obecnie jedynym polskim politykiem o formacie europejskim – ocenia autor. W Brukseli nauczył się nie tylko angielskiego, ale także zdolności do zawierania kompromisów. Polacy uważają, że jest w stanie dokonać ""rzeczy niemożliwej"" – przezwyciężenia pojedynku między ""autorytarnym prawicowo-narodowym PiS Kaczyńskiego i liberalną proeuropejską PO"" – pisze Flueckiger przyznając, że sam Tusk ma duży udział w tym podziale na dwa obozy.  Coraz więcej Polaków ma dosyć tej polaryzacji, którą następca Tuska na stanowisku szefa PO - Grzegorz Schetyna, konsekwentnie kontynuuje. ""Oba obozy zradykalizowały się, pozostawiając na uboczu polityczny środek. Dlatego Tusk prezentuje się podczas wystąpień w Polsce w sposób pojednawczy, chociaż broni zdecydowanie liberalnych wartości"" – zauważa publicysta. ""Tusk ma związane ręce, dopóki pozostaje szefem Rady Europejskiej – mówią optymiści. Jego kadencja dobiega końca dopiero 30 listopada. Wielu uważa, że zbawiciel na białym koniu czeka na ofertę międzynarodową, która pozwoliłaby uniknąć mu galopu przez polskie polityczne bagno"" – czytamy w ""Cicero"". ""Pesymiści oceniają, że świadek Donald Tusk może stać się poszukiwanym listem gończym oskarżonym, jeżeli wyniki sondażowe PiS Kaczyńskiego spadną. Normalna zmiana władzy, po zniszczeniu państwa prawa, jest ich zdaniem niemożliwa"" – pisze Flueckiger w czerwcowym wydaniu ""Cicero"".  Zobacz również: Chcesz być na bieżąco z najważniejszymi informacjami dnia? Polub Onet Wiadomości na Facebooku!",Donald Tusk i Jarosław Kaczyński,
https://wiadomosci.onet.pl/kraj/adam-mazgula-nie-znam-nikogo-kto-dorownalby-kaczynskiemu-w-krucjacie-przeciwko/7zmb85e,"Adam Mazguła: nie znam nikogo, kto dorównałby Kaczyńskiemu w krucjacie przeciwko Polakom","""Nie znam w historii Polski nikogo, kto by dorównywał Jarosławowi Kaczyńskiemu w tak dramatycznej krucjacie przeciwko znacznej części Polaków, który tak zdecydowanie łamie prawo, kłamie, ubliża narodowi, dokonuje przekupstwa wyborczego, szerzy nienawiść i podziały wśród Polaków"" – napisał na Facebooku pułkownik Adam Mazguła.","""Wezwała mnie policja, aby dla potrzeb Prokuratury Rejonowej w Piasecznie przesłuchać na okoliczność mojego stwierdzenia, że Jarosław Kaczyński jest wytwórcą jadu i nienawiści wśród Polaków i odpowiada za atmosferę, która doprowadziła do morderstwa Pawła Adamowicza. Zarzutu jeszcze mi nie przedstawiono, ale zobaczymy"" - napisał Mazguła. ""Zdania jednak nie zmieniam i powtórzę raz jeszcze. Tak, nie znam w historii Polski nikogo, kto by dorównywał Jarosławowi Kaczyńskiemu w tak dramatycznej krucjacie przeciwko znacznej części Polaków, który tak zdecydowanie łamie prawo, kłamie, ubliża narodowi, dokonuje przekupstwa wyborczego, szerzy nienawiść i podziały wśród Polaków, przez co odpowiada za przemoc w społeczeństwie, liczne napady, śmierć 57 byłych funkcjonariuszy objętych ustawą represyjną, morderstwo Pawła Adamowicza i wielu innych aktów przemocy oraz nienawiści"" – pisze dalej. ""Gdyby prokuratura nie była na usługach PiS-partii i jej funkcjonariuszy, to wszczęłaby postępowania w 179 ujawnionych aferach członków PiS. Nic takiego się nie dzieje, wszyscy mają się dobrze i nikomu włos z głowy nie spada. Tymczasem, mam wrażenie, że udział prokuratury w przestrzeganiu prawa jest odwrotny do założeń"" – czytamy we wpisie pułkownika Mazguły.  Ojciec był żołnierzem Armii Krajowej, on - podobnie jak dwóch braci - oficerem Wojska Polskiego. Nie brał udziału w stanie wojennym, a w wolnej Polsce dowodził jednostkami gotowymi do natychmiastowej obrony kraju. Po misji w Iraku nakręcono o nim film dokumentalny. W 2016 roku jedna wypowiedź sprawiła, że po latach ceniony żołnierz stał się wspólnym wrogiem władzy i opozycji – pisał o Mazgule Janusz Schwertner. O jaką wypowiedź chodzi? Przemawiając na wiecu zorganizowanym w proteście przeciw tzw. ustawie dezubekizacyjnej, wspominając stan wojenny, stwierdził: ""Dochowano jakiejś kultury w tym wszystkim, w tym całym zdarzeniu"". Słuchaczy wprowadził w konsternację, bo brzmiał, jakby negował zbrodnie, do jakich doszło po 13 grudnia 1981 roku. Natychmiast od jego wypowiedzi - i od niego samego - zdystansowali się wówczas liderzy opozycji, którzy wraz z nim sygnowali list otwarty zachęcający do masowych protestów 13 grudnia. Oburzenia nie krył obóz władzy i prawicowe media, gdzie płk. Mazguła szybko stał się symbolem starego systemu, esbekiem, obrońcą stanu wojennego. Płk Mazguła przez kilka dni był także negatywnym bohaterem ""Wiadomości"". Sam pułkownik twierdził później, że w trakcie swojego wystąpienia nie wyraził tego, co naprawdę miał na myśli. - Zależy mi na tym, by to wytłumaczyć - mówił w rozmowie z Onetem. - Bo z jednej strony zostałem źle zrozumiany, z drugiej - sam mam pretensje do siebie za sposób, w jaki się wyraziłem. Stan wojenny był złem, to nie ulega wątpliwości! Mówiłem natomiast o ""kulturze stanu wojennego"", która wytworzyła się między wojskiem a społeczeństwem. Ludzie przynosili żołnierzom ciepłą herbatę i zupę, gdy ci marzli; ludność cywilna z kolei mogła liczyć na przymykanie oczu w niektórych sprawach. Powtarzam: nie mówiłem o systemie, oczywiście absolutnie złym, lecz o zwykłych ludziach czy żołnierzach, którzy w tej dramatycznej sytuacji starali się zachować społeczną kulturę - tłumaczył. Źródło: Facebook, Onet.",Adam Mazguła,
https://wiadomosci.onet.pl/kraj/na-co-jaroslaw-kaczynski-przeznaczyl-13-emeryture/50bn36y,"Fogiel: prezes PiS przeznaczył 13. emeryturę na wykup koni z rzeźni, a dodatkowo wsparł osoby z autyzmem","Prezes PiS Jarosław Kaczyński przeznaczył trzynastą emeryturę na wykup koni z rzeźni, a po zwróceniu się z prośbą przez fundację ""Dalej Razem"" zajmującą się osobami z autyzmem wspomógł dodatkowo także fundację - poinformował zastępca rzecznika PiS Radosław Fogiel.","Wcześniej Radio Zielona Góra przekazało informację, że prezes PiS zgodnie z zapowiedzią przekazał swoją trzynastą emeryturę na cele charytatywne; według radia, środki miały zasilić konto stowarzyszenia ""Dalej Razem"", które zajmuje się osobami z autyzmem. Zastępca rzecznika PiS w rozmowie podkreślił, że prezes partii, zgodnie z wcześniejszą zapowiedzią, po wpłynięciu trzynastej emerytury wpłacił ją na cele charytatywne. - Prezes PiS wpłacił trzynastą emeryturę na ratowanie koni i wykup zwierząt z rzeźni - poinformował Fogiel. - Już po wpłacie przyszła prośba z fundacji ""Dalej Razem"", która pomaga osobom z autyzmem i wówczas prezes uznał, że wspomoże fundację dodatkowymi środkami, które nie pochodziły z jego trzynastej emerytury - dodał zastępca rzecznika PiS. Zgodnie z uchwaloną na początku kwietnia ustawą, trzynasta emerytura była wypłacona osobom pobierającym: emerytury i renty w systemie powszechnym, emerytury i renty rolników, służb mundurowych, emerytury pomostowe, świadczenia i zasiłki przedemerytalne, renty socjalne, nauczycielskie świadczenia kompensacyjne oraz renty inwalidów wojennych i wojskowych. ""Trzynastą emeryturę"" otrzymały także osoby pobierające rodzicielskie świadczenie uzupełniające, czyli tzw. matczyną emeryturę (jeśli 30 kwietnia miały już przyznane prawo do tego świadczenia).",Jarosław Kaczyński,
https://wiadomosci.onet.pl/kraj/sad-po-raz-trzeci-uchylil-kare-nalozona-na-birgfellnera-za-niestawiennictwo-na/ggt444d,Sąd po raz trzeci uchylił karę nałożoną na Birgfellnera za niestawiennictwo na przesłuchaniu,"Warszawski sąd po raz trzeci uchylił karę pieniężną, jaką prokuratura nałożyła na austriackiego biznesmena Geralda Birgfellnera za niestawiennictwo na przesłuchaniu - przekazała dziś sekcja prasowa Sądu Okręgowego w Warszawie.","Sąd uchylił tym samym postanowienie Prokuratury Okręgowej w Warszawie, która w kwietniu nałożyła na Birgfellnera karę porządkową w wysokości 3 tys. zł za niestawienie się na przesłuchaniu. Pełnomocnicy Austriaka złożyli na to postanowienie zażalenie do sądu. Informację o uchyleniu kary na Birgfellnera potwierdził jego pełnomocnik mec. Roman Giertych na Twitterze. Adwokat dodał, iż ""jednocześnie SO uznał, że prokuratura przekroczyła termin przewidziany w Kpk na wszczęcie śledztwa i że to przekroczenie jest słusznie krytykowane przez zawiadamiającego"" - czytamy na profilu prawnika. ""Sąd Okręgowy w Warszawie po rozpoznaniu zażalenia pełnomocników Geralda B. na postanowienie prokuratora Prokuratury Okręgowej w Warszawie z dnia 15 kwietnia 2019 r. o nałożeniu na świadka kary pieniężnej postanowił uwzględnić zażalenie i uchylić zaskarżone postanowienie"" - przekazała dziś sekcja prasowa warszawskiego sądu. Jest to już trzecie uchylone przez sąd postanowienie o nałożeniu na Austriaka kary pieniężnej za niestawiennictwo na przesłuchaniu w ramach postępowania sprawdzającego w związku z zawiadomieniem o podejrzeniu popełnienia przestępstwa przez prezesa PiS Jarosława Kaczyńskiego, które pod koniec stycznia złożył w prokuraturze jeden z pełnomocników Birgfellnera. Austriak był w tej sprawie już sześciokrotnie przesłuchiwany przez warszawską prokuraturę okręgową: 11, 13 i 28 lutego oraz 1, 11 i 13 marca. W połowie kwietnia poinformował prokuraturę, że kolejne przesłuchania w ramach postępowania sprawdzającego mogą się odbyć wyłącznie w polskich placówkach dyplomatycznych w Austrii. Jak mówił wtedy Giertych, ""możliwość i tryb takich przesłuchań dopuszcza Kodeks postępowania karnego"". Pełnomocnicy Austriaka konsekwentnie domagają się wszczęcia śledztwa. - Pokrzywdzonego przesłuchuje się kilkadziesiąt godzin, a osoby, których zawiadomienie dotyczy, nie pyta się nawet, czy zaprzeczają zarzutom. (...) Pokrzywdzonego karze się najsurowszymi karami porządkowymi, które nawet sąd, uchylając je, ocenił jako przejaw rażąco nadmiernej surowości - mówił mec. Giertych. W marcu pełnomocnicy Birgfellnera złożyli zażalenie na opieszałość prokuratury w tej sprawie. Zgodnie z Kpk, ""jeżeli osoba lub instytucja, która złożyła zawiadomienie o przestępstwie, nie zostanie w ciągu 6 tygodni powiadomiona o wszczęciu albo odmowie wszczęcia śledztwa, może wnieść zażalenie do prokuratora nadrzędnego albo powołanego do nadzoru nad organem, któremu złożono zawiadomienie"". W kwietniu Prokuratura Regionalna w Warszawie nie uwzględniła tego zażalenia. Pod koniec stycznia ""Gazeta Wyborcza"" opublikowała zapisy i nagrania rozmowy z lipca 2018 r. m.in. prezesa PiS Jarosława Kaczyńskiego z Birgfellnerem dotyczącej planów budowy w Warszawie dwóch wieżowców przez powiązaną ze środowiskiem PiS spółkę Srebrna. Złożone pod koniec stycznia w prokuraturze zawiadomienie o podejrzeniu popełnienia przestępstwa przez prezesa PiS dotyczy braku zapłaty za złożone austriackiemu biznesmenowi zlecenie związane z przygotowaniami do tej budowy. W połowie lutego ""Gazeta Wyborcza"" podała, że Birgfellner zeznał w prokuraturze, iż Jarosław Kaczyński nakłonił go do wręczenia 50 tys. zł księdzu z rady fundacji, która jest właścicielem spółki Srebrna; chodziło o budowę drapaczy chmur w Warszawie.",Gerald Birgfellner,
https://wiadomosci.onet.pl/kraj/jaroslaw-kaczynski-trzynasta-emeryture-przeznaczyl-na-cele-charytatywne-wsparl-osoby/h67yg75,"Jarosław Kaczyński ""trzynastą emeryturę"" przeznaczył na cele charytatywne. Wsparł osoby z autyzmem","Jarosław Kaczyński swoją ""trzynastą emeryturę"" przekazał na cele charytatywne. Jak informuje Radio Zielona Góra, pieniądze trafiły do stowarzyszenia Dalej Razem zajmującego się osobami autystycznymi.","""Trzynasta emerytura"" to jeden z punktów tzw. piątki Kaczyńskiego. Ustawa wprowadzająca jednorazowy dodatek dla emerytów została uchwalona na początku kwietnia. Zgodnie z nią każdy z emerytów otrzymał 1100 zł brutto, czyli ""na rękę"" 888 zł 25 gr. Pieniądze zostały wypłacone wraz z majowym świadczeniem. Jarosław Kaczyński już w marcu zapowiadał, że ""trzynastkę"" przeznaczy na cele charytatywne. Nie wiadomo było jednak, gdzie konkretnie trafią pieniądze. Dziś Radio Zielona Góra podało, że prezes PiS wspomoże zielonogórskie Stowarzyszenie Dalej Razem, które pomaga osobom z autyzmem. Dlaczego właśnie to stowarzyszenie? List do prezesa PiS napisał jeden z rodziców, którego syn jest podopiecznym Dalej Razem. – Nie sądziłem, że będzie pozytywna reakcja i jestem bardzo zaskoczony takim obrotem sprawy – powiedział pan Jerzy w rozmowie z radiem. Prezes Dalej Razem przyznał, że gdy zobaczył wpłatę od Jarosława Kaczyńskiego, początkowo myślał, że ktoś robi sobie żarty. - Dowiedzieliśmy się, że wpłata została wykonana na poczcie, ale też, że przy takiej czynności każdy może podać fikcyjne dane. Dopiero minister Elżbieta Rafalska potwierdziła, że to rzeczywiście Jarosław Kaczyński wpłacił pieniądze – powiedział ""Gazecie Wyborczej"" Sebastian Cycuła, prezes stowarzyszenia. Pieniądze od Jarosława Kaczyńskiego wesprą budowę Lubuskiego Ośrodka Wsparcia Osób z Autyzmem w Sulechowie. Będzie to hostel, gdzie niesamodzielne osoby dorosłe z autyzmem będą mogły zamieszkać, kiedy ich opiekunowie znajdą się np. w szpitalu albo w sanatorium. Źródło: Radio Zielona Góra, Gazeta Wyborcza",Jarosław Kaczyński,
https://wiadomosci.onet.pl/kraj/co-wiesz-o-jaroslawie-kaczynskim/6cwq2fy,Co wiesz o Jarosławie Kaczyńskim? [Quiz],"We wtorek 18 czerwca Jarosław Kaczyński kończy 70. lat. Z okazji urodzin prezesa PiS przygotowaliśmy quiz sprawdzający wiedzę o nim. Przekonaj się, czy dobrze znasz życiorys Jarosława Kaczyńskiego.",,24.11.2017. Jarosław Kaczyński ogląda Atlas Kotów,
https://wiadomosci.onet.pl/tylko-w-onecie/patryk-vega-do-jaroslawa-kaczynskiego-macie-sie-czego-bac/fkd0scl,"Patryk Vega do Jarosława Kaczyńskiego: tak, macie się czego bać","Patryk Vega na nagraniu zwrócił się do Jarosława Kaczyńskiego. - Tak, macie się czego bać, bo jak sam pan powiedział, politycy nie są aniołami i ja to właśnie pokazuję w moim filmie. Widzę, że bardzo wnikliwie zapoznał się pan ze scenariuszem filmu ""Polityka"". Chciałbym podkreślić, że scenariuszem wykradzionym – mówi w nagraniu Patryk Vega i pokazuje kadr ze swojego filmu, na którym widać Andrzeja Grabowskiego w roli prezesa PiS.","Filmik nagrany przez Patryka Vegę to reakcja na sobotnią wypowiedź Jarosława Kaczyńskiego: - Mamy do czynienia z coraz wyraźniej pokazywanym - pewnie państwo słyszeli o zapowiedziach filmu Vegi - hejtem, czy przygotowaniem do takiego wielkiego hejtu, wielkiego ataku na zasadzie, że nie liczą się żadne fakty, albo są wykorzystywane w sposób instrumentalny do uogólnień, które nie mają nic wspólnego z rzeczywistością - mówił prezes PiS na Zjeździe Klubów ""Gazety Polskiej"".  Zdaniem Kaczyńskiego, kampania reklamowa wokół filmu ""Polityka"" Vegi ma pokazać jego obóz polityczny jako ""ludzi złych, zdemoralizowanych, którzy nie służą Polsce, którzy dopuszczają się różnego rodzaju bezeceństw"". - Tego rodzaju działań będzie bardzo wiele - ocenił prezes PiS. Jak wskazywał, jego obóz polityczny nie składa się z ""aniołów"" i są w nim ""grzesznicy"". - Tylko my tych grzeszników karzemy tam, gdzie jest to możliwe, w ramach statutu partii – oświadczył. W czwartek poinformowaliśmy, że Patryk Vega pracuje nad filmem „Polityka”, który 6 września ma wejść do kin. Wcześniej produkcja utrzymywana była w całkowitej tajemnicy. Jednak – jak twierdzi reżyser – scenariusz jego filmu został wykradziony. - Wszyscy bardzo pilnowaliśmy tego scenariusza, do tego stopnia, że poszczególne osoby dostawały tylko fragmenty tekstu i podpisywały stosowne dokumenty prawne, które obligowały ich do nieujawniania treści. Niemniej scenariusz został przechwycony, a ja już kilkukrotnie spotkałem się z próbami nacisku. Komunikowano mi wprost, że ten film uderzy w określone frakcje polityczne i może mieć wpływ na wynik wyborów, dlatego namawiano mnie do przesunięcia premiery na po wyborach i składano różne intratne propozycje – relacjonował reżyser w rozmowie z Onetem i dodał, że grożono mu też „pomówieniami w sprawie karnej”.",,
https://wiadomosci.onet.pl/kraj/jaroslaw-kaczynski-na-xiv-zjezdzie-klubow-gazety-polskiej/7bwd03e,Jarosław Kaczyński o filmie Vegi: to przygotowanie do wielkiego ataku,"- Mamy do czynienia z coraz wyraźniej pokazywanym - pewnie państwo słyszeli o zapowiedziach filmu Vegi - hejtem, czy przygotowaniem do takiego wielkiego hejtu, wielkiego ataku na zasadzie, że nie liczą się żadne fakty, albo są wykorzystywane w sposób instrumentalny do uogólnień, które nie mają nic wspólnego z rzeczywistością - mówił prezes PiS Jarosław Kaczyński na XIV Zjeździe Klubów ""Gazety Polskiej"".","Kaczyński ocenił, że dziś wciąż działa mechanizm wmawiania ludziom, że ""dzieje się coś złego"", a za wszystkim stoi PiS. - Jeszcze do tego mamy do czynienia z coraz wyraźniej pokazywanym - pewnie państwo słyszeli o zapowiedziach filmu (Patryka) Vegi - hejtem, czy przygotowaniem do takiego wielkiego hejtu, wielkiego ataku na zasadzie, że nie liczą się żadne fakty, albo są wykorzystywane w sposób instrumentalny do uogólnień, które nie mają nic wspólnego z rzeczywistością - mówił prezes PiS. Zdaniem prezesa PiS, kampania reklamowa wokół filmu ""Polityka"" Vegi ma pokazać jego obóz polityczny jako ""ludzi złych, zdemoralizowanych, którzy nie służą Polsce, którzy dopuszczają się różnego rodzaju bezeceństw"". - Tego rodzaju działań będzie bardzo wiele - ocenił Kaczyński. Jak wskazywał, jego obóz polityczny nie składa się z ""aniołów"" i są w nim ""grzesznicy"". - Tylko my tych grzeszników karzemy tam, gdzie jest to możliwe, w ramach statutu partii - oświadczył. Kaczyński stwierdził też, że gdyby ktoś ""brał na poważnie to, co mówi opozycja, to sądziłby, że żyje w kraju, który jest w stanie kompletnego upadku, rozkładu, że sposób rządzenia dyktuje szaleństwo"". - Z tym będziemy musieli walczyć. To pewnie będzie główny sens całej tej kampanii - stwierdził prezes PiS. - Jeśli społeczeństwo uzyska to przeświadczenie, które dzisiaj wynika z badań, a większość bezwzględna ludzi uważa dzisiaj, że PiS powinno rządzić dłużej, przez następną kadencję, to wtedy nie ma żadnej wątpliwości, że zwyciężymy. Chodzi o to, żeby Polaków nie dało się oszukać - mówił Kaczyński. - My będziemy prowadzili ogromną kampanię, zmierzającą do tego, żeby to się nie udało, tak, jak i wielką kampanię pozytywną, pokazującą, jaka jest perspektywa, jak bardzo jeszcze można sytuację w Polsce pod różnymi względami poprawić, ile można zdziałać w najróżniejszych dziedzinach - dodał. Jak wskazywał Kaczyński, zadaniem dla klubów Gazety Polskiej w kampanii przed wyborami parlamentarnymi będzie dotrzeć do ludzi. - Decyzja zaangażowania się należy do państwa. To, o co apeluję z całego serca to jest to, żebyście się państwo zaangażowali - dodał. - Pomagacie Polsce, pomagacie Polsce by ten kierunek, który przynosi jej sukcesy i to już dzisiaj jest ewidentne i przyznawane przez naprawdę wielu, żeby ten kierunek najpierw mógł zacząć realnie funkcjonować, nie tylko jako zapowiedź, tylko jako program, ale jako coś realnego, jako realna polityka i by miał szansę na kontynuację - kontynuację w następnej kadencji i daj Boże w kolejnych - powiedział Kaczyński na zjeździe Klubu Gazety Polskiej. - Bo przebudowa naszej ojczyzny, taka przebudowa, która pozwoli jej wykorzystać wszystkie szanse, wszystkie możliwości, cały potencjał, to jest naprawdę ogromne, herkulesowe zadanie, ale jesteśmy wspólnie w stanie to zadanie wykonać, tylko na to trzeba lat i od was w niemałej mierze zależy to, czy te lata otrzymamy - podkreślił. dwa procent tego PKB to jest taka renta od dobrego rządzenia"" Prezes PiS przekonywał podczas XIV Zjazdu Klubów ""Gazety Polskiej"", że dzięki rządom jego partii możliwe okazało się ""w niemałej mierze wsparcie także dla tej części polskiego społeczeństwa, która była po 89 roku bardzo źle traktowana"". Jak zaznaczył, mówi o wsiach i małych miasteczkach. - Niemała część środków idzie właśnie w tym kierunku - powiedział prezes PiS. Jak podkreślił, mają one m.in. wesprzeć rodzinę, zwiększyć liczbę urodzeń i mieć ""pewną rolę"" w rozwoju ekonomicznym Polski. - Nasza polityka ekonomiczna jest polityką nastawiona na rozwój - to nie jest żadne rozdawnictwo - której celem jest uzyskiwanie czegoś, co ekonomiści nazwaliby rentą od dobrego rządzenia. Można powiedzieć, że jeśli my uzyskujemy wzrosty na poziomie pięć procent PKB rocznie, to w dzisiejszym świecie to jest bardzo szybki wzrost, to mniej więcej dwa procent tego PKB to jest taka renta od dobrego rządzenia. I ta renta musi być podtrzymana, bo bez pozytywnej aktywności władzy ten rozwój byłby o te dwa procent wolniejszy - zaznaczył Kaczyński. Przekonywał też, że polityka rządu przyniosła ""bardzo pozytywne przemiany ekonomiczne i społeczne"" oraz postęp, jeśli chodzi o inwestycje. Jednak - jak zauważył Kaczyński - zbliża się weryfikacja tej polityki poprzez wybory parlamentarne. - Ona się będzie odnosiła do tej polityki, ale będzie także przeprowadzana w pewnym kontekście, który tworzy walka polityczna, która w dzisiejszej Polsce przybrała dość szczególny charakter: totalna opozycja i różnego rodzaju przedsięwzięcia, które mają wmówić społeczeństwu, że sytuacja jest zupełnie inna niż jest i niemała część społeczeństwa przyjmuje tę właśnie wersję - mówił prezes PiS. Przypomniał w tym kontekście rok 2007. Mówił m.in. o ""dwóch latach, w czasie których działy się rzeczy niełatwe, choćby sojusz PiS z Samoobroną i LPR, który mógł się rzeczywiście bardzo wielu ludziom nie podobać"". - Ale był duży postęp gospodarczy i wbrew bardzo wielu ludziom (...) znaczący postęp społeczny, a mimo wszystko bardzo wielu ludzi było przeświadczonych, że w Polsce dzieją się rzeczy straszne - powiedział Kaczyński. Prezes PiS w swoim wystąpieniu wymienił dwie sprawy, które jego zdaniem sprawiają, że jesienne wybory parlamentarne są najważniejsze od 1989 roku. Pierwszy problem, według Kaczyńskiego, to atak na Kościół. - Kościół jest główną przeszkodą, jeżeli chodzi o te zmiany, które są oczekiwane przez naszych wrogów i przez ich zewnętrznych protektorów - podkreślił. Drugą sprawą, zdaniem Kaczyńskiego, jest atak na państwo polskie. - Próba zrealizowania koncepcji, która pojawiła się może w sposób bardziej dyskretny także już na początku lat 90. - powiedział prezes PiS. Według niego niektórym nie podobały się zmiany po 1989 roku. - Nie podobało się nie w tym sensie, że chcieliby, żeby tu była Rosja, tylko w tym sensie, że podmiotowa, silna, rosnąca w siłę Polska jest czynnikiem, który zmienia geopolitykę europejską - wyjaśnił. Kaczyński zwrócił uwagę na pewne - jak mówił - ""wielkie przedsięwzięcia geopolityczne"", takie jak Trójmorze, Grupa Wyszehradzka, ale także przedsięwzięcia infrastrukturalne - jak Via Carpatia - budujące oś północ-południe. - O tej nowej osi gospodarczo-politycznej myślano już dawno. Dzisiaj my to realizujemy i to naprawdę nie wszystkim się podoba - podkreślił prezes PiS. - Stąd ten pomysł, który pojawił się na początku lat 90. w ramach takiego niepokoju, co z tą Polską będzie, on nie został zrealizowany, ale on zakładał landyzację Polski - jak to wtedy mówiono. Sferę szczególnej współpracy z Niemcami na zachodzie, sferę szczególnej współpracy ze Związkiem Sowieckim - on wtedy jeszcze istniał, to był 1991 rok - na wschodzie - powiedział. Prezes PiS zaświadczył, że proponowano - również jemu jako ówczesnemu szefowi Kancelarii Prezydenta - likwidację Wojska Polskiego. Jak zaznaczył, ""robił to dokładnie premier (Jan Krzysztof) Bielecki"", prezes Rady Ministrów w 1991 roku. - Polska miała być krajem bez armii - dodał. - Polska jako podmiot polityki zagranicznej miała być zlikwidowana. Tylko to się kompletnie nie udało - powiedział Kaczyński. Zdaniem prezesa PiS, ""teraz to wraca"". - Wraca pod hasłami takimi, które mają Polaków oszukać: ""wielka Polska samorządowa"". Ona nie będzie wielka, tylko w ogóle jej nie będzie - wskazał. - O to tutaj chodzi, chodzi właśnie o zrealizowanie tego planu - podkreślił. To zdaniem Kaczyńskiego sprawia, że zaangażowanie w wybory jest patriotycznym obowiązkiem. - Musimy wygrać po to, żeby Polskę obronić - powiedział.",Jarosław Kaczyński,
https://wiadomosci.onet.pl/kraj/patryk-vega-odpowiada-krystynie-pawlowicz-i-pokazuje-fragment-filmu/tw9h21z,Patryk Vega odpowiada Krystynie Pawłowicz i pokazuje fragment filmu,"Patryk Vega przygotowuje swój kolejny film, który będzie nosił nazwę ""Polityka"". W rozmowie z Onetem powiedział, że składano mu propozycję, aby przesunął premierę na czas po wyborach oraz grożono mu, że zostanie pomówiony. Na zapowiedź filmu zareagowała Krystyna Pawłowicz, która stwierdziła, że reżyser ""straszy"" i jego film ma ""ustawić wybory"". Patryk Vega zdecydował się odpowiedzieć na tweeta posłanki, a przy okazji pokazał fragment swojego nowego filmu.","- W moim filmie widzowie będą mogli zobaczyć, jak zachowują się politycy, kiedy kamery są wyłączone – tłumaczy w rozmowie z Onetem Patryk Vega. Reżyser podkreśla, że od początku zdawał sobie sprawę z tego, iż ten film może sprawić mu wiele problemów, dlatego ze względów bezpieczeństwa był on realizowany w ścisłej tajemnicy, pod zupełnie innym tytułem. - Nastąpiło embargo informacji, wszyscy mieli zakaz wykonywania jakichkolwiek zdjęć na planie filmowym, nie mogli z nikim się w tej sprawie komunikować. Chodziło o to, żeby w spokoju i komforcie realizować zdjęcia – podkreśla. Patryk Vega wyznał, że mimo wielu zabezpieczeń scenariusz filmu został wykradziony. Już kilkukrotnie spotkałem się z próbami nacisku. Komunikowano mi wprost, że ten film uderzy w określone frakcje polityczne i może mieć wpływ na wynik wyborów, dlatego namawiano mnie do przesunięcia premiery na po wyborach i składano różne intratne propozycje – relacjonuje reżyser i dodaje, że grożono mu też „pomówieniami w sprawie karnej”. Na wypowiedzi reżysera na Twitterze zareagowała Krystyna Pawłowicz. ""Kolejny reżyser po panach Sekielskich, tym razem Patryk VEGA od »mocnych« filmów obyczajowych, za pośrednictwem Onetu już STRASZY, że tuż przed wyborami we wrześniu pokaże film=SWOJĄ »prawdę o politykach«. Byśmy widzieli na kogo głosować, a na kogo nie Film ma »ustawić« wynik wyborów"" - napisała posłanka. Na jej słowa zdecydował się odpowiedzieć Patryk Vega. W krótkim filmie, który otrzymaliśmy od reżysera, pokazuje on fragment swojego filmu. Widać na nim aktorkę wcielającą się w Krystynę Pawłowicz podczas bardzo emocjonalnego wystąpienia.",,
https://wiadomosci.onet.pl/kraj/anita-czerwinska-list-falenty-wplynal-do-biura-prezesa-pis-ale-nie-nadano-mu-dalszego/r6tgnzh,"Anita Czerwińska: list Falenty wpłynął do biura prezesa PiS, ale nie nadano mu dalszego biegu - był kuriozalny","List Marka Falenty opisany w ""Gazecie Wyborczej"" wpłynął do biura prezesa PiS Jarosława Kaczyńskiego, ale nie nadano mu dalszego biegu. Nie było żadnych podstaw, by odnosić się do jego kuriozalnej treści - oświadczyła rzeczniczka PiS Anita Czerwińska.","""Liczyłem, że wielka sprawa, do jakiej się przyczyniłem, zostanie mi zapamiętana i po wygranych wyborach załatwiona niejako z urzędu. Zresztą taka była obietnica panów z CBA"" - takie m.in. zdanie znalazło się w liście opublikowanym przez ""GW"". Odnosząc się do publikacji, rzeczniczka PiS napisała: ""List M. Falenty opisany w dzisiejszej publikacji Gazety Wyborczej wpłynął do biura Prezesa PiS. Listowi nie nadano dalszego biegu. Nie było żadnych podstaw, by odnosić się do jego kuriozalnej treści"". - Szkoda czasu na zajmowanie się listem Marka Falenty do prezesa PiS Jarosława Kaczyńskiego - to bajki i insynuacje - powiedział dziś wicemarszałek Sejmu Ryszard Terlecki. - Każdy może napisać list do każdego - czy z tego coś wynika? - pytał. Według ""GW"" list, który zaczyna się od słów: ""Panie Prezesie, od kilku lat ludzie z Pana politycznego obozu mamią mnie obietnicami pomocy, ułaskawienia i amnestii. Tłumaczą, że jest ciężko, bo jest wiele frakcji i wszyscy się kłócą"". Dzień po wysłaniu list miał dotrzeć do siedziby partii, co - jak pisze ""GW"" - zostało potwierdzone odpowiednią adnotacją i partyjną pieczątką. Jak zaznacza gazeta, w czasie, gdy Falenta pisał list, walczył on o to, by nie trafić do więzienia. Falenta - według publikacji ""GW"" - pisał ""jak bardzo zasłużył się dla wyborczego zwycięstwa PiS w 2015 r."". ""Razem z polskimi służbami od kilkunastu lat tępiłem liczne przykłady rozkradania majątku państwowego. Mogą to potwierdzić liczni funkcjonariusze polskich służb, m.in. Panowie Jarosław Wojtycki, szef warszawskiej delegatury CBA, i pełnomocnik szefa CBA Artur Chudziński. O mojej patriotycznej postawie funkcjonariusze służby zeznawali jako świadkowie w sądzie, który mnie skazał"" - cytuje dziennik. W liście tym biznesmen miał też tłumaczyć, że ludzie służb lojalni wobec PiS odegrali ważną rolę w rozegraniu afery podsłuchowej za rządów PO-PSL. ""Gdy odkryłem proceder nagrywania przez kelnerów (kelnerzy zeznali, że to Falenta namówił ich na rejestrowanie rozmów - ""GW""), od początku przyszedłem z tymi informacjami, jeszcze przed aferą, do Pana byłego skarbnika Stanisława Kostrzewskiego, któremu jako pierwszemu pokazałem pozyskane nagrania u mnie w biurze. Zatrudniłem wtedy jego siostrzenicę"" - przywołuje ""GW"". ""Potem spotkaliśmy się u Pana w siedzibie przy ul. Nowogrodzkiej. To on (Kostrzewski - red.) skontaktował mnie z agentami służb CBA z Wrocławia i ABW z Katowic, którym otwarcie pokazałem, jaki materiał pozyskałem. Poprosili o kontynuację tej operacji, co też wykonałem. Wszystko jest dokładnie opisane w tajnych raportach CBA. W tajnej bazie operacyjnej CBA w okolicach Płocka uzgodniłem, że przekażę cały pozyskany materiał. Przekazanie nastąpiło poprzez wprowadzenie informacji z nagrań do systemu operacyjnego CBA przez agentów CBA z wykorzystaniem jako źródła Pana (tu pada pseudonim operacyjny - ""GW"")"" - czytamy. Falenta miał stwierdzić także, że - jak pisze ""GW"" - ""miał świadomość, że przekazany materiał będzie ujawniony i wykorzystany"" do wygrania wyborów przez PiS oraz prezydenta. Według ""GW"" Falenta na końcu listu załączył kopie tajnych meldunków CBA na dowód, że znalazły się w nich przekazywane przez niego informacje z podsłuchów. W poniedziałek ""Rzeczpospolita"" poinformowała, że Marek Falenta - biznesmen skazany w aferze podsłuchowej - napisał we wniosku o ułaskawienie skierowanym do prezydenta Andrzeja Dudy, że jeśli nie zostanie ułaskawiony, to ujawni, kto za nim stał. We wtorek ""Gazeta Wyborcza"" podała, powołując się na lobbystę związanego z prezydentem Andrzejem Dudą, że Falenta dysponuje nagraniem z centrali PiS w Warszawie z 2014 r., na którym prezes ugrupowania Jarosław Kaczyński komentuje podsłuchy polityków rządu PO-PSL, które dostarczył mu Falenta. Zastępca rzecznika PiS Radosław Fogiel powiedział we wtorek, że nie było żadnych spotkań Kaczyńskiego z Falentą, ""nie było żadnego odsłuchiwania taśm czy rozmów na ten temat"". Falenta, biznesmen skazany w aferze podsłuchowej, został zatrzymany w Hiszpanii 5 kwietnia br. Wcześniej Sąd Okręgowy w Warszawie na wniosek policji wydał za nim Europejski Nakaz Aresztowania, po tym gdy nie stawił się 1 lutego w zakładzie karnym, by odbyć karę więzienia. Falenta został wydany Polsce przez hiszpańskie władze w piątek i tego samego dnia został przetransportowany do Warszawy. Falenta został skazany w 2016 r. przez Sąd Okręgowy w Warszawie na 2,5 roku więzienia w związku z tzw. aferą podsłuchową. Wyrok uprawomocnił się w grudniu 2017 r. Sprawa dotyczyła nagrywania od lipca 2013 r. do czerwca 2014 r. na zlecenie Falenty w warszawskich restauracjach osób z kręgów polityki, biznesu oraz funkcjonariuszy publicznych. Nagrano m.in. ówczesnych szefów: MSW - Bartłomieja Sienkiewicza, MSZ - Radosława Sikorskiego, resortu infrastruktury i rozwoju - Elżbietę Bieńkowską, prezesa NBP Marka Belkę i szefa CBA Pawła Wojtunika. Ujawnione w tygodniku ""Wprost"" nagrania wywołały w 2014 r. kryzys w rządzie Donalda Tuska.",Anita Czerwińska skomentowała list Falenty do Kaczyńskiego,
https://wiadomosci.onet.pl/kraj/co-pis-szykuje-na-kampanie-do-wyborow-parlamentarnych-2019/gbvpph1,Co PiS szykuje na kampanię do wyborów parlamentarnych 2019?,"W lipcu ma odbyć się kongres programowy PiS. W założeniu ma pokazać kontrast z opozycją, która zapowiada na czerwiec start zakrojonego na szeroką skalę programu spotkań z Polakami w całym kraju. Ma on doprowadzić do budowy postulatów programowych pod koniec wakacji. Miejsce kongresu – Śląsk – też nie jest przypadkowe - pisze Michał Kolanko w ""Rzeczpospolitej"".","Dlaczego PiS wybrało Śląsk? ""Ma to ułatwić w najbliższej przyszłości walkę o ten kluczowy politycznie region, w którym od wielu lat dominowała obecna opozycja. Teraz ma to się zmienić"" - czytamy na rp.pl. W najbliższych dniach odbędzie się też posiedzenie Komitetu Wykonawczego i Komitetu Politycznego PiS oraz oficjalne powołanie nowego sztabu partii rządzącej. Jego skład będzie podobny, chociaż nieidentyczny z poprzednim - wynika z informacji gazety. ""Przesłanie polityczne na pewno będzie dotyczyło mobilizacji, nakreślenia ogólnej wizji na kolejną kadencję"" – zdradza ""Rz"" rozmówca z PiS znający sytuację. ""Dla partii Jarosława Kaczyńskiego kongres jest jednym z kilku etapów w kampanii parlamentarnej"" 0 czytamy. Cały materiał na internetowej stronie ""Rzeczpospolitej""","""Dla partii Kaczyńskiego kongres jest jednym z kilku etapów w kampanii parlamentarnej""",
https://wiadomosci.onet.pl/kraj/gw-ujawnia-list-marka-falenty-do-jaroslawa-kaczynskiego/p4s194m,Marek Falenta w liście do Jarosława Kaczyńskiego: dzięki Bogu wygraliście,"""Miałem świadomość, że przekazany materiał będzie ujawniony i wykorzystany do wygrania przez pana partię oraz prezydenta wyborów. Dzięki Bogu tak się stało!"" - pisał Marek Falenta w liście do Jarosława Kaczyńskiego. Żalił się jednocześnie, że ludzie związani z PiS ""mamią go"" obietnicami amnestii i prosił prezesa PiS o pomoc. Treść listu ujawnia dzisiejsza ""Gazeta Wyborcza"".","""Panie Prezesie, jest mi bardzo przykro. Liczyłem, że wielka sprawa, do jakiej się przyczyniłem, zostanie mi zapamiętana i po wygranych wyborach załatwiona niejako z urzędu. Zresztą taka była obietnica Panów z CBA"" - napisał w cytowanym przez dzisiejszą ""Gazetę Wyborczą"" liście Marek Falenta. Jak podaje gazeta, list został wysłany 6 lutego br., a następnego dnia dotarł do siedziby partii, ""co zostało potwierdzone odpowiednią adnotacją i partyjną pieczątką"" - czytamy. Falenta żali się, że ""od kilku lat ludzie z Pana [Jarosława Kaczyńskiego - red.] politycznego otoczenia mamią mnie obietnicami pomocy, ułaskawienia i amnestii"". Pisze: ""Pan jest jedynym, który może to sprawić. Ma Pan odwagę i odpowiednią władzę do tego, aby mi pomóc"". Marek Falenta w liście podkreślał swoje zasługi. ""Razem z polskimi służbami od kilkunastu lat tępiłem liczne przykłady rozkradania majątku państwowego. Mogą to potwierdzić liczni funkcjonariusze polskich służb, m.in. Panowie Jarosław Wojtycki, szef warszawskiej delegatury CBA, i pełnomocnik szefa CBA Artur Chudziński"". Falenta twierdzi w liście, że ""jeszcze przed aferą"" przyszedł ""do Pana byłego skarbnika Stanisława Kostrzewskiego, któremu jako pierwszemu pokazałem pozyskane nagrania"". ""Zatrudniłem wtedy jego siostrzenicę"" - zaznacza. ""Potem spotkaliśmy się u Pana w siedzibie przy ul. Nowogrodzkiej. To on skontaktował mnie z agentami służb CBA z Wrocławia i ABW z Katowic, którym otwarcie pokazałem, jaki materiał pozyskałem. Poprosili o kontynuację tej operacji, co też wykonałem"" - opisuje Falenta. Więcej w dzisiejszym wydaniu ""Gazety Wyborczej"". Sprowadzony do kraju Marek Falenta jest prawomocnie skazany na 2,5 roku za zlecenie podsłuchów w restauracjach. 1 lutego miał rozpocząć odbywanie kary, ale zniknął. Złapano go w kwietniu w Hiszpanii. ""Rzeczpospolita"" ujawniła trzeci już wniosek biznesmena o ułaskawienie, który napisał do Andrzeja Dudy. List pisany przez Falentę do prezydenta jest utrzymany w bardziej agresywnym tonie niż ten, który otrzymał prezes PiS. Być może dlatego, że autor pisał go już z więzienia w Walencji po tym, gdy dwa poprzednie pisma do Dudy z prośbą o ułaskawienie nie zostały pozytywnie rozpatrzone. ""W hiszpańskim więzieniu »gnije« człowiek, który wierzył w sprawę pt. Polska uczciwa i sprawiedliwa. Zrobił, co do niego należało, wywiązał się ze wszystkich złożonych obietnic i został okrutnie oszukany przez ludzi wywodzących się z Pana formacji. Obiecali wiele korzyści i łupów politycznych. Czekałem lata codziennie łudzony, że niebawem nadejdzie dzień, w którym zostanę przez Pana ułaskawiony. Nie widać nadziei na jego nadejście. Proszę potraktować ten list jako ostatnią szansę na porozumienie się ze mną. Nie zamierzam umierać w samotności. Ujawnię zleceniodawców i wszystkie szczegóły"" - groził Falenta. ""Już raz udowodniłem swoje możliwości. Po co to powtarzać?"" – czytamy w liście ujawnionym przez ""Rzeczpospolitą"". W zamian za ułaskawienie Falenta proponował wstrzymanie działań. Biznesmen dał na to miesiąc. Afera wybuchła latem 2014 r. i w znacznym stopniu przyczyniła się do utraty władzy przez PO i przejęcia jej przez PiS. Nagrani ministrowie z Platformy i ich koledzy ze spółek skarbu państwa oraz najbogatsi polscy biznesmeni rozmawiali o prywatnych interesach, wewnętrznych rozgrywkach i wykorzystywaniu instytucji państwa do poprawy swych notowań politycznych. Do tego drogie wina i potrawy, których symbolem stały się „ośmiorniczki” zamówione przez szefa MSZ Radosława Sikorskiego. Standardem był wulgarny język rozmów. Po wybuchu afery notowania PO drastycznie spadły, a ówczesny premier Donald Tusk zdecydował się wyjechać do Brukseli. Pomysłodawcą nagrywania był przedsiębiorca Marek Falenta, zaś wykonawcami dwaj pracujący tam kelnerzy Łukasz N. oraz Konrad Lasota. Lasota zgodził się na publikowanie swego nazwiska, napisał nawet o aferze książkę. N. do dziś woli pozostać anonimowy. Od lata 2014 r., gdy tygodnik „Wprost” ujawnił pierwsze nagrania, w mediach co pewien czas pojawiają się różne fragmenty nagrań — w większości uderzające w PO. Jednak nagrań powstały setki godzin, a większość do dziś nie jest znana. Według zeznań kelnerów, ich komplet ma Falenta.",Marek Falenta,
https://wiadomosci.onet.pl/kraj/marek-falenta-nagral-kaczynskiego-fogiel-doniesienia-gw-sa-nieprawdziwe/xl1t9kr,Radosław Fogiel: doniesienia o spotkaniach Kaczyńskiego z Falentą są nieprawdziwe,"""Gazeta Wyborcza"" podała, powołując się na lobbystę związanego z Kancelarią Prezydenta, że Marek Falenta ma nagranie z Jarosławem Kaczyńskim komentującym podsłuchy, jakie biznesmen przyniósł do siedziby PiS na ul. Nowogrodzkiej. - Wszelkie doniesienia o spotkaniach to nieprawda; nie było żadnego odsłuchiwania taśm, czy rozmów na ten temat - zapewnił zastępca rzecznika PiS Radosław Fogiel.","Źródło ""GW"" miało spotkać się z Markiem Falentą na przełomie 2018 i 2019 roku. - Robił wrażenie zdesperowanego. Szukał dojścia do prezydenta, pytał też o możliwość kontaktu z liderami opozycji - twierdzi lobbysta. Dodatkowo usłyszał o istnieniu nagrania, na którym Jarosław Kaczyński komentował podsłuchy polityków rządu PO-PSL. Marek Falenta miał je przynieść do centrali PiS w Warszawie. ""Wyborcza"" podaje, że w spotkaniu miał też uczestniczyć ówczesny skarbnik PiS Stanisław Kostrzewski, a także ""zaufany człowiek Mariusza Kamińskiego"". - Wszelkie doniesienia o spotkaniach prezesa Kaczyńskiego z Markiem Falentą to nieprawda - powiedział Radosław Fogiel. - Nie było żadnego odsłuchiwania taśm, czy rozmów na ten temat - dodał zastępca rzecznika PiS. Posłowie PO-KO zażądali dziś, aby na najbliższym posiedzeniu Sejmu minister sprawiedliwości Zbigniew Ziobro oraz koordynator służb specjalnych Mariusz Kamiński przedstawili informację o tym, co zrobiono, gdy list biznesmena wpłynął do Kancelarii Prezydenta. Poinformowali też, że złożą wniosek o powołanie komisji śledczej ws. Marka Falenty i afery podsłuchowej. Wczoraj Kancelaria Prezydenta poinformowała, że wiceszef KPRP Paweł Mucha wystosował do Prokuratora Krajowego Bogdana Święczkowskiego pismo zawierające prośbę o dokonanie oceny prawno-karnej wniosku Marka Falenty o ułaskawienie. Chcesz być na bieżąco z najważniejszymi informacjami dnia? Polub Onet Wiadomości na Facebooku!",Radosław Fogiel,
https://wiadomosci.onet.pl/kraj/informator-gazety-wyborczej-falenta-mowil-o-nagraniu-z-kaczynskim/wd2ecy9,"Informator ""Gazety Wyborczej"": Falenta mówił o nagraniu z Kaczyńskim","Lobbysta związany z Kancelarią Prezydenta twierdzi, że Marek Falenta powiedział mu o istnieniu nagrania z Jarosławem Kaczyńskim komentującym podsłuchy przyniesione przez biznesmena do siedziby PiS na ul. Nowogrodzkiej - pisze ""Gazeta Wyborcza"". Informacjom gazety zaprzeczył już zastępca rzecznika PiS Radosław Fogiel.","Źródło ""GW"" miało spotkać się z Falentą na przełomie 2018 i 2019 roku. - Robił wrażenie zdesperowanego. Szukał dojścia do prezydenta, pytał też o możliwość kontaktu z liderami opozycji - twierdzi lobbysta. Plan biznesmena miał go ""przestraszyć"". Dodatkowo usłyszał o istnieniu nagrania, na którym Jarosław Kaczyński komentował podsłuchy polityków rządu PO-PSL. Marek Falenta miał je przynieść do centrali PiS w Warszawie. ""Gazeta Wyborcza"" podaje, że w spotkaniu miał też uczestniczyć ówczesny skarbnik PiS Stanisław Kostrzewski, o którym biznesmen wspomniał w ostatnim wniosku o ułaskawienie, a także ""zaufany człowiek Mariusza Kamińskiego"". ""Wyborcza"" przypomina, że o kontaktach Kostrzewskiego z Falentą pisała w ubiegłym roku. Informowała też, że Mariusz Kamiński i jego ludzie dostali od prezesa PiS zadanie sprawdzenia wiarygodności biznesmena. Informacjom gazety zaprzeczył zastępca rzecznika PiS Radosław Fogiel. - Wszelkie doniesienia o spotkaniach prezesa Kaczyńskiego z Markiem Falentą to nieprawda - zapewnił. - Nie było żadnego odsłuchiwania taśm, czy rozmów na ten temat - dodał. Sprowadzony do kraju Marek Falenta jest prawomocnie skazany na 2,5 roku za zlecenie podsłuchów w restauracjach. 1 lutego miał zacząć odsiadkę, ale zniknął. Złapano go w kwietniu w Hiszpanii. ""Rzeczpospolita"" ujawniła wniosek biznesmena o ułaskawienie, który napisał do Andrzeja Dudy. Czytamy w nim, że Falenta za pomoc w podsłuchiwaniu polityków miał obiecane ""wiele korzyści i łupów politycznych"". Biznesmen wyraził również żal do prezydenta, że ten nie ułaskawił go wcześniej. ""Nie zamierzam umierać w samotności. Ujawnię zleceniodawców i wszystkie szczegóły"" - pisze Falenta. W liście wymienia 12 osób – prezesa PiS Jarosława Kaczyńskiego, ministrów Mariusza Kamińskiego i Macieja Wąsika, szefa CBA Ernesta Bejdę, oficerów biura i dziennikarzy piszących o aferze. Chcesz być na bieżąco z najważniejszymi informacjami dnia? Polub Onet Wiadomości na Facebooku! (mba)","Marek Falenta, zdjęcie z 2016 roku",
https://wiadomosci.onet.pl/kraj/jaroslaw-kaczynski-pozwal-krzysztofa-brejze/qs3y47t,"Jarosław Kaczyński pozwał Krzysztofa Brejzę. ""Nikt nie odbiera pozwanemu prawa do najbardziej niemądrych interpretacji""","Prezes PiS pozwał posła PO o naruszenie dóbr osobistych w związku z publicznym stawianiem przez niego pytań ws. roli Kaczyńskiego w spółce Srebrna. Krzysztofa Brejzę ma bronić jego żona, Dorota.","""Nikt nie odbiera pozwanemu prawa do kierowania do prokuratury nawet najbardziej niemądrych, niedorzecznych interpretacji karnoprawnych w ramach zawiadomienia o przestępstwie i na forum postępowania karnego. Od tego właśnie jest prokuratura, aby takie interpretacje zweryfikować. I wyciągnąć z tej weryfikacji odpowiednie wnioski procesowe"" - czytamy w pozwie Jarosława Kaczyńskiego, który pojawił się na Twitterze Doroty Brejzy.  Dalej jednak prezes PiS zauważa: ""Natomiast składanie zawiadomień do prokuratury (a pozwany nawet poprzedził złożenie konferencją i ulotkami) nie uprawnia do jednoczesnego nagłaśniania takich wydarzeń i publicznej prezentacji zawiadomień lub informacji o zawiadomieniach. W żadnym razie nie można tego usprawiedliwiać »sprawozdawczością« z działalności publicznej"". W kwietniu Krzysztof Brejza w programie ""Onet Opinie” skrytykował działania prokuratury w sprawie inwestycji środowiska PiS przy Srebrnej. — Prokuratura rozpostarła parasol ochronny nad Kaczyńskim. Prokurator prowadząca tę sprawę robi wszystko, żeby odwlec podjęcie decyzji w sprawie śledztwa i nie dopuścić do przesłuchania Kaczyńskiego — stwierdził. Zapowiedział także, że w razie wygranych wyborów PO wróci do tej sprawy. — Jestem przekonany, że niezależna prokuratura, niezależnej nowej Polski po PiS, w sposób rzetelny i obiektywny podejdzie do śledztwa, w którym austriacki inwestor został oszukany na kilka milionów złotych — powiedział Brejza. Brejza już wtedy zapowiadał, że złoży do prokuratury doniesienie na Jarosława Kaczyńskiego. Zdaniem posła PO Kaczyński nie miał prawa prowadzić biznesowych negocjacji w siedzibie PiS. Chcesz być na bieżąco z najważniejszymi informacjami dnia? Polub Onet Wiadomości na Facebooku! Źródło: Twitter, Onet",Krzysztof Brejza (z prawej) i Jarosław Kaczyński (po lewej),
https://wiadomosci.onet.pl/kraj/jaroslaw-kaczynski-nie-wprowadzimy-podatku-katastralnego/39d2r7l,Jarosław Kaczyński: nie wprowadzimy podatku katastralnego,"- Podatek katastralny to instytucja, która w polskich warunkach doprowadziłaby do wywłaszczenia z wszelkiego rodzaju własności ogromnej części Polaków - ocenił Jarosław Kaczyński na specjalnej konferencji prasowej. Prezes PiS poinformował też dziś o powołaniu nowej rzecznik partii i jej zastępcy.","- To jest instytucja, co prawda znana w różnych krajach i mająca swoją historię, ale instytucja, która w polskich warunkach, gdyby ją wprowadzić na poważnie. doprowadziłaby po prostu do wywłaszczenia z wszelkiego rodzaju własności odnoszących się do nieruchomości ogromnej części Polaków - powiedział prezes PiS, odnosząc się do podatku katastralnego. Podkreślił, że wprowadzenie tego podatku mogłoby doprowadzić do utraty nieruchomości przez wielu, zwłaszcza mniej zamożnych Polaków i przejęcia własności przez ""pewną grupę społeczną, a także być może przez elementy zewnętrzne"". - Jest to całkowicie nie do przyjęcia, my chcemy zapewnić, że my w żadnym przypadku takiego podatku nie wprowadzimy i uważamy, że ci, którzy chcą go wprowadzić to albo po prostu nie mają pojęcia o tym, co chcą zrobić, a jest także druga możliwość, że mianowicie właśnie chcą przeprowadzić taką operację, o której mówiłem - zaznaczył Kaczyński. - Prawo i Sprawiedliwość gwarantuje, że takiego podatku w Polsce nie będzie - podkreślił prezes partii.  Kaczyński poinformował na konferencji prasowej, że jeszcze w tym tygodniu odbędzie się posiedzenie Komitetu Wykonawczego PiS. Jak wyjaśnił, jest to organ partii, w którego skład wchodzą - obok prezydium ugrupowania - wszyscy szefowie organizacji regionalnych. Zapowiedział, że na piątek zaplanowane jest też wyjazdowe posiedzenie klubu PiS. Jak dodał, najprawdopodobniej zbierze się też Komitet Polityczny. Wskazał, że musi on zatwierdzić ""pewne decyzje"", m.in. wybór posłanki Anity Czerwińskiej na rzecznika PiS oraz mazowieckiego radnego Radosława Fogla na jej zastępcę. Kaczyński poinformował, że podczas komitetu zostanie omówiona ""ogólna sytuacja"" oraz poruszony zostanie temat przygotowań do kampanii parlamentarnej. Kaczyński podkreślił, że formalnie nie został powołany jeszcze sztab wyborczy jego ugrupowania. - To też zadanie dla Komitetu Politycznego - wyjaśnił. Jednocześnie zaznaczył, że sztab wyborczy już pracuje. - Wszelkie przygotowania do nowej kampanii wyborczej, do parlamentu polskiego idą pełną parą - oświadczył prezes PiS.  Chcesz być na bieżąco z najważniejszymi informacjami dnia? Polub Onet Wiadomości na Facebooku!",Jarosław Kaczyński,
https://wiadomosci.onet.pl/kraj/pawel-kukiz-jaroslaw-kaczynski-proponowal-nam-wspolne-listy/skg0z2w,Paweł Kukiz: Jarosław Kaczyński proponował nam wspólne listy,"Wspólne listy wyborcze to propozycja prezesa PiS - powiedział lider Kukiz'15 Paweł Kukiz na antenie TVN24 odnosząc się do możliwości startu w wyborach jego formacji ze wspólnych list z PiS-em. Mówiąc o swoich warunkach, podkreślił, że dla niego ważna jest demokratyzacja państwa.","- Ostatnio rozmawiałem z panem prezesem. Wspólne listy to nie była moja propozycja, tylko pana prezesa - powiedział Paweł Kukiz w TVN24. Kukiz poinformował też, że rozmowa miała miejsce trzy dni temu. Jednocześnie Kukiz ubolewał, że Jarosław Kaczyński podczas tej rozmowy nie wyraził zainteresowania rozwiązaniami, które on proponuje. - Nie było żadnego zainteresowania, jeśli chodzi bierne prawo wyborcze dla każdego Polaka, nie było zainteresowania wprowadzeniem referendum. Przez cztery lata możecie jedni i drudzy (mówił o przedstawicielach innych ugrupowań politycznych - PAP) robić z tym narodem co wam się żywnie podoba i nie ma żadnego instrumentu, żeby naród mógł powiedzieć: nie, dość, basta. Jakim prawem? - mówił Kukiz. - I będziecie tego wszystkiego pilnować do śmierci, bo inaczej wam rodziny polecą ze spółek skarbu państwa - dodał. Kukiz dopytywany potwierdził, że rozmowy z Kaczyńskim dotyczyły wspólnych list wyborczych. Stwierdził też, że to nie pierwsze takie rozmowy. - W pierwszych moich rozmowach proponował (prezes PiS - PAP) wejście w koalicję z PiS-em. Wie pan z czym to się wiąże, z urzędami, z pieniędzmi. Odmówiłem - powiedział Kukiz. Podkreślił, że dla niego ""priorytetem jest demokratyzacja państwa"". Mówiąc o swoich oczekiwaniach dotyczących ewentualnego startu w wyborach ze wspólnych list z PiS-em stwierdził: ""Jeżeli taka deklaracja zostanie podpisana (...) Jeżeli podpiszecie taką deklarację, to z wami pójdę"". Dodał, że ""demokracja jest wtedy, kiedy każdy może uczestniczyć w wyborach do Sejmu"". - W Wielkiej Brytanii wystarczy, że sobie zbierzesz 10 podpisów i sobie startujesz - mówił. Mówiąc o ordynacji wyborczej w Polsce Kukiz ocenił, że aby wystartować w wyborach ze swojego okręgu trzeba ""założyć 21 komitetów"", ""wpisać na listy po 10 osób"", ""czyli 210, (w tym) 30 proc. kobiet"" i ""zebrać 130 tys. podpisów"". - Tak się zabetonowali w tej Magdalence i tak zabezpieczyli swoje interesy. Amen - podsumował.",Paweł Kukiz,
https://wiadomosci.onet.pl/kraj/oswiadczenia-majatkowe-polskich-politykow-co-posiadaja/g591yrq,Oświadczenia majątkowe polskich polityków. Co posiadają?,"Oświadczenia majątkowe polityków za 2018 rok opublikowano na stronie Sejmu. Z pism wynika m.in., że Jarosław Kaczyński posiada kredyt w SKOK-u, Grzegorz Schetyna dysponuje dwoma samochodami bmw w leasingu, a Paweł Kukiz spłaca kredyt na budowę domu w wysokości 336 tys. zł.",,,
https://wiadomosci.onet.pl/tylko-w-onecie/ojkofobia-fraternizacja-dyfamacja-alfabet-jaroslawa-kaczynskiego/pt8sp6f,"""Ojkofobia, fraternizacja, dyfamacja"". Alfabet Jarosława Kaczyńskiego","W całej swojej karierze politycznej Jarosław Kaczyński zasłynął wieloma wypowiedziami, które odbiły się szerokim echem w przestrzeni publicznej, a używane przez niego terminy zapewne skłoniły wiele osób do sięgnięcia po słownik języka polskiego. Przedstawiamy wam najciekawsze z nich.","Fraternizować „Mój śp. brat Lech Kaczyński nie fraternizował się podczas obrad w Magdalence” – powiedział w Radiu Wnet prezes PiS. To zdanie robi dziś „karierę” w internecie, nie tylko ze względu na swój polityczny kontekst, ale również słowo „fraternizować”, które oznacza bratanie się z kimś, spoufalanie lub po prostu nawiązywanie przyjaznych stosunków. Ojkofobia ""My reformujemy dziś sądownictwo. Oczywiście to nie jest jedyna przyczyna tej reformy, to jest jedna z wielu, ale ta ojkofobia, jak to się nazywa, czyli niechęć, nawet nienawiść do własnej ojczyzny, własnego narodu, to jedna z chorób, która dotknęła części sędziów i która prowadzi do nieszczęść"" - powiedział Jarosław Kaczyński we wrześniu zeszłego roku, tym jednak razem wyjaśniając co miał na myśli. Sam termin oznacza dosłownie odrzucenie rodzimej kultury i pochwałę obcych systemów wartości. Trudno więc dziwić się, że ta wypowiedź spotkała się z oburzeniem środowiska sędziowskiego w Polsce. Dyfamacja ""Można mówić o dyfamacji, czyli obrażaniu Polski. Obrażaniu Polski w skali międzynarodowej. Przypisuje się nam niemieckie zbrodnie, przypisuje się nam rolę w II wojnie światowej dokładnie odwrotną od tej, którą naprawdę odgrywaliśmy. Byliśmy pierwszymi, którzy stanęli do walki z bronią w ręku a próbuje się z nas zrobić sojuszników Hitlera"" - powiedział prezes PiS podczas pikniku patriotycznego w Pułtusku. Tym razem Jarosław Kaczyński posłużył się rzadko dziś używanym słowem ""dyfamacja"", co oznacza po prostu oszczerstwo lub zniesławienie. Permisywizm społeczny Tego określenia Jarosława Kaczyński używał kilkukrotnie, m.in. w 2013 roku podczas Kongresu Katolików w Częstochowie. Stwierdził wtedy, że elity w Polsce po 1989 roku, w dużej części ukształtowane były przez komunizm, w innej – wywodziły się z akcji dysydenckich wobec komunizmu, w jeszcze innej były związane z agenturą, a w ostatniej – były związane z „liberalizmem integralnym”, czerpiącym m.in. z permisywizmu obyczajowego. Sam termin ""permisywizm"" oznacza tendencję do zbytniej tolerancji dla odbiegających od normy zachowań społecznych. Kondominium ""Platforma i jej zaplecze doskonale zdają sobie sprawę, że Polska, która uczci pamięć Lecha Kaczyńskiego nie będzie tą Polską, której oni chcą (...) Tak jak Piłsudski nie mógł być symbolem PRL. Tak samo Lech Kaczyński - przy całej nieporównywalności postaci - nie może być symbolem kondominium rosyjsko-niemieckiego w Polsce"" – ta wypowiedź Jarosława Kaczyńskiego też wywołała ogromne kontrowersje. Szczególną uwagę poświęcono właśnie terminowi „kondominium”, które oznacza terytorium podlegające wspólnym rządom dwóch lub kilku państw. Kompradorski ""Nie próżnowały też proszone o pomoc przez polskie kompradorskie elity wrogie nam ośrodki zagraniczne, które bezprzykładnie usiłowały politycznymi naciskami zmienić bieg polskich spraw i zahamować proces dobrej zmiany. Z drugiej strony, musieliśmy podjąć trudne, ale niezbędne, decyzje"" - to zdanie padło z kolei w liście prezesa PiS do klubów ""Gazety Polskiej"". Samo pojęcie „kompradorski” pochodzi od słowa „komprador”, co dawniej oznaczało miejscowego kupca w kraju kolonialnym, a później członka zamożnej burżuazji w krajach kolonialnych. Prezapateryzm Tego określenia Jarosław Kaczyński użył pod adresem ówczesnego prezydenta Bronisława Komorowskiego. Okazało się ono na tyle trudne, że media zwrócił się o pomoc w jego objaśnieniu do prof. Jerzego Bralczyka. W rozmowie z tygodnikiem „Polityka” wytłumaczył on to tak: „Przedrostek „pre” odnosi słowo do czegoś, co było przed, wcześniej. To także jeden z takich przedrostków, które dają możliwość niebrania pełnej odpowiedzialności za sformułowanie (tak jak np. post- albo quasi-). Kaczyńskiemu zapewne chodziło o coś, co poprzedza „zapateryzm”, czyli nie tyle o działanie samego Zapatero, ile o pewien rodzaj polityki, państwowej czy społecznej, prowadzonej przez jakieś ugrupowania lewicowe, sprowadzającej się do walki z Kościołem, symbolami religijnymi itd. Wypowiedź prezesa PiS zakładałaby, że ten „prezapateryzm” już się w Polsce pojawił”. Dr Majewska: Kaczyński buduje w ten sposób autorytet My z kolei poprosiliśmy o opinię w sprawie wypowiedzi Jarosława Kaczyńskiego dr Małgorzatę Majewską z Uniwersytetu Jagiellońskiego. - Jeśli ktoś w swoim przekazie do odbiorcy masowego, a nie fachowca, używa słów, które należą do formalnego poziomu języka, to utrudnia tę komunikację, bo jego wypowiedź staje się mniej czytelna i zrozumiała. Musi więc pociągać za sobą inną niż informująca funkcję – tłumaczy językoznawczyni. - W moim przekonaniu, używanie trudnych, kilkusylabowych słów ma na celu uruchomienie skojarzeń z człowiekiem wyedukowanym. Buduje w ten sposób autorytet i zaufanie u ludzi, którzy potrzebują oprzeć się na jakimś fundamencie. Bo użycie czasownika ""fraternizować"" zamiast polskiego czytelniejszego ""nawiązywać z kimś przyjazne stosunki""; ""bratać się"", ""spoufalać się"" sprawia, że mówiący staje się mniej dostępny i u wielu osób może uruchomić skojarzenie w osobą wyedukowaną i mądrą. – dodaje.",Jarosław Kaczyński,
https://wiadomosci.onet.pl/kraj/jaroslaw-kaczynski-moj-brat-nie-fraternizowal-sie-w-magdalence/hme34b9,Jarosław Kaczyński: mój brat nie fraternizował się w Magdalence,"- Donald Tusk był np. łaskaw powiedzieć, że mój brat pił razem z Kiszczakiem i z kimś tam jeszcze w Magdalence, to ja od razu wyjaśnię, że było tam wtedy trzech ludzi, którzy się wtedy tam nie fraternizowali w tych wydarzeniach w Magdalence - wyjaśnił w Radiu Wnet Jarosław Kaczyński. Prezes PiS opowiadał także o swoich wspomnieniach z 4 czerwca 1989 roku, kulisach wyboru Lecha Wałęsy na prezydenta, a także skomentował aktualną sytuację polityczną przed jesiennymi wyborami parlamentarnymi.","- Ten z 1989 roku (4 czerwca - red.) wspominam bardzo miło. Czekałem z napięciem na wynik wyborów i bardzo cieszyłem się ze zwycięstwa - mówił Kaczyński. - Z bratem dostaliśmy od Wałęsy zlecenie, by stworzyć rząd. To były udane rozmowy z różnymi przygodami. Niektóre środowiska stawiały na Geremka, a Wałęsa już długo przedtem poinformował mojego brata, że stawia na Mazowieckiego - przyznał. Były premier ujawnił, że Lech Wałęsa miał kłopot z powiedzeniem Bronisławowi Geremkowi, że to nie on będzie premierem. Kaczyński wspomniał, że Lech Kaczyński był przeciwny pomysłowi, by Lech Wałęsa był prezydentem. - Nie był w komitecie, nie brał w tym udziału - wyjaśniał. - Leszek, który znał go dużo lepiej (Wałęsę - red.) mówił mi, że to jest błąd, ale ja tutaj postawiłem na swoim, bo uważałem, że inaczej się nie da. Jeżeli chodzi o Wałęsę, to mam nadzieję, że Bóg w sądzie ostatecznym to wybaczy - mówił. Donald Tusk w swoim wczorajszym wystąpieniu na wiecu na Długim Targu w Gdańsku nawiązał do doświadczeń z lat 80. i czasów ówczesnej działalności opozycyjnej, mówił też o lekcjach, które wynikają z tamtego okresu. - Jest trzecia lekcja z tego 1988 i 1989 roku. Tam nikt nikogo nie wykluczał. Fenomen polskiego zwycięstwa polegał na tym, że Polacy nie podzielili się wówczas na wschód i zachód, wieś i miasto, biednych i bogatych. To w ogóle nikomu do głowy by nie przyszło - mówił Tusk. Jak dodał, wtedy ""ludzie nawet mieli tak wielką wyobraźnię, że potrafili zbudować porozumienie na rzecz bezkrwawej rewolucji z rządem komunistycznym"". - Oglądamy dziś te zdjęcia (...) generałowie Kiszczak, Jaruzelski i Lech Wałęsa, Kaczyński piją wódkę. To znaczy Kaczyńskiego teraz na tych zdjęciach nie ma, ale uwierzcie mi, ja widziałem te prawdziwe zdjęcia. A mówię o tym, nie żeby dokuczać, ale żeby powiedzieć rzecz najbardziej oczywistą: a co mieli robić, strzelać do siebie, poprowadzić ludzi na siebie, czołgi? - dodał Tusk. Do tych słów odniósł się Jarosław Kaczyński. - Mój świętej pamięci brat świetnie znał Donalda Tuska, ale nie ma to dzisiaj znaczenia. Ale skoro dzisiaj Donald Tusk był np. łaskaw powiedzieć, że mój brat pił razem z Kiszczakiem i z kimś tam jeszcze w Magdalence, to ja od razu wyjaśnię, że było tam wtedy trzech ludzi, którzy się wtedy tam nie fraternizowali w tych wydarzeniach w Magdalence. To był właśnie mój śp. brat, to był - przyznaję - Tadeusz Mazowiecki i to był też - przyznaję - Władysław Frasyniuk. Natomiast inni poszli na taką daleko idącą wódczaną fraternizację, no i słusznie są z tego powodu krytykowani. I to wywoływało absmak już wtedy - powiedział prezes PiS. - Ja o tym wiedziałem, wiedziałem o tym oczywiście od brata. Więc Donald Tusk ma obyczaj kłamać i kłamie w każdej sprawie, także i w tej, chociaż oczywiście on w Magdalence nie był, był po prostu wtedy człowiekiem, no powiedzmy, nie specjalnie ważnym - podkreślił Kaczyński. Kaczyński powiedział, że nie zna dokładnie przemówienia Donalda Tuska, ale ""zdaje się, że było jak zawsze, wielkie oczekiwania i nic z tego"". Prezes PiS odniósł się do słów ""wasza telewizja publiczna, nasz internet"". - Każdy ma pilota telewizyjnego i może obejrzeć nie tylko TVP. To może przemówić tylko do ludzi, którzy nie mają elementarnej wiedzy albo najskrajniejszą złą wolę - uważa. - To chwyty oderwane od rzeczywistości - dodał. Co o kulisach rozmów w Magdalence mówił sam Lech Kaczyński? – Komunistom chodziło o osobiste poznanie nas. To miał być też pierwszy etap fraternizacji. Na jednym z przyjęć w Magdalence generał Kiszczak powiedział, że 25 pierwszych kieliszków jest obowiązkowych, a potem jak kto chce. Niektórzy młodzi przywódcy robotniczy, tacy jak Zbigniew Bujak czy Władysław Frasyniuk, mieli problem psychologiczny, czy mogą pojechać rządowym busem do Magdalenki, czy mogą podać rękę Kiszczakowi. Później, choć nie dotyczyło to Władysława Frasyniuka, to się zmieniło - mówił prezydent w 2009 roku w wywiadzie dla ""Newsweeka"". Kaczyński przyznał, że w nadchodzącej kampanii spodziewa się zwiększenia hejtu. - To ich główna nadzieja na zwycięstwo: oszukiwać, opluwać, obrzucać błotem. To jest to, co potrafią, a nie potrafią przedstawić żadnego alternatywnego programu - ocenił postawę opozycji. Zdaniem Kaczyńskiego wybór jest między tym, by w Polsce było coraz lepiej, czy tak jak wcześniej - wąskiej elicie było dobrze, a dużej części społeczeństwa różnie. - Czasem coś tam rzeczywiście spadało z tego pańskiego stołu, ale ten pański stół był dla bardzo dużej części społeczeństwa czymś zewnętrznym, abstrakcyjnym - dodał Kaczyński. Podkreślił, że PiS działa w tym kierunku, ""żeby tego stołu już nie było i żeby wszyscy mogli dostawać możliwie najwięcej"". - Chociaż powtarzam - droga do tego daleka, bo musimy być bogatsi i jeszcze mechanizmy podziału muszą być udoskonalone, jednak idziemy jednocześnie w tym kierunku, żeby polskie interesy były bronione przez polskie państwo, a siły, które są inspirowane zewnętrznie, zostały zmarginalizowane - mówił Kaczyński. Wczoraj w Pałacu Prezydenckim w Warszawie odbyła się uroczystość powołania nowych ministrów w rządzie premiera Mateusza Morawieckiego. Rekonstrukcja rządu związana była m.in. z wyborami do Parlamentu Europejskiego, w których kilkoro ministrów uzyskało mandaty europosłów. Prezes PiS był pytany, czy przed jesiennymi wyborami parlamentarnymi skład rządu może się jeszcze zmienić. - Nie sądzę, żeby przed wyborami miało się jeszcze coś zmienić. Tutaj jednak dobrze, żeby był premier w tej rozmowie, ale nie ma go - odpowiedział Kaczyński. Nowych ministrów powołał prezydent Andrzej Duda. Przewodniczący Komitetu Stałego Rady Ministrów Jacek Sasin został wicepremierem, a Elżbieta Witek została powołana na stanowisko ministra spraw wewnętrznych i administracji, zastępując Joachima Brudzińskiego. Marian Banaś został powołany na stanowisko ministra finansów. Zastąpił on Teresę Czerwińską. Bożena Borys-Szopa została ministrem rodziny, pracy i polityki społecznej, zastępując Elżbietę Rafalską. Dariusz Piontkowski został powołany na stanowisko ministra edukacji narodowej, zastępując Annę Zalewską. Szef Kancelarii Prezesa Rady Ministrów Michał Dworczyk i Michał Woś zostali powołani na stanowiska ministrów - członków Rady Ministrów. Piotr Mueller na stanowisku rzecznika rządu Mateusza Morawieckiego zastąpił Joannę Kopcińską. - Nie jest w naszym interesie, żeby być w ostrym sporze z Rosją; ale druga strona najwyraźniej nie przyzwyczaiła się jeszcze do tego, że tutaj istnieje państwo podmiotowe - mówił Kaczyński. Podkreślił, że jeżeli ktoś zgadza się na niepodmiotową pozycję, traci na tym. Szef PiS był pytany o możliwość poprawy stosunków polsko-rosyjskich, zaznaczył, że to musiałaby być decyzja Rosji, ""o tym, że zmienia stosunek do Polski"". - Mówię tu o decyzji strategicznej, a nie różnych grach taktycznych - obawiam się, może być z tym bardzo poważny kłopot - powiedział Kaczyński. Jak dodał, nie stanie się to w najbliższym czasie, chociaż - podkreślił - bardzo by chciał się w tej sprawie mylić. - Gdybym się pomylił, to bym się bardzo ucieszył, bo nie jest w naszym interesie, żeby być w jakimś ostrym sporze z Rosją. Ale (...) druga strona najwyraźniej nie przyzwyczaiła się do tego jeszcze, że tutaj istnieje państwo podmiotowe, które może odgrywać pewną rolę w środkowej Europie - nawet bardzo znaczną rolę w śŚrodkowej Europie. I w tym sensie jest konkurencyjne wobec Rosji - zaznaczył lider PiS. Podkreślił, że Polska musi umieć wywalczyć tę podmiotowość. - Jeżeli ktoś nie walczy o swoje interesy, jeżeli ktoś zgadza się na taką niepodmiotową pozycję, to pod każdym względem, nie tylko w sferze reputacyjnej, nie tylko w sferze godnościowej, ale pod każdym, także ekonomicznym względem, na tym straszliwie traci - ocenił Kaczyński. Kaczyński ocenił też, że to dobrze, że prezydentem USA jest Donald Trump. Gdyby prezydentem Stanów Zjednoczonych została Hillary Clinton, ""niewątpliwie mielibyśmy bardzo poważne kłopoty"". - Jeżeli chodzi o Donalda Trumpa, to wiele spraw posuwa się do przodu - wskazał Kaczyński. - Wojsk amerykańskich będzie w Polsce więcej, ich obecność wyraźnie zwiększa nasze bezpieczeństwo - podkreślił prezes PiS. Zaznaczył, że nie będzie to obecność symboliczna. Pytany, czy w Polsce będzie Fort Trump, prezes PiS odpowiedział: ""tego nie wiem, może nazwa jest nie najlepiej wymyślona. Natomiast wojska amerykańskie są w Polsce i sądzę, że będzie ich więcej. Chociaż nie ma w tej chwili powodu sądzić, że to będą jakieś wielkie siły"" - powiedział Kaczyński. Szef PiS przyznał, że jednym z głównych pytań, na które szuka dziś odpowiedzi, jest kwestia naprawy służby zdrowia. - Dzisiaj jest to bolączka odczuwana przez bardzo wielu i mamy w kolejnej kadencji obowiązek rozwiązać ten problem - powiedział. Przyznał też, że widzi problemy związane z kształtem świata i niepokoi go sytuacja międzynarodowa, która pełna jest punktów, gdzie coś może się wydarzyć i mieć daleko idące konsekwencje. Ponadto ""chciałby, żeby w Polsce była normalna dyskusja polityczna"", przyznał też, że to ""PiS niesie sztandar wolności nie tylko w Polsce, ale i Europie"". Kaczyński pytany, co sprawia mu przyjemność, wspomniał o momencie, gdy wyszedł ogłosić, że Prawo i Sprawiedliwość wygrało wybory. - Chciałbym za parę miesięcy przeżyć to jeszcze raz - przyznał. - Jest bardzo wiele rzeczy, od bardzo ważnych, jak sukcesy polskie, a skończywszy na mruczeniu kota - zakończył. Chcesz być na bieżąco z najważniejszymi informacjami dnia? Polub Onet Wiadomości na Facebooku! Źródło: PAP, Onet, Newsweek",,
https://wiadomosci.onet.pl/kraj/oswiadczenie-majatkowe-jaroslawa-kaczynskiego-ile-zarabia-szef-pis/rgy3q0h,Oświadczenie majątkowe Jarosława Kaczyńskiego. Ile zarabia szef PiS?,"Jarosław Kaczyński ma na koncie 63 tys. złotych oszczędności. Jest także współwłaścicielem 1/3 domu o wartości 1 miliona 500 tysięcy złotych. Szef PiS ujawnił także wysokość swoich zarobków oraz fakt, że ma spory kredyt zaciągnięty w SKOK. Nawiązał też do spółki ""Srebrna"". Dziś na stronach Sejmu pojawiło się oświadczenie majątkowe lidera obozu rządzącego za 2018 rok.","Posłowie mają obowiązek co roku składać oświadczenia majątkowe. Są one następnie publikowane na oficjalnych stronach Sejmu. Z oświadczenia Jarosława Kaczyńskiego za 2018 rok wynika, że ma on na koncie 63 tysiące złotych oszczędności (o 44 tysiące złotych więcej, niż rok wcześniej). Ile zarobił lider PiS w 2018 roku? Kaczyński otrzymał uposażenie w wysokości 110 898,20 złotych, dietę poselską w wysokości 30 062, 40 złotych oraz emeryturę w wysokości 79 483, 56 złotych. Kaczyński jest też właścicielem 1/3 domu o wartości 1,5 miliona złotych. Nie posiada innego majątku ruchomego o wartości powyżej 10 tysięcy złotych, nie ma też udziałów w żadnej spółce ani akcji. Prezes PiS ma też kredyt. Do spłaty pozostało mu 118 tysięcy złotych. W oświadczeniu Kaczyński wyjaśnił, że zaciągnął kredyt, bo musiał opiekować się chorą mamą oraz ponieść ""koszty związane z jej upamiętnieniem"".",Jarosław Kaczyński,
https://wiadomosci.onet.pl/kraj/roman-giertych-do-jaroslawa-kaczynskiego-spotykamy-sie-w-sadzie-ws-50-tys-w-kopercie/5esqs4k,"Roman Giertych: panie prezesie, 10 września spotykamy się w sądzie","Rozprawa ma dotyczyć ""zwrotu 50 tys. zł, które zdaniem p. Geralda Birgfellnera"" Jarosław Kaczyński miał przyjąć ""w kopercie bez podstawy prawnej"" - informuje na Twitterze pełnomocnik austriackiego biznesmena Roman Giertych. Chodzi o kwotę, jaką wg Birgfellnera przekazał prezesowi PiS podczas rozmów dotyczących budowy wieżowców na terenach spółki Srebrna w centrum Warszawy.","""Szanowny Panie Prezesie! Już 10 września o godz. 15:20 spotykamy się w sądzie w sprawie zwrotu 50 tys. PLN, które zdaniem p. Geralda Birgfellnera przyjął Pan od niego w kopercie bez podstawy prawnej. Mam nadzieję, że przez lato da Pan radę wstąpić na pocztę odebrać list z sądu"" - napisał na Twitterze Roman Giertych. W lutym Gerald Birgfellner wezwał Jarosława Kaczyńskiego do dobrowolnego zwrotu 50 tys., które, według biznesmena, miał mu przekazać 7 lutego 2018 r. dla byłego księdza, zasiadającego wówczas w radzie fundacji, która jest właścicielem spółki Srebrna. Jak zeznał w prokuraturze Birgfellner, do przekazania pieniędzy miał nakłonić go prezes PiS. Sprawę niedoszłej budowy wieżowców na terenach należących do związanej z PiS spółki Srebrna w centrum Warszawy opisywała ""Gazeta Wyborcza"". Z zeznań Austriaka wynika, że w lutym 2018 r. Jarosław Kaczyński, w imieniu Instytutu Lecha Kaczyńskiego, podpisał uchwały sporządzone przez kancelarię Baker McKenzie, które dotyczyły m.in. zgody na zaciągnięcie kredytu na 300 mln euro i rozpoczęcie inwestycji.""Przy czym chciałbym jeszcze powiedzieć, że Jarosław Kaczyński powiedział mi, że musi mieć jeszcze podpis księdza, który jest członkiem rady tej fundacji, ale powiedział, że zanim ten ksiądz podpisze, to trzeba mu zapłacić. Chodzi o pana Rafała Sawicza﻿"" - przytacza zeznania Birgfellnera ""Gazeta Wyborcza"" w materiale opublikowanym 15 lutego 2019 r. Jarosław Kaczyński miał powiedzieć, że trzeba zapłacić księdzu 100 tys. zł. ""Powiedziałem, że nie mam takich pieniędzy i muszę je wyłożyć z własnej kieszeni, i mogę zebrać 50 tys., a resztę zapłacimy mu, jak dostaniemy kredyt, a ja otrzymam swoje honorarium"" - miał zeznać austriacki biznesmen.",Jarosław Kaczyński,
https://wiadomosci.onet.pl/kraj/wybory-do-europarlamentu-2019-oswiadczenie-jaroslawa-kaczynskiego/lkvx319,"Jarosław Kaczyński: nie uznajemy, że sprawa władzy w Polsce jest rozstrzygnięta","Jarosław Kaczyński zaznaczył podczas konferencji, że pomyślne dla PiS wyniki wyborów do Parlamentu Europejskiego nie są ""sygnałem do zaniechania wysiłku"". Nie uznajemy, że sprawa władzy w Polsce została rozstrzygnięta - powiedział Jarosław Kaczyński, jednocześnie dziękując wyborcom za poparcie. Zaznaczył też, że ci, którzy ""chcą by było jak było"" będą nadal walczyć ""gorszymi metodami"".","Prezes PiS podkreślił, że wysoka frekwencja to ""dowód na umacnianie się polskiej demokracji"", co, jak zaznaczył, ""bardzo go cieszy"". Podziękował również członkom sztabu wyborczego i politykom, którzy zaangażowali się w kampanię. W tym kontekście wymienił m.in. premiera Morawieckiego. - On jest niebywale wręcz odporny na wszelkiego rodzaju trudy - zaznaczył Kaczyński. Podziękował również Beacie Szydło, zaznaczając, że ""odniosła gigantyczny sukces"" i czuła się odpowiedzialna za cały kraj, a nie tylko za swój okręg. - Nie jest dla nas sygnałem [wynik wyborów do PE -red.] do zaniechania wysiłku, do zastanawiania się nad tym, co uczynią ci, którzy chcą, by było jak było - mówił Kaczyński. - Oni cały czas są i będą walczyć metodami, których niewielką część poznaliśmy przy tych wyborach. Sądzimy, że będą one gorsze - powiedział. W wyborach do PE PiS otrzymało 45,38 proc. głosów, Koalicja Europejska - 38,47 proc., Wiosna - 6,06 proc., Konfederacja - 4,55 proc., Kukiz'15 - 3,69 proc., Lewica Razem - 1,24 proc. - podała Państwowa Komisja Wyborcza po przeliczeniu głosów ze 100 proc. komisji wyborczych w Polsce.",Jarosław Kaczyński,
https://wiadomosci.onet.pl/tylko-w-onecie/wybory-do-europarlamentu-2019-co-mowili-liderzy-partii-politycznych/l5gq697,Co liderzy partii mówili po ogłoszeniu wyników wyborów?,"Tuż po ogłoszeniu wyników exit poll liderzy trzech obozów na podium nie mówili o swoich celach w Parlamencie Europejskim, a o wyborach do Sejmu. Co dokładnie powiedział Jarosław Kaczyński, Grzegorz Schetyna i Robert Biedroń? Zobacz nasze wideo!",,,
https://wiadomosci.onet.pl/kraj/jaroslaw-kaczynski-trzeba-docenic-wartosc-naszego-zwyciestwa/vh8fkjh,Jarosław Kaczyński: trzeba docenić wartość naszego zwycięstwa,"- Dziś jest bardzo ważny dzień. Trzeba docenić autonomiczną wartość naszego zwycięstwa. Przed naszymi europarlamentarzystami olbrzymie wyzwanie. Rozstrzygający bój o przyszłość naszej ojczyzny odbędzie się na jesieni - powiedział po ogłoszeniu wyników exit poll przez Ipsos dla TVP, TVN i Polsat. Prawo i Sprawiedliwość według badania zdobyło 42,4 proc. głosów.",,,
https://wiadomosci.onet.pl/kraj/wybory-2019-jaroslaw-kaczynski-po-ogloszeniu-wynikow-exit-poll/ekekysj,"Kaczyński: to ogromne wyzwanie, któremu musimy podołać","PiS wygrywa wybory do Parlamentu Europejskiego. Sondażowe wyniki skomentował Jarosław Kaczyński. - Dziś jest bardzo ważny dzień. Trzeba docenić autonomiczną wartość naszego zwycięstwa. Przed naszymi europarlamentarzystami olbrzymie wyzwanie. Rozstrzygający bój o przyszłość naszej ojczyzny odbędzie się na jesieni - powiedział po ogłoszeniu wyników exit poll przez Ipsos (źródło: TVN 24). Prawo i Sprawiedliwość według badania zdobyło 42,4 proc. głosów.","- Musimy też zwyciężyć i to jeszcze bardziej zwyciężyć niż teraz. To jest ogromne wyzwanie, któremu musimy podołać - powiedział Kaczyński, odnosząc się do wyniku exit poll. W drugiej części swojego wystąpienia prezes PiS stwierdził, że wynik to ""dobra zapowiedź"". - Musimy uzyskać więcej. Musimy uzyskać zwykłą większość - powiedział Kaczyński, nawiązując do nadchodzących wyborów parlamentarnych. - To wszystko, co bardzo wielu Polaków boli, co szczególnie ostatnio było podnoszone. To wszystko, co jest traktowane jako zagrożenie, nie zostanie zrealizowane. Nie stanie się, jeśli przy władzy będzie Prawo i Sprawiedliwość - mówił lider Zjednoczonej Prawicy. - W tych wyborach parlamentarnych ta frekwencja może będzie jeszcze większa, może rekordowa licząc od 1989 roku. Musimy uzyskać wiele milionów głosów, żeby zwyciężać, żeby zabezpieczać Polskę, Polaków, polskie rodziny - mówił prezes PiS. - Mam nadzieję, że będziemy się cieszyć w październiku w tym samym miejscu, bo ono przynosi nam szczęście - powiedział Jarosław Kaczyński. Prezes PiS podziękował ""tym wszystkim, którzy przez cały ten czas z ogromnym wysiłkiem nie rezygnowali, pracowali i jeszcze raz pracowali"". Kaczyński podkreślił, że premier Mateusz Morawiecki i wicepremier Beata Szydło, to ""dwie osoby, które wzięły na siebie ogromną część ciężaru tej kampanii"".  ""Historyczny wynik PiS w wyborach do Europarlamentu i piąte zwycięstwo z rzędu są najlepszym dowodem, że Polacy chcą dobrej zmiany nie tylko w Polsce, ale i w Europie"" - napisał na Twitterze premier Mateusz Morawiecki. Wybory do europarlamentu za nami. Zakończyło się głosowanie, podano wstępne wyniki. Z badania exit poll przeprowadzonego przez Ipsos dla TVN24 wynika, że wygrało Prawo i Sprawiedliwość z wynikiem 42,4 proc. głosów. Drugie miejsce zajęła Koalicja Europejska zdobywając 39,1 proc. głosów. Według bardziej szczegółowego, opublikowanego po północy sondażu late poll Ipsos dla TVN, Polsatu i TVP, Prawo i Sprawiedliwość zdobyło 43,1 proc., KE - 38.4 proc., Wiosna - 6,7 proc., Konfederacja - 6,2 proc. Poniżej progu wyborczego według sondażu late poll znalazły się Kukiz'15 (3,8 proc.) i Lewica Razem (1,4 proc.). Ipsos podaje, że frekwencja w wyborach do europarlamentu w skali kraju wyniosła 43 proc. Z kolei w poprzednich wyborach do Parlamentu Europejskiego, które odbyły się 25 maja 2014 r., frekwencja wyborcza wyniosła 23,82 proc. Poprzednie wybory do europarlamentu w 2014 r. wygrała Platforma Obywatelska z 32,13 proc. poparciem, drugie miejsce zajęło PiS z 31,78 proc. głosów - obie partie wprowadziły do PE po 19 europosłów. Koalicja SLD-UP z wynikiem 9,44 proc. zdobyła pięć mandatów. Nowa Prawica z 7,15 proc. i PSL - 6,8 proc. zdobyły po cztery mandaty. Chcesz być na bieżąco z najważniejszymi informacjami dnia? Polub Onet Wiadomości na Facebooku!",Jarosław Kaczyński,
https://wiadomosci.onet.pl/kraj/jaroslaw-kaczynski-rzady-pis-gwarancja-ze-nie-bedziemy-skompromitowani/9f8h8m9,Jarosław Kaczyński w TVP Info: wypowiedź Schetyny jest skandaliczna,"- Wypowiedź Schetyny jest niestosowna, jest skandaliczna. Ona nie wyraża nic innego, jak pogardę w stosunku do człowieka - powiedział Jarosław Kaczyński w programie ""Gość Wiadomości"" na antenie TVP Info. Prezes PiS ocenił w ten sposób słowa Grzegorza Schetyny na temat działań polityków PiS w czasie powodzi. Rozmowa dotyczyła też m.in. zjawiska pedofilii. - Uważam, że problem musi być zbadany, również w Kościele - stwierdził Kaczyński.","- Wypowiedź Schetyny jest niestosowna, jest skandaliczna. Ona nie wyraża nic innego, jak pogardę w stosunku do człowieka. Ta postawa wobec ludzkiego nieszczęścia trwa i to jest niepokojące - ocenił Jarosław Kaczyński, komentując słowa lidera PO, który stwierdził, że ""to, co robi PiS w sprawie powodzi, to polityczny kabaret, a nie prawdziwe państwo"". - Różnica postaw i różnica zdań. To nie jest różnica pomiędzy panem Schetyną i mną. To różnica pomiędzy dwiema formacjami, w myśleniu i podejściu - wytłumaczył Kaczyński. Prezes PiS, pytany o ewentualne przyjęcie euro przez Polskę, ocenił, że ""w żadnym wypadku nie będziemy tego przyjmować"". - Bez pewnego wyrównania przyjęcie euro dla polskiej gospodarki będzie szkodliwe - powiedział prezes PiS. - Euro przyniosło korzyści Niemcom, Holandii, może jeszcze dwóm krajom. Pozostałym nie przyniosło. Mówili, że jak nie przyjmiemy euro to będziemy na marginesie Unii. To euro jest dziś strefą stagnacji i ogromnego ryzyka. Nie ma o czym mówić - dodał. Rozmowa dotyczyła również amerykańskiej ustawy 447. Projekt zobowiązuje Departament Stanu do przygotowania raportu na temat tego, jak poszczególne kraje wywiązują się z obowiązku restytucji mienia oraz dalszego jego aktualizowania. - Powtarzam to, co powiedziałem: samo żądanie (zwrotu majątków - red.) jest skandalem. Środowisko żydowskie bardzo liczą dziś na zmianę władzy w Polsce - powiedział Kaczyński. - Jedyną gwarancją, że nie będziemy moralnie skompromitowani, są rządy PiS - podkreślił. Kaczyński, oceniając opozycję, powiedział: - Jestem zmuszony ciągle powtarzać to samo: oni (opozycja - przyp. red.) oszukują opinię publiczną i wyborców. To, co czynią nie jest w polskim interesie, na pewno to nie jest w interesie przeciętnego Polaka - stwierdził. Kaczyński został również zapytany o zjawisko pedofilii. - Uważam, że problem musi być zbadany, również w Kościele - powiedział o pedofilii w Kościele Kaczyński. - Ten problem może występować tylko w trzech procentach tej populacji - uznał. - Nawet, gdyby to wydarzenie było pojedyncze, to trzeba to jednoznacznie potępiać - podkreślił. Skoro ta sprawa stanęła, to trzeba ją rozwiązać radykalnie - dodał. Chcesz być na bieżąco z najważniejszymi informacjami dnia? Polub Onet Wiadomości na Facebooku!",Jarosław Kaczyński,
https://wiadomosci.onet.pl/kraj/jaroslaw-kaczynski-gosciem-wiadomosci-w-tvp-info-relacja/67511n2,"Jarosław Kaczyński ""Gościem Wiadomości"" w TVP Info [RELACJA]","W niedzielę Polacy wezmą udział w wyborach do Parlamentu Europejskiego, a tego samego dnia już po godzinie 21 możliwe będzie podawanie wyników sondaży - poinformowała PKW. Dzisiaj, na ostatnim etapie kampanii wyborczej, prezes PiS Jarosław Kaczyński jest gościem wieczornego programu TVP Info.",,Jarosław Kaczyński,
https://wiadomosci.onet.pl/kraj/kaczynski-definitywnie-wykluczam-mozliwosc-koalicji-z-konfederacja/c7c5ydm,Kaczyński: definitywnie wykluczam możliwość koalicji z Konfederacją,"- Konfederacja jest, delikatnie mówiąc, prorosyjska, a my jesteśmy formacją prozachodnią. Ta prorosyjskość jest ewidentna. Nie ma o czym mówić - zadeklarował Jarosław Kaczyński, pytany w radiowej Jedynce o możliwą koalicję z tym ugrupowaniem. Prezes PiS stwierdził, że ""popieranie takiej formacji to de facto popieranie Koalicji Europejskiej"".","Kaczyński wyjaśnił, że głosy na Konfederację zabierają głosy jego formacji, a być może ""nic nie będą znaczyły"" ze względu na nieprzekroczenie 5 proc. progu wyborczego. - Ułatwi to sytuację totalnych opozycjonistów, z którymi musimy tak ciężko walczyć - stwierdził. Zapewnił też, że tzw. amerykańska ustawa 447 nie tworzy w sensie prawnym żadnych obowiązków dla Polski. - Jest jedna gwarancja, że nie będziemy płacić za niemieckie zbrodnie. Jest nią władza Prawa i Sprawiedliwości - powiedział. W kontekście wyborów do europarlamentu, Jarosław Kaczyński przekonywał, że ich wynik to szansa na ""zmianę w Europie"" i kres ""starego sojuszu tzw. chadeków i socjalistów"". - Na pewno wiem, że formacje z EPL biorą pod uwagę inną konstrukcję. Biorą pod uwagę sojusz z tymi umiarkowanymi konserwatystami, czyli m.in. z EKR, czyli z nami - przyznał. - To może w Europie dużo zmienić. Polska będzie inaczej traktowana. Do tej pory jak było, wszyscy widzieliśmy. Albo pełne podporządkowanie w typie Donald Tusk, albo razy, które nieustannie otrzymywaliśmy - powiedział prezes PiS. - To może też być początek pozytywnych przemian Unii Europejskiej w kierunku, który nawiązałby do początków, do źródeł Europejskiej Wspólnoty Gospodarczej, czyli późniejszej Unii Europejskiej - dodał. Kaczyński krytykował Koalicję Europejską m.in. za popieranie wejścia Polski do strefy euro. Zdaniem lidera PiS, ""będą to straty dla polskiej gospodarki i gospodarstw domowych"". - Ich dojście do władzy doprowadziłoby do załamania mechanizmu, który myśmy stworzyli - przekonywał. - Liczby nie kłamią. Rozwijamy się w tempie ok. 5 proc. PKB rocznie. Niemcy 0,7 proc. i obniżono im prognozę. Cała strefa euro - 1,1 proc. To jest strefa zastoju. Kraje południa zapłaciły straszliwą cenę za wejście do strefy euro - tłumaczył polityk. - Nie ma żadnego powodu, żebyśmy wprowadzali euro - dodał. Zdaniem Kaczyńskiego, ""to poszukiwanie przez zewnętrznych protektorów naszych totalnych opozycjonistów kolejnego zasobu"". - Nasza gospodarka byłaby dla tych silniejszych łatwiejszym zasobem do wykorzystania - przekonywał prezes PiS. Jarosław Kaczyński był też pytany o słowa Włodzimierza Cimoszewicza dot. restytucji mienia żydowskiego. - W naszym kraju za cnotę uważa się obronę tego, żeby nie zwrócić tego, co się komuś należy, tylko dlatego, że był Żydem, do tego ofiarą Holokaustu - powiedział były premier w TVN24. Jednocześnie podkreślił, że światowe organizacje żydowskie nie mają prawa ściągania mienia bezspadkowego. Według prezesa PiS, wypowiedź Cimoszewicza to przykład oikofobii. - Mamy tutaj do czynienia z taką niechęcią czy zgoła nienawiścią do własnej ojczyzny, do własnego narodu - ocenił. - Z czego ona wynika? W wypadku pana Cimoszewicza sądzę, że to dosyć ławo wyjaśnić, ale nie będę snuł rozważań na ten temat, bo to zawsze jest sprawa trudna, przenosić pewne sprawy z ojca na syna - powiedział Kaczyński. W jego ocenie ""postawienie na system komunistyczny"" w okresie PRL ""powodowało pewnego rodzaju zmiany w sposobie myślenia"". Najnowsze wyniki wyborcze, komentarze, wywiady - to wszystko zobaczycie 26 maja na stronach głównych Onet.pl, Newsweek.pl i Fakt.pl. Wieczór wyborczy poprowadzą nasi dziennikarze - Andrzej Stankiewicz, Bartosz Węglarczyk, Tomasz Lis i Agnieszka Burzyńska. Nasi reporterzy będą relacjonować dla Was wydarzenia wprost ze sztabów wyborczych. Zaczynamy o godz. 20.50! Chcesz być na bieżąco z najważniejszymi informacjami dnia? Polub Onet Wiadomości na Facebooku!",Jarosław Kaczyński,
https://wiadomosci.onet.pl/kraj/jaroslaw-kaczynski-wybory-do-pe-sa-rownie-wazne-jak-te-do-parlamentu-polskiego/32wr2e2,Jarosław Kaczyński: wybory do PE są równie ważne jak te do parlamentu polskiego,"- Mylą się ci, którzy mówią: popieram PiS, ale na wybory europejskie nie idę. Trzeba głosować - apelował na konferencji prasowej prezes PiS. - Wybory do Parlamentu Europejskiego są równie ważne jak te do parlamentu polskiego - podkreślał Kaczyński, ostrzegając jednocześnie przed wejściem do strefy euro. Nasi przeciwnicy (...) chcą euro. To będzie pierwsza strata - ocenił.","- Zwracam uwagę na to, że te wybory to pierwszy krok w marszu - dalej będą wybory parlamentarne i w przyszłym roku prezydenckie. W ciągu roku zdecydują się dalsze losy Polski - zaznaczył Kaczyński. Prezes PiS podkreślił następnie, że ""wielu przeciwników (PiS - red.) deklaruje, że Polska przyjmie euro - to oznacza straty dla gospodarki i suwerenności"". - Nasi przeciwnicy, choć raz mówią jedno, a później drugiej, deklarują wprowadzenie euro w Polsce. Oznacza to straty dla polskiej gospodarki, suwerenności oraz dla polskich domów. To będzie pierwsza strata. Polska wejdzie do sfery stagnacji gospodarczej, powolnego bardzo rozwoju - ocenił Kaczyński. Dodał jednocześnie, że ""polska gospodarka dzisiaj dobrze się rozwija"". - W tym roku wzrost inwestycji nastąpił o przeszło 21,7 proc. - mówił w trakcie konferencji prezes PiS. - Jest też kwestia bezpieczeństwa - mówił dalej Kaczyński. - Chodzi tu o relokację uchodźców i problemy z tym związane - wskazał, apelując o udział w wyborach. Lider PiS mówił też o kwestii związanej z prawem do wychowania dzieci. - Z prawem do zachowania tradycyjnych instytucji, z normalną rodziną, składającą się z kobiety i mężczyzny - powiedział. - To są kwestie zupełnie fundamentalne, właśnie już nie tylko w wymiarze narodowym, w wymiarze naszego narodowego planu rozwijania się, zbliżania do poziomu europejskiego, tej prawdziwej europejskości, którą będziemy czuli także w kieszeni, ale także w wymiarze cywilizacyjnym - zaznaczył Kaczyński. Podczas wystąpienia prezes PiS nawiązywał do problemów miejscowości, takich jak Ryki. Jak mówił, jeśli do władzy dojdzie opozycja, wówczas ""znów będziemy mieli zwijanie komisariatów, poczt, będziemy mieli zwijanie tego wszystkiego, co jest poza wielkimi miastami, bo na tym polega polityka naszych politycznych konkurentów"". W trakcie konferencji Kaczyński przypomniał, że PiS chce ""odbudowywać połączenia autobusowe w całym kraju"". - Nasi oponenci krytykują ten program. Ich polityka polega na zwijaniu Polski - ocenił. - Jest taki wybór, czy społeczeństwo wybierze taką politykę, czy tą którą my z sukcesem (...) prowadzimy - oświadczył. Podczas konferencji, która miała miejsce w Rykach, Kaczyński apelował również o oddawanie głosów na kandydatkę numer jeden na liście - Elżbietę Kruk. - Ma znakomite kwalifikacje, by dobrze reprezentować Polskę i ziemię lubelską. Będzie walczyć o sprawy istotne, szczególnie w sferze kultury, która jest przedmiotem kontrowersji. Kwestie te rozstrzygną o przyszłości cywilizacji - mówił Kaczyński. Głos na konferencji zabrała Elżbieta Kruk. - Wierzymy, że po tych wyborach zmieni się geografia polityczna PE i będą możliwe zmiany. Ważne, by UE wróciła do swoich chrześcijańskich korzeni. UE musi być solidarna. Urzędnicy UE zaś nie mają prawa wtrącać się do spraw wewnętrznych krajów członkowskich. Więc jest szansa na działanie, to bardzo istotne - mówiła.",Jarosław Kaczyński,
https://wiadomosci.onet.pl/kraj/wybory-do-parlamentu-europejskiego-kaczynski-chca-przesladowac-ludzi-ktorzy-mowia/6d3tl74,"Jarosław Kaczyński: Chcą prześladować ludzi, którzy mówią rzeczy oczywiste. My się tym martwimy","- Sferą zainteresowania PiS w PE będzie także sfera ideologii, religii i obyczajowości - zapowiedział Jarosław Kaczyński. - My się tym martwimy, my to uważamy za niesprawiedliwe, że ktoś jest ciągany na policję, dlatego że mówi, że z par homoseksualnych nie ma dzieci - dodał szef PiS.","Kaczyński podkreślał podczas spotkania z mieszkańcami Starogardu Gdańskiego (Pomorskie), że sferą zainteresowania jego partii w PE będzie także sfera ideologii, religii i obyczajowości. - To jest sfera dzisiaj pewnej ofensywy, bo my się nikomu nie chcemy wtrącać do ich spraw. Chcą przyjmować regulacje takie, jakie są dzisiaj w wielu krajach, chcą nawet prześladować ludzi, którzy mówią rzeczy oczywiste. My się tym martwimy, my to uważamy za niesprawiedliwe, że ktoś jest ciągany na policję, dlatego że mówi, że z par homoseksualnych nie ma dzieci. Ktoś słyszał, żeby były? No nie - mówił prezes PiS. Po tej wypowiedzi Kaczyńskiego na sali rozległ się śmiech. - To, że ktoś mówi oczywistość, to nie powinno być przedmiotem działań ze strony organów władzy, ze strony policji czy sądów w szczególności, ale tak w niektórych krajach się dzieje. My oczywiście będziemy to krytykować, ale nie uważamy, żeby naszą rolą było regulowanie tego, ale też nie uważamy, żeby czyjąkolwiek rolą i to wynika również z traktatów, było regulowanie tych spraw w naszym kraju - dodał prezes PiS. - Musimy mieć w Parlamencie Europejskim mocną, zdecydowaną delegację, ale w jednym przynajmniej punkcie ona się musi różnić od tej dotychczasowej. Musi być liczniejsza - to po pierwsze, nie może być w niej przypadków, z którymi mieliśmy do czynienia, tzn. nie może być takich ludzi, którzy od nas odchodzą, a były niestety takie przypadki - powiedział prezes PiS. - Musimy odnaleźć się w Europie, w której prawdopodobnie, bo 100 proc. (pewności) nie ma, nie będziemy mieli już naszych angielskich sojuszników, bo brexit prędzej czy później pewnie nastąpi. Nie będziemy mieć tych sojuszników w EKR-ze, nie będziemy mieć także w UE jako całości - dodał Kaczyński. - Musimy być w UE; ci którzy namawiają, żeby Polską z niej wystąpiła są jak ludzie, którzy namawiają bardzo lekko ubraną osobę, aby wyszła na mróz, co mogłoby się skończyć ciężką chorobą, a może i śmiercią - powiedział w Starogardzie Gdańskim Kaczyński. Lider PiS zaznaczył, że w tej chwili w UE zachodzą zmiany, których nie można było się spodziewać. - Mamy do czynienia ze swego rodzaju oligarchizacją UE, to jest proces, któremu musimy się przeciwstawić - powiedział prezes PiS. - Przy czym chcę bardzo mocno podkreślić: my musimy być w UE, ci którzy namawiają, a są dzisiaj tacy, żebyśmy z niej wystąpili, to są tacy ludzie, którzy namawiają kogoś, kto jest bardzo lekko ubrany, na zewnątrz jest mróz, a oni namawiają, żeby sobie w tym stroju na ten mróz poszedł. Jakby to się skończyło? Ciężką chorobą, a może i śmiercią - podkreślił prezes PiS.",Jarosław Kaczyński,
https://wiadomosci.onet.pl/kraj/jaroslaw-kaczynski-zaskarzymy-do-tsue-acta2/c46b1yc,Jarosław Kaczyński: zaskarżymy do TSUE ACTA2,"- W żadnym razie nie chcemy się zgodzić, żeby tego rodzaju przepisy obowiązywały - chcemy wolności w internecie. Zaskarżymy do TSUE ""ACTA2"" - oświadczył dzisiaj Jarosław Kaczyński podczas konferencji prasowej w Słupsku. Użyte przez prezesa PiS określenie używane jest przez przeciwników dyrektywy o prawach autorskich na jednolitym rynku cyfrowym.","Jak mówił, konkurenci PiS nieraz głosowali w PE przeciwko interesom Polski i przeciwko wolności, np. za dyrektywą o prawach autorskich na jednolitym rynku cyfrowym. - My tę sprawę zaskarżymy do Trybunału, bo w żadnym razie nie chcemy się zgodzić z tym, żeby tego rodzaju przepisy obowiązywały. My chcemy wolności w internecie - podkreślił prezes PiS. Oświadczył, że dla jego ugrupowania wolność jest ""rzeczą niesłychanie ważną"". - Będziemy walczyć o to, żeby ta wolność została ochroniona - dodał Kaczyński.",Jarosław Kaczyński,
https://wiadomosci.onet.pl/kraj/jaroslaw-kaczynski-o-ustawie-o-ujawnianiu-majatkow-wspolmalzonkow-politykow/83hk308,Jarosław Kaczyński zapowiada ustawę o ujawnianiu majątków współmałżonków polityków,"Jesteśmy gotowi uchwalić ustawę, na podstawie której ujawniony byłby majątek współmałżonków polityków - powiedział prezes PiS Jarosław Kaczyński.","Zapowiedź prezesa PiS-u jest reakcją na publikację ""Gazety Wyborczej"". Napisano w niej wczoraj, że szef rządu wraz z żoną w 2002 r. kupili 15 ha gruntów za 700 tys. zł od Kościoła we Wrocławiu. Później rzeczoznawca ocenił, że nieruchomość już w 1999 r. warta była prawie 4 mln zł. Czytamy, że władze Wrocławia zaplanowały bowiem na tych terenach inwestycje, a przez środek działki dzisiejszego premiera przebiegać ma trasa szybkiego ruchu. Gazeta napisała, że ""dokumenty tej transakcji zniknęły, a obecny proboszcz nie wie, skąd ta niska cena"". - Jesteśmy gotowi w krótkim czasie uchwalić ustawę, na podstawie której ujawnione byłyby majątki współmałżonków polityków, osób pozostających we wspólnym pożyciu oraz dorosłych dzieci - zapowiedział dziś prezes PiS Jarosław Kaczyński. - Trzeba będzie także ujawnić źródła, które doprowadziły do tego, że się posiada i ma na własność jakieś drogie przedmioty, np. nieruchomości, bo to też jest bardzo ważne - dodał. - Krótko mówiąc będzie trzeba wyjaśnić, skąd się ma majątek, bo to nie w każdym wypadku jest zupełnie jasne - podkreślił Kaczyński. Według prezesa PiS nowe prawo powinno dotyczyć posłów, członków rządu, wojewodów, wicewojewodów, marszałków, wicemarszałków. Później, jak dodał, trzeba będzie powołać komisję państwową, która ""zbada to wszystko w sposób dokładny, bo być może obecne metody badania są zbyt słabe"". - My to zaproponujemy, wierzymy, że pan Schetyna to chętnie poprze - powiedział.  Premier skrytykował kilkukrotnie artykuł ""GW"". Jak stwierdził, kilka lat temu w tym rejonie, gdzie jego małżonka posiada działkę, dochodziło do transakcji w cenach wielokrotnie niższych niż podawała ekspertka dziennika. - Realne transakcje podkreślają wiarygodność - zaznaczył. Dziś premier ponownie zabrał głos w tej sprawie. - Moja żona rozpoczęła działalność gospodarczą w 2008 r., nie chciałem się w te sprawy włączać, ponieważ wymagają kontaktów i rozmów z kontrahentami. Po kilku latach zdecydowaliśmy, że w ramach rozdzielności majątkowej wszystkie te działki, które podlegają działalności gospodarczej, przejmie moja małżonka - powiedział premier Mateusz Morawiecki podczas konferencji prasowej. - Jak podkreślić atrakcyjność działki, na której 20 lat temu rosła kukurydza i nadal rośnie? -pytał retorycznie szef rządu. Dodał, że atrakcyjność działki jego żony jest taka ""jak każdy może zobaczyć"". Stwierdził, że publikacja ""GW"" to ""atak ze względów czysto wyborczych"". - Jedyna intencja to manipulacja, kłamstwo i insynuacja, dlatego kierujemy sprawę na drogę sądową - oświadczył, potwierdzając wczorajsze zapowiedzi. - Nie mamy z żoną nic do ukrycia - zapewnił premier. Odwołał się też do dzisiejszej propozycji lidera PO Grzegorza Schetyny. Platforma Obywatelska przygotowała projekt ustawy ""Czyste ręce"". - Chodzi o to, że współmałżonkowie najważniejszych osób w państwie muszą także składać oświadczenia majątkowe - wskazał Schetyna, odnosząc się do założeń projektu. Jak dodał, miałoby to dotyczyć małżonków prezydenta, premiera, ministrów rządu, a także członków prezydium Sejmu i Senatu. - Chętnie przyjąłbym regulacje, żeby majątek żony był również jawny - zadeklarował premier. Dodał, że nie ma dziś prawa do ujawniania majątku żony, ale jeśli będzie taka regulacja, zrobi to wraz z żoną ""natychmiast"". Chcesz być na bieżąco z najważniejszymi informacjami dnia? Polub Onet Wiadomości na Facebooku!",Jarosław Kaczyński,
https://wiadomosci.onet.pl/kraj/jaroslaw-kaczynski-o-wyborach-do-parlamentu-europejskiego/x8efrfx,Kaczyński: będziemy zabiegać o frekwencję w wyborach do PE oraz o poparcie dla PiS,"Dzisiaj najważniejsza jest wysoka frekwencja w wyborach do Parlamentu Europejskiego; będziemy o nią zabiegać, jak również o poparcie dla naszej partii - mówił dziś prezes PiS Jarosław Kaczyński. Jakość reprezentacji PiS w PE jest niezwykle ważna - ważniejsza nawet niż liczba europosłów - dodał.","Kaczyński powiedział na konferencji w Gdańsku, że dzisiaj dla polskiego życia publicznego najważniejsze jest, aby Polacy uczestniczyli w wyborach do PE i aby frekwencja była ""znacząco wyższa"". - Będziemy o to zabiegać i oczywiście o poparcie dla naszej partii - podkreślił. Prezes PiS wskazał, że jakość reprezentacji jego partii w PE ""jest naprawdę niezwykle ważna"" i - jak dodał - jest ona ""w jakiejś mierze nawet ważniejsza niż liczba europosłów"". - Oczywiście chcemy ich mieć jak najwięcej, chcemy wygrać te wybory, ale siłę dają przede wszystkim ci europosłowie, którzy się znakomicie odnajdują w warunkach europarlamentu, którzy mają wszystkie te techniczne umiejętności potrzebne do tego, żeby tam dobrze funkcjonować, a przede wszystkim mają bardzo dobre rozeznanie w polityce międzynarodowej i w Unii Europejskiej - mówił Kaczyński. Kaczyński przekonywał, że bez europosłanki PiS Anny Fotygi - która jest ""jedynką"" na pomorskiej liście w wyborach do Parlamentu Europejskiego - reprezentacja Polski w europarlamencie będzie ""słabsza"". Jak dodał, Anna Fotyga jest ""niezbędna w PE"" i delegacji PiS ""dla jej dobrego funkcjonowania"". Prezes PiS mówił też o inwestycjach, jakie są i będą wprowadzane na Pomorzu. Wskazał m.in. na środki, które zostały przekazane na port w Ustce, program pogłębiania torów wodnych w Świnoujściu, plan odbudowy stoczni oraz budowy pływającego gazoportu w Gdańsku. Chcesz być na bieżąco z najważniejszymi informacjami dnia? Polub Onet Wiadomości na Facebooku!",Jarosław Kaczyński,
https://wiadomosci.onet.pl/kraj/jaroslaw-kaczynski-stala-obecnosc-armii-usa-w-polsce-to-jasny-sygnal-dla-rosji/0ecj9g4,Jarosław Kaczyński: stała obecność armii USA w Polsce to jasny sygnał dla Rosji,"- Stała obecność armii USA w Polsce oznacza ogromne podniesienie poziomu naszego bezpieczeństwa. To jasny sygnał dla Rosji, że naruszenie naszej granicy byłoby dla niej wielce kosztowne. Zbyt kosztowne - mówi prezes PiS w rozmowie z ""Gazetą Polską"".","Jak Jarosław Kaczyński ocenia ""łączenie"" sprawy ustawy 447 z kwestią obecności wojsk amerykańskich w Polsce? - W odpowiedzi na to pytanie muszę wrócić do sprawy wpływów rosyjskich. Moskwa zawsze bardzo sprawnie posługiwała się agenturą, a agentura może działać pod różnymi sztandarami. Ostatnio nawet Donald Tusk odkrył, że może tak być. Dla jednych jest to nowość, a dla innych, szczególnie tych, którzy interesują się historią, znana sprawa - ocenił. - Powiem to zatem zupełnie otwarcie: ludzie Moskwy występowali w naszych dziejach pod bardzo różnymi hasłami, również odwołującymi się do obrony polskiej tradycji, wolności, niepodległości itd. Tłumaczyłem to bardzo dokładnie na zjeździe Porozumienia Centrum w 1993 r. Mówiłem, że musimy brać pod uwagę takie zagrożenie. Ono się dziś aktualizuje. Bardziej dziś niż wówczas, w pierwszej połowie lat 90. - mówił w trakcie wywiadu lider PiS. - Zatem jeśli pytają mnie państwo, jak widzę te siły polityczne, które straszą ludzi obecnością wojsk amerykańskich w Polsce, to widzę je właśnie w tym kontekście, który przed chwilą opisałem. Stała obecność armii USA w naszym kraju oznacza ogromne podniesienie poziomu naszego bezpieczeństwa. To jasny sygnał dla Rosji, że naruszenie naszej granicy byłoby dla niej wielce kosztowne. Zbyt kosztowne - zaznaczył Kaczyński. - To także zmiana sytuacji geopolitycznej, niezwykle dla nas korzystna. Ktoś, kto z tym walczy, nie jest polskim patriotą. Jest albo bardzo niemądry i naiwny, albo realizuje interes Rosji. Nie ma innej możliwości - dodał. Powyższe fragmenty wywiadu ""GP"" z liderem PiS opublikowała dziś ""GPC"".",Jarosław Kaczyński,
https://wiadomosci.onet.pl/kraj/joachim-brudzinski-i-jaroslaw-kaczynski-wspolne-zdjecia/fkq4wgn,Joachim Brudziński pokazuje prywatne zdjęcia z Jarosławem Kaczyńskim,"Joachim Brudziński udostępnił na Instagramie zdjęcia z prywatnego archiwum. Pozuje na nich z żoną, synem i... Jarosławem Kaczyńskim.","Brudziński, spraw wewnętrznych i administracji, nie pierwszy raz dzieli się w mediach społecznościowych wspólnymi zdjęciami z Jarosławem Kaczyńskim. Wcześniej politycy wspólnie spędzali urlop w Beskidzie Sądeckim. Stamtąd pochodzi słynne zdjęcie prezesa PiS w biało-czerwonej pelerynie. Tym razem politycy wybrali się do Szczecina, a Brudziński pokazał zdjęcia z wspólnego wypoczynku. Oprócz ministra i prezesa PiS widać na nich żonę Brudzińskiego i jego synka. Komentujący piszą, że chłopiec może wykorzystać wspólne zdjęcie z Kaczyńskim w przyszłości: ""Mały kiedyś się będzie chwalił tym zdjęciem. Do CV sobie je wklei"". Źródło: Instagram Chcesz być na bieżąco z najważniejszymi informacjami dnia? Polub Onet Wiadomości na Facebooku!",Joachim Brudziński i Jarosław Kaczyński,
https://wiadomosci.onet.pl/kraj/pis-przedstawilo-nowa-propozycje-dla-niepelnosprawnych/65xp10x,PiS przedstawiło nową propozycję dla niepełnosprawnych,500 zł miesięcznie dla osób z całkowitą niepełnosprawnością powyżej 18. roku życia - taką obietnicę wyborczą przedstawiło na swojej krakowskiej konwencji Prawo i Sprawiedliwość. - Musimy pomagać osobom najbardziej poszkodowanym. To jest nasze zobowiązanie - powiedział Mateusz Morawiecki.,"- Mamy zgodnie z obietnicą (...) Fundusz Solidarnościowy, spływają do niego pierwsze pieniądze, i zgodnie z obietnicą sprzed roku chcemy przeznaczyć te środki i te z wygranego procesu ws. podatku handlowego na comiesięczny, stały dodatek dla wszystkich tych osób, które mają orzeczenie o całkowitej niepełnosprawności, o niemożności prowadzenie jakiegokolwiek życia samodzielnie zapowiadał premier. - Tym ludziom chcemy w jak najkrótszym czasie, w najbliższych kilku miesiącach przekazać w ramach naszej polityki społecznej stały, comiesięczny dodatek - mówił szef rządu na konwencji wyborczej w Krakowie. Jak zaznaczył, będzie to najprawdopodobniej 500 zł miesięcznie i będzie dotyczyło osób powyżej 18. roku życia. Szef polskiego rządu zwrócił też uwagę, że PiS prowadzi aktywną politykę społeczną. - Nasi oponenci opowiadali bajki, że nie można prowadzić polityki społecznej, że nie można wspierać małych przedsiębiorców. Pokazaliśmy, że to nieprawda - dodał premier. Morawiecki w przemówieniu zaznaczył też, że polityka zagraniczna prowadzona przez rząd PiS ""była i jest asertywna, jest też coraz bardziej skuteczna"". Jak dodał polika ta stałą się po raz pierwszy wewnątrzsterowna. - Taką politykę obiecujemy Polakom na przyszłość. Taka polityka da nam zwycięstwo - podkreślił. - Najlepszym dowodem skutecznej polityki zagranicznej jest to, że kilka dni temu w Luksemburgu wygraliśmy od trzech lat toczący się proces przed Trybunałem Sprawiedliwości o możliwość nałożenia podatku handlowego - przekonywał. Chodzi o wyrok TSUE, w którym Trybunał stwierdził nieważność decyzji Komisji Europejskiej dotyczących podatku od sprzedaży detalicznej w Polsce. - Komisja popełniła błąd, uznając sporny środek za pomoc państwa - wskazał w czwartek TSUE. Premier przypomniał też dzisiaj, że ambasador RP w Izraelu Marek Magierowski został we wtorek zaatakowany fizycznie i słownie przez mężczyznę przed budynkiem polskiej placówki dyplomatycznej w Tel Awiwie. - Pan prezydent ja i wiele osób potępiło wprost ten atak na naszego ambasadora. Jak odpowiedzieli na to nasi konkurenci polityczni? Oni skrytykowali nas za to, że nie siedzimy cicho i śmialiśmy zabrać głos - zaznaczył (chodzi o list byłych ambasadorów krytykujących sposób postępowania polskich władz po incydencie z Magierowskim - red.). Zdaniem Morawieckiego, to dowód, że Koalicja Europejka ""chce jechać do Europy, aby siedzieć cicho"". - A my jedziemy do Europy, żeby mówić głośno o naszych prawach o naszych interesach - oświadczył. Premier mówił, że jeden z wielkich obszarów działania rządów PiS to ""odzyskiwanie pamięci historycznej, odbudowywanie elementarnej sprawiedliwości dziejowej"". - I odbudowywanie tego, co dla wielu z nas, dla naszych rodziców, naszych babć jest święte - pamięci o polskim bohaterstwie, o polskich ofiarach, o polskich męczennikach z czasów II wojny światowej - powiedział premier. Przypominał w tym kontekście o zbrodniach niemieckich dokonanych w czasie II wojny światowej na obszarze dzisiejszego województwa małopolskiego i świętokrzyskiego. Mówił, że palone i rabowane były całe wsie. - Niemcy mordowali, grabili, łupili polskie społeczeństwo - powiedział Morawiecki. - I dzisiaj ktoś gdzieś na świecie ma czasami czelność odnosząc się do takich rabunków - bo przecież tam było mienie również, mienie różnych ludzi, spalone zniszczone, zrabowane - i ktoś ma jeszcze śmiałość dopominać się od Polski, żeby Polska wypłacała jakiekolwiek odszkodowania, odszkodowania de facto za zbrodnie niemieckie. Nie ma naszej zgody na takie postępowanie, nie ma naszej zgody na odszkodowanie - powiedział Morawiecki. Mówił też, że za czasów PO-PSL ""powstała czarna dziura w finansach publicznych"". - To w ich czasach powstał wielki krater w budżecie, który powodował, że ponad jeden budżet został na pewno stracony - powiedział premier. Chcesz być na bieżąco z najważniejszymi informacjami dnia? Polub Onet Wiadomości na Facebooku!",Mateusz Morawiecki,
