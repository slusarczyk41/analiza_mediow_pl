https://wiadomosci.onet.pl/swiat/syria-powstancy-wycofali-sie-z-dajr-az-zaur/hnrdm,Syria: powstańcy wycofali się z Dajr az-Zaur,Oddziały Wolnej Armii Syryjskiej (WAS) wycofały się z ważnego miasta Dajr az-Zaur na wschodzie kraju. W Damaszku powstańcy w zamian za więźniów oraz ciała zabitych bojowników i cywilów uwolnili generała wojsk reżimowych.,"- Czołgi wjechały do dzielnic mieszkalnych, głównie na południowym wschodzie Dajr az-Zaur. WAS wycofała się, by uniknąć masakry cywilów - głosi oświadczenie Związku Komitetów Rewolucyjnych z Dajr az-Zaur. Miasto od dwóch dni było szturmowane przez siły rządowe. Wojska prezydenta Baszara el-Asada ostrzeliwują też kilka dzielnic Hamy na zachodzie kraju, gdzie swoje działania wznowili powstańcy z WAS. Armia reżimowa atakuje również Hims na zachodzie kraju oraz pobliskie Rastan. Według opozycji dzisiaj w całym kraju siły Asada zabiły 10 osób. W ataku na punkt kontrolny na południu zginął żołnierz wojsk rządowych. Tymczasem w dzielnicy Duma w Damaszku powstańcy uwolnili porwanego w zeszłym tygodniu generała wojsk reżimowych Naima Dżalila Odę ""w zamian za kilku więźniów i 14 ciał"" - poinformowało źródło opozycyjne. W stolicy dochodzi dziś do sporadycznych walk między siłami reżimowymi a powstańcami. W poniedziałek w walkach w całym kraju śmierć poniosło 51 osób, w tym 22 cywilów, 21 członków sił rządowych i ośmiu powstańców - podaje agencja AFP.",Starcia w Syrii fot. REUTERS,
https://wiadomosci.onet.pl/tylko-w-onecie/grzegorz-schetyna-wierze-ze-polacy-sie-otrzasna-artykul/d17pq9l,"Grzegorz Schetyna: wierzę, że Polacy się otrząsną","Opozycja zjednoczy się, aby odebrać władzę PiS - mówił Grzegorz Schetyna w programie ""Onet Rano"". - Wierzę w zbiorową mądrość Polaków, że otrząsną się i powiedzą: ""dość"" rządom PiS, bo nie sposób oddawać się ciągle kłamstwom i manipulacjom - komentował przewodniczący Platformy Obywatelskiej.","- Partie uznające, że najważniejsza jest demokracja parlamentarna, praworządność, konstytucja i wolności skupiają się pod jednym sztandarem - podkreślał gość Jarosława Kuźniara. Mówiąc o zbliżającej się serii wyborów w Polsce, lider PO dodał, że zmiany jakie chce wprowadzić PiS w ordynacji wyborczej spowodują, że próg wyborczy będzie bardzo wysoki, co utrudni wejście do parlamentu małym partiom i dlatego potrzebne jest zjednoczenie opozycji. Według polityka, ""upadek rządów PiS będzie zależał od zorganizowania politycznego, partyjnego i środowiskowego opozycji"". - Musimy budować front obywatelski – podkreślił Schetyna. - Moim zadaniem jest zbudowanie porozumienia także z antypartyjnymi, obywatelskimi ruchami opozycyjnymi, protestującymi teraz na ulicach - dodał. - Wierzę w zbiorową mądrość Polaków, że otrząsną się i powiedzą: ""dość"" rządom PiS, bo nie sposób oddawać się ciągle kłamstwom i manipulacjom - zapewnił lider PO. - Musimy wybierać tych, którzy dają gwarancje normalności i przyzwoitości - podkreślił. Oceniając całą dzisiejszą opozycję, na dwa lata przed wyborami, Schetyna wystawił jej ""3 plus"" i podkreślił, że wcześniej zasługiwała jedynie na ""3 minus"", ale ""jej jakość się poprawia"". - Aby opozycja wygrała wybory i odebrała władzę PiS Polacy muszą być przekonani, że obecna władza doprowadzi do kompletnej katastrofy, w każdym wymiarze, a rolą opozycji jest rzetelne przekonywanie o tym - mówił Schetyna. - W postępującym procesie dewastacji praworządności Polska poniosła już ogromne straty i trzeba pokazać przeciętnemu Polakowi, jak to jest ważne dla niego i dla przyszłych pokoleń – dodał. - Choć obecnie trudno wytłumaczyć przeciętnym obywatelom na czym dewastacja kraju przez PiS polega, to zrozumieją to, gdy nadejdą jej konsekwencje finansowe ze strony Unii Europejskiej, bo zmniejszone zostaną dopłaty dla rolników, mniej pieniędzy dostaną samorządy i polscy przedsiębiorcy, powiedział przewodniczący PO. To będzie bardziej wymierne – mówił Schetyna. - W kampanii wyborczej opozycja będzie to tłumaczyć Polakom – zapowiedział. Schetyna podkreślił, że opozycja jest aktywna ""w każdym powiecie, w każdym województwie"". - Będziemy gotowi do wyborów - zaznaczył. Przewodniczący PO zapowiedział też, że opozycja po wygranych wyborach nie zlikwiduje programu ""500 plus"", a nawet go rozszerzy, ""tam gdzie będzie to możliwe"".",Grzegorz Schetyna,
https://wiadomosci.onet.pl/rosja-protesty-przeciwko-putinowi-slabna/9xsdf,Rosja: protesty przeciwko Putinowi słabną,"W ten weekend w Moskwie miało miejsce kilka akcji protestacyjnych skierowanych przeciwko Władimirowi Putinowi. Jak donosi NEWSru.com, kilka z nich zakończyło się zatrzymaniami.","Opozycjoniści stali na placu Puszkina i nocowali na placu Maneżowym pod ścianami Kremla. Byli także obecni na placu Rewolucji w znak poparcia dla aresztowanego ekologa z Krasnodaru Suriena Gazjarjana. Po raz pierwszy od kilku miesięcy liczba uczestników nie przewyższała kilkuset osób. Eksperci uważają, że demonstranci muszą zmienić taktykę, żeby zacząć osiągać sukcesy. Pierwsze akcje w sobotę przeprowadzili ekolodzy. Pikietowali na placu Rewolucji. Według danych NEWSru.com, zatrzymano ok. 20 osób. Jednak po krótkiej rozmowie na komisariacie opozycjonistów wypuszczono. Kilka godzin później na ulicę wyszli aktywiści ""Lewego frontu"" pod kierownictwem Siergieja Udalcowa i Borysa Niemcowa. Protestowali przeciw telewizji NTW, która pokazała na antenie film ""Anatomia protestu"", który opowiada o związkach antyputinowskiej opozycji z zachodnimi służbami wywiadowczymi. Frekwencja być może byłaby większa, gdyby liderzy ""Lewego frontu"" wcześniej rozpoczęli akcję na portalach społecznościowych. Akcja pierwotnie miała być typową pikietą z ""otwartym mikrofonem"", podczas której każdy mógłby zabrać głos. Ostatecznie jednak odbył się jedynie publiczny wywiad z deputatami do dumy. - Spotkanie z deputatami to nie mityng i nie marsz, żeby je przeprowadzić nie trzeba żadnych pozwoleń, nie trzeba nawet niczego zgłaszać - tłumaczy decyzję Dmitrij Gudkow, deputowany partii ""Sprawiedliwa Rosja"". Media nie są zgodne co do liczby zatrzymanych. Według ""Izwiestij"", policja ograniczyła się do pouczeń, a według ""Moskiewskiego Komsomolca"", zatrzymano dwie osoby rozwieszające plakaty. Demonstracja ""Lewego frontu"" przyciągnęła zaledwie tysiąc osób. Udalcow podczas tego mityngu zaprosił wszystkich na ""Marsz milionów"", wielką demonstrację, która miałaby się odbyć przed inauguracją Władimira Putina. Jednak obserwując frekwencję na ostatnich akcjach opozycji można obawiać się, że miliony pozostaną tylko w nazwie. Także w niedzielę miały miejsce akcje przeciw telewizji NTW. Pod wierzą Ostankino zebrał się tłum ludzi, którzy przynieśli kwiaty ""Na pogrzeb wolnej telewizji"". Jednak także w tej akcji liczba uczestników nie przekroczyła 500 osób. Tym razem policja zareagowała bardzo ostro. Szybko zaczęły się zatrzymania. Według relacji świadków funkcjonariuszy zatrzymywali nawet osoby, które według ich oceny zamierzały wziąć udział w mityngu. Według oświadczenia policji zatrzymano ponad 100 osób. Wydarzenia tego weekendu pokazują, że ludność Rosji jest już zmęczona i zniechęcona. Według politologa Gleba Pawlowskiego, ludzie nie reagują już na te same hasła i tych samych liderów. Oni wyczerpali już swój potencjał do podrywania tłumu i nie są już w stanie zorganizować poważnych akcji protestacyjnych. Dochodzi do tego także rezygnacja wynikająca z braku jakichkolwiek efektów ich działań i obawa przed aresztem i brutalnością policji. Przeważać zaczynają także drobne formy protestu nie wymagające oficjalnych zezwoleń. Wiele przesłanek mówi o tym, że fala antyputinowskich protestów już się kończy, pomimo braku jakichkolwiek namacalnych osiągnięć.",Rosyjska policja zatrzymuje uczestnika demonstracji fot.AFP,
https://wiadomosci.onet.pl/swiat/bialoruska-opozycja-zada-uwolnienia-wiezniow-politycznych/wsetb,Białoruska opozycja żąda uwolnienia więźniów politycznych,- Uwolnienie wszystkich 46 więźniów politycznych powinno być warunkiem jakichkolwiek rozmów z reżimem białoruskim - apelowali w środę na konferencji prasowej w Parlamencie Europejskim przedstawiciele opozycji na Białorusi.,"Według nich Unia Europejska powinna zająć jednoznaczne stanowisko w tej kwestii i dopóty nie będzie zaczynać rozmów z reżimem prezydenta Alaksandra Łukaszenki, dopóki nie uwolni on wszystkich osób skazanych w ramach represji po grudniowych wyborach prezydenckich. W ocenie wielu przedstawicieli opozycji białoruskiej, sytuacja ekonomiczna w kraju jest tak niedobra, że reżim jest i będzie skazany na ubieganie się o pomoc finansową z zewnątrz. Podstawowym warunkiem rozpoczęcia rozmów o jej udzieleniu powinno być uwolnienie więźniów sumienia. - Białoruś zwróciła się niedawno o pomoc do Międzynarodowego Funduszu Walutowego. Nie można się targować. Pierwszym warunkiem negocjacji powinno być uwolnienie wszystkich więźniów politycznych - zaapelował Adrej Dmitrijeu, szef sztabu wyborczego byłego kandydata na prezydenta Białorusi Uładzimira Niaklajeua. Według niego, żadne z instytucji międzynarodowych nie powinny ""wchodzić w grę z władzami"" i zgadzać się na pomoc w zamian za zwolnienie kilku opozycjonistów. - Trzeba uwolnić wszystkich, ponieważ jeśli jutro Europa zmieni zdanie, za dwa-trzy lata będzie dwustu, trzystu takich samych więźniów politycznych - powiedział Dmitrijeu, sam skazany na dwa lata więzienia w zawieszeniu za działalność polityczną. Konferencję prasową w PE z jego udziałem zorganizowali europosłowie PO Jacek Saryusz-Wolski i Jacek Protasiewicz, szef delegacji europarlamentu ds. Białorusi, oraz warszawskie Biuro Solidarności z Białorusią. Według unijnej dyplomacji maj był ""najbardziej negatywnym"" miesiącem od czasu stłumienia przez reżim Łukaszenki manifestacji opozycji w grudniu ubiegłego roku. Od grudnia reżim prezydenta Łukaszenki skazał 43 osoby, w tym pięciu kandydatów ubiegających się o fotel prezydenta w grudniowych wyborach według informacji służby dyplomatycznej UE. Tylko w maju skazano 32 osoby. W reakcji na powyborcze represje wobec opozycji UE wznowiła w styczniu sankcje wizowe wobec 158 przedstawicieli białoruskiego reżimu, w tym prezydenta Alaksandra Łukaszenki i jego dwóch synów, oraz zamroziła ich aktywa. Potem zdecydowała o rozszerzeniu listy o kolejne 31 osób. Mimo trwających represji, państwa członkowskie UE nie doszły jeszcze do porozumienia w sprawie wprowadzenia sankcji gospodarczych wobec Białorusi, choć, jak zapewnił we wtorek dziennikarzy wysokiej rangi przedstawiciel służby zagranicznej UE, ""istnieje lista proponowanych opcji, które są w tej chwili omawiane"". Dyplomacja unijna zwraca jednak coraz bardziej uwagę na wprowadzenie środków, które mogłyby wesprzeć społeczeństwo obywatelskie na Białorusi. UE zwiększyła niedawno środki przyznane temu państwu z budżetu UE z zaplanowanych na lata 2011-2013 14 mln euro na 15,6 mln euro. Dodatkowe 1,7 mln zostało przeznaczone na natychmiastową pomoc dla ofiar represji, powiedział ten sam dyplomata.","Alaksandr Łukaszenka, fot. Reuters",
https://wiadomosci.onet.pl/swiat/syria-opozycja-zapewnia-ze-bedzie-kontynuowac-walke/82y56,"Syria: opozycja zapewnia, że będzie kontynuować walkę","Syryjska opozycja zapewniła dzisiaj, że zamierza kontynuować ""rewolucję"" przeciwko reżimowi prezydenta Baszara el-Asada mimo przejęcia przez jego siły i libański Hezbollah bastionu rebeliantów - miasta Al-Kusajr.","W swym oświadczeniu opozycyjna Syryjska Koalicja Narodowa pisze, że rewolucja będzie kontynuowana, a zwycięstwo będzie należeć do tych, którzy sprzeciwiają się niesprawiedliwości i uciskowi oraz bronią swych rodaków. W oświadczeniu podkreślono bohaterstwo Wolnej Armii Syryjskiej w obronie cywilów, jednocześnie przyznając, że przy ogromnej nierównowadze sił oddziały Asada i libański Hezbollah zdołały opanować miasto. Opozycja apeluje też do ONZ i potęg światowych o działania mające na celu obronę ludności cywilnej w Syrii. Siły syryjskiego reżimu wspierane przez bojowników libańskiego Hezbollahu odzyskały pełną kontrolę nad Al-Kusajr, 25-tysięcznym miastem położonym przy granicy z Libanem - poinformowała w środę telewizja państwowa Al-Ichbarija. Powstańcy potwierdzili, że wycofali się z miasta.",,
https://wiadomosci.onet.pl/swiat/bialorus-niaklajeu-ostrzezony-przez-inspekcje-msw-za-wyjazd-do-polski/eq2zs,Białoruś: Niaklajeu ostrzeżony przez inspekcję MSW za wyjazd do Polski,Były opozycyjny kandydat na prezydenta Białorusi Uładzimir Niaklajeu dostał ostatnie ostrzeżenie od podlegającej MSW inspekcji za nieprzestrzeganie ograniczeń wyroku sądowego w zawieszeniu. Powodem jest jego wyjazd do Warszawy na szczyt Partnerstwa Wschodniego.,"Sąd zabronił opozycjoniście, skazanemu na dwa lata pozbawienia wolności w zawieszeniu na dwa lata w związku z protestami powyborczymi, wyjazdów za granicę. Ostrzeżenie od inspekcji wykonywania wyroków otrzymała dzisiaj również wiceszefowa opozycyjnej organizacji młodzieżowej Nasta Pałażanka. Od Niaklajeua inspekcja zażądała wyjaśnień, dlaczego bez pozwolenia wyjechał z kraju i w dniach 27-30 września znajdował się w Warszawie. - Moje wyjaśnienia były krótkie (...): nie przyznaję się do winy i nie zamierzam odgrywać roli przestępcy, którą narzucają mi władze. (...) Dlatego byłem w Warszawie na szczycie Partnerstwa Wschodniego, na który zaprosili mnie organizatorzy - polski rząd - powiedział Niaklajeu. Były kandydat został poinformowany, że jest to ostatnie ostrzeżenie i w przypadku kolejnego naruszenia odbędzie się rozprawa sądowa. Niaklajeu może wówczas zostać skierowany do odbywania kary w kolonii karnej. Ostrzeżenie dla Pałażanki, na której ciąży wyrok roku pozbawienia wolności w zawieszeniu na jeden rok, jest związane z tym, że była dwukrotnie w ciągu ostatnich dwóch miesięcy skazana na kary aresztu administracyjnego. Pałażanka brała udział w pikietach w obronie skazanego na kolonię karną lidera Młodego Frontu Źmiciera Daszkiewicza. Niaklajeu, poeta i szef kampanii ""Mów Prawdę!"" kandydował w wyborach prezydenckich 19 grudnia zeszłego roku. W wieczór wyborczy został pobity przez nieznanych sprawców, według opozycji - struktury siłowe. Trafił do szpitala i nie brał udziału w demonstracji opozycji w centrum Mińska po zakończeniu głosowania. Protestowano podczas niej przeciwko oficjalnym wynikom wyborów, dającym 80 proc. głosów ubiegającemu się o reelekcję Alaksandrowi Łukaszence.",,
https://wiadomosci.onet.pl/swiat/grecja-poslowie-zlotej-jutrzenki-sprawcami-awantury-w-parlamencie/mrm5w,Grecja: posłowie Złotej Jutrzenki sprawcami awantury w parlamencie,"Deputowani greckiej partii skrajnie prawicowej Złota Jutrzenka wywołali w piątek awanturę w parlamencie, gdy przewodniczący izby kazał opuścić salę obrad jednemu z jej przedstawicieli, który obrzucił lidera opozycji wyzwiskami ""sprzedawczyk"" i ""bandyta"".","Do incydentu doszło w toku debaty nad projektem ustawy zaostrzającej kary za rasistowskiej ekscesy i podsycanie nienawiści rasowej. Przedstawiciele Złotej Jutrzenki energicznie protestowali przeciwko ustawie, atakując zwłaszcza lidera lewicowej opozycyjnej partii Syriza, Aleksisa Ciprasa. Gdy deputowany Złotej Jutrzenki Panajotis Iliopulos nie reagując na wezwania przewodniczącego nie przestawał obrzucać lidera opozycji wyzwiskami, przewodniczący parlamentu kazał mu wyjść z sali. Wówczas ruszyli do drzwi wyjściowych wszyscy deputowani Złotej Jutrzenki. Słychać było okrzyki ""Heil Hitler!"". Według niektórych świadków hitlerowskie pozdrowienie wykrzykiwał lider Złotej Jutrzenki Christos Papas. Partia ta, która ma w parlamencie 18 przedstawicieli, odrzuca przymiotnik ""neofaszystowska"", jakim określa ją znaczna część greckiej prasy, lecz utożsamia się ze skrajną ""nacjonalistyczną prawicą"". Greckie Ministerstwo Sprawiedliwości przygotowało projekt ustawy, która znacznie zaostrza kary za akty rasistowskie. Wywołała ona gwałtowne protesty ze strony Złotej Jutrzenki. Ustawa przewiduje od 3 miesięcy do 6 lat więzienia i kary do 20 000 euro oraz pozbawienia praw politycznych do trzech lat dla wszystkich, którzy publicznie, w tym również w internecie, szerzą nienawiść z racji przynależności rasowej, koloru skóry, religii czy orientacji seksualnej. Wobec nasilenia tych zachowań w miejscach publicznych i w internecie projekt ustawy przewiduje karanie propagowania postaw negujących zbrodnie przeciwko ludzkości oraz propagowania symboli nazistowskich i faszystowskich. Jako szczególnie godne potępienia i zasługujące na karę kwalifikuje demonstrowanie rasistowskich postaw w parlamencie. W przypadku gdy tego rodzaju ekscesów dopuszcza się lider ugrupowania politycznego lub jego rzecznik, kara - według projektu - może wynosić do 300 000 euro, a organizacja, która narusza proponowaną ustawę, może być pozbawiona prawa do finansowania z funduszy publicznych.",,
https://wiadomosci.onet.pl/swiat/wenezuela-wiceprezydent-maduro-wyglosil-oredzie-o-stanie-panstwa/7lfms,Wenezuela: wiceprezydent Maduro wygłosił orędzie o stanie państwa,Wiceprezydent Wenezueli Nicolas Maduro wygłosił we wtorek krótkie orędzie o stanie państwa zastępując chorego szefa państwa Hugo Chaveza.,"W 10-minutowym przemówieniu Maduro bronił decyzji Chaveza kierowania krajem ze szpitalnego łóżka w Hawanie mimo apeli opozycji aby ustąpił i mianował tymczasowego prezydenta. - Przestrzegamy konstytucji w sposób nienaganny - powiedział Maduro. Nie ujawnił on żadnych nowych informacji i ostanie zdrowia prezydenta, który 11 grudnia ub. r. przeszedł na Kubie czwartą już operację usunięcia zmian nowotworowych. Z powodu choroby nie mógł on złożyć w konstytucyjnym terminie, to jest 10 stycznia, przysięgi prezydenckiej na kolejną sześcioletnią kadencję po zwycięstwie w wyborach z 10 października. Maduro poinformował natomiast, że Chavez postanowił mianować wiceprezydenta Eliasa Jauę nowym ministrem spraw zagranicznych. Zdaniem Reutera, miało to świadczyć, że Chavez, mimo choroby, kontroluje sytuację w kraju. Natomiast zdaniem opozycji sytuacja, w której przywódca niepodległego kraju kieruje nim z zagranicy jest nie do zaakceptowania. - Stoimy w obliczu nielegalnego rządu. Żądamy aby decyzje dotyczące Wenezueli były podejmowane w Wenezueli - powiedział jedne z przywódców opozycji Maria Corina Machado. Według oficjalnych komunikatów, stan zdrowia Chaveza poprawia się.","Nicolas Maduro, fot. PAP/EPA",
https://wiadomosci.onet.pl/swiat/wegry-byly-premier-bajnai-chce-zjednoczyc-opozycje/cnffn,Węgry: były premier Bajnai chce zjednoczyć opozycję,Lider węgierskiego opozycyjnego sojuszu Razem 2014 (Egyuett 2014) Gordon Bajnai poinformował w środę o rozpoczęciu negocjacji z partiami lewicy w celu wspólnego pokonania obecnego rządu Viktora Orbana w wyborach parlamentarnych w 2014 roku.,"- Podejmiemy wspólne działania w celu utworzenia IV Republiki. Nasz 19-punktowy program odnowy praworządnego państwa będzie alternatywą dla prawicowego rządu. Stworzymy nową konstytucję, która przywróci prawa obywatelskie i socjalne, kompetencje Trybunału Konstytucyjnego, niezależność mediów i wolne wybory. Dzisiejszy dzień był tylko prologiem długich rokowań. Przed nami kolejne rundy negocjacji, które potrwają co najmniej cztery tygodnie - powiedział dziennikarzom 44-letni Bajnai. Po raz pierwszy od wyborów parlamentarnych w roku 2010 centrolewicowa opozycja i kontestujące politykę rządu stowarzyszenia obywatelskie zaczęły mówić jednym głosem. Bajnai oznajmił, że zamierza doprowadzić do porażki prawicy w wyborach parlamentarnych w 2014 roku, i nie wykluczył, że w walce o przywrócenie zasad demokracji stanie się wspólnym kandydatem szerokiego sojuszu stowarzyszeń obywatelskich i partii politycznych. Już 23 października na opozycyjnym wiecu w Budapeszcie Bajnai zapowiedział utworzenie ruchu wyborczego Razem 2014, podkreślając, że do współpracy mogą przyłączyć się wszystkie organizacje, które mają własny elektorat i uzgodnią własne programy w ramach ruchu. Deklaracja współpracy, podpisana 26 października w ramach ruchu Razem 2014, postulowała zjednoczenie opozycji w celu ""zmiany rządu, demontażu obecnego reżymu politycznego i zainicjowania nowej epoki politycznej"". Akces do sojuszu zgłosiły niemal natychmiast Węgierski Ruch Solidarności i stowarzyszenie Milla (Milion Osób na rzecz Wolności Prasy). W środę propozycję utworzenia sojuszu z Razem 2014 poparły dwa największe ugrupowania lewicowe - Węgierska Partia Socjalistyczna (MSZP) Attili Mesterhazego i Koalicja Demokratyczna (DK) byłego premiera Ferenca Gyurcsanya. Wstępna runda rozmów z Razem 2014 odbyła się z inicjatywy MSZP. - Lewica jest zainteresowana wymianą obecnego rządu i przywróceniem zasad demokracji. Dlatego jesteśmy otwarci na wszystkie propozycje, które miałyby doprowadzić do usunięcia Orbana - powiedział Mesterhazy. Natomiast niewielkie opozycyjne ugrupowanie Polityka Może Być Inna (LMP) zadeklarowało, że popiera program Razem 2014, ale pozostanie poza sojuszem. Bezpartyjny Bajnai był szefem lewicowego rządu w latach 2009-2010. Walcząc z kryzysem i korzystając z kredytu Międzynarodowego Funduszu Walutowego (MFW) w wysokości 25 mld USD, zapowiedział obniżenie wydatków publicznych oraz reformę systemu emerytalnego w celu utrzymania jego wydolności, jak też lepsze dostosowanie świadczeń społecznych do rzeczywistych potrzeb. Jego reformy przerwały wybory parlamentarne, w których następstwie 20 maja 2010 roku ustąpił ze stanowiska. Założył wówczas fundację Ojczyzna i Postęp - niezależny ośrodek zajmujący się analizą problemów politycznych. - Nasz kraj znów stał się miejscem, gdzie trzeba wyjść na ulice, walcząc o prawa obywateli. Musimy położyć kres narodowej rewolucji Orbana - oświadczył Bajnai, podkreślając, że - do pokonania prawicy wystarczą głosy 2,5 mln wyborców. Wtórowali mu inni przywódcy opozycji. - Jeśli rząd nie będzie respektował praw obywatelskich, opozycja zorganizuje masowe demonstracje - ostrzegł przywódca Węgierskiego Ruchu Solidarności Peter Konya. - Wygramy te wybory. Zapewnimy Węgrom godne warunki życia w Unii Europejskiej - podkreślił zastępca szefa fundacji Ojczyna i Postęp Viktor Szigetvari.",,
https://wiadomosci.onet.pl/swiat/kanada-syn-bylego-premiera-nadzieja-opozycji/s4dhr,Kanada: syn byłego premiera nadzieją opozycji,"Syn byłego premiera Kanady Pierre'a Trudeau, 40-letni Justin Trudeau, zapowiedział dzisiaj, że będzie ubiegał się o przywództwo niegdyś dominującej na scenie politycznej tego kraju Partii Liberalnej.","Justin Trudeau, który jest obecnie członkiem parlamentu, ogłosił swoją decyzję w swym okręgu wyborczym w Montrealu w obecności setek swoich zwolenników. - Kocham Kanadę i chcę poświęcić moje życie służbie dla niej - powiedział. Liberałowie rządzili Kanadą przez większość ubiegłego stulecia, ale przegrane przez nich ostatnie wybory parlamentarne zredukowały ich do roli trzeciorzędnego ugrupowania politycznego. Pierre Trudeau, który czasami określany był, z racji swojej charyzmy, przez swoich współobywateli jako ""kanadyjski John F. Kennedy"", był premierem Kanady przez 16 lat od roku 1968 do 1984. Zmarł w wieku 80 lat w 2000 r. Jego syn Justin zapowiedział, że zrobi wszystko co w jego mocy aby ""tchnąć nowe życie"" w Partię Liberalną, która - jak podkreślił - straciła kontakt z kanadyjską klasą średnią. Dodał, że pod rządami konserwatystów gospodarka kraju i dochody rodzin znalazły się w stagnacji, koszty utrzymania rosną szybko a zadłużenie zarówno kraju jak i obywateli rośnie. Justin Trudeau nie ukrywał, że jego ambicje sięgają dalej i że chciałby w przyszłości zasiąść w fotelu premiera. Już obecnie jego udział w imprezach partyjnych jest największym magnesem przyciągającym licznych zwolenników liberałów a u wielu z nich cieszy się statusem porównywalnym z gwiazdami estrady. Zdaniem analityka Pierre'a Martina z uniwersytetu w Montrealu, Justin Trudeau będzie jednak musiał najpierw udowodnić, że jego kandydatura jest czymś więcej niż epatowaniem młodym (jak na polityka) wiekiem i znanym nazwiskiem.",,
https://wiadomosci.onet.pl/swiat/bialorus-zlo-rodzi-sie-na-portalach-opozycji/xd9hf,Białoruś: zło rodzi się na portalach opozycji,"Główny białoruski dziennik oficjalny ""SB. Biełaruś Siegodnia"" pisząc o zatrzymaniu podejrzanych w sprawie poniedziałkowego zamachu bombowego w Mińsku, zarzuca forom opozycyjnych portali internetowych, że są ""szkołą nienawiści"".","Zło ""rodzi się i żywi tylko złem, a kto dzisiaj wzywa, by bić, obalać, deptać i życzyć śmierci znienawidzonym przedstawicielom władzy, wszystkim do siódmego pokolenia. Przeczytajcie tak zwane fora opłacanych z zagranicy źródeł (internetowych) typu Karta ('97) i (Biełorusskij) Partizan!. Stąd, jak ze ścieków, codziennie, miesiąc za miesiącem, płyną fale brudu, bez końca brzmią przekleństwa i apele, by niszczyć władzę. (...) Gdzie jeszcze niedojrzały młody człowiek może przejść taką szkołę nienawiści?"" - pyta gazeta. Dodaje: Kimkolwiek są nikczemnicy, który przygotowali i zdetonowali śmiercionośną bombę, (...), bynajmniej nie pracowali w znienawidzonych przez ""opozycję"" komitetach rejonowych (administracji państwowej) i organach ideologicznych ""reżimu"". Gazeta powołuje się na opozycyjnego dziennikarza Pawła Szeremieta, który - jak podaje dziennik - ""mówi, że nie będzie zdziwiony, jeśli dowie się, że wybuch (w metrze) przeprowadził człowiek z opozycji"". Zdaniem gazety, Szeremiet zasłania się ""zastrzeżeniami, że może to być jakoby człowiek przypadkowy, jakaś jednostka"". Jednak ""opozycja to wcale nie jednolita kolumna, ona ostatecznie składa się właśnie z jednostek, które tylko od czasu do czasu zbierają się w tłum"" - stwierdza dziennik. ""Bardzo możliwe, że Szeremiet pokazał prawdziwy adres, gdzie dojrzewali zabójcy - środowisko opozycji!"" - pisze gazeta. Dodaje przy tym, że potwierdzić opinię Szeremieta lub zaprzeczyć jej, powinno śledztwo. Szeremiet, redaktor portalu Biełorusskij Partizan, napisał w komentarzu we wtorek, że ""nie wierzy ani przez sekundę w terrorystów wśród opozycjonistów"". - Białoruska opozycja jest pod takim naciskiem władz, że nawet zamysł jakiejś akcji od razu staje się znany służbom specjalnym i jest momentalnie unieszkodliwiany - ocenił.",,
http://wiadomosci.onet.pl/kraj/grzegorz-schetyna-zawieszamy-nasz-protest-i-wnioskujemy-o-odwolanie-kuchcinskiego/hc00g1v,Grzegorz Schetyna: zawieszamy nasz protest i wnioskujemy o odwołanie Kuchcińskiego,"Grzegorz Schetyna poinformował dziś o zawieszeniu sejmowego protestu przez Platformę Obywatelską. - Składamy też wniosek o odwołanie marszałka Kuchcińskiego, którego zła aktywność, popełniane błędy, zła organizacja pracy Sejmu, zawieszenie Michała Szczerby - doprowadziła ta aktywność do konfliktu - poinformował dziennikarzy lider PO. Odniósł się także do ustawy budżetowej. - Uważamy, że budżet jest przyjęty w sposób wadliwy, tak naprawdę jest nielegalny. Apelujemy do prezydenta Dudy, aby go nie podpisywał - mówił Schetyna.",,,
https://wiadomosci.onet.pl/swiat/syryjska-opozycja-wyklucza-rozmowy-z-asadem/f153w,Syryjska opozycja wyklucza rozmowy z Asadem,"Narodowa Rada Syryjska, główna grupa syryjskiej opozycji, ponownie wykluczyła we wtorek rozmowy z przedstawicielami prezydenta Syrii Baszara el-Asada. Tym samym, odrzuciła propozycję lidera Syryjskiej Koalicji Narodowej Moaza al-Chatiba, by podjąć taki dialog.","-Wobec ludu i rewolucji Narodowa Rada Syryjska podkreśla swoje przywiązanie do jej zasad i celów, jakimi są upadek reżimu syryjskiego i wszystkich jego składowych, odmowa dialogu z nim i ochrona rewolucji, aby nie stała się ona zakładniczką międzynarodowych kompromisów - głosi komunikat rady. Pod koniec stycznia szef opozycyjnej koalicji Moaz al-Chatib wezwał Asada do rozpoczęcia rozmów na temat pokojowego oddania władzy i uchronienia w ten sposób kraju od dalszego rozlewu krwi i zniszczeń. W poniedziałek wyjaśnił, że byłby gotów spotkać się z jednym ze współpracowników Asada, wiceprezydentem Farukiem esz-Szaraa. Oferta wywołała jednak sprzeciw pewnych grup w koalicji, zwłaszcza Narodowej Rady Syryjskiej. We wtorek rada również skrytykowała spotkanie Chatiba w niedzielę z szefem irańskiego MSZ Ali Akbarem Salehim. Uznała je za ""próbę poprawienia wizerunku Iranu"", który - jak dodała - ""wspiera reżim"" w Damaszku. Iran jest głównym regionalnym sojusznikiem Baszara el-Asada. Syryjska Koalicja Narodowa, powołana w zeszłym roku przy poparciu państw zachodnich i Zatoki Perskiej, ma przywództwo kolegialne. Chatib jest w niej raczej pierwszym wśród równych, niż jej szefem - pisze Reuters. Zbliżony do władz syryjskich dziennik ""Al-Watan"" nazwał we wtorek ofertę dialogu złożoną przez szefa koalicji opozycyjnej ""manewrem politycznym"". Rewolta w Syrii przeciwko Asadowi trwa od blisko dwóch lat. Według ONZ w konflikcie zginęło dotąd ponad 60 tys. ludzi.",,
https://wiadomosci.onet.pl/swiat/ostre-slowa-lukaszenki-oni-siedzieli-pod-miotla/b4ml0,"Ostre słowa Łukaszenki. ""Oni siedzieli pod miotłą""","Prezydent Białorusi Alaksandr Łukaszenka oznajmił, że nie ma zamiaru prowadzić rozmów z opozycją i odrzucił sugestie, że próbuje uzyskać wsparcie Zachodu w zamian za uwolnienie opozycjonistów skazanych za protesty powyborcze - podała państwowa agencja BiełTA.","Uznał również za niedopuszczalne żądanie uwolnienia opozycjonistów jako warunek ze strony Międzynarodowego Funduszu Walutowego (MFW), u którego Białoruś stara się o kredyt. Łukaszenka powtórzył swoją opinię, że na Białorusi nie ma więźniów politycznych. Jak oceniła państwowa agencja BiełTA, białoruski prezydent wyjaśnił w piątek ""możliwy format okrągłego stołu"", o którym mówił w zeszłym tygodniu. - Oni (opozycja) siedzieli pod miotłą, dzielili te ""zielone"", które im rzucili z zagranicy, i tu nagle usłyszeli, że Łukaszenka coś powiedział. Zrozumieli to jako rozmowy z opozycją. Ja o rozmowach nie mówiłem i nie mam zamiaru mówić. Nie zamierzam z nikim z nich rozmawiać- oświadczył. Jak wyjaśnił, zaproponował różnym siłom i ruchom społecznym, by usiąść przy okrągłym stole i wysunąć rozsądne propozycje. ""Powinno być reprezentowane całe spektrum polityczne, i związek kobiet, i związki zawodowe, i nasi, i nie nasi, i oni; będzie ktoś z władzy"" - mówił. Zapytany o doniesienia o jego spotkaniu z szefem MSZ Bułgarii Nikołajem Mładenowem Łukaszenka oświadczył, że spotykał się z wieloma przedstawicielami obcych państw, by znać ich zdanie o Białorusi. Mładenow ogłosił przed tygodniem, że białoruski prezydent obiecał zwolnić wszystkich aresztowanych po wyborach opozycjonistów do początku października. Łukaszenka zapewnił, że nie chce złych stosunków z Zachodem. Dodał zarazem, że Zachód powinien uczyć się demokracji od jego kraju. - Jaka może być demokracja, jeśli zbombardowali cały kraj, Libię? (...) Jeśli wykorzystując moment, kiedy mamy trudności na rynku walutowym, starają się nas przydusić, to czy to jest demokracja? - pytał. Ostro skrytykował Międzynarodowy Fundusz Walutowy, który według niego ""pokazał swoją prawdziwą twarz"". - Żądają od nas uwolnienia więźniów politycznych. Jaki to ma związek z MFW? Jacy więźniowie? Zajmijcie się swoimi finansami, gospodarką - wezwał. Oświadczył, że na Białorusi nie ma paragrafów politycznych w kodeksie karnym, a więc nie może być mowy o więźniach politycznych. Zapewnił, że nie stara się poprzez zwolnienie opozycjonistów uzyskać wsparcia z Zachodu. - Jeśli ktoś myśli, że jest kryzys i my szukamy wsparcia na Zachodzie przez piątą kolumnę, to jest to całkowita bzdura. Zachód nigdy nas nie popierał i wątpliwe, by nas poparł - ocenił. Jako ""piątą kolumnę"" Łukaszenka określa zazwyczaj opozycję polityczną wobec swoich rządów. -Opozycja różni się od piątej kolumny tym, że kocha swój kraj i naród - wyjaśnił . Pod adresem opozycyjnych działaczy mówił: ""ich opozycyjność to biznes. Dla nich nie jest ważne, co będzie z krajem i narodem. (...) Robią wszystko, by zrujnować kraj i zasiąść w fotelu rządzących"".","Prezydent Białorusi Aleksandr Łukaszenka, fot. AFP",
https://wiadomosci.onet.pl/syria-wojska-rzadowe-kontynuuja-represje/ymy9f,Syria: wojska rządowe kontynuują represje,"Mimo formalnie obowiązującego rozejmu, syryjskie wojska rządowe kontynuowały w niedzielę akcje zbrojne przeciwko opozycji zabijając 7 osób i raniąc co najmniej 27 - poinformowały źródła opozycyjne.","Wojska rządowe, wspierane przez czołgi, opanowały w niedzielę wioskę Tamanaa, w pobliżu miasta Hama, zamieszkaną przez sunnickich rebeliantów. Według Syryjskiego Obserwatorium ds. Praw Człowieka, wobec mieszkańców wioski zastosowano zasadę zbiorowej odpowiedzialności. - Ponad połowa domów została spalona. Wiele osób rozstrzelano po aresztowaniu; inni, w tym kilka kobiet, zginęli podczas bombardowania - głosi komunikat. Wioska położona jest w centrum rejonu będącego jednym z ośrodków trwającego od 14 miesięcy powstania przeciwko rządom prezydenta Baszara el-Asada. Analitycy podkreślają, że powtarzające się represje wojsk rządowych przeciwko opozycji stawiają pod znakiem zapytania plan pokojowego rozwiązania konfliktu ogłoszony przez wysłannika ONZ i Ligi Arabskiej Kofiego Annana i formalnie zaaprobowany przez Asada. Represje i rozlew krwi trwają mimo ogłoszonego przez Annana miesiąc temu zawieszenia broni i obecności w Syrii ok. 150 obserwatorów ONZ. Według organizacji Human Rights Watch, wojska rządowe nadal dokonują arbitralnych aresztowań i bezprawnie przetrzymują aktywistów opozycji, w tym także lekarzy, którzy uczestniczyli w dystrybucji pomocy humanitarnej. Od początku obowiązywania planu, miano już zatrzymać co najmniej 780 osób. - Sądzę, że plan Annana przeżywa kryzys i jeśli reakcja społeczności międzynarodowej będzie nadal słaba, to istnieje realne niebezpieczeństwo, że znajdziemy się w impasie - powiedział w Rzymie Burhan Ghalioun, szef opozycyjnej Syryjskiej Rady Narodowej.",,
https://wiadomosci.onet.pl/swiat/putin-w-sadzie-za-jawnie-klamliwe-wypowiedzi/jkmrb,"Putin w sądzie za ""jawnie kłamliwe wypowiedzi""","Czterej współprzewodniczący opozycyjnej Partii Wolności Narodowej ""O Rosję bez przemocy i korupcji"" zapowiedzieli dzisiaj podanie do sądu premiera Władimira Putina, który publicznie oskarżył ich w tym dniu o korupcję i złodziejstwo.","Michaił Kasjanow, Borys Niemcow, Władimir Miłow i Władimir Ryżkow oświadczyli, że wypowiedź Putina miała ""jawnie kłamliwy i oszczerczy charakter"". Zapowiedzieli również, że uczynią ""wszystko, co możliwe w ramach konstytucji, aby Putina i jego ekipę, prowadzącą kraj ku katastrofie, odsunąć od władzy"". Zapytany w czwartek podczas swojego dorocznego teledialogu z obywatelami, czego chcą tacy politycy jak Niemcow, Ryżkow i Miłow, premier odpowiedział krótko: ""władzy i pieniędzy"". - Chcą władzy i pieniędzy. Władzę już mieli. W latach 90. ukradli razem z (Borysem) Bieriezowskim i z tym, o którym tutaj była już mowa (Michaiłem Chodorkowskim), wiele miliardów. Potem zostali odcięci od żłoba. Teraz chcą wrócić i napełnić kieszenie - oświadczył Putin. - Jeśli im na to pozwolimy, to teraz nie poprzestaną na miliardach, lecz całą Rosję rozprzedadzą - dodał. Były premier Kasjanow, były wicepremier Niemcow, były wiceminister energetyki Miłow i były pierwszy wiceprzewodniczący Dumy Państwowej (niższej izby rosyjskiego parlamentu) Ryżkow utworzyli w poniedziałek wspólną formację - Partię Wolności Narodowej ""O Rosję bez przemocy i korupcji"" - z którą chcą wziąć udział w wyborach parlamentarnych w 2011 roku i w wyborach prezydenckich w 2012 roku. Wszyscy czterej należą do grona najgłośniejszych krytyków obecnego szefa rosyjskiego rządu. Zarzucają mu korupcję i dławienie demokracji w Rosji. Kasjanow stoi obecnie na czele partii Rosyjski Sojusz Ludowo-Demokratyczny (RNDS), Miłow - partii Demokratyczny Wybór, a Niemcow - ruchu Solidarność. Z kolei Ryżkow to były lider zdelegalizowanej Republikańskiej Partii Rosji (RPR). We wrześniu kierowane przez nich partie utworzyły koalicję, którą nazwały ""O Rosję bez przemocy i korupcji"". Już wtedy zdecydowali, że na jej bazie utworzą partię, która stanie do najbliższych wyborów parlamentarnych i prezydenckich. Jednocześnie podkreślili, że powołanie do życia koalicji, a następnie koalicyjnej partii, nie oznacza ani rozwiązania, ani połączenia ich dotychczasowych ugrupowań.","Władimir Putin, premier Rosji fot. Reuters/Fabrizio Bensch",
https://wiadomosci.onet.pl/swiat/bialorus-przerwa-w-procesie-uczestnikow-demonstracji-opozycji/10vnz,Białoruś: przerwa w procesie uczestników demonstracji opozycji,"Sąd w Mińsku ogłosił przerwę do godz. 10 w środę w procesie trzech uczestników opozycyjnej demonstracji, która odbyła się 19 grudnia w Mińsku, w wieczór po wyborach prezydenckich: Alaksandra Atroszczankaua, Alaksandra Małaczanoua i Źmiciera Nowika.","Stanęli oni przed sądem we wszczętej po demonstracji sprawie karnej o masowe zamieszki, w której zarzuty postawiono 42 osobom, w tym pięciu byłym kandydatom opozycji na prezydenta. Dzisiejsza rozprawa trwała około siedmiu godzin. Sąd przerwał ją, gdy z powodów technicznych nie udało się dokończyć projekcji nagrań wideo z demonstracji. Wcześniej przesłuchano pięciu świadków, wśród nich dwóch funkcjonariuszy KGB i dwóch milicjantów. Alaksandr Atroszczankou był rzecznikiem prasowym byłego kandydata opozycji na prezydenta Andreja Sannikaua. Według oskarżenia brał aktywny udział w demonstracji i próbował wtargnąć do budynku rządu na Placu Niepodległości, gdzie odbywała się demonstracja. Atroszczankou nie przyznał się do winy. W sądzie wyraził wątpliwość, czy doszło do masowych zamieszek. Tłumaczył: ""Nie było podpaleń, nie było oporu wobec milicji, zostało tylko wybitych kilka szyb (w drzwiach do budynku rządu -PAP)"". Jego adwokat przedstawił dokument potwierdzający, że Atroszczankou w czasie demonstracji był współpracownikiem międzynarodowego portalu informacyjnego Delfi. Alaksandr Małczanou jest oskarżony o próbę wtargnięcia do budynku rządu. Przyznał się do winy, jak również do tego, że zerwał dwie flagi państwowe z budynku KGB, gdy szedł w tłumie demonstrantów na plac. Źmicier Nowik jest oskarżony o udział w masowych zamieszkach i próbę wtargnięcia do budynku rządu. Przyznał się do winy częściowo. Proces trzech uczestników demonstracji odbywał się w sali na 36 miejsc, wielu chętnych nie dostało się do środka. Według Radia Swaboda na sali obecni byli dyplomaci, m.in. z Czech, Łotwy i USA. Łącznie sądzono sześć osób za udział w demonstracji 19 grudnia. W procesie dwóch obywateli Rosji: Artioma Brieusa i Iwana Gaponowa sąd ogłosił przerwę do 10 marca. Podobnie - w procesie przedsiębiorcy z Mińska Dźmitryja Miadźwiedzia. Prokuratura oskarża go o zbrojny opór i stosowanie przemocy wobec milicjantów w trakcie demonstracji. Uczestnicy mityngu opozycji, którzy 19 grudnia ubiegłego roku kwestionowali uczciwość wyborów prezydenckich, wygranych przez Alaksandra Łukaszenkę, sądzeni są z artykułu o masowych zamieszkach. Dotąd zapadł jeden wyrok: cztery lata kolonii karnej o zaostrzonym rygorze dla Wasyla Parfiankoua, członka sztabu wyborczego jednego z kandydatów na prezydenta, Uładzimira Niaklajeua.",,
https://wiadomosci.onet.pl/swiat/nekanie-opozycji-na-bialorusi/qbe51,Nękanie opozycji na Białorusi,"Białoruska milicja zatrzymała w czwartek lidera opozycyjnej organizacji młodzieżowej Młody Front Źmiciera Daszkiewicza, powołując się na podejrzenia, że samochód, który prowadził, może być skradziony. W środę milicja zatrzymała go na trzy godziny.","Tym razem Daszkiewicza zwolniono od razu, jednak auto, które prowadził, ponownie zatrzymano do sprawdzenia. Dzień wcześniej milicja sprawdzała autentyczność prawa jazdy lidera Młodego Frontu, ale ostatecznie uznała, że jest ono prawdziwe. Według Daszkiewicza nastąpiło to wówczas, gdy na komisariacie zjawili się przedstawiciele misji obserwacyjnej Organizacji Bezpieczeństwa i Współpracy w Europie (OBWE). Milicja w środę zatrzymała prowadzony przez Daszkiewicza samochód należący do jego zastępczyni w organizacji Nasty Pałażanki, w czwartek, na dziesięć dni, auto, którego właścicielem jest jej ojciec. Daszkiewicz został w 2006 roku skazany na 1,5 roku pozbawienia wolności za przynależność do nielegalnej organizacji, czyli nie mającej rejestracji w białoruskim Ministerstwie Sprawiedliwości. Odbył ponad rok kary, w 2008 roku został zwolniony na cztery miesiące przed upływem wyroku. W 2007 roku za działalność w Młodym Froncie skazano na kary grzywny kilku innych działaczy. Organizacja Białoruski Komitet Helsiński uznała wówczas, że aktywiści organizacji są prześladowani z przyczyn politycznych. Młody Front wielokrotnie próbował się oficjalnie zarejestrować jako organizacja, ale za każdym razem spotykał się z odmową władz. Ostatecznie zarejestrował się w Czechach.",,
https://wiadomosci.onet.pl/swiat/kolegium-adwokackie-wykluczylo-obronce-bialoruskich-opozycjonistow/67xg5,Kolegium adwokackie wykluczyło obrońcę białoruskich opozycjonistów,"Mińskie kolegium adwokackie wykluczyło ze swoich szeregów adwokata Pawła Sapiołkę, obrońcą trzech aresztowanych opozycjonistów: byłego kandydata na prezydenta Andreja Sannikaua oraz Pawła Siewiarynca i Źmiciera Daszkiewicza - podało Radio Swaboda.","Decyzja kolegium zapadła po rozpatrzeniu w czwartek wniosku Ministerstwa Sprawiedliwości. Wykluczenie Sapiołki oznacza, że nie będzie się mógł zajmować działalnością adwokacką, bo ta może się odbywać tylko w składzie kolegium, a Sannikau, Siewiaryniec i Daszkiewicz tracą obrońcę. Sapiołka w wypowiedzi dla Radia Swaboda nie chciał mówić o przyczynach decyzji kolegium. Powiedział, że inicjatywa wyszła od szefa KGB i Ministerstwa Sprawiedliwości i jego zdaniem jest związana z tym, że bronił Sannikaua i Siewiarynca. Sannikau i Siewiaryniec przebywają w areszcie śledczym KGB. Postawiono im zarzuty w sprawie o masowe zamieszki. Za udział w nich grozi do ośmiu lat więzienia, za organizację - do 15 lat. Daszkiewiczowi, liderowi opozycyjnego Młodego Frontu, postawiono zarzuty o złośliwe chuligaństwo. Grozi mu do 10 lat więzienia.",,
https://wiadomosci.onet.pl/kraj/po-nowoczesna-i-psl-apeluja-do-prezydenta-o-weto-do-ustaw-dot-wymiaru-sprawiedliwosci/r7h684r,"PO, Nowoczesna i PSL apelują do prezydenta o weto do ustaw dot. wymiaru sprawiedliwości","Politycy opozycji przekonują, że wejście w życie przyjętych przez Senat ustaw oznacza ""zrujnowanie trójpodziału władzy w Polsce"". Z kolei Kukiz'15 chce, by głowa państwa zwołała okrągły stół ds. reformy wymiaru sprawiedliwości.","Według Adama Kwiatkowskiego, sekretarza stanu w Kancelarii Prezydenta, jeśli Andrzej Duda dojdzie do wniosku, że powinien podjąć jakieś działania, to z pewnością je podejmie. Apelował, by nie używać takich słów, jak pucz, dyktatura i nie grać na emocjach, ""bo one są po prostu nie na miejscu"". - To nie jest żaden pucz - mówił wiceminister sprawiedliwości Michał Wójcik. Według niego, uchwalone ustawy zbliżają polski system do standardu europejskiego, a ustawa o KRS to realizacja konstytucji. Dziś w radiowej Trójce politycy zostali zapytani o toczący się w Polsce spór wokół ustaw dotyczących wymiaru sprawiedliwości. Chodzi o przygotowaną w Ministerstwie Sprawiedliwości nowelizację ustawy o Krajowej Radzie Sądownictwa oraz nowelizację ustawy Prawo o ustroju sądów powszechnych, zainicjowaną przez posłów. Obie nowele bez poprawek przyjął Senat, a teraz trafią one do prezydenta. A także o projekt ustawy o Sądzie Najwyższym, który w Sejmie złożyli posłowie PiS. Adam Kwiatkowski z Kancelarii Prezydenta, pytany, czy w związku z tą sytuacją prezydent w najbliższym czasie planuje jakieś działania, odpowiedział, że te ustawy jeszcze do prezydenta nie trafiły. Według niego, prezydent wsłuchuje się w opinie na ten temat i, ""jeśli stwierdzi, że jest taka potrzeba, to podejmie działania"". Dopytywany, jakie mogą być te ewentualne działania prezydenta, czy mógłby np. zaprosić do siebie przedstawicieli klubów parlamentarnych, odparł, że jeśli dojdzie do wniosku, że powinien podjąć jakieś działania, to z pewnością je podejmie. Grzegorz Długi (Kukiz'15) zapowiedział z kolei apel swojej formacji do prezydenta o zwołanie ""okrągłego stołu"" dotyczącego wymiaru sprawiedliwości, do którego zaprosiłby przedstawicieli władzy sądowniczej, reprezentantów stowarzyszeń pokrzywdzonych przez sądy, polityków z podstawowych ugrupowań, nie tylko parlamentarnych, oraz naukowców. Celem - jak mówił - byłoby wypracowanie nowego modelu wymiaru sprawiedliwości. Zdaniem posła Kukiz'15, w tej chwili nowy model budują bowiem politycy, i to tylko jednej opcji. - Wynik jest taki, że mamy bardzo niebezpieczną sytuację w kraju, sytuację, która narusza konstytucję w wielu miejscach. Pan prezydent, jestem przekonany, że byłby w stanie te emocje uspokoić - mówił. Dopytywany, co narusza konstytucję, wymienił wygaszenie kadencji członkom KRS. Natomiast Jarosław Kalinowski (PSL) ocenił, że ""po podpisaniu, jeżeli tak się stanie, przez prezydenta tych trzech ustaw (...) dwóch już przegłosowanych przez parlament i tego trzeciego zapowiedzianego, o zaoraniu (...) Sądu Najwyższego, (...) nie będziemy mieli w Polsce już fundamentalnej zasady trójpodziału władzy, fundamentalnej zasady państwa prawa"". - Rzecz jest straszna (...) W jednym ręku jest i prokurator, i sędzia, i nadzorca wszystkich sędziów, łącznie z Sądem Najwyższym, to jest po prostu kuriozalne - powiedział. Zapowiedział, że prezes PSL Władysław Kosiniak-Kamysz wystosuje propozycję do środowisk opozycyjnych, w tym pozaparlamentarnych, o skierowanie petycji do prezydenta z apelem, by nie podpisywał tych ustaw. Wyraził ponadto opinię, że ""Jarosław Kaczyński od pewnego czasu już realizuje proces wyprowadzania Polski z Unii"". Podobnie Barbara Dolniak (Nowoczesna) zwróciła się z prośbą do prezydenta, by zawetował ustawy o KRS i ustroju sądów powszechnych, bo zmierzają w złym kierunku. Oceniła, że PiS, kierując się zbiorową odpowiedzialnością, forsuje zmiany, które są niezgodne z konstytucją. - To jest zamach stanu na demokratyczne państwo prawne - dowodził Rafał Grupiński (PO). Jego zdaniem opozycja i obywatele muszą zrobić wszystko, by nie dopuścić do ""zrujnowania trójpodziału władzy w Polsce"". - Będziemy robić wszystko, by zablokować prace nad ustawą, która łamie konstytucję - zapowiedział, odnosząc się do ustawy o SN. - To jest wyprowadzanie Polski z UE - uznał. Grupiński zwrócił się też do Kwiatkowskiego: - Jeśli prezydent podpisze te ustawy - o KRS i SN - to nie zdziwcie się (...), jeżeli za pół roku Jarosław Kaczyński uzna, że trzeba skrócić kadencję prezydentowi. Kwiatkowski w reakcji ocenił, że nie na miejscu są głosy, które nawołują do takich emocji, ""które w tym przypadku nie powinny mieć miejsca"". Zastrzegł, że ludzie mają prawo demonstrować. Wymieniając słowa: ""pucz"", ""dyktatura"", apelował, ""żeby nie używać takich słów i nie grać na takich emocjach, bo one są po prostu nie na miejscu"". Zadeklarował, że prezydent po pierwsze wczyta się w ustawy, które do niego przyjdą. Po drugie przeanalizuje różne głosy, w tym takie jak ten Grupińskiego. - To nie jest żaden pucz - podkreślił wiceminister sprawiedliwości Michał Wójcik (PiS). Jak mówił, nie chce, żeby powróciły czasy PO, gdy ""był sędzia dyspozycyjny wobec władzy"". - Te ustawy zbliżają nas do standardu europejskiego - mówił Wójcik. Przekonywał też, że ustawa o KRS to realizacja konstytucji. Zwrócił uwagę, że w ustawie o ustroju sądów jest mowa o losowym przydzielaniu spraw. - To jest coś, co dla obywatela jest niezwykle ważne (...) będzie transparentny system - przekonywał, dodając, że dziś 70 proc. społeczeństwa źle ocenia sądownictwo - zaznaczył. Odnosząc się do wypowiedzi przedmówców dotyczących ewentualnego skrócenia kadencji prezydenta, przypomniał, że jest ona zapisana w konstytucji. Jak dodał, było orzeczenie Trybunału Konstytucyjnego, według którego obecni członkowie KRS będący sędziami zasiadają w Radzie niezgodnie z konstytucją. Projekt ustawy o SN autorstwa PiS pojawił się na stronach Sejmu w środę późnym wieczorem. Zakłada on utworzenie trzech nowych izb Sądu Najwyższego, modyfikacje w powoływaniu sędziów SN i umożliwia przeniesienie obecnych sędziów SN w stan spoczynku. Nowelizacja przepisów o ustroju sądów przewiduje m.in. zmianę zasad powoływania i odwoływania prezesów sądów poprzez zwiększenie uprawnień ministra sprawiedliwości oraz wprowadzenie zasady losowego przydzielania spraw sędziom. Z kolei nowelizacja ustawy o Krajowej Radzie Sądownictwa zakłada m.in. wygaszenie kadencji 15 członków Rady będących sędziami. Ich następców wybrałby Sejm - dziś wybierają ich środowiska sędziowskie.",Poseł PO Rafał Grupiński,
http://wiadomosci.onet.pl/tylko-w-onecie/renata-kim-opozycja-robi-wszystko-zeby-sie-rozpasc/q4kfmf7,"Renata Kim: opozycja robi wszystko, żeby się rozpaść","- Samorządy i sądy to dwie ostatnie instytucje, które są niezależne od Prawa i Sprawiedliwości - powiedział w programie ""Onet Rano."". Eksperci w studio wypowiadali się również na temat działań opozycji, a także roli dziennikarzy w obecnym kryzysie.",,,
https://wiadomosci.onet.pl/kraj/joanna-scheuring-wielgus-skonczyla-sie-moja-wiara-w-partie-opozycyjne/mc468hb,Joanna Scheuring-Wielgus: skończyła się moja wiara w partie opozycyjne,"Posłanka Joanna Scheuring-Wielgus powiedziała, że największy żal po głosowaniu, w którym odrzucony został projekt komitetu ""Ratujmy Kobiety 2017"" ma do Nowoczesnej. Pytana, czy pozostanie w tej partii, odpowiedziała ""zobaczymy"". Stwierdziła, że skończyła się jej wiara w partie opozycyjne.","Sejm wczoraj zdecydował, że obywatelski projekt komitetu ""Ratujmy Kobiety 2017"", zakładający liberalizację obowiązujących przepisów ws. aborcji, nie będzie procedowany. W głosowaniu w tej sprawie nie wzięło udziału 10 posłów Nowoczesnej: Adam Cyrański, Barbara Dolniak, Paweł Kobyliński, Jerzy Meysztowicz, Mirosław Pampuch, Marek Ruciński, Marek Sowa, Elżbieta Stępień, Krzysztof Truskolaski i Kornelia Wróblewska. W szeregach partii, zachowanie 10 posłów wzbudziło kontrowersje. Scheuring-Wielgus, komentując wczorajsze głosowanie stwierdziła w rozmowie z dziennikarzami, że było ono ""absolutnym skandalem"". - Tak zwyczajnie, po ludzku, powinnam przeklnąć i to bardzo soczyście. Nie zrobię tego, bo jestem w Sejmie, powiem to delikatnie: jestem po prostu wkurzona, zawiedziona i rozczarowana - mówiła. Posłanka Nowoczesnej była pytana, czy po wczorajszych głosowaniach pozostanie w partii i klubie Nowoczesnej. - Nigdy nie podejmuję decyzji pod wpływem emocji, te emocje mną targają od wczoraj, zobaczymy - oświadczyła. Scheuring-Wielgus zaznaczyła, że największy żal w tej sprawie ma do Nowoczesnej. Dopytywana, czy posłom grożą konsekwencje, oceniła, że kara nie powinna dotyczyć pojedynczych posłów, a całej partii. - To, że zabrakło 9 głosów, to jest wina opozycji i trzeba wziąć za to odpowiedzialność - stwierdziła. Posłanka poinformowała, że w Nowoczesnej w tej sprawie nie było dyscypliny. - U nas była rozmowa, właściwie to nie była rozmowa, to jest, uważam, zaniedbanie prezydium - stwierdziła. - Chyba dla mnie coś się wczoraj skończyło, tak myślę. Wiara w partie opozycyjne - dodała Scheuring-Wielgus. Chcesz być na bieżąco z najważniejszymi informacjami dnia? Polub Onet Wiadomości na Facebooku!",Joanna Scheuring-Wielgus,
https://wiadomosci.onet.pl/kraj/piotr-duda-chcialbym-w-poniedzialek-sie-obudzic-i-zeby-juz-nie-bylo-premiera-tuska/lj9bq,Piotr Duda: chciałbym w poniedziałek się obudzić i żeby już nie było premiera Tuska,"- Chcę obudzić z apatii społeczeństwo, które uważa, że i tak nie ma na nic wpływu, więc lepiej siedzieć cicho - powiedział w rozmowie z tygodnikiem ""Wprost"" przewodniczący ""Solidarności"" Piotr Duda. - Jesteśmy zmuszeni wyjść na ulicę. Lepiej, jeżeli zrobimy to w grupie zorganizowanej, niżby ludzie sami wyszli, bo wtedy wobec rządzących nie będą mieli skrupułów - zaznaczył.","Zdaniem Dudy polskie społeczeństwo cechuje apatia do jakiegokolwiek działania, a doskonałym przykładem potwierdzającym tę tezę jest sprawa podwyższenia przez rząd wieku emerytalnego. - Po 30 marca ludzie się już obudzili, ale znowu zaczęło się siedzenie i czekanie, aż ktoś poda rękę, a trzeba się wziąć do roboty - podkreślił rozmówca Piotra Najsztuba. Jak zaznaczył, podczas zbierania podpisów pod wnioskiem o referendum w tej sprawie myślał, ""że w Polsce faktycznie można, korzystając z demokracji, bić się o swoje, że nie ma potrzeby (…) wychodzić na ulicę. Ale politycy wybili nam to z głowy!"". Przewodniczący ""Solidarności"" zwrócił uwagę na problem umów śmieciowych, które w połączeniu z podwyższonym wiekiem emerytalnym, spowodują, że w przyszłości wiele osób będzie mieć poważny kłopot z uzyskaniem jakichkolwiek godziwych pieniędzy na emeryturze. - I kto wtedy do nich dopłaci? Państwo, ZUS - powiedział Duda. Odnosząc się do problemów z zatrudnianiem Polaków stwierdził, że ""jeżeli ktoś pracuje osiem lat na umowę-zlecenie, o dzieło, a faktycznie wykonuje pracę, która kwalifikuje się do »ozusowanej« umowy o pracę, to jest to patologia"". Według niego, jeśli pracodawca rozmawia ze swoim pracownikiem o możliwych formach zatrudnienia, to jest to uczciwe, ""ale w większości wygląda to tak: albo umowa-zlecenie, samozatrudnienie, albo spie…aj"". - Jestem związkowcem i mam prawo wytykać rządowi, że ludzie nie mają pracy, że jest bezrobocie, że podnoszenie wieku przejścia na emeryturę do 67 lat skazuje ich na pracę aż do śmierci. Ja się nie pcham do rządu! - stwierdził kategorycznie rozmówca tygodnika ""Wprost"". Jak podkreślił, kompletnie nie interesuje go polityka, choć zastrzegł, że ""nigdy nie mówi się nigdy"". Piotr Duda powiedział, że ""Solidarność"" to związek chadecki, chrześcijańsko-pracowniczy, ani lewicowy, ani prawicowy. Nie ukrywał jednak większej sympatii do Prawa i Sprawiedliwości. Żałował, że z PiS oddzieliły się Polska Jest Najważniejsza i Solidarna Polska. - Będę kibicował, żeby członkowie związku, a mają wybór, po prostu wspierali działania opozycji i żebyśmy razem jak najszybciej zepchnęli ten rząd do historii - stwierdził. Jego marzeniem byłoby np. obudzić się w najbliższy poniedziałek ""i żeby już nie było premiera Tuska"". Dodał, że obecny rząd wypchnął związki na ulicę. - My to przyjmujemy i powiem (…) szczerze, że i tak związki zawodowe w Polsce są bardzo grzeczne. Czas najwyższy to zmienić, bo widać, że po dobroci to nie można nic. (…) Jesteśmy zmuszeni wyjść na ulicę. Lepiej, jeżeli zrobimy to w grupie zorganizowanej, niżby ludzie sami wyszli na ulicę, bo wtedy wobec rządzących nie będą mieli skrupułów - zaznaczył. Zapowiedział, że uliczne manifestacje prędzej czy później przyniosą efekty. - Przede wszystkim, jeżeli nie stanie się to już, dzisiaj, za pół roku, za rok, to społeczeństwo się przynajmniej zorganizuje - powiedział. Swoją szansę upatruje w blisko 50 proc. osób, które nie chodzą do wyborów. - Jeżeli uda się nam ruszyć te 50 proc., tak że oni będą wiedzieli, że pójdą do wyborów i coś to zmieni, poprzez tego rodzaju demonstracje, to jest to potrzebne - stwierdził Piotr Duda. Więcej na ten temat w tygodniku ""Wprost"".","Piotr Duda, fot. Sławomir Kamiński / Agencja Gazeta",
https://wiadomosci.onet.pl/swiat/odmowiono-rejestracji-mow-prawde/rdx1t,"Odmówiono rejestracji ""Mów Prawdę!""","Sąd Najwyższy Białorusi odrzucił dziś apelację kampanii społecznej ""Mów Prawdę!"", dowodzonej przez opozycjonistę Uładzimira Niaklajeua, od decyzji Ministerstwa Sprawiedliwości, które wcześniej odmówiło zarejestrowania jej jako organizacji.","Sąd powołał się na błąd w dokumencie, który przedstawił właściciel lokalu, gdzie ""Mów Prawdę!"" miało mieć adres rejestracji. Działacze uważają, że decyzja odmowna wynika z powodów politycznych. ""Mów Prawdę!"" chciało zarejestrować się jako stowarzyszenie badawczo-edukacyjne. Niaklajeu, poeta i były kandydat opozycji w grudniowych wyborach prezydenckich ocenił, że odrzucenie apelacji dowodzi stronniczości Sądu Najwyższego. Zapowiedział, że wraz ze swymi zwolennikami podejmie trzecią próbę założenia i rejestracji swojej kampanii jako organizacji społecznej.",,
https://wiadomosci.onet.pl/swiat/opozycja-zbojkotowala-zaprzysiezenia-parlamentu/crpkg,Opozycja zbojkotowała zaprzysiężenia parlamentu,"Opozycyjna turecka Partia Ludowo-Republikańska (CHP) zbojkotowała zaprzysiężenie nowego parlamentu w proteście przeciwko nieobecności wybranych kandydatów, którzy są więzieni bez wyroku. Sesję parlamentu zbojkotowała też partia prokurdyjska.","- Nie złożymy przysięgi, dopóki nie będą jej mogli złożyć wszyscy nasi deputowani - zapowiadał szef CHP Kemal Kilicdaroglu. W wyborach 12 czerwca CHP zdobyła 135 mandatów w 550-miejscowym parlamencie. Decyzję o zbojkotowaniu zaprzysiężenia podjęto, gdy sąd odmówił zwolnienia dwóch opozycyjnych kandydatów, zatrzymanych pod zarzutem spiskowania z zamiarem obalenia rządu. Deputowani CHP byli wprawdzie obecni na sali obrad, ale nie reagowali, gdy spiker wyczytywał ich nazwiska. Prokurdyjska Partia Pokoju i Demokracji (BDP), która w wyborach zdobyła 36 mandatów, zgodnie z zapowiedzią w ogóle zbojkotowała sesję parlamentu, w reakcji na zdyskwalifikowanie przez Komisję Wyborczą jednego z jej kandydatów. Decyzje CHP i BDP oznaczają, że ponad 30 proc. kandydatów, wybranych 12 czerwca, zbojkotowało zaprzysiężenie. Rządząca Partia Sprawiedliwości i Rozwoju premiera Recepa Tayyipa Erdogana zdobyła w tych wyborach 326 mandatów.",,
https://wiadomosci.onet.pl/swiat/zrobcie-wszystko-zeby-tych-mediow-nie-bylo/36xrl,"""Zróbcie wszystko, żeby tych mediów nie było""","Łukaszenka zażądał zamknięcia mediów, które według niego podsycają zwiększony popyt na rynku walutowym i konsumpcyjnym. Powiedział o tym na posiedzieniu dotyczącym sytuacji na rynku.","- Najwięcej histerii pojawiło się w mediach rosyjskich. Śledziłem i media zagraniczne u nas, które tutaj, dzięki administracji prezydenta, zaczęły dominować, a także media za granicą. (...) Nie będę ich wymieniać, żeby nie dodawać im popularności, ale zróbcie wszystko, żeby tych mediów już na naszym terytorium nie było - podała jego słowa oficjalna agencja BiełTA. Wcześniej agencja Interfax powiadomiła, że Łukaszenka oświadczył, iż Mińsk może zamknąć wszystkie przedstawicielstwa mediów zagranicznych, łącznie z rosyjskimi. Wcześniej milicja w Grodnie zatrzymała na dwie godziny żonę aresztowanego korespondenta ""Gazety Wyborczej"" Andrzeja Poczobuta - Aksanę oraz ekipę telewizji Biełsat. Zwolniono ich po napisaniu wyjaśnień - powiedziała Aksana Poczobut. Incydent wydarzył się przed sąsiadującymi budynkami prokuratury i sądu w Grodnie. Aksana Poczobut wyszła z sądu, gdzie starała się o widzenie z mężem. Dziennikarz ""GW"" czeka w areszcie w Grodnie na proces; jest oskarżony o znieważenie i zniesławienie prezydenta Białorusi Alaksandra Łukaszenki. - Zostałam zatrzymana razem z dziennikarzami. Trzymali nas dwie godziny w prokuraturze, napisaliśmy wyjaśnienie i zwolniono nas - powiedziała Aksana Poczobut. Wyraziła przypuszczenie, że milicję wezwano w prokuraturze po tym, jak operator telewizji chciał zrobić ujęcie budynku. Zdaniem Aksany Poczobut incydent ma związek ze sprawą jej męża i mógł mieć na celu jej zastraszenie. Opisała zachowanie jednego z milicjantów, który skierował automat na jej nogi tak, jakby chciał ją nastraszyć i powiedziała, że rozważa napisanie skargi. Korespondentowi ""GW"" i zarazem działaczowi nieuznawanego przez władze w Mińsku Związku Polaków na Białorusi (ZPB) grożą cztery lata więzienia za zniesławienie głowy państwa. Za znieważenie prezydenta prawo białoruskie przewiduje karę do dwóch lat więzienia. Sprawę przeciw Poczobutowi wszczęła prokuratura obwodu grodzieńskiego powołując się na jego artykuły w ""Gazecie Wyborczej"", na opozycyjnym portalu internetowym Biełorusskij Partizan na prywatnym blogu. Śledztwo zakończyło się, ale nie ogłoszono daty procesu, choć wiadomo już, że odbędzie się w jednym z sądów w Grodnie.",,
https://wiadomosci.onet.pl/swiat/rosja-opozycja-domaga-sie-sprawiedliwosci-spolecznej/pwlj8,Rosja: opozycja domaga się sprawiedliwości społecznej,"Na wiecu w rocznicę ""krwawej niedzieli"" aktywiści rosyjskich opozycyjnych organizacji lewicowych domagali się dzisiaj w Moskwie sprawiedliwości społecznej, przestrzegając jednocześnie przed powtórką krwawych wydarzeń z roku 1905.","Na wiecu, na który władze wydały zgodę, zebrało się ok. 300 osób, w tym aktywiści radykalnego Frontu Lewicy Siergieja Udalcowa, członkowie Komunistycznej Partii Federacji Rosyjskiej (KPRF) oraz anarchiści. Udalcow powiedział, że akcja przebiega ""bardzo godnie i pokojowo""; podkreślił, że zorganizowano ją w rocznicę ""krwawej"" niedzieli"". - Wszyscy uczestnicy akcji mówią, że potężny protest obywatelski, który ujawnia się w ostatnim czasie, nie powinien doprowadzić do nowej ""krwawej niedzieli"" - oświadczył opozycjonista. Portal NEWSru.com przypomina, że 22 stycznia (9 stycznia wg obowiązującego wówczas w Rosji kalendarza juliańskiego) roku 1905 w Sankt Petersburgu wojsko dokonało masakry pokojowej demonstracji robotników. Stało się to bezpośrednią przyczyną rewolucji 1905-1907 w Rosji. - Uważamy, że naród powinien przejawiać dużą aktywność w walce o swoje prawa i na wszelkich akcjach protestu powinny wyraźniej brzmieć żądania socjalne, gdyż większość ludzi cierpi z powodu niesprawiedliwości społecznej - oświadczył Udalcow, opisując cel akcji, w której sam jednak nie brał udziału. Udalcow - jeden z przywódców protestów przeciwko rosyjskim władzom - został zwolniony z aresztu 4 stycznia. Za organizację antykremlowskich protestów w 2011 r. był aresztowany kilkanaście razy.",fot. AFP,
https://wiadomosci.onet.pl/swiat/areszt-dla-63-latki-wyciela-imie-prezydenta/8cs6h,"Areszt dla 63-latki. ""Wycięła"" imię prezydenta","Dziesięć dób spędzi w areszcie kijowska emerytka, która uszkodziła wieniec złożony przez prezydenta Ukrainy Wiktora Janukowycza pod pomnikiem ukraińskiego wieszcza narodowego Tarasa Szewczenki - podało dziś miejscowe MSW, powołując się na wyrok sądu.","63-letnia kobieta zniszczyła wstęgę z napisem ""Tarasowi Szewczence od Wiktora Janukowycza"", wycinając z niej imię i nazwisko szefa państwa. Do incydentu doszło 24 sierpnia, podczas zakazanej przez władze demonstracji opozycji, poświęconej 20. rocznicy ukraińskiej niepodległości. MSW podało, że skazana emerytka nie tylko uszkodziła wstęgę, ale i ""używała przy tym wulgarnych słów"". - Ten wyrok to nic innego, jak zastraszanie obywateli przed wyrażaniem własnych opinii i przekonań. Jest to jedna z oznak dyktatury, która wprowadzana jest na Ukrainie - skomentował decyzję sądu deputowany opozycyjnego Bloku byłej premier Julii Tymoszenko, Serhij Sas. W związku ze złamaniem przez opozycję zakazu demonstracji w Dniu Niepodległości, kijowska milicja od kilku dni wzywa na przesłuchania opozycyjnych deputowanych, oraz innych uczestników zwołanych przez nich akcji. W 20. rocznicę niepodległości Ukrainy opozycja zebrała się w Kijowie przed pomnikiem Tarasa Szewczenki, domagając się przedterminowych wyborów prezydenckich oraz uwolnienia więźniów politycznych, m.in. byłej premier Tymoszenko. Gdy milicja nie pozwoliła kolumnie zwolenników opozycji przejść przez centralny plac Kijowa, Majdan Niepodległości, wybuchła bójka z funkcjonariuszami. Opozycjoniści, którzy zamierzali dotrzeć aż do siedziby prezydenta Janukowycza, przerwali milicyjny kordon, jednak potem musieli się zatrzymać, gdyż milicja zablokowała ulicę autobusami.","Ukraina, manifestacja opozycji w dniu niepodległości, fot. AFP",
https://wiadomosci.onet.pl/swiat/rosja-rozpoczal-sie-proces-czlonkin-zespolu-pussy-riot/fnlh6,Rosja: Rozpoczął się proces członkiń zespołu Pussy Riot,"Przed sądem w Moskwie rozpoczął się w poniedziałek proces trzech członkiń rosyjskiego zespołu punkrockowego Pussy Riot, oskarżonych o ""chuligaństwo motywowane nienawiścią religijną"" za wykonanie w lutym w świątyni prawosławnej antyputinowskiej pieśni.","Młodym kobietom grozi do siedmiu lat więzienia. Zatrzymanym na początku marca artystkom sąd jeszcze przed procesem przedłużył areszt do stycznia 2013 roku. Zgodnie z wcześniejszymi zapowiedziami proces jest transmitowany przez internet, ale do pilnie strzeżonego przez policję gmachu sądu wpuszczono jedynie dziennikarzy; w pobliżu budynku zamknięto ruch uliczny. Członkinie zespołu Pussy Riot - 22-letnia Nadieżda Tołokonnikowa, 29-letnia Jekatierina Samucewicz i 24-letnia Maria Alochina - oświadczyły przed sądem, że są niewinne. Gdy były konwojowane, skute z policjantkami kajdankami, przed gmachem sądu powitali je zwolennicy skandując: ""Dziewczyny, jesteśmy z wami"" i ""Zwycięstwo"". 21 lutego pięć młodych artystek z Pussy Riot weszło do soboru Chrystusa Zbawiciela w Moskwie, naciągnęło na głowy kolorowe kominiarki, rozstawiło przed ołtarzem aparaturę nagłaśniającą i wykonało utwór ""Bogurodzico przegoń Putina"", który nazwały ""Modlitwą punkową"". Ochroniarze wyprowadzili artystki ze świątyni i puścili wolno. Skandal wybuchł, gdy członkinie Pussy Riot umieściły w internecie film ze swojego występu. Wśród prawosławnych, w tym hierarchów, podniosły się głosy oburzenia. Dziewczęta oskarżono o sprofanowanie świątyni, obrazę uczuć religijnych i szerzenie nienawiści. W ubiegły poniedziałek, 23 lipca, sąd odrzucił na wstępnej rozprawie wniosek obrony o powołanie na świadków 34 osób, w tym prezydenta Rosji Władimira Putina i patriarchy moskiewskiego i całej Rusi Cyryla. Według obrońców praw człowieka proces członkiń Pussy Riot jest zemstą za antyputinowską piosenkę. - Wyrok sądu nie będzie zależał od sędziów, tylko od tego, czego zechce Kreml - powiedziała Ludmiła Aleksiejewa, dysydentka z czasów radzieckich i działaczka praw człowieka, stojąca na czele moskiewskiej Grupy Helsińskiej. - To nie ma nic wspólnego z prawem, to polityczna zemsta. Prześladowanie Pussy Riot jest bezprecedensowym przypadkiem głupoty i brutalności władz - twierdzi opozycyjny deputowany Giennadij Gudkow. W ubiegłym miesiącu z listem otwartym w obronie członkiń Pussy Riot wystąpiło ponad 100 rosyjskich twórców kultury, w tym reżyserzy Andriej Konczałowski, Fiodor Bondarczuk i Kirił Sieriebriennikow, pisarze Ludmiła Ulicka i Borys Akunin oraz piosenkarz Walerij Meładze. Zespół uzyskał także wsparcie ze strony światowych gwiazd rocka - Stinga i zespołu Red Hot Chili Peppers. Pussy Riot liczy około 30 osób. Grupa gra zaangażowaną politycznie muzykę punkową z hasłami przeciwko władzom Rosji. Organizuje nielegalne występy w miejscach publicznych.","Rosja:Proces Pussy Riot,fot. PAP/EPA",
https://wiadomosci.onet.pl/swiat/rosja-moskwa-chce-byc-mediatorem-w-sprawie-syrii/lgwt7,Rosja: Moskwa chce być mediatorem w sprawie Syrii,Rosja zaproponowała zorganizowanie w Moskwie pod egidą ONZ rozmów między władzami Syrii a opozycją tego kraju - poinformował w środę wiceszef rosyjskiego MSZ Michaił Bogdanow.,"Wyjaśnił, że Rosja wystąpiła z taką propozycją, biorąc pod uwagę zastrzeżenia przedstawicieli syryjskiej opozycji za granicą ""wobec udania się do Syrii i brak akceptacji ze strony władz w Damaszku dla zorganizowania spotkania w Kairze pod auspicjami Ligi Arabskiej"". - W naszym rozumieniu wszystkie kwestie powinny i mogą być podniesione podczas szerokiego dialogu pomiędzy samymi Syryjczykami. Cieszymy się z faktu, że to zadanie jest precyzyjnie wpisane w sześciopunktowy plan pokojowy Kofiego Annana, zatwierdzony przez Radę Bezpieczeństwa ONZ - podkreślił. - Delegaci z różnych grup opozycyjnych mieli się spotkać w dniach 16-17 maja w Kairze, aby uzgodnić wspólny program działania i uregulować kwestie organizacyjne. Jednak forum to odwołano na czas nieokreślony, głównie na wniosek Narodowej Rady Syryjskiej - powiedział. Rosja, od lat główny sojusznik reżimu syryjskiego, już dwukrotnie zawetowała rezolucje na forum Rady Bezpieczeństwa ONZ, potępiające krwawe represje syryjskich władz wobec uczestników trwającej ponad roku rebelii przeciwko prezydentowi. Moskwa uważa, że jedynym możliwym rozwiązaniem jest dialog między Syryjczykami i regularnie oskarża radykalną opozycję i jej zagranicznych sojuszników o bojkotowanie planu pokojowego Annana. Według Syryjskiego Obserwatorium Praw Człowieka z siedzibą w Londynie w wyniku zbrojnego konfliktu między przeciwnikami Asada i podporządkowanymi mu formacjami zginęło już ponad 11 tys. ludzi. ONZ twierdzi, że ofiarą rządowych represji padło ponad 9 tys. ludzi. Z kolei syryjskie władze mówią, że w aktach przemocy, za którymi stoją islamscy bojownicy, zginęło 2,6 tys. żołnierzy i policjantów.",,
https://wiadomosci.onet.pl/swiat/rosja-i-chiny-apeluja-by-nie-zachecac-do-opozycji-wobec-damaszku/nder7,"Rosja i Chiny apelują, by nie zachęcać do opozycji wobec Damaszku","Szef rosyjskiego MSZ Siergiej Ławrow zaapelował dziś o czas na realizację w Syrii planu Annana. Zalecił arabskim i zachodnim krajom, by nie zachęcały do opozycji wobec reżimu w Damaszku. Do respektowania rozejmu wezwały syryjską opozycję Chiny.","- Celem jest doprowadzenie wszystkich Syryjczyków do stołu negocjacji. (Prezydent Baszar) el-Asad mówi nam, że jest gotów, możemy tyle przynajmniej powiedzieć, że nikt jeszcze tej deklaracji nie zweryfikował - oznajmił Ławrow w rozmowie z rosyjskimi mediami w Waszyngtonie, zrelacjonowanej przez rosyjską telewizję. - Proponujemy, żeby intencje te zweryfikować i do tego samego przekonać opozycję - dodał rosyjski minister, wypowiadając się przed wejściem rano w życie zawieszenia broni w Syrii, zgodnie z ustaleniami planu wysłannika ONZ i Ligi Arabskiej Kofiego Annana. - Nie wykluczam prowokacji, dlatego obecność obserwatorów na miejscu jest bardzo ważna - dodał Ławrow, apelując o jak najszybsze ich wysłanie. Rosja stara się wpłynąć na opozycję, ""ale jasne jest, że niektórzy z naszych partnerów na scenie międzynarodowej mówią opozycji co innego, nakłaniając ją do bezkompromisowości"" - powiedział szef rosyjskiej dyplomacji na marginesie spotkania G8. Decyzja syryjskiego rządu o zawieszeniu broni w Syrii ucieszyła Chiny - powiedział dziś rzecznik chińskiego MSZ. - Stanowi ona ważny etap prowadzący do rozwiązania kryzysu na drodze politycznej - ocenił Liu Weimin. - Chiny jednocześnie wzywają syryjską opozycję do respektowania natychmiastowego rozejmu - dodał.",Siergiej Ławrow minister spraw zagranicznych Rosji fot. AFP,
http://wiadomosci.onet.pl/tylko-w-onecie/kto-stanie-na-czele-opozycji-kosiniak-kamysz-jeden-lider-nie-jest-mozliwy/zkps3j,Kto stanie na czele opozycji? Kosiniak-Kamysz: jeden lider nie jest możliwy,"Im ostrzejszy jest polityczny konflikt, tym częściej padają pytania o to, czy będzie wspólna lista wyborcza opozycji i kto będzie liderem takiego bloku. Na razie trzy partie: PO, Nowoczesna i PSL współpracują w ramach KOD, ale o głębszej integracji raczej nie chcą słyszeć. Jedynie Ryszard Petru uważa, że wspólny start w wyborach jest możliwy i potrzebny. Jego zdaniem jeden lider w końcu się wyłoni.","– Nie będę szukał liderów opozycji – mówi Onetowi Władysław Kosiniak-Kamysz. – Nie ma takiej potrzeby – wtóruje Stefan Niesiołowski. Podobnie uważają posłowie PiS oraz lider swojego klubu Paweł Kukiz. Tym samym rzeczywistość polityczna poza PiS-em staje się niejasna. Prawo i Sprawiedliwość ma większość parlamentarną. A naprzeciw PiS stoją trzy partie, które, mimo że działają wspólnie w ważnych kwestiach, to częstokroć ze sobą rywalizują. Zwłaszcza PO i Nowoczesna. Największym zgrzytem między dwiema partiami opozycyjnymi była ocena spotkania z prezesem PiS na temat rozwiązania kryzysu wokół TK. Dla Ryszarda Petru było to ""światełko w tunelu"". – Jeżeli było to światełko w tunelu, to było to światełko pociągu pancernego nadjeżdżającego z naprzeciwka – oceniał Schetyna. Te różnice zdań wykorzystuje Prawo i Sprawiedliwość. – Schetyna nie jest tak silnym liderem, jak się tego spodziewano. A Petru w ogóle nie jest liderem – uważa Ryszard Terlecki z PiS. Za granicą sam Petru jest przedstawiany właśnie jako lider opozycji. Tak przynajmniej anonsowała go brytyjska BBC, gdzie występował. On sam mówił, że nie miał wpływu na to, jak został podpisany. – Na razie nie ma jeszcze takiego lidera – mówił. Zdaniem Schetyny taki lider nie jest potrzebny. Podobnie uważa Kosiniak-Kamysz, który uważa, że taki lider nie jest możliwy.",,
https://wiadomosci.onet.pl/swiat/rosja-nawalny-warunkowo-wypuszczony-na-wolnosc-do-apelacji/0ycvh,Rosja: Nawalny warunkowo wypuszczony na wolność do apelacji,"Rosyjski opozycjonista Aleksiej Nawalny, znany z krytyki prezydenta Władimira Putina, wczoraj skazany na pięć lat kolonii karnej za spowodowanie strat w kontrolowanej przez państwo spółce, został wypuszczony na wolność do czasu apelacji. Objęty jest jednak zakazem podróżowania - podały rosyjskie media.","Eksperci podkreślają, że warunkowe wyjście na wolność następnego dnia po ogłoszeniu wyroku i aresztowaniu jest w rosyjskiej praktyce sądowej przypadkiem wyjątkowym. 37-letni Nawalny to adwokat walczący z korupcją, znany bloger i jeden z przywódców protestów z 2011 i 2012 roku przeciwko fałszerstwom przy urnach wyborczych i powrotowi Władimira Putina na Kreml.",fot. PAP/EPA,
https://wiadomosci.onet.pl/kraj/donald-tusk-trzeba-miec-bardzo-duzo-wyobrazni-zeby-podejmowac-takie-decyzje/vvek0,"Donald Tusk: Trzeba mieć bardzo dużo wyobraźni, żeby podejmować takie decyzje","- Nasza historia z ostatnich ponad 20 lat, historia ciągle świeżej demokracji pokazuje, że prawdziwe przywództwo polityczne było testowane przy trudnych decyzjach. Nie ma prawdziwszego i równie istotnego testu na prawdziwe przywództwo polityczne, jak zdolność do podejmowania decyzji, wbrew powszechnym przekonaniom - mówił w Sejmie Donald Tusk w czasie debaty ws. wieku emerytalnego. - Ta reforma nie da gwarancji bajecznie wysokich emerytur. Ona jest zaledwie wstępem do zagwarantowania emerytur w ogóle. Bo dzisiejszy system nie zapewni ludziom emerytur - tłumaczył premier. Podczas jego przemówienia posłowie zaczęli krzyczeć, a marszałek Sejmu Ewa Kopacz nie mogła ich uspokoić, zarządziła więc przerwę. Po kilku chwilach premier wznowił wystąpienie.","- Rządzący są gotowi wziąć odpowiedzialność na siebie za podjęcie trudnej decyzji, nawet jeśli przyjdzie im za to zapłacić wysoką cenę. To nie pierwsza taka chwila napięcia narodowego, wokół tak ważnej zmiany - mówił premier. - Każde z nas na tej sali, począwszy od gościa, poprzez partie koalicji i opozycji, ma do odegrania swoją rolę. Proponowałbym dziś i w przyszłości, żebyśmy nie wychodząc ze swoich ról, w tej debacie szanowali argumenty każdej ze stron. Czy to będą argumenty tak zwanej strony społecznej, czy to będą argumenty rządzących, czy argumenty opozycji - kontynuował premier. Tusk odniósł się także do wcześniejszego wystąpienia Beaty Kempy (Solidarna Polska). - Byłem zaskoczony, kiedy usłyszałem, że według pani Beaty Kempy przemawiały same ""tłuste koty"". Że pani mogło przyjść w ogóle coś takiego do głowy. Szczególnie, że do niedawna jeden z tych ""tłustych kotów"" był pani liderem i politycznym idolem - krytykował. - Chcę jeszcze raz podkreślić, że przygotowujemy projekt, którego skutki są rozłożone na 30 lat. W związku z tym, to chyba jest takie najpewniejsze świadectwo tego, że robimy to, nie bacząc na obecny interes polityczny. Dbamy za to o pokolenie, które przejdzie na emeryturę za 30 lat - powiedział Tusk. ""Reforma nie da gwarancji bajecznie wysokich emerytur"" Tusk tłumaczył też, że strategia demograficzna rodzi się od wielu lat. - Tyle, ile uzbieramy, tyle będziemy mogli później podzielić. Staram się wyciągać żelazne konsekwencje z tego, że wtedy tę reformę wprowadzono. Słowa o podnoszeniu wieku emerytalnego juz wtedy padały. Możemy schować głowę w piasek, jak poprzednie ekipy i powiedzieć, że ludzie nie będą dłużej żyli. Istotą demagogii jest to, że nasz projekt to tylko podniesienie wieku. Dlaczego to demagogia? Bo długość pracy ma sens wtedy, kiedy liczymy ją z latami pracy, latami na emeryturze i latami młodości bez pracy - mówił. - We wszystkich rozmowach, kiedy nie ma kamer, wszyscy moi rozmówcy, też z opozycji, mówią nam, że nie ma innego wyjścia, niż podniesienie wieku emerytalnego. Te fakty są cytowane przecież przez wszystkich uczestników debaty - dodał. - Istotą tej ustawy jest umożliwienie wypłacania emerytur na poziomie, który umożliwia przeżycie. Nikt nie powinien używać argumentów o palmach, nie mamy złudzeń. Ta reforma nie da gwarancji bajecznie wysokich emerytur. Ona jest zaledwie wstępem do zagwarantowania emerytur w ogóle. Bo dzisiejszy system nie zapewni ludziom emerytur. Istotą ustawy jest też świadomość, że ludziom w Polsce żyje się ciężej, niż w innych krajach w Europie, mniej zarabiają, są w gorszej kondycji. Czy z tego faktu ma wynikać konkluzja: pracujmy mniej? Czy to nie jest oczywiste, że musimy pracować więcej, jeśli chcemy spełnić swoje aspiracje? - tłumaczył premier. - Większość z nas wie, jak ciężką pracą jest wychowywanie dzieci, szczególnie na początkowym etapie. Na spotkaniach pojawiały się postulaty na temat kobiet, które są za słabe, by pracować i za zdrowe, by mieć rentę - dla nich są emerytury częściowe. Ale nie wmawiajcie ludziom, że ktoś podnosi rękę na renty - prosił premier ""Solidarność"" i opozycję. - Pamiętam, kiedy lewica się domagała referendum ws. aborcji. To słuchamy mądrości ludu, czy nie? Istnieją pewne sprawy, które są wdzięcznym tematem do referendum i takie, które z ostrożnością dedykujemy osądowi ludzi. Nie mam wątpliwości, że co do zasad ustrojowych referendum jest wskazane, ale są kategorie, które nie powinny podlegać referendum. Nie powinno się dawać pod głosowanie, czy ludzie chcą więcej pieniędzy - każdy zagłosuje na ""tak"", ja też. Ale przyzwoitość i kompetencja wskazuje na to, że bogactwo państwa nie zależy od tego, jak zagłosujemy w referendum. Nie na tym polega odpowiedzialność przywódcy. Ja bym się wstydził, panie przewodniczący Duda, wykonywać takie najprostsze ruchy - mówił Tusk. Na sali obrad rozległy się krzyki i gwizdy, w związku z czym marszałek Kopacz przerwała wypowiedź premiera i zarządziła przerwę. - Przestrzegam przed bezrefleksyjnym powtarzaniem plotek, jak na przykład, że Ruch Palikota został stworzony przeze mnie i że ja pociągam za sznurki - mówił w swoim wystąpieniu po przerwie Tusk. - Nie wstydzę się, że z premierem Pawlakiem spieraliśmy się długo, jaki kształt przyjmie ten projekt. Nie było kolejki chętnych, którzy chcieliby takie decyzje podjąć. Tych, których stać na trafną diagnozę, wypowiadaną szeptem, było więcej niż tych, którzy mieli odwagę powiedzieć głośno, że nie ma alternatywy dla wydłużenia wieku emerytalnego. Mówiliście tu o rzeczach, które z wydłużaniem wieku niewiele mają wspólnego. Prezes Kaczyński pokazał się, jakby znów czuł władzę - dodał Tusk. - Szczególnie zafascynował mnie były premier Leszek Miller. Nie pamiętam, by m.in. o Afganistanie mówił pan w czasie kampanii wyborczej. Przepraszam, że pana wziąłem na widelec, ale to przykład najsmakowitszy. Najbliższe wybory będą za trzy lata, a może nawet wcześniej. Gdybyście mieli choćby cień wiary w to, że przekonacie Polaków do siebie, to referendum nie byłoby dla was aż tak istotne. Na szczęście Polak pytany, czy chce więcej zarabiać, odpowie, że ""tak"". Ale na końcu, w wyborach, wybierze ludzi odpowiedzialnych. Dziś nie jestem idolem ""Solidarności"", ale dajcie im spokój, niech się każdy zajmie swoją robotą.","Donald Tusk, fot. PAP/Grzegorz Jakubowski",
https://wiadomosci.onet.pl/kraj/po-n-ued-marszalek-kuchcinski-zabrania-stronie-spolecznej-wchodzenia-do-sejmu/bvyx19t,"PO, N, UED: marszałek Kuchciński zabrania stronie społecznej wchodzenia do Sejmu","Posłowie PO, Nowoczesnej i UED zarzucają marszałkowi Markowi Kuchcińskiemu, że nie pozwala przedstawicielom stowarzyszeń, organizacji pozarządowych, czy fundacji wchodzić do Sejmu, by uczestniczyli w posiedzeniach parlamentarnego zespołu ds. monitorowania przestrzegania praw człowieka i obywatela.","Na konferencji prasowej parlamentarnego zespołu ds. monitorowania przestrzegania praw człowieka i obywatela, jego przedstawiciele poinformowali, że obrady zespołu musiały odbyć się poza gmachem Sejmu ponieważ decyzją marszałka Kuchcińskiego strona społeczna nie została wpuszczona na to spotkanie. Według Mirosław Suchonia (Nowoczesna) prawa człowieka i obywatela zwłaszcza w obszarze wolności zgromadzeń są coraz częściej naruszane. - W związku z tym, tak bardzo istotne jest to, abyśmy o tych sprawach dyskutowali. I po to powstał ten zespół, żeby o tym dyskutować, żeby monitorować, czy prawa człowieka, prawa obywatela są w Polsce przestrzegane - zaznaczył poseł Nowoczesnej. - Niezrozumiała decyzja marszałka Kuchcińskiego, który zabronił stronie społecznej brać udział w zgromadzeniach zespołu nie zatrzyma nas - oświadczył Suchoń. Zaapelował do marszałka Sejmu, aby dopuszczał stronę społeczną do obrad zespołu. Zdaniem Moniki Wielichowskiej(PO) od początku swojego urzędowania marszałek Kuchciński łamie regulamin Sejmu. - Nasz polski parlament powoli staje się parlamentem niemym. My parlamentarzyści jesteśmy ograniczani w swoich wystąpieniach. Marszałek łamiąc regulamin Sejmu odbiera nam głos. Zrzuca nas z mównicy, lub nie pozwala w ogóle na mównicę dotrzeć - podkreśliła posłanka PO. W jej ocenie władza ogranicza opinii publicznej dostęp do parlamentu. - My parlamentarzyści często godzinami jesteśmy w biurze przepustek, żeby swoich gości móc wpuścić do parlamentu. Często nam się to nie udaje. Jeśli zajdzie taka potrzeba rzeczywiście będziemy spotykać się przed parlamentem. Będziemy spotykać się w siedzibach stowarzyszeń, organizacji pozarządowych, czy fundacji - zapowiedziała Wielichowska. Według Jacka Protasiewicza (UED) z raportu jednej organizacji jaką są Obywatele RP wynika, że prowadzonych jest 800 postępowań przeciwko członkom tej organizacji. - A skala nałożonych kar pieniężnych dzisiaj w postaci wymierzonych mandatów to już jest blisko pół miliona złotych. Tak wyglądają działania aparatu państwowego wobec osób, które chcą korzystać z jednego z fundamentalnych praw obywatelskich - prawa do zgromadzeń publicznych - podkreślił Protasiewicz. Chcesz być na bieżąco z najważniejszymi informacjami dnia? Polub Onet Wiadomości na Facebooku!",Marek Kuchciński,
https://wiadomosci.onet.pl/swiat/bialorus-sannikau-otrzymal-azyl-polityczny-w-w-brytanii/9h49w,Białoruś: Sannikau otrzymał azyl polityczny w W. Brytanii,"Lider opozycyjnego ruchu ""Europejska Białoruś"" Andrej Sannikau, zwolniony w kwietniu z kolonii karnej, otrzymał azyl polityczny w Wielkiej Brytanii - poinformowała Radio Swoboda jego żona Iryna Chalip.","Sam Sannikau oznajmił w rozmowie z portalem Karta'97, że zdecydował się wystąpić o azyl w związku z groźbą ponownego aresztowania. - Była to dla mnie niełatwa decyzja. Ale proszę mi wierzyć, innego wyjścia nie było. Albo znów być torturowanym w więzieniu, albo milczeć ""ciszej niż woda, ciszej niż trawa"" - powiedział. Były kandydat na prezydenta Białorusi w 2010 r. zapewnił, że był i pozostanie białoruskim politykiem i będzie nadal głosić prawdę o swoim kraju oraz domagać się konkretnej pomocy dla demokratycznej Białorusi. - Myślę, że moja decyzja przyczyni się do zwolnienia mojej żony i syna, którzy są zakładnikami Łukaszenki - powiedział Sannikau. Iryna Chalip została skazana na dwa lata w zawieszeniu za udział w opozycyjnej demonstracji po wyborach prezydenckich 2010 r. i nie może m.in. opuszczać domu po godz. 22. Sannikau ma z nią 5-letniego synka. Sam Sannikau także został zatrzymany w wieczór rozbicia demonstracji 19 grudnia 2010 r. W połowie maja 2011 roku dostał wyrok pięciu lat kolonii karnej o zaostrzonym rygorze. Sąd uznał go za winnego organizacji masowych zamieszek. Pod koniec stycznia 2012 r. Chalip powiadomiła o podpisaniu przez niego pod wpływem tortur prośby o ułaskawienie do prezydenta Alaksandra Łukaszenki. 58-letni Sannikau, lider opozycyjnego ruchu ""Europejska Białoruś"", jest z wykształcenia dyplomatą; w latach 1995-1996 był wiceministrem spraw zagranicznych Białorusi. Wyrok na niego był jednym z najwyższych w serii procesów wytoczonych po wyborach opozycyjnym kandydatom i uczestnikom demonstracji. Według sondażu niezależnego ośrodka NISEPI, Sannikau był jednym z dwóch najbardziej popieranych liderów opozycji w wyborach z grudnia 2010 r. - zdobył 6,1 proc. głosów. Wyprzedził go Uładzimir Niaklajeu z 8,3 proc. Sondaż wykazał, że na Alaksandra Łukaszenkę głosowało ponad 50 proc. wyborców.",,
https://wiadomosci.onet.pl/kraj/klopotek-w-rmf-fm-rostowski-to-najwiekszy-koalicyjny-szkodnik/lwh54,Kłopotek w RMF FM: Rostowski to największy koalicyjny szkodnik,"Największym szkodnikiem koalicyjnym jest minister finansów - stwierdził w Kontrwywiadzie w RMF FM Eugeniusz Kłopotek. Polityk PSL powiedział, że jeśli Tuskowi nie uda się ""oderwać"" od Rostowskiego, to ten politycznie ""zatopi"" premiera.","- Jeżeli nie można czegoś bardzo zasadniczego (…) dla polskich przedsiębiorców przeforsować przy pomocy koalicjanta, (…) to trzeba szukać pomocy o opozycji - tak niedawne rozmowy Waldemara Pawlaka z Jarosławem Kaczyńskim na temat kasowej metody rozliczania VAT ocenił Kłopotek. Jego zdaniem, ""każdy czas, każde miejsce jest dobre, by rozmawiać, nawet z opozycją, bo trzeba dla niektórych projektów znaleźć szersze poparcie"". Gość Kontrwywiadu RMF FM zapewnił, że w trakcie rozmów liderów PSL i PiS nie było mowy o premierostwa Pawlaka. Jak wynika z informacji dziennika ""Fakt"", podczas poniedziałkowego spotkania Pawlak miał złożyć Kaczyńskiemu taką propozycję. - Jesteśmy w koalicji z Platformą Obywatelską. Mam nadzieję, że Platforma Obywatelska z tych ostatnich wydarzeń również wyciągnie wnioski i to wszystko będzie sprzyjać poprawie komunikowania wewnętrznego wewnątrz koalicji - podkreślił Kłopotek. Rozmówca Konrada Piaseckiego nie chciał mówić o jakichkolwiek ""konszachtach"" PSL z opozycją. Zaznaczył jednak, że w przyszłości wszystko jest możliwe, bo ""koalicję tworzą wyborcy przy urnach"". Eugeniusz Kłopotek poinformował, że Waldemar Pawlak rozmawiał z Donaldem Tuskiem na temat drugiego expose. Nie umiał jednak stwierdzić, czy wicepremier poznał wszystkie szczegóły piątkowego wystąpienia szefa rządu. - W ogólny zarysach wie. Natomiast nie wiem, czy wie w szczegółach. Tego nie wiem, bo ja przy tych rozmowach nie byłem - stwierdził. Zaznaczył, że dla dobra koalicji PO-PSL warto byłoby usiąść i wszystko przedyskutować, ""i wychodzić razem, a nie zaskakiwać jeden drugiego, jak to drzewiej bywało"". Jak ocenił gość Kontrwywiadu RMF FM, Jarosław Gowin ""poszedł po bandzie"" w sprawie reformy sądownictwa. Zdaniem Kłopotka PSL ma dwa bardzo ważne argumenty w tej sprawie - projekt ustawy i Trybunał Konstytucyjny. Sprawa więc nie zakończy się tylko na podpisie ministra sprawiedliwości pod odpowiednim rozporządzeniem. Poseł zaznaczył jednak, że generalnie popiera pomysł Gowina, ""bo trzeba trochę porządku w tym obszarze wymiaru sprawiedliwości zrobić"". Sprzeciw PSL budzi jednak likwidacja części sądów. Czy rząd Tuska jest słaby? - Tu mam kłopot. Powiem tak: niewątpliwie pan premier w piątek popełni jeden błąd, bo już wiem, bo zapowiedział wczoraj, że żadnej rekonstrukcji rządu nie będzie - powiedział Kłopotek. Jego zdaniem rekonstrukcja rządu jest konieczna, a ""największym szkodnikiem koalicyjnym jest minister finansów"". - To dopiero byłby ruch i strzał Tuska, gdyby się potrafił oderwać od Rostowskiego - zaznaczył Kłopotek. Według posła PSL Rostowski szkodzi polskim finansom. - Można zaciskać pasa i zadusić pacjenta. Oto tu chodzi? - zapytał rozmówca Konrada Piaseckiego. - Jeśli pan premier Tusk nie będzie potrafił oderwać się od Rostowskiego, będzie mu ślepo wierzył, to przyjdzie ten moment, że Rostowski zatopi Tuska - orzekł. Jak zaznaczył, ""o budżet trzeba dbać, tylko najpierw trzeba mieć do tego budżetu wpływy"". - A wpływy do budżetu są przede wszystkim z rozwoju gospodarczego. Jak go nie ma, jest zaciskany pas, jest zaduszana gospodarka, co próbuje w drugą stronę odegrać Pawlak, no to będzie tak jak jest - powiedział. Zdaniem Kłopotka ze swoimi stanowiskami powinno pożegnać się także kilku innych ministrów, ale ""Rostowski w pierwszej kolejności"".","Eugeniusz Kłopotek, fot. Sławomir Kamiński / Agencja Gazeta",
https://wiadomosci.onet.pl/swiat/slowacja-opozycja-krytykuje-tezy-programowe-lewicowego-rzadu/84530,Słowacja: opozycja krytykuje tezy programowe lewicowego rządu,"W słowackim parlamencie opozycyjna prawica krytykowała w czwartek założenia lewicowego rządu premiera Roberta Fico. Opozycjoniści zarzucili premierowi kłamstwa i populizm, nie pozostawiając suchej nitki na jego wizji państwa socjalnego.","Słowacka liberalno-konserwatywna opozycja uznała program rządu za ""70-stronicową encyklopedię urzędowej niekonkretności, iluzji i kłamstw."" Nikt nie oczekiwał tak burzliwej debaty. Ze względu na liczbę wystąpień głosowanie nad wotum zaufania dla rządu odbędzie się dopiero w przyszłym tygodniu. Jan Figel, lider centrowego Ruchu Chrześcijańsko-Demokratycznego (KDH), obawia się, że lewica roztrwoni kapitał prawicowych reform i doprowadzi do odpływu kapitału ze Słowacji. Premierowi zarzucił dwulicowość, populizm i wprowadzanie ""janosikowego podatku"" dla najlepiej zarabiających, którzy mają ponosić koszty kryzysu gospodarczego. Ta mistrzowska utopia populizmu doprowadzi do ucieczki zagranicznych inwestorów i załamania demokratycznych reform - ostrzegł lider centroprawicowej Słowackiej Unii Demokratycznej i Chrześcijańskiej - Partii Demokratycznej (SDKU-DS) Mikulasz Dzurinda. Richard Sulik, przewodniczący liberalnej Wolności i Solidarności (SaS), uznał, że jedyną realną decyzją lewicy jest konieczność zwiększenia podatków. ""Wasz rząd zamierza zbudować państwowego molocha, biblijnego lewiatana, który będzie karał przegranych, obciążał podatkami pracujących, kontrolował co robicie w sypialni i wyciągał od was coraz więcej pieniędzy. Jeśli znacjonalizujecie fundusze emerytalne, zmniejszycie dotacje do szkolnictwa i służby zdrowia, ograniczycie przywileje socjalne, to w krótkim czasie zlikwidujecie warstwę średnią"" - ostrzegał lider SaS. Głównym celem lewicowego gabinetu Fico ma być stabilizacja finansów publicznych i obniżenie tegorocznego deficytu budżetowego do 4,6 procent PKB. W roku 2013 deficyt ma zostać obniżony do 3 procent PKB. Lewicowy rząd rezygnuje z podatku liniowego i wprowadza nową stawkę podatkową dla bogatych, która zostanie ustalona przez tzw. Radę Solidarności i Rozwoju. W jej skład wejdą przedstawiciele środowisk społecznych i grup zawodowych. Premier Fico przyznał podczas debaty, że musi podjąć ""najważniejsze decyzje w swoim życiu"". Z jednej strony chciałby realizować przedwyborcze obietnice budowy państwa socjalnego, a z drugiej zdaje sobie sprawę, że już w maju trzeba będzie ograniczyć wydatki rządu o ponad miliard euro. ""To będą najtrudniejsze dni w mojej politycznej karierze"" - przyznał szef rządu. ""Obawiam się, że my, tu w Bratysławie, z bólem serca zatwierdzimy program kolejnych oszczędności, a potem jakiś kolejny kraj Unii Europejskiej wpadnie w tarapaty i wszystko diabli wezmą"" - dodał.",,
https://wiadomosci.onet.pl/kraj/terlecki-marszalek-sejmu-zaprasza-na-srode-szefow-klubow-na-spotkanie/6q14g1,Terlecki: marszałek Sejmu zaprasza na środę szefów klubów na spotkanie,"Marszałek Sejmu Marek Kuchciński zaprasza na jutro szefów klubów parlamentarnych na spotkanie. Kluby opozycyjne zapowiedziały obecność swoich przedstawicieli, choć niektórzy politycy opozycji podkreślają, że miało dojść - zgodnie ze słowami Jarosława Kaczyńskiego - do spotkania szefów partii, a nie klubów sejmowych.","W ubiegły czwartek szef PiS Jarosław Kaczyński poinformował, że zwróci się do marszałka Sejmu o zwołanie spotkania liderów partii tuż po świętach wielkanocnych. Jak wówczas mówił, takie spotkanie jest potrzebne, żeby ""stan uspokojenia przynajmniej na kilka miesięcy uzyskać"". Zaapelował wówczas także, by nie prowadzić ostrych walk politycznych przynajmniej do końca pielgrzymki papieża Franciszka, który ma odwiedzić Polskę pod koniec lipca, i o to, by nie wynosić sporów na zewnątrz. Wicemarszałek Sejmu, szef klubu PiS Ryszard Terlecki powiedział na dzisiejszej konferencji, że ""w odpowiedzi na apel Jarosława Kaczyńskiego, marszałek Sejmu zaprosi na środę szefów klubów parlamentarnych na spotkanie"". Celem tego spotkania - mówił Terlecki - ""będzie ustalenie może nie tyle trybu dalszych rozmów na temat nieco napiętej sytuacji w jednej kwestii, która wydaje się bardzo angażować opozycję, a niespecjalnie opinię publiczną, ale to będzie spotkanie, na którym będziemy chcieli uzyskać odpowiedź pozostałych klubów na wezwanie o pewne uspokojenie napięć i sporów w parlamencie, a przede wszystkim poza nim"". Dodał, że ""szczególnie niedopuszczalna jest sytuacja, gdy liderzy dwóch partii opozycyjnych donoszą na własne państwo za granicą"". - To jest oburzające, opinia publiczna w Polsce przyjmuje to z rosnącą irytacją i oburzeniem - powiedział szef klubu PiS. Terlecki pytany, czy prezes PiS weźmie udział w jutrzejszym spotkaniu, odpowiedział, że Jarosław Kaczyński jest szefem partii i liderem Zjednoczonej Prawicy. - Natomiast to będzie spotkanie na nieco niższym szczeblu - szefów klubów - dodał. Dopytywany, czy spotkanie szefów klubów jest wstępem do kolejnego spotkania szefów partii, Terlecki powiedział: - Być może, zobaczymy, jak przebiegną te rozmowy. Wyraził nadzieję, że spotkanie szefów klubów będzie dobrym etapem do dalszych ewentualnych rozmów. - Jeśli opozycja będzie nadal postępować, tak jak postępuje, czyli odwoływać się głównie do instytucji zagranicznych, równocześnie szkalując własne państwo, to rozmowa wtedy będzie bardzo trudna - stwierdził Terlecki. Szef klubu PO Sławomir Neumann ocenił, że Jarosław Kaczyński oblał ""test na wiarygodność słów"", ponieważ przed świętami sam zapowiadał i apelował o spotkanie liderów partii politycznych. Ocenił, że Kaczyński ""wystawia"" marszałka Sejmu, ponieważ Kuchciński ""ma udawać, że prowadzi jakieś konsultacje, nie mając żadnej do tego kompetencji"". - Wszystkie kompetencje do podejmowania decyzji - mówił Neumann - ma prezes PiS. Dodał, że zaproszenie na spotkanie szefów klubów ""to jest raczej gra na czas"". Neumann ocenił, że drugą złą informacją jest zgłoszenie przez PiS kandydata na sędziego TK w miejsce kończącego 27 kwietnia kadencję sędziego Mirosława Granata; jest nim, jak poinformował we wtorek Terlecki - prof. Zbigniew Jędrzejewski. - Tu nie chodzi o osobę, pomijam zupełnie kwalifikacje pana profesora, ale raczej o sam fakt. Dzisiaj mamy absolutnie kryzys konstytucyjny, który wygenerowało PiS i zgłaszanie kolejnego sędziego praktycznie pokazuje, że PiS-owi zależy na pogłębianiu chaosu konstytucyjnego, a nie na rozwiązaniu tego problemu. Po tych dobrych słowach przed świętami wracamy do starej retoryki PiS-u, do pogłębiania i chaosu, i kryzysu z TK - ocenił Neumann. Neumann pytany, jak PO zachowa się podczas ewentualnego głosowania, powiedział, że według Platformy jest trzech sędziów wybranych prawidłowo do TK w październiku ub.r. (nie zostali oni zaprzysiężeni przez prezydenta - PAP) i nie ma potrzeby zgłaszać kolejnych kandydatów. - Na pewno nie będziemy popierać tego kandydata, będziemy głosować przeciwko niemu, pokazując, że to jest pogłębianie kryzysu i chaosu - powiedział szef klubu PO. W jutrzejszym spotkaniu weźmie też udział lider Kukiz'15 Paweł Kukiz - poinformował rzecznik tego klubu Jakub Kulesza. Wybiera się na nie również przedstawiciel Nowoczesnej, bo - jak mówiła Kamila Gasiuk-Pihowicz (N) - jej ugrupowanie jest otwarte na rozmowę. Wyraziła jednocześnie rozczarowanie, jeśli chodzi o ""zmianę składu osobowego tego spotkania"". - Jeszcze do niedawna mieli to być liderzy partii, co nas cieszyło, bo liczyliśmy na udział głównego decydenta ze strony PiS w tym spotkaniu. Okazało się jednak, że zaproszeni będą szefowie klubów, więc obawiamy się, że nasza rola sprowadzi się do wysłuchania deklaracji osób, które ze strony PiS zostaną upoważnione do przedstawienia stanowiska - stwierdziła Gasiuk-Pihowicz. Ponadto w jej opinii nikła jest szansa, by podczas tego spotkania udało się rozwiązać kryzys wokół TK. Świadczy o tym - według niej - informacja, że PiS zdecydował się zgłosić swego kandydata na sędziego TK. - Liczyliśmy na pokój, miał być ten pokój, a niestety wyszło jak zwykle. Jednak liczymy na to, że PiS się zreflektuje i wycofa tę kandydaturę, bo ona pogłębia kryzys konstytucyjny i podważa wiarygodność słów prezesa PiS Jarosława Kaczyńskiego sprzed tygodnia - powiedziała Gasiuk-Pihowicz. Na spotkanie wybiera się także lider PSL i szef Klubu Parlamentarnego Stronnictwa Władysław Kosiniak-Kamysz. Jak mówił na wtorkowym briefingu, ludowcom zależy na dialogu. Dodał, że do PSL nie dotarło jeszcze zaproszenie od marszałka Sejmu.",Ryszard Terlecki,
https://wiadomosci.onet.pl/kraj/joachim-brudzinski-o-opozycji-atakujacej-jaroslawa-kaczynskiego/dzkvnmw,Brudziński o opozycji atakującej Kaczyńskiego: musi być granica barbarzyństwa i grubiaństwa,"Jestem zdumiony, że Jarosław Kaczyński przez tyle miesięcy nie odpowiadał im tak, jak trzeba im było odpowiedzieć - powiedział wicemarszałek PiS Joachim Brudziński na antenie telewizji Republika, odnosząc się do wczorajszej wypowiedzi lidera PiS w Sejmie.","- Ci, którzy wczoraj przywoływali śp. prezydenta Lecha Kaczyńskiego, szli w 2006 r. w tzw. błękitnym marszu Platformy Obywatelskiej ze zdjęciami ówczesnego prezydenta Lecha Kaczyńskiego na szubienicy, firmowali swoimi nazwiskami przemysł pogardy, jaki był skierowany wobec Lecha Kaczyńskiego, a ich dzieci trzymały rysunki ze strzelbą skierowaną w wizerunek kaczki - takimi słowami skomentował wicemarszałek Sejmu Joachim Brudziński na antenie telewizji Republika wypowiedź lidera PiS Jarosława Kaczyńskiego w Sejmie. Jak powiedział Brudziński, dziś te same osoby ""stają na mównicy Sejmu"" i ""robią wszystko, żeby doprowadzić do eskalacji napięcia"". - Jestem zdumiony, że Jarosław Kaczyński przez tyle miesięcy nie odpowiadał im tak, jak trzeba im było odpowiedzieć – dodał i zaznaczył, że ""musi być granica barbarzyństwa i grubiaństwa"". - Na każdym posiedzeniu Sejmu od października 2015 Jarosław Kaczyński - polityk, który całym życiem udowodnił, że jest oddany Polsce, że tej Polsce służy, który 10 kwietnia 2010 roku stracił swojego brata bliźniaka, stracił swoją bratową oraz wielu oddanych przyjaciół był przez posłów różnych klubów parlamentarnych, bardzo często ludzi młodych, ludzi przed 30. rokiem życia (...) w sposób niezwykle grubiański obrażany – powiedział Brudziński. Jak dodał, z przywołaniem również ""jego śp. brata"". Brudziński przypomniał, że choć dziś ""każdy uważa, że może"" po Kaczyńskim ""skakać i go obrażać"", ten jednak ""do wczoraj trzymał emocje schowane"". Wczoraj zaś ""w sposób bardzo świadomy wyszedł na mównicę i odpowiedział tak, jak każdy normalny, wrażliwy mężczyzna może zareagować"". Brudziński odniósł się tym samym do słów Kaczyńskiego: ""wiem, że boicie się prawdy, ale nie wycierajcie swoich mord zdradzieckich nazwiskiem mojego śp. brata, niszczyliście go, zamordowaliście go, jesteście kanaliami"". Wcześniej poseł PO Borys Budka, podczas drugiego czytania poselskiego projektu nowej ustawy o Sądzie Najwyższym, zwracając się do Jarosława Kaczyńskiego, mówił: ""Pan jest wyjątkową osobą, ponieważ amnezję, którą pan potrafił uruchomić we właściwym czasie, pan ją uruchamia wtedy, gdy zmieniają się pana poglądy. Dopóki był śp. Lech Kaczyński, pan nie odważył się podnieść ręki na wymiar sprawiedliwości, bo na szczęście był ktoś, kto rozumiał, na czym polega trójpodział władzy. Tym aktem prawnym, tym zestawem ustaw państwo próbujecie zdusić polską demokrację"".",Wicemarszałkowie Sejmu Joachim Brudziński (L) i Ryszard Terlecki (P) na sali obrad Sejmu,
https://wiadomosci.onet.pl/swiat/szef-msz-ukrainy-opozycja-blokuje-integracje-europejska/wgd5d,Szef MSZ Ukrainy: opozycja blokuje integrację europejską,-Prowadzona przez opozycję blokada prac parlamentu może zaszkodzić integracji Ukrainy z Unią Europejską - oświadczył szef ukraińskiej dyplomacji Leonid Kożara w programie telewizyjnym.,"Zdaniem ministra paraliż Rady Najwyższej (parlamentu/przyp. red.) może mieć negatywny wpływ na wyniki zaplanowanego na przyszły tydzień szczyt Ukraina-UE. -Bezczynność Rady Najwyższej może negatywnie odbić się na wnioskach UE. (…) Blokując parlament, blokują oni (opozycja) integrację europejską Ukrainy - powiedział Kożara. Ugrupowania ukraińskiej opozycji - Batkiwszczyna b. premier Julii Tymoszenko, Udar (Cios) boksera Witalija Kliczki i nacjonalistyczna Swoboda - od 5 lutego nie pozwalają na obrady parlamentu, protestując przeciwko stosowanej przez rządzącą Partię Regionów praktyce głosowania kartami nieobecnych na posiedzeniach kolegów. Zdaniem opozycji takie głosowanie narusza konstytucję, gdyż deputowani powinni popierać lub odrzucać ustawy osobiście. Większość rządząca twierdzi tymczasem, że zebranie całego składu klubu parlamentarnego na głosowanie nie jest możliwe, i domaga się, by głosowania odbywały się wyłącznie w wyznaczonych dniach, a nie na każdym posiedzeniu parlamentu. Opozycja oświadczyła, że w związku z paraliżem prac Rady Najwyższej będzie dążyć do wcześniejszych wyborów parlamentarnych. Prezydentowi Ukrainy przysługuje prawo do rozwiązania parlamentu, jeśli nie będzie on w stanie zebrać się na posiedzenie w ciągu jednego miesiąca. Opozycja zagroziła, że jeśli prezydent Wiktor Janukowycz nie zdecyduje się na rozwiązanie obecnej Izby i ogłoszenie przedterminowych wyborów, będzie także domagać się wcześniejszych prezydenckich.",,
https://wiadomosci.onet.pl/swiat/wladze-bialorusi-utrzymaly-wyrok-opozycjonisty/4zcqk,Władze Białorusi utrzymały wyrok opozycjonisty,"Sąd w Mińsku utrzymał dzisiaj w mocy wyrok 4,5 roku kolonii karnej dla szefa Centrum Praw Człowieka ""Wiasna"" Alesia Bialackiego - poinformowało Radio Swaboda.","Po ogłoszeniu wyroku obrończyni praw człowieka Taciania Rawiaka powiedziała, że przyjaciele ""Wiasny"" jadą teraz do biura organizacji wywozić rzeczy, gdyż uprawomocnienie się wyroku oznacza, że w każdej chwili może ono zostać zapieczętowane. Adwokat Bialackiego Źmicier Łajeuski zapowiedział, że odwoła się od wyroku do sądu wyższej instancji. Obrońca praw człowieka Uładzimier Łabkowicz ocenił, że sposób rozpatrzenia apelacji ""był odzwierciedleniem bezprawia panującego na Białorusi"". - Ten proces pokazał, że władzom nie są potrzebne dowody - dodał. - Miński sąd miejski nie przychylił się do wniosku apelacyjnego Alesia Bialackiego, utrzymując w mocy wyrok sądu okręgu pierwomajskiego - oświadczył sędzia Uładzimir Stiepurka. 24 listopada sąd okręgu pierwomajskiego skazał Bialackiego na 4,5 roku kolonii karnej o zaostrzonym rygorze wraz z konfiskatą mienia za zatajenie dochodów wyjątkowo dużej wysokości. Nakazano mu też zapłacenie państwu 757,5 mln rubli białoruskich (ok. 90 tys. dol.). Sąd uznał, że nie zapłacił on podatków od kwot przechowywanych na kontach bankowych w Polsce i na Litwie. Polska i Litwa udostępniły służbom białoruskim dane bankowe Bialackiego w ramach mechanizmu pomocy prawnej. Prokurator Kirył Czubkawiec oświadczył podczas wtorkowej rozprawy, że wina skazanego została dowiedziona, wobec czego należy utrzymać wyrok w mocy. Jak podkreśla Radio Swaboda, Czubkawiec był oskarżycielem także na procesach byłych kandydatów na prezydenta Białorusi Mikoły Statkiewicza oraz Dźmitrija Wusa i jest objęty zakazem wjazdu do Unii Europejskiej. Łajeuski podkreślał zaś m.in., że dane z banków Litwy i Polski zostały zdobyte z naruszeniem norm międzynarodowych, a także że nie przedstawiono dostatecznych dowodów na to, by Bialacki dysponował tymi środkami według własnego uznania. 18 stycznia żona Bialackiego, Natalla Pinczuk, przelała zasądzoną sumę 757,5 mln rubli białoruskich na konto sądu. Pieniądze pochodziły ze zbiórki zorganizowanej przez białoruskich obrońców praw człowieka. Liczono, że przekazanie pieniędzy wpłynie na sposób rozpatrzenia apelacji. W poniedziałek Białoruski Komitet Helsiński złożył w sądzie opinię prawną, w której napisano, że wyrok dla Bialackiego ""jest bezprawny i podlega uchyleniu, zaś sprawa umorzeniu"". ""Aby uznać Bialackiego za winnego popełnienia wspomnianego przestępstwa, należało dowieść, że środki pieniężne przekazane na jego konta otwarte na terytorium banków-nierezydentów są jego osobistym dochodem, od którego powinien odprowadzić podatek dochodowy"", czego nie uczyniono - podkreśla BKH. Wobec tego wyrok skazujący opiera się na przypuszczeniach, co zgodnie z białoruskim prawem nie powinno mieć miejsca - zauważył Komitet. Sam Bialacki, który był nieobecny na dzisiejszej rozprawie, nie przyznawał się w sądzie do winy, argumentując, że pieniądze na jego kontach nie stanowiły jego dochodu, tylko zostały przekazane przez zagraniczne fundacje na działalność w sferze obrony praw człowieka. Oceniał też, że wyrok ma motywy polityczne, ponieważ ""Wiasna"" pomagała osobom represjonowanym na Białorusi z przyczyn politycznych.","Aleś Bialacki, fot. Reuters",
https://wiadomosci.onet.pl/swiat/bialorus-karta97-lukaszenka-szantazuje-zagraniczny-biznes/bbh55,Białoruś: Karta’97 - Łukaszenka szantażuje zagraniczny biznes,"Prezydent Białorusi Alaksandr Łukaszenka szantażuje zagraniczny biznes - poinformował opozycyjny portal internetowy Karta’97, zamieszczając dokument z narady u prezydenta w związku ze spodziewanym rozszerzeniem sankcji gospodarczych przez UE.","Kierownik Wydziału Promocji Handlu i Inwestycji polskiej ambasady na Białorusi Wiesław Pokładek powiedział, że teoretycznie władze Białorusi mogłyby zastosować z obejściem prawa ""punktowe sankcje"" przeciwko wybranym zagranicznym inwestorom, ale byłby to ""strzał we własną stopę"". Karta’97 podała, że w ubiegłym tygodniu zaproszono do administracji prezydenta grupę zagranicznych biznesmenów mających aktywa na Białorusi i przedstawiono im ultimatum: albo za pośrednictwem swoich lobbystów w rządach państw UE doprowadzą do zablokowania wprowadzenia sankcji gospodarczych przeciwko oligarchom finansującym białoruską dyktaturę, albo zaczną mieć kłopoty. ""Jak informuje źródło, w spotkaniu uczestniczył sam Łukaszenka"" - podkreśla Karta’97, nie wymieniając owego źródła. Zdaniem Karty’97 umyślny przeciek tego dokumentu z administracji prezydenta do internetu to ""kolejna próba zastraszenia UE i opóźnienia ostrej decyzji odnośnie sankcji"". W opublikowanym przez Kartę dokumencie napisano, że wśród tematów, które miały być omawiane na spotkaniu u prezydenta 15 marca, są plany zaostrzenia sankcji UE wobec Białorusi oraz ""stopień gotowości do możliwych posunięć odwetowych"". Wymienia się przy tym następujące posunięcia: ""środki oddziaływania dyplomatycznego, kwestia udziału w Partnerstwie Wschodnim, ogólne środki handlowo-gospodarcze, temat tranzytu, wspólne działania w ramach Wspólnej Przestrzeni Gospodarczej, punktowe ograniczenia gospodarcze wobec konkretnych osób prawnych i fizycznych z zagranicy"". Jednym z punktów obrad miałyby być ""propozycje Polski dotyczące wznowienia dialogu; projekty Kulczyk-Sikorski"". Kulczyk Holding miał budować elektrownię węglową na Białorusi. W sierpniu 2010 roku firma polskiego biznesmena oraz białoruskie przedsiębiorstwo Grodnoenergo podpisały porozumienie o współpracy inwestycyjnej przy budowie elektrowni o mocy 920 MW w Zelwie w obwodzie grodzieńskim. W maju ubiegłego roku Jan Kulczyk oświadczył, że w obecnym klimacie gospodarczo-politycznym trudno byłoby pozyskać finansowanie na budowę elektrowni na Białorusi. W dokumencie z narady wymieniono też kwestie do omówienia z Rosją na najwyższym szczeblu, a wśród nich uzyskanie wsparcia polityczno-dyplomatycznego, kwestie z dziedziny obronności, w tym tarcza antyrakietowa i północny szlak dostaw materiałów dla wojsk międzynarodowej koalicji w Afganistanie, temat udziału Rosji w prywatyzacji białoruskich przedsiębiorstw. Pokładek powiedział PAP, że ""trudno sobie wyobrazić, co Łukaszenka mógłby zrobić zagranicznym inwestorom"". - Nie bardzo widzę zagrożenie dla nich. Teoretycznie mógłby podjąć niepisane, punktowe działania przeciwko wybranym firmom, na przykład zlecając władzom okręgowym utrudnianie im dostępu do waluty, przeprowadzanie kontroli ograniczających tempo produkcji czy opóźnienie zgody na budowę. Ale to byłby strzał we własną stopę - powiedział Pokładek. Jego zdaniem, żeby do tego doszło, u władz Białorusi musiałaby być ""taka determinacja, która położy na szalę narodowy interes gospodarczy"". Jak dodał Pokładek, według jego wiedzy w spotkaniu 15 marca nie uczestniczyli żadni przedsiębiorcy, a jedynie przedstawiciele administracji. UE ma przyjąć w piątek nowe sankcje wobec Białorusi, obejmując nimi firmy trzech biznesmenów, w tym prezesa klubu piłki nożnej Dynamo Mińsk Jurego Czyża, oraz biznesmena i gospodarczego doradcy prezydenta Łukaszenki, Uładzimira Piefcieua, drugiego po szefie państwa najbogatszego człowieka na Białorusi. PAP dowiedziała się, że z sankcji wyłączone będą cztery firmy współpracujące z Łotwą i Słowenią, co jest ich warunkiem na zaaprobowanie sankcji. Jak informuje Karta’97, powołując się na łotewski portal Dienas Bizness, szef Towarzystwa Wspierania Łotewsko-Białoruskich Więzi Gospodarczych Alfred Chepanis oświadczył, że jeśli UE chce wprowadzić wobec Białorusi sankcje gospodarcze, powinna Łotwie zapłacić rekompensatę wysokości nawet miliarda euro.",,
https://wiadomosci.onet.pl/swiat/syria-opozycja-liczy-ze-dolacza-do-niej-inni-czlonkowie-rzadu/ct28c,"Syria: Opozycja liczy, że dołączą do niej inni członkowie rządu","Opozycja syryjska wyraziła dziś zadowolenie z przejścia na jej stronę wiceministra ds. ropy naftowej i innych bogactw naturalnych Abdo Hussameddina oraz oczekiwanie, że w ślad za nim pójdą inni przedstawiciele władz w Damaszku.","- Przyjmuję z zadowoleniem decyzję wiceministra i wzywam wszystkich członków rządu oraz funkcjonariuszy, by porzucili ten reżim i dołączyli do szeregów rewolucji - powiedział szef Narodowej Rady Syryjskiej, głównego ciała opozycji, Burhan Ghaljun. - Jestem pewien, że inni członkowie rządu i politycy uczynią tak samo - powiedział o decyzji Hussameddina. Wiceminister poinformował dziś w oświadczeniu wideo umieszczonym w internecie, że postanowił zrezygnować ze stanowiska i przyłączyć się do opozycji walczącej z reżimem prezydenta Baszara el-Asada. - Przyłączam się do rewolucji narodowej, która odrzuca niesprawiedliwość i brutalną kampanię tego reżimu - oświadczył Hussameddin. Według przedstawiciela opozycji, który nagrał jego oświadczenie, działacze pomogli zorganizować ucieczkę wiceministra. Miejsce jego pobytu utrzymywane jest w tajemnicy ze względów bezpieczeństwa.",,
https://wiadomosci.onet.pl/kraj/zmarla-hanna-swida-ziemba/lfk3v,Zmarła Hanna Świda-Ziemba,"W środę wieczorem zmarła prof. Hanna Świda-Ziemba - socjolog, wykładowca akademicki, działaczka opozycyjna w czasach PRL - potwierdził Instytut Stosowanych Nauk Społecznych Uniwersytetu Warszawskiego.","Urodzona w 1930 roku w Wilnie Hanna Świda-Ziemba była profesorem socjologii i pedagogiem, autorytetem w dziedzinie badań nad młodzieżą i niekwestionowanym autorytetem moralnym. Aktywnie uczestniczyła w działaniach opozycji antykomunistycznej. W latach 1991-1993 była sędzią Trybunału Stanu.",,
https://wiadomosci.onet.pl/kraj/policja-odpowiada-na-zarzuty-o-inwigilacji-ryszarda-petru-i-opozycji/8vz65yb,Policja odpowiada na zarzuty o inwigilacji opozycji,"Bezpieczeństwo, a nie chęć inwigilacji, było powodem śledzenia Ryszarda Petru i dwóch członków Obywateli RP w trakcie demonstracji przed Sejmem - oświadczyła policja. Treść nagrań dokumentujących ten proceder opublikowała dzisiaj ""Gazeta Wyborcza"".","Z oświadczenia wydanego przez stołeczną policję wynika, że powodem obserwacji Ryszarda Petru, a także Wojciecha Kinasiewicza i Tadeusza Jakrzewskiego z Obywateli RP, były względy bezpieczeństwa. ""Szczególną uwagę zwracano na osoby, które poprzez swoje zaangażowanie w bieżące wydarzenia i głoszone poglądy mogły spotkać się zarówno z pozytywnymi, jak i negatywnymi reakcjami innych ludzi"" - czytamy w oświadczeniu. Policja dodała, że istniało ryzyko wszczęcia agresji słownej lub fizycznej wobec osób biorących udział w demonstracji. Autorzy oświadczenia podkreślili, że zaraz po tym, jak Ryszard Petru wszedł do siedziby Nowoczesnej, funkcjonariusze zostali odesłani pod Sejm, co ma dowodzić, że nie chcieli go inwigilować: - ""Czy autor artykułu w »Gazecie Wyborczej« nie uważa, że o inwigilacji można byłoby mówić, gdyby funkcjonariusze nie wrócili wówczas przed Sejm, a wręcz przeciwnie - dociekaliby, co pan poseł robi dalej?"" - czytamy w oświadczeniu. Poseł Andrzej Melak z PiS stwierdza z kolei, że działania policji miały prawne uzasadnienie, a także że ""Petru wielokrotnie łamał prawo, nawołując do obalenia rządu PiS oraz tego, by policja nie wykonywała rozkazów"" - To, z czym mamy dzisiaj do czynienia to jest państwo policyjne (...). To jest coś absolutnie niedopuszczalnego w demokratycznym państwie prawa, żeby obywatele byli inwigilowani w taki sposób - mówił Szłapka. Poseł Nowoczesnej zadawał na konferencji prasowej szereg pytań o to, kto podjął decyzję o prowadzeniu obserwacji wobec Ryszarda Petru i działaczy ruchu Obywatele RP, czy na czynności te była wydana zgoda sądu i od kiedy były one prowadzone. - Nie wierzę, żeby te decyzje podejmowali policjanci na niskim szczeblu. Jeżeli mamy do czynienia z inwigilacją polityków, to politycy muszą w tej sprawie podejmować decyzje. Z całą pewnością wiedział o tym i (szef MSWiA Mariusz) Błaszczak, i jestem przekonany, że podejmował te decyzje (koordynator służb specjalnych Mariusz) Kamiński i (lider PiS Jarosław) Kaczyński - oświadczył. Szłapka zapowiedział, że Nowoczesna złoży w tej sprawie zawiadomienie do prokuratury o możliwości popełnienia przestępstwa dotyczącego przekroczenia uprawnień funkcjonariusza publicznego. Zażądał także wyjaśnień od premier Beaty Szydło i komendanta głównego policji Jarosława Szymczyka, z którym - jak mówił - próbował się dzisiaj spotkać. Posłowie PO domagają się informacji do Komendanta Głównego Policji Jarosława Szymczyka ""na jakiej podstawie i z jakiego powodu policja inwigiluje"" działaczy opozycji. O sprawie napisała ""Gazeta Wyborcza"". Politycy Platformy chcą wiedzieć m.in. ""na czyj rozkaz te osoby są śledzone"". ""Sprawa jest wyjątkowo bulwersująca, wykorzystywanie policji do śledzenia opozycji jest rażącym przekroczeniem uprawnień funkcjonariuszy. Wzywamy pana Komendanta do natychmiastowego ustosunkowania się do tej sprawy oraz do natychmiastowego wyciągnięcia konsekwencji wobec osób winnych (...) lub wskazania tych, którzy wydali takie polecenia lub rozkaz"" - napisali posłowie PO: Cezary Tomczyk, Agnieszka Pomaska i Sławomir Nitras do Komendanta Głównego Policji. Posłowie Platformy na podstawie art. 19 i 20 ustawy o wykonywaniu mandatu posła i senatora zwrócili się z prośbą do Komendanta Głównego Policji o odpowiedź na pytania, m.in.: ""na jakiej podstawie i z jakiego powodu policja inwigiluje"" działaczy opozycji, na czyj rozkaz te osoby są śledzone, od kiedy są one śledzone, a także których działaczy opozycji również objęto inwigilacją. ""Gazeta Wyborcza"" dowody na inwigilację członków opozycji otrzymała mailem od nieznanego nadawcy. Są to nagrania rozmów operacyjnych funkcjonariuszy prowadzących działania wobec uczestników protestów z 21 lipca, gdy Sejm obradował nad projektem ustawy o Sądzie Najwyższym. Wynika z nich, że Ryszard Petru i członkowie ruchu Obywatele RP byli obserwowani i śledzeni w trakcie protestów i podczas powrotów z miejsc demonstracji. ""Gazeta Wyborcza"" publikuje dziś fragmenty tych nagrań. Eksperci cytowani przez ""Wyborczą"" twierdzą, że ""może to stanowić przestępstwo przekroczenia uprawnień przez funkcjonariusza publicznego"" gdyż śledzenie opozycji jest ""nieuprawnione, sprzeczne z kulturą demokratyczną i celami ustawy o policji"". Mec. Mikołaj Pietrzak twierdzi, że ""nie po to są szkoleni z metod śledzenia, żeby je wykorzystywać do inwigilowania opozycji"". Policja nie udzieliła ""Gazecie"" wyjaśnień w sprawie.","Policja informuje, że obserwowała opozycjonistów ze względu na ich bezpieczeństwo",
https://wiadomosci.onet.pl/swiat/prezydent-jemenu-odpowie-pozytywnie-na-propozycje-opozycji/hsqwk,"Prezydent Jemenu odpowie ""pozytywnie"" na propozycje opozycji","Prezydent Jemenu Ali Abd Allah Salah odpowie ""pozytywnie"" na przedstawiony przez opozycję plan oddania przez niego władzy oraz przeprowadzenia reform - poinformował wyższy przedstawiciel jemeńskiego rządu.","Koalicja partii opozycyjnych przedstawiła Salahowi - sojusznikowi USA w ich walce z Al-Kaidą - pięciopunktowy plan, przewidujący jego ustąpienie do końca bieżącego roku. Jednak młodzież i aktywiści odnoszą się do tych propozycji nieufnie, żądając natychmiastowego odejścia rządzącego od 32 lat prezydenta. - Będzie pozytywna odpowiedź na propozycję. Obie strony dyskutują teraz nad szczegółami i ogłoszą ostateczne stanowisko w późniejszym czasie - powiedział Reuterowi przedstawiciel rządu, nie rozwijając tego tematu. Plan opozycji przewiduje również nowelizację konstytucji i ordynacji wyborczej w kierunku nadania parlamentowi rzeczywistego charakteru przedstawicielskiego, usunięcie krewnych Salaha z kierowniczych funkcji w wojsku i siłach bezpieczeństwa oraz zagwarantowanie prawa do pokojowych protestów.","Ali Abd Allah Salah, fot. AFP",
https://wiadomosci.onet.pl/swiat/syryjska-opozycja-chce-surowszego-traktowania-rezimu-asada/0r6wn,Syryjska opozycja chce surowszego traktowania reżimu Asada,"Delegacja syryjskiej opozycji wychodźczej zażądała, by Rosja, która odmawia poparcia sankcji przeciwko Syrii, ostrzej traktowała reżim prezydenta Baszara el-Asada. Opozycjoniści spotkali się w Moskwie z szefem rosyjskiego MSZ Siergiejem Ławrowem.","Rosja, od czasów radzieckich traktująca Syrię jako jednego ze swych kluczowych sojuszników na Bliskim Wschodzie, pozostaje jednym z nielicznych krajów popierających rząd Asada, który od ośmiu miesięcy krwawo rozprawia się z prodemokratycznym ruchem kontestacji. W wyniku prześladowań zginęło w Syrii już co najmniej 3,5 tys. ludzi. Rosja i Chiny zawetowały też popieraną przez Europę rezolucję Rady Bezpieczeństwa ONZ w sprawie nałożenia sankcji na Damaszek. Szef Syryjskiej Rady Narodowej Burhan Galjun powiedział we wtorek, że rosyjskie poparcie odgrywa w Syrii ""bardzo negatywną rolę"". Syryjska Rada Narodowa, grupująca większość opozycyjnych środowisk syryjskich, zabiega o utworzenie zjednoczonego frontu przeciwko Asadowi. ""Ale Rosjanie odpowiedzieli nam, że nawet Liga Państw Arabskich nie żądała tego"" - dodał na konferencji prasowej Ghaljun, który jest historyczną postacią opozycji syryjskiej i profesorem paryskiej Sorbony. Podczas spotkań z syryjską opozycją minister ""Ławrow nie złożył żadnych konkretnych propozycji"" - powiedział Burhan Ghaljun. Podkreślił, że Narodowa Rada chce rozwiązania kryzysu bez interwencji militarnej z zewnątrz. We wtorek Rosja zaapelowała do przeciwników syryjskiego prezydenta Asada o przeprowadzenie rozmów z rządem, aby w ten sposób spróbować położyć kres przemocy w tym kraju. Rosyjscy dyplomaci zachęcali ""wszystkie opozycyjne grupy, które odrzucają przemoc jako sposób osiągnięcia celów politycznych, do niezwłocznego przyłączenia się do realizacji inicjatywy organizacji państw arabskich (...) mówiącej o uregulowaniu konfliktu przez zainicjowanie rozmów między władzami Syrii a opozycją"". Arabski plan przewiduje zaprzestanie przemocy, uwięzienie zatrzymanych, wycofanie wojska z miast i wpuszczenie zagranicznych dziennikarzy do Syrii.","Baszar el-Asad, fot. AFP",
https://wiadomosci.onet.pl/kraj/szydlo-polska-jest-i-bedzie-w-ue-opozycja-niech-nie-histeryzuje/mkbmbmp,"Szydło: Polska jest i będzie w UE, opozycja niech nie histeryzuje","Polska jest i będzie w UE. Chcemy UE jednolitej, stabilnej, bezpiecznej. Opozycja niech nie histeryzuje, tylko niech wspiera rząd by tak było - napisała dziś premier Beata Szydło na Twitterze.","Politycy PO i PSL skrytykowali dziś wczorajsze wystąpienie premier Beaty Szydło w Sejmie. Według lidera PO Grzegorza Schetyny wystąpienie premier było ""fatalne, antyeuropejskie"" i zaszkodzi polskiemu wizerunkowi w świecie. Z kolei prezes PSL Władysław Kosiniak-Kamysz ocenił, że premier Beata Szydło ""wylała w parlamencie swoją frustrację"". Z kolei posłowie PO Rafał Trzaskowi i Sławomir Nitras ocenili, że wczorajsze wystąpienie premier w Sejmie, to budowanie polityki na strachu i uprzedzeniach i budzenie nastrojów antyeuropejskich. Ich zdaniem, słowa Szydło, to głośne rozpoczęcie procesu wyprowadzenia Polski z Unii Europejskiej. Premier zabrała wczoraj głos w sejmowej debacie nad odwołaniem szefa MON Antoniego Macierewicza. Podkreśliła m.in. że rząd nie zgadza się z ""utopią niekontrolowanego otwarcia granic"". - Polska nie zgodzi się na żadne szantaże ze strony Unii Europejskiej. Nie będziemy uczestniczyć w szaleństwie brukselskich elit. My chcemy pomagać ludziom, a nie elitom politycznym - oświadczyła szefowa rządu. Szydło apelowała też do elit politycznych w Europie. - Mam odwagę zadać elitom politycznym pytanie w Europie: dokąd zmierzacie, dokąd zmierzasz, Europo? Powstań z kolan i obudź się z letargu, bo w przeciwnym razie codziennie będziesz opłakiwała swoje dzieci - mówiła szefowa rządu.",Beata Szydło,
https://wiadomosci.onet.pl/swiat/szef-niemieckiej-dyplomacji-zachowa-stanowisko/952s0,Szef niemieckiej dyplomacji zachowa stanowisko,"Przewodniczący współrządzącej Niemcami liberalnej FDP Philipp Roesler oświadczył dziś, że krytykowany szef niemieckiej dyplomacji Guido Westerwelle pozostanie na stanowisku i zażądał zakończenia spekulacji o możliwej dymisji ministra spraw zagranicznych.","- Kierownictwo FDP składa się z władz partii, frakcji oraz członków rządu w obecnej konstelacji i tak pozostanie w przyszłości - powiedział Roesler przed rozpoczęciem zamkniętego posiedzenia frakcji FDP w Bensbergu niedaleko Kolonii. Jego zdaniem Westerwelle, atakowany za swoją postawę w sprawie interwencji w Libii, przyjął w tej sprawie stanowisko całej FDP. - Publiczną debatę na ten temat uważam za zamkniętą - oświadczył Roesler, cytowany przez agencję dpa. Niemieccy komentatorzy podkreślają, że pozycja Westerwellego jest słaba, jak nigdy dotąd. Krytykuje go już nie tylko opozycja, ale też wielu polityków jego macierzystej partii nie ukrywa irytacji. Ich zdumienie wywołały w zeszłym tygodniu komentarze Westerwellego na temat obalenia libijskiego dyktatora Muammara Kaddafiego. Ocenił on bowiem w wywiadzie radiowym, że decyzja Niemiec o nieuczestniczeniu w NATO-wskiej operacji militarnej przeciw reżimowi Kaddafiego była słuszna. I dodał, że niemiecka polityka sankcji gospodarczych i politycznych okazała się skuteczna, bo doprowadziła do izolacji dyktatora. Roesler sprostował potem te słowa szefa dyplomacji, wyrażając ""szacunek i wdzięczność dla sojuszników z NATO, którzy odegrali decydująca rolę w powstrzymaniu morderców Kaddafiego"". Pod presją liderów FDP w miniony weekend także Westerwelle pochwalił interwencję zbrojną w Libii. Niemieckie media spekulują, że decyzja o przyszłości Westerwellego zapadnie po wyborach regionalnych w Berlinie, które odbędą się 18 września. Jeśli wynik wyborczy FDP będzie słaby, Westerwelle miałby podać się do dymisji, a urząd szefa dyplomacji objąłby obecny sekretarz stanu w ministerstwie spraw zagranicznych Werner Hoyer - podała ""Leipziger Volkszeitung"", powołując się na informacje z otoczenia szefa liberałów. Dziś politycy FDP dementowali jednak zarówno te doniesienia, jak i informacje dziennika ""Rheinische Post"", jakoby Westerwelle rozważał wystąpienie do frakcji FDP o wotum zaufania, by uciąć debatę personalną na swój temat. - Nic mi na ten temat nie wiadomo - powiedział przewodniczący frakcji liberałów Rainer Bruederle w rozmowie z telewizją ARD. - Nie ma takiego tematu - dodał. Z kolei wiceminister spraw zagranicznych Cornelia Pieper podkreśliła w wywiadzie z gazetą regionalną ""Mitteldeutsche Zeitung"", że Westerwelle jest i pozostanie szefem dyplomacji. - Bardzo dobrze wypełnia on swoje zadania - oświadczyła Pieper. Sam Westerwelle nie skomentował na razie spekulacji na jego temat. Niemiecka opozycja uważa tymczasem, że rychła dymisja szefa MSZ jest przesądzona. W ocenie przewodniczącego partii Zielonych Cema Ozdemira wicekanclerz Philipp Roesler ""publicznie zniszczył"" Westerwellego, prostując jego słowa na temat interwencji NATO w Libii. - Zniszczyć ministra, a potem zostawić go na stanowisku jest czymś absurdalnym i szkodzi wizerunkowi państwa - powiedział Ozdemir w Schwerinie. Jego zdaniem rząd nie może pozwolić sobie na szefa dyplomacji, którego już nikt nie traktuje poważnie.","Guido Westerwelle, fot. Reuters",
https://wiadomosci.onet.pl/swiat/ukrainskie-msw-prostuje-ostrzezenia-przed-prowokacjami/ej3b4,Ukraińskie MSW prostuje ostrzeżenia przed prowokacjami,"Wiceszef MSW Ukrainy Wiktor Ratuszniak oświadczył, że nie potwierdziły się informacje ostrzegające przed prowokacjami i możliwym rozlewem krwi podczas planowanych na najbliższą sobotę demonstracji opozycji w Kijowie.","- Taka informacja istniała, jednak po jej rozpracowaniu okazało się, że się nie potwierdza - powiedział Ratuszniak. O przygotowywanej przez opozycję ""krwawej prowokacji"" mówił w ub. tygodniu w parlamencie minister spraw wewnętrznych Anatolij Mohylow. - Mamy informację, że 22 stycznia, kiedy oczekiwane są akcje protestu, w Kijowie planowany jest rozlew krwi. Rozlew krwi! - ostrzegł z parlamentarnej trybuny. Szef MSW dał wówczas do zrozumienia, że opozycja przygotowuje prowokacje, by ""pokazać całemu światu, co wyprawia się na Ukrainie"". Do demonstracji nawołuje była premier Julia Tymoszenko. Ukraina obchodzi 22 stycznia Dzień Jedności. Jest to święto państwowe, upamiętniające rocznicę podpisania aktu zjednoczenia Ukraińskiej Republiki Ludowej z Zachodnioukraińską Republiką Ludową 22 stycznia 1919 roku.",,
https://wiadomosci.onet.pl/kraj/spotkanie-polskich-prokuratorow-z-opozycja-na-bialorusi/6tt35,Spotkanie polskich prokuratorów z opozycją na Białorusi,Spotkanie zastępcy prokuratora generalnego Roberta Hernanda z przedstawicielami kilku organizacji opozycyjnych z Białorusi odbędzie sie w czwartek przed południem - poinformowała w poniedziałek PAP Prokuratura Generalna.,"Na początku grudnia z prośbą o spotkanie z prokuratorem generalnym Andrzejem Seremetem wystąpiło wspólnie pięć organizacji: Młody Front, Europejska Białoruś, Centrum ""Współpraca bez granic"", Białoruska Demokracja Chrześcijańska oraz Związek na rzecz Demokracji na Białorusi. Ich przedstawiciele chcieli porozmawiać o kwestii ""naruszeń i uchybień"", których mieliby się dopuścić polscy prokuratorzy ""w sprawach dotyczących działaczy opozycji i symboli narodowych"". Działacze organizacji białoruskich uważają, że mają miejsce przypadki negatywnego nastawienia niektórych polskich prokuratorów ""do ruchu niepodległościowego na Białorusi i współpracy jednostek polskich prokuratur z białoruskim reżimem"". W liście do Andrzeja Seremeta białoruscy działacze wymienili kilka konkretnych spraw, które chcieliby poruszyć, by przedstawić ""prawdziwy stan faktyczny"". Chodzi m.in. o przypadek udostępnienia informacji służbom białoruskim w sprawie Alesia Bialackiego, skazanego na 4,5 roku kolonii karnej, proces karny Andrieja Żukowca (sądzonego w Polsce pod zarzutem oszustw kredytowych na Białorusi) oraz znieważenie białoruskiej flagi narodowej przez firmę ochroniarską w Bydgoszczy. Spotkanie było zaplanowane na poniedziałek. Przedstawiciel białoruskich organizacji Anatol Michnawiec powiedział PAP, że o przełożenie terminu spotkania - m.in. z powodu przypadającej w poniedziałek, pierwszej rocznicy niedemokratycznych wyborów prezydenckich na Białorusi - zawnioskowali przedstawiciele białoruskiej opozycji. Białoruscy opozycjoniści zaplanowali na ten dzień w Polsce m.in. pikietę przed ambasadą Białorusi oraz prezentacje filmowe przy pomniku Mikołaja Kopernika w Warszawie. Michnawiec dodał też, że białoruscy działacze mają też w poniedziałek, zaplanowane wcześniej, spotkania z polskimi politykami. Zaznaczył, że planowana tematyka przełożonego spotkania w Prokuraturze Generalnej nie zmieniła się. Tydzień temu na warszawskim lotnisku zatrzymano białoruskiego opozycjonistę Alesia Michalewicza. Polskie służby dostały informację o tym, iż jest on poszukiwany, od Interpolu i zgodnie z obowiązującymi procedurami musiały wprowadzić ją do baz osób poszukiwanych. Okazało się też, już po zatrzymaniu Białorusina, że w lipcu br. Interpol uznał, iż wniosek o jego zatrzymanie to kwestia polityczna, ale ta informacja nie została polskiej stronie przekazana. Po zatrzymaniu opozycjonisty doszło do rozmowy szefa MSZ Radosława Sikorskiego z prokuratorem Seremetem. Wkrótce potem Prokuratura Okręgowa w Warszawie nakazała zwolnienie Michalewicza.",,
https://wiadomosci.onet.pl/swiat/10-tysieczna-demonstracja-opozycji-w-kijowie/23pnb,10-tysięczna demonstracja opozycji w Kijowie,"Ponad 10 tysięcy osób uczestniczyło w niedzielę w proteście ukraińskiej opozycji w Kijowie w ramach akcji ""Powstań Ukraino!"", której celem jest m.in. odsunięcie od władzy prezydenta Wiktora Janukowycza.","W demonstracji wzięli udział zwolennicy partii Batkiwszczyna znajdującej się w więzieniu b. premier Julii Tymoszenko, partii Udar (Cios) boksera Witalija Kliczki oraz partii Swoboda Ołeha Tiahnyboka. Zwracając się do zebranych Kliczko oświadczył, że choć ugrupowania opozycyjne różnią się od siebie ideologią, to mają jeden, wspólny cel. - Łączy nas to, że wszyscy chcemy żyć w demokratycznym państwie - powiedział. - Jesteśmy przekonani, że razem możemy zmusić władze, by na Ukrainie doszło do wcześniejszych wyborów prezydenckich i parlamentarnych - podkreślił Kliczko. Arsenij Jaceniuk, szef klubu parlamentarnego Batkiwszczyny, oznajmił, że celem akcji jest całkowita zmiana władz. - Naszym zadaniem jest dymisja Janukowycza, wybranie nowego prezydenta i wcześniejsze wybory do parlamentu - powiedział. Do uczestników protestu zwrócił się przez telefon b. minister spraw wewnętrznych Jurij Łucenko, który w niedzielę, po ułaskawieniu przez Janukowycza, wyszedł z kolonii karnej, gdzie odsiadywał wyrok czterech lat więzienia. - Jestem przekonany, że to, co robią dziś przywódcy opozycji, którzy wychodzą do ludzi i nawołują do obrony ich praw jest dobrą polityką. Polityki nie robi się w administracji prezydenckiej, nie w parlamencie, lecz robi się ją na majdanach (placach). Zawsze na nich zwyciężaliśmy i będziemy zwyciężać! - oświadczył Łucenko. Akcję ""Powstań Ukraino!"" opozycja rozpoczęła w marcu. Prócz nowych wyborów prezydenta i parlamentu przeciwnicy władz żądają uwolnienia więźniów politycznych i zbliżenia z Unią Europejską; sprzeciwiają się też przystąpieniu Ukrainy do Unii Celnej tworzonej przez Rosję, Białoruś i Kazachstan. W ramach akcji opozycyjni przywódcy chcą objechać do maja największe miasta Ukrainy.",,
https://wiadomosci.onet.pl/swiat/opozycja-w-syrii-jednoczy-sie-w-walce-z-rezimem/snfw0,Opozycja w Syrii jednoczy się w walce z reżimem,"Opozycyjna Syryjska Rada Narodowa oraz złożona z żołnierzy-buntowników Wolna Armia Syrii (WAS) ustaliły, że będą prowadziły wspólną walkę z reżimem prezydenta Baszara el-Asada - ogłosiła dzisiaj rzeczniczka Rady.","W czwartek odbyło się spotkanie przywódców Rady i WAS, Burhana Galiuna i płk. Riada al-Asada. Ustalili oni, że we wspólnej walce największy nacisk zostanie położony na nakłanianie kolejnych żołnierzy z sił rządowych do dezercji. - Rozpad reżimu zacznie się od jego najsłabszych elementów, czyli członków rządzącej partii Baas, których Asad odsunął od władzy. Następne będą rząd oraz regularne oddziały armii - powiedziała rzeczniczka Rady Basma Kadmani. Do najwierniejszych wobec reżimu formacji należą jej zdaniem specjalne jednostki sił bezpieczeństwa i służb specjalnych oraz milicja Szabiha, która odgrywa ważną rolę w tłumieniu antyrządowych protestów. Na dzisiaj zapowiedziano protesty pod wspólnym hasłem ""Popierajcie Wolną Armię Syrii"". Syryjska Rada Narodowa skupia lokalne komitety koordynacyjne do walki z reżimem Asada i reprezentuje większość opozycji. Wolną Armię Syrii tworzą dezerterzy z wojsk prezydenta Asada. Jej dowództwo znajduje się w Turcji.",,
https://wiadomosci.onet.pl/swiat/swiatowe-media-oceniaja-polska-opozycje/nx8c9,Światowe media oceniają polską opozycję,"Gdy opozycyjne PiS mało co interesuje poza katastrofą smoleńską sprzed dziewięciu miesięcy, Leszek Balcerowicz i inni ekonomiści faktycznie przejęli w Polsce rolę politycznej opozycji - pisze ""Financial Times"".","Balcerowicza, swego czasu sojusznika premiera Donalda Tuska, dziennik nazywa ""jednym z najostrzejszych krytyków obecnego rządu"". Jak zauważa ""FT"", powodem ostatniej fali krytyki ze strony byłego ministra finansów i byłego prezesa NBP są rządowe propozycje wobec OFE, przewidujące zmniejszenie składki przekazywanej do drugiego filaru z 7,3 procent do 2,3 procent. Reszta byłaby trzymana w ZUS-ie na indywidualnych kontach. Balcerowicz nie wierzy rządowym zapewnieniom, że przyszli emeryci nie stracą w wyniku tych zmian. Zamiast zmniejszenia składki do OFE sugeruje rządowi podniesienie wieku emerytalnego do 67 lat, ograniczenie świadczeń dla niepełnosprawnych i zlikwidowanie becikowego - pisze londyńska gazeta. ""Balcerowicz i inni ekonomiści ostrzegają, że zmiany w systemie emerytalnym zmniejszą i tak już niski wskaźnik oszczędności gospodarstw domowych sięgający niespełna 5 proc. PKB i spowodują, że Polska stanie się jeszcze bardziej zależna od zagranicznych inwestorów nabywających polskie obligacje, ponieważ prywatne fundusze emerytalne będą mieć mniej środków, by je kupować"" - tłumaczy ""FT"". Ze swej strony premier Tusk nazywa plan redukcji wpłat do OFE ""najmniej bolesnym społecznie"". Określenie to, jak wskazuje ""FT"", stało się ""rodzajem lejtmotywu rządu, z pozoru przyjaznego biznesowi, choć unikającego działań pociągających za sobą wysoki polityczny koszt"". ""W czasie, gdy stopy procentowe na wschodzących rynkach zaczynają rosnąć, emisja (polskiego, rządowego) długu może w obecnym roku okazać się trudniejsza niż w 2010"" - zauważa gazeta.",,
https://wiadomosci.onet.pl/swiat/bialorus-prasa-publikuje-programy-opozycji/b8yf4,Białoruś: prasa publikuje programy opozycji,"Pierwsze programy kandydatów białoruskiej opozycji w wyborach prezydenckich, które odbędą się 19 grudnia, ukazały się w państwowej prasie dziś, trzy dni po publikacji programu urzędującego prezydenta Alaksandra Łukaszenki.","To materiały wyborcze kandydata Białoruskiego Frontu Narodowego (BNF) Ryhora Kastusioua i lidera Sojuszu ""O Modernizację"" Alesia Michalewicza. Publikują je główne krajowe dzienniki: ""SB. Biełaruś Siegodnia"", ""Respublika"" i ""Zwiazda"". Inaczej niż w przypadku programu Łukaszenki materiały opozycyjnych kandydatów drukowane są nie na pierwszej stronie, a wewnątrz numeru. Kastusiou przypomina w swoim programie, napisanym w języku białoruskim, że BNF ""jest najstarszą siłą polityczną Białorusi"". Opowiada się za ""przejściem od autorytarnego systemu rządów prezydenckich"" do republiki parlamentarnej, przypomina o zaginięciach polityków w latach 90. ""Wyjście z Unii Celnej i Państwa Związkowego (z Rosją) zerwie łańcuchy, które przywiązują Białoruś do Kremla"" - deklaruje Kastusiou. Obiecuje też przywrócenie w symbolice narodowej historycznego herbu Pogoni i biało-czerwono-białej flagi, a także ""rozszerzenie używania języka białoruskiego"". NATO określa jako ""gwaranta niepodległości"" Białorusi, a Unię Europejską - jako ""punkt orientacyjny białoruskiej polityki zagranicznej"". Program Michalewicza to, według tytułu, ""strategia ewolucyjnej modernizacji"". Kandydat zapowiada m.in. reformę własności ziemi i jednocześnie ""wsparcie państwowe gospodarstw rolniczych"". Obiecuje skasowanie systemu kontraktowego w stosunkach pracodawca-pracownik, w którym wszyscy pracownicy są zatrudniani na przedłużane co jakiś czas terminowe kontrakty, oraz systemu nakazów pracy, czyli przymusowego kierowania wszystkich absolwentów uczelni do pracy w wyznaczonych miejscach. Zapowiada zachowanie doktryny neutralności Białorusi, ""przyjazne stosunki z Rosją i krajami Wspólnoty Niepodległych Państw"" przy ""strategicznym partnerstwie z UE"". Opowiada się za ""szeroką autonomią dla mniejszości narodowych"". Programy wyborcze kandydatów powinny pojawiać się w gazetach ogólnokrajowych i w - również państwowych - gazetach regionalnych w kolejności ich przekazania do druku.",,
https://wiadomosci.onet.pl/swiat/liga-arabska-chce-dialogu-miedzy-syryjskim-rzadem-a-opozycja/ewgpr,Liga Arabska chce dialogu między syryjskim rządem a opozycją,"Liga Arabska chce dialogu między syryjskim rządem a ugrupowaniami opozycyjnymi, by doprowadzić do pokojowego rozwiązania konfliktowej sytuacji w kraju. Oczekiwano, ze Liga zawiesi Syrię w prawach członkowskich - podał Reuters w niedzielę wieczorem.","W Kairze odbyło się, na prośbę państw Rady Współpracy Zatoki Perskiej (CCG), spotkanie ministrów spraw zagranicznych państw arabskich, w sprawie sytuacji w Syrii, gdzie reżim prezydenta Baszara el-Asada tłumi protesty opozycji. W skład CCG wchodzą Arabia Saudyjska, Oman, Katar, Bahrajn, Zjednoczone Emiraty Arabskie i Kuwejt. Liga zrzesza 22 państwa arabskie. Po brutalnych atakach armii na demonstrantów do ligi zwrócono się o rozważenie ewentualnego zawieszenia Syrii w prawach członka organizacji. Wcześniej w niedzielę tysiące syryjskich żołnierzy wspieranych przez pojazdy opancerzone otworzyło ogień w mieście Zabadani w pobliżu granicy z Libanem, dzień po ciężkich walkach w tym rejonie miedzy dezerterami a wojskiem. Liga zdecydowała jednak, że będzie zabiegać o rozpoczęcie pokojowych negocjacji między rządem Asada a przedstawicielami opozycji. ""Wzywamy wszystkie siły opozycji i rząd do rozpoczęcia dialogu w ciągu 15 dni"" - powiedział Sekretarz Generalny Ligi Nabil el-Arabi po niedzielnych obradach ministrów spraw zagranicznych. Spotkanie skonfliktowanych stron miałoby się odbyć w Kairze, siedzibie Ligi Arabskiej i pod jej egidą. Otwierając ich nadzwyczajne spotkanie Arabi powiedział, że Liga ""nie może już milczeć w sprawie przemocy"" w Syrii. Delegat Syrii stwierdził podczas obrad, że sytuacja w jego kraju jest ""spokojna"" i zmierza ku ""stabilności"" oraz oskarżył ""grupy uzbrojonych terrorystów"" o to, że ich spisek jest przyczyną wybuchu konfliktów w Syrii. Dodał też, że moment wybrany na zorganizowanie tej konferencji ""jest dziwny i podejrzany"", ponieważ - jego zdaniem - ma on związek z inicjatywą USA i Europy, by Rada Bezpieczeństwa ONZ wprowadziła sankcje wobec reżimu Asada. Spotkanie to nie zostało zwołane ze względu na jakieś ukryte intencje, ""lecz aby czuwać nad Syrią i losem syryjskiego ludu. Wasi bracia chcą wam pomóc"" - odpowiedział mu szejk Hamad ibn Dżassim as-Sani, premier i minister spraw zagranicznych Kataru. Demonstracje przeciw syryjskiemu reżimowi trwają od trzech miesięcy, opozycji nie udało się jednak przejąć kontroli nad żadnym obszarem, a jej przywództwo jest wciąż rozproszone.",fot. PAP/EPA,
https://wiadomosci.onet.pl/swiat/litwa-zakaze-wjazdu-kolejnym-przedstawicielom-wladz-bialorusi/8sc0t,Litwa zakaże wjazdu kolejnym przedstawicielom władz Białorusi,"MSZ Litwy poinformowało, że w Wilnie zainicjowano wpisanie 18 kolejnych przedstawicieli władz Białorusi na litewską listę osób niepożądanych. Chodzi o osoby związane z prześladowaniem białoruskiego centrum praw człowieka ""Wiasna"" .","W komunikacie ministerstwa nie podano nazwisk, które mają znaleźć się na liście. MSZ poinformowało też, że Litwa zwróciła się do innych państw Unii Europejskiej, zachęcając je do umieszczenia tych przedstawicieli władz białoruskich na swoich listach osób niepożądanych. W sierpniu br. Aleś Bialacki z białoruskiego centrum praw człowieka ""Wiasna"" został oskarżony przez władze w Mińsku o przestępstwa podatkowe. Zatrzymanie białoruskiego obrońcy praw człowieka umożliwiły dane o jego koncie bankowym przekazane władzom białoruskim przez litewski resort sprawiedliwości. Później okazało się, że informacji o przelewach na koncie Bialackiego w banku w Polsce udzieliła Mińskowi również polska prokuratura.",,
https://wiadomosci.onet.pl/swiat/protest-opozycji-zmusil-wladze-charkowa-do-zablokowania-miasta/wg77w,Protest opozycji zmusił władze Charkowa do zablokowania miasta,"Władze Charkowa, na wschodzie Ukrainy, całkowicie zablokowały ruch w centrum miasta, by uniemożliwić demonstrację opozycji, domagającej się m.in. dymisji prezydenta kraju Wiktora Janukowycza.","Przed demonstracją do centrum ściągnięto tramwaje, autobusy, trolejbusy oraz ciężki sprzęt drogowy. Pojazdami tymi szczelnie obstawiono plac Konstytucji, gdzie znajduje się siedziba charkowskiego mera, oraz plac Róży Luksemburg, na którym opozycja planowała swą akcję. Obecne na miejscu media informowały, że na prowadzących do centrum Charkowa drogach w piątek nieoczekiwanie rozpoczęto remonty, co utrudniało dotarcie na demonstrację. Dziennikarze donosili także o bijącej z hydrantów wodzie. Nie zważając na to i na wydany wcześniej sądowy zakaz demonstracji, na akcji zebrało się - według danych opozycji - około 10 tysięcy osób. Milicja mówi o dwóch tysiącach. Opozycyjni politycy, Arsenij Jaceniuk z partii Batkiwszczyna, stojący na czele partii Udar zawodowy bokser Witalij Kliczko, oraz Ołeh Tiahnybok z nacjonalistycznej Swobody, przemawiali do zgromadzonych z dachu furgonetki. - Większej histerii ze strony władz, niż w Charkowie, nie widzieliśmy w żadnym innym mieście. Sparaliżowana komunikacja miejska, zablokowane drogi dojazdowe i place obnażyły słabość rządzących - mówił Jaceniuk. Protest w Charkowie odbył się w ramach akcji ""Powstań Ukraino!"", którą opozycja rozpoczęła w marcu i ma zamiar zakończyć w Kijowie w maju. Prócz nowych wyborów prezydenta opozycja domaga się wcześniejszych wyborów parlamentarnych. Będąc w piątek w Charkowie przywódcy opozycji chcieli także spotkać się ze skazaną na siedem lat więzienia byłą premier Julią Tymoszenko, która przebywa obecnie w miejscowym szpitalu. Był z nimi zwolniony w niedzielę z więzienia szef MSW w rządzie Tymoszenko, Jurij Łucenko, ułaskawiony przez prezydenta Janukowycza. Władze więzienne nie zezwoliły na widzenie, a następnie tłumaczyły, że Tymoszenko sama odmówiła spotkania z politykami opozycyjnymi.",,
https://wiadomosci.onet.pl/swiat/kuba-pomimo-wizyty-papieza-w-marcu-zatrzymano-1158-opozycjonistow/xmmw1,Kuba: pomimo wizyty papieża w marcu zatrzymano 1158 opozycjonistów,"Wizyta Benedykta XVI nie wpłynęła na złagodzenie polityki władz Kuby wobec opozycji. W marcu - miesiącu papieskiej wizyty zatrzymano 1158 przeciwników reżimu, co jest najwyższą liczbą aresztowań w jednym miesiącu od pół wieku - podała w środę agencja dpa.","Ponad połowa zatrzymań miała miejsce przed i w czasie wizyty papieża w komunistycznym kraju - poinformowała organizacja praw człowieka CCDHRN. Według jej szefa Elizardo Sancheza 2 kwietnia uwięziono między innymi Daniela Ferrera, jednego z 75 opozycjonistów, skazanych w 2003 r. na długie kary więzienia i zwolnionych lub deportowanych do Hiszpanii do 2010 r.",Benedykt XVI i Raul Castro; for. Reuters,
https://wiadomosci.onet.pl/kraj/opozycja-przygotowuje-wniosek-o-dymisje-tuska/yfbe7,Opozycja przygotowuje wniosek o dymisję Tuska,"Opozycja przygotowuje wniosek o dymisję premiera Donalda Tuska - na stanowisku szefa rządu miałby go zastąpić prof. Michał Kleiber, prezes Polskiej Akademii Nauk - dowiedział się ""Wprost"".","W sprawie tego wniosku po cichu negocjują partie, które na co dzień ostro się zwalczają: Ruch Palikota, PiS, SLD oraz Solidarna Polska. Z inicjatywą wyszedł Janusz Palikot, który zaproponował prof. Kleiberowi, aby ten został kandydatem opozycji na szefa rządu. Konstytucja zakłada, że przy odwoływaniu premiera, należy podać nazwisko jego następcy. Tak więc głosowanie za kandydaturą Kleibera będzie jednocześnie poparciem dymisji Tuska i zakończenia rządów Platformy. Prof. Kleiber był ministrem nauki w rządach SLD, ale potem doradzał prezydentowi Lechowi Kaczyńskiemu. Kiedy w ostatniej kampanii wyborczej spekulowano o możliwej rządowej koalicji PiS z SLD, Kleiber był poważnym kandydatem na premiera. - Są sytuacje, gdy władza nie jest dłużej w stanie kierować państwem. Wtedy część klasy politycznej ma prawo uznać, że należy powołać tymczasowy rząd fachowców na rok-półtora, do czasu wcześniejszych wyborów. Poważni ludzie nie mogą się uchylać od odpowiedzialności za rządy w kraju - mówi Kleiber w rozmowie z ""Wprost"". Za Kleiberem na pewno zagłosuje Ruch Palikota. Wstrzemięźliwe na razie jest SLD, które waha się, czy warto zadzierać z Platformą. Wiele zależy od decyzji PiS. Według szacunków ""Wprost""  zjednoczona opozycja może liczyć maksymalnie na 224 głosy. Żeby Tuska zastąpić profesorem Kleiberem potrzeba jeszcze siedmiu głosów. A to oznacza, że bez głosów posłów PSL lub Platformy taka roszada nie będzie możliwa.","Donald Tusk, fot. Reuters",
https://wiadomosci.onet.pl/tylko-w-onecie/opozycja-zbiera-pieniadze-dla-poslow-ukaranych-przez-pis/b09msgm,Opozycja zbiera pieniądze dla posłów ukaranych przez PiS,"Opozycja stworzyła własne fundusze solidarnościowe, z których pieniądze otrzymują posłowie ukarani obcięciem pensji przez marszałków Sejmu z PiS - ustalił Onet.","Żeby nie dopuścić do blokady parlamentu na wzór protestu opozycji z przełomu 2016 i 2017 r. posłowie PiS zmienili pod koniec lutego regulamin Sejmu. Wprowadzili przepis, wedle którego w przypadku ""uniemożliwiania przez posła pracy Sejmu"" lub ""naruszenia przez posła swoim zachowaniem na sali posiedzeń powagi Sejmu"", prezydium Sejmu może podjąć uchwałę o obniżeniu mu pensji. Maksymalna kara to zabranie połowy wynagrodzenia na 3 miesiące. W prezydium Sejmu to PiS rozdaje karty. Na sześcioro marszałków troje pochodzi z PiS - Marek Kuchciński, Ryszard Terlecki i Beata Mazurek. Opozycja, nawet zjednoczona, nie jest ich w stanie zablokować. Wedle regulaminu Sejmu ""w wypadku równej liczby głosów decyduje głos Marszałka Sejmu"" - a zatem Kuchcińskiego. W praktyce jednak często razem z PiS za karami głosuje wicemarszałek Stanisław Tyszka (Kukiz'15). Prezydium szybko sięgnęło po nowe kary, choć najpierw w wersji delikatnej. Na początku kwietnia ukarany został poseł PO Jakub Rutnicki. Stracił ćwierć jednej pensji - czyli ok 2,5 tys zł - za to, że z sejmowych ław docinał szefowi MSZ Jackowi Czaputowiczowi w czasie jego wystąpienia. ""Poseł Jakub Rutnicki przerywał wystąpienie ministra spraw zagranicznych co najmniej kilkunastokrotnie. Zdecydowanie najczęściej spośród wszystkich parlamentarzystów"" - wyjaśniało Centrum Informacyjne Sejmu. Zaraz po nim ukarana została szefowa klubu Nowoczesnej Kamila Gasiuk-Pihowicz. Także straciła ćwiartkę pensji za to, że podczas głosowań nad ustawami sądowymi PiS wdała się w utarczki z Kuchcińskim. Szybko jednak prezydium Sejmu sięgnęło po najdotkliwsze sankcje - w minionym tygodniu poseł PO Sławomir Nitras poinformował, że nie dostanie pół pensji przez trzy miesiące. Powód? Wedle Kuchcińskiego ""39 razy swoim głośnym wypowiadaniem i pokrzykiwaniem przeszkadzał w wystąpieniu premiera"" podczas ostrej debaty dotyczącej wotum nieufności dla wicepremier Beaty Szydło oraz szefowej resortu pracy Elżbiety Rafalskiej. Jak się dowiedział Onet, liderzy PO i N uznali, że wszystkim ukaranym należy się pomoc finansowa. Dlatego w obu partiach powstały specjalne fundusze, z których Gasiuk-Pihowicz, Nitras czy Rutnicki dostawali lub dostają pieniądze. - Składamy się po około 80 zł miesięcznie - mówi Onetowi sekretarz generalny Nowoczesnej Adam Szłapka. - Nie możemy dopuścić do sytuacji, że PiS karami zamknie usta naszym posłom. Parlamentarzysta nie może mieć w tyle głowy obaw o to, że Kuchciński, Terlecki i Mazurek zabiorą mu pensję. Jeśli mu zabiorą, to my mu pomożemy. Gdy na Nitrasa została nałożona najsurowsza kara, Szłapka się z nim skontaktował, oferując pomoc z Nowoczesnej także dla niego. Ale Nitras uznał, że nie ma takiej potrzeby - pomoże mu Platforma, w której taki mechanizm działa już od kilku miesięcy. Nitras był już karany finansowo przed wprowadzeniem obecnego regulaminu. Pieniądze ze zrzutki w klubie PO zaczął dostawać już pod koniec minionego roku. - Od początku kadencji nie dostałem 11 albo 12 pensji. Prawie wszystkie zostały obcięte o połowę, tylko jedna o 1/4 - mówi. We właśnie opublikowanym oświadczeniu majątkowym za zeszły rok wpisał ""darowizna 3650 PLN od Klubu Parlamentarnego Platformy Obywatelskiej"". - Płacimy po około 100 zł miesięcznie dobrowolnej składki na fundusz pomocowy - mówi Onetowi szef klubu PO Sławomir Neumann. - Ten fundusz będzie działał, dopóki PiS będzie finansowo karał posłów Platformy. Nie zostawimy swoich ludzi. Od początku kadencji żaden poseł PiS nie został ukarany finansowo. Dostawali jedynie upomnienia sejmowej Komisji Etyki, co w praktyce nie ma żadnego znaczenia. Chcesz być na bieżąco z najważniejszymi informacjami dnia? Polub Onet Wiadomości na Facebooku!",Sławomir Nitras w Sejmie,
https://wiadomosci.onet.pl/swiat/usa-i-ue-zaniepokojone-wyrokiem-dla-rosyjskiego-opozycjonisty-nawalnego/njm0l,USA i UE zaniepokojone wyrokiem dla rosyjskiego opozycjonisty Nawalnego,"Stany Zjednoczone są ""głęboko rozczarowane"" skazaniem rosyjskiego opozycyjnego blogera Aleksieja Nawalnego na pięć lat kolonii karnej za spowodowanie strat w kontrolowanej przez państwo spółce. Wcześniej zaniepokojenie wyraziła Unia Europejska.","""Jesteśmy głęboko rozczarowani wyrokiem skazującym dla Nawalnego i najwyraźniej polityczną motywacją jego procesu"" - napisał na Twitterze amerykański ambasador w Moskwie Michael McFaul. Unia Europejska oceniła, że wyrok rodzi ""poważne pytania"" na temat stanu prawa w Rosji. Szefowa unijnej dyplomacji Catherine Ashton w komunikacie wyraziła zaniepokojenie wyrokami wydanymi przez sąd w Kirowie wobec Nawalnego i współoskarżonego Piotra Oficerowa. ""Zarzuty przeciwko nim nie zostały należycie podtrzymane w czasie procesu"" - głosi oświadczenie rzecznika Ashton. Jak dodał, Catherine Ashton ""ma nadzieję, że wyroki zostaną zrewidowane w czasie procedury apelacyjnej"". Z oburzeniem zareagowali niemieccy politycy. - Przebieg procesu oraz wysoki wymiar kary są kolejnym dowodem na to, że rosyjski wymiar sprawiedliwości nie jest niezależny - oświadczył pełnomocnik niemieckiego rządu ds. praw człowieka Markus Loening, dodając, że wyrok oddala Rosję o kolejny krok od demokracji i praworządności. To ""kolejne uderzenie w krytyczną opozycję w Rosji"" - dodał polityk liberalnej FDP. Loening wezwał rosyjskie władze do zwolnienia Nawalnego z aresztu i zapewnienie mu uczciwego procesu przed sądem wyższej instancji. Andreas Schockenhoff, koordynator rządu ds. dialogu z Rosją, określił sprawę przeciwko Nawalnemu mianem ""procesu pokazowego"". - Ten przypadek jest charakterystyczny dla polityki, która nie toleruje żadnych przejawów opozycji i politycznej konkurencji - powiedział polityk CDU w wywiadzie dla rozgłośni hr-info. Eurodeputowany niemieckich Zielonych Werner Schulz powiedział, że system polityczny w Rosji coraz bardziej przypomina komunistyczną NRD. - I tak już słabe społeczeństwo obywatelskie jest prześladowane, zastraszane i rozbijane - podkreślił Schulz, były wschodnioniemiecki dysydent. Także rzecznik francuskiego MSZ nie krył zaniepokojenia, zaznaczył, że nie wszystkie drogi proceduralne zostały wyczerpane i wyraził nadzieję na rewizję wyroku w apelacji. 37-letni Nawalny to jeden z przywódców protestów z 2011 i 2012 roku przeciwko fałszerstwom przy urnach wyborczych i powrotowi Władimira Putina na Kreml. W środę, na dzień przed ogłoszeniem wyroku, został oficjalnie zarejestrowany jako kandydat we wrześniowych wyborach mera Moskwy. Jednak w czwartek jego rzeczniczka prasowa poinformowała, że opozycjonista rezygnuje z kandydowania. Sam Nawalny po ogłoszeniu wyroku przeciwko niemu zaapelował o bojkot głosowania - powiedział szef jego kampanii Leonid Wołkow. Były prezes koncernu naftowego Jukos Michaił Chodorkowski, odbywający karę 11 lat pozbawienia wolności za domniemane przestępstwa gospodarcze, w tym pranie pieniędzy, zaapelował w czwartek do Rosjan, by przeciwstawili się ""represyjnej machinie"". - Wyrok był przewidywalny i nieunikniony - oświadczył Chodorkowski w komunikacie opublikowanym na jego stronie internetowej. Sąd w Kirowie uzasadnił czwartkowy wyrok ""powagą przestępstwa"" i ""zagrożeniem, jakie stwarza ono dla społeczeństwa"". Nawalny został skazany na pięć lat kolonii karnej, a jego domniemany wspólnik - na cztery lata. Prokuratura domagała się odpowiednio sześciu i pięciu lat. Według Komitetu Śledczego Federacji Rosyjskiej w 2009 roku Nawalny, będąc doradcą wywodzącego się z demokratycznej opozycji gubernatora obwodu kirowskiego Nikity Biełycha, nakłonił dyrekcję przedsiębiorstwa przemysłu drzewnego Kirowles do podpisania niekorzystnego kontraktu, czym spowodował straty materialne w tej kontrolowanej przez państwo spółce na kwotę 16 mln rubli (około 518 tys. dolarów).","Aleksiej Nawalny, fot. AFP",
https://wiadomosci.onet.pl/swiat/ukraina-opozycja-zwoluje-protest-przeciwko-falszerstwom-wyborczym/p9h2f,Ukraina: opozycja zwołuje protest przeciwko fałszerstwom wyborczym,"Ukraińska opozycja zwołuje swych zwolenników przed Centralną Komisję Wyborczą (CKW) w Kijowie na protest przeciwko fałszowaniu wyników wyborów parlamentarnych, a jeden z jej przywódców Anatolij Hrycenko apeluje, by opozycja odmówiła przyjęcia mandatów poselskich.","CKW Ukrainy podała, że w dwóch okręgach jednomandatowych, gdzie - według opozycji - zwyciężyli jej przedstawiciele, wybory wygrali kandydaci popierani przez władze. Stało się tak w Obuchowie pod Kijowem oraz w Winnicy. Podobne spory trwają w Kaniowie i Perwomajsku na południu kraju. Przeciwnicy władz twierdzą, że tam, gdzie nie ogłoszono dotychczas wyników głosowania, trwa fałszowanie wyborów na korzyść kandydatur rządzącej Partii Regionów prezydenta Wiktora Janukowycza. Protest przed CKW zwoływany jest na poniedziałek. - Trzeba już powiedzieć ""dość""! Musimy działać odpowiedzialnie i zdecydowanie! W takich warunkach nie można iść do Rady (Najwyższej, czyli parlamentu) - napisał były minister obrony Hrycenko w odezwie, opublikowanej w gazecie internetowej ""Ukrainska Prawda"". Polityk przekazał, że ideę odmowy przyjęcia mandatów powinien poprzeć zjazd Zjednoczonej Opozycji, która uczestniczyła w wyborach w zeszłą niedzielę pod sztandarami partii Batkiwszczyna znajdującej się za kratkami byłej premier Julii Tymoszenko. Hrycenko poinformował, że główni politycy opozycyjni, Arsenij Jaceniuk i Ołeksandr Turczynow poparli jego pomysł i prowadzą rozmowy na temat odrzucenia mandatów z przywódcami innych ugrupowań, Udarem (Ciosem) boksera Witalija Kliczki oraz nacjonalistyczną Swobodą. Do niedzieli, która jest siódmym dniem po wyborach, CKW Ukrainy zdołała podliczyć 99,91 proc. głosów, gdyż nadal nie ma wyników z części okręgów jednomandatowych. Na pierwszym miejscu utrzymuje się Partia Regionów, która zdobyła 30 proc. poparcia. Za nią, z wynikiem 25,52 proc. znajduje się Batkiwszczyna. Na kolejnych miejscach są: Udar (13,95 proc.), komuniści (13,18 proc.) i partia Swoboda (10,44 proc.).","Wybory na Ukrainie, fot. PAP/EPA",
https://wiadomosci.onet.pl/swiat/ban-ki-mun-sytuacja-w-syrii-nie-do-przyjecia/yzx8q,Ban Ki Mun: sytuacja w Syrii nie do przyjęcia,"Sekretarz generalny ONZ Ban Ki Mun oświadczył dziś, że sytuacja w ogarniętej konfliktem zbrojnym Syrii jest nie do przyjęcia i wezwał społeczność międzynarodową oraz członków Rady Bezpieczeństwa ONZ, by w tej sprawie mówili jednym głosem.","W czasie wizyty w Indonezji, która jest pierwszym etapem azjatyckiej podróży Bana, powiedział on, że trwający od roku rozlew krwi w Syrii jest obecnie najpoważniejszym wyzwaniem dla świata. Podkreślił, że w sprawie Syrii nie można sobie pozwolić na zwłokę, ponieważ ""nawet jedna minuta, jedna godzina opóźnienia będzie oznaczać, że jest coraz więcej zabitych"". Mówiąc o konieczności zjednoczenia wspólnoty międzynarodowej w sprawie Syrii, ocenił, że jest to jej ""odpowiedzialność moralna i polityczna"". Ban wypowiedział się na kilka godzin przed planowanym rozpatrzeniem przez członków Rady Bezpieczeństwa ONZ przedłożonego przez Francję projektu deklaracji, która udzieliłaby poparcia mediacji wysłannika ONZ i Ligi Arabskiej Kofiego Annana i rozważała podjęcie ""dodatkowych środków"" przeciwko reżimowi w Damaszku. W projekcie deklaracji, który otrzymała agencja AFP, wyrażono ""poważne zaniepokojenie"" Rady wobec pogorszenia sytuacji w Syrii oraz ""głębokie ubolewanie"" z powodu tysięcy ofiar śmiertelnych konfliktu. Projekt, zaproponowany przez Francję 14 partnerom z Rady Bezpieczeństwa ONZ, wzywa prezydenta Baszara el-Asada i syryjską opozycję do ""całkowitego i natychmiastowego wdrożenia"" planu przedstawionego przez Annana w czasie jego misji w Damaszku. Rada zastrzega sobie również prawo ""rozważenia dodatkowych środków"" wobec Damaszku, jeśli w ciągu siedmiu dni od przyjęcia deklaracji sytuacja się nie zmieni. Jak pisze AFP, deklaracja ma mniejszą wagę niż rezolucja. Poprzednie dwa projekty rezolucji w sprawie Syrii zostały zawetowane przez Chiny i Rosję, stałych członków Rady Bezpieczeństwa ONZ.","Syria, fot. PAP/EPA",
http://wiadomosci.onet.pl/tylko-w-onecie/borys-budka-o-karach-dla-poslow-opozycji-to-jest-jedna-wielka-hipokryzja-pis/1vg71p8,Borys Budka o karach dla posłów opozycji: to jest jedna wielka hipokryzja PiS,"- To kolejne straszenie posłów opozycji. Gdyby trzeba było karać za łamanie regulaminu Sejmu, to marszałek Kuchciński od początku tej kadencji nie powinien dostać złotówki. To marszałek Terlecki za obrażanie posłów z fotela marszałka Sejmu powinien zostać ukarany finansowo - przekonuje Borys Budka w rozmowie z Onetem. W taki sposób odnosi się do propozycji PiS przewidującej zmianę regulaminu Sejmu i nałożenie kar finansowych na posłów opozycji. - To jest jedna wielka hipokryzja PiS. Nas nie złamią żadne kary. Nawet jak wprowadzą tutaj oddziały Antoniego Macierewicza, my się nie damy - deklaruje polityk PO.",,,
https://wiadomosci.onet.pl/swiat/slowacja-opozycja-oskarza-prezydenta-o-naruszenie-konstytucji/hn9s7,Słowacja: opozycja oskarża prezydenta o naruszenie konstytucji,"Cztery ugrupowania centroprawicowej opozycji oskarżyły w czwartek prezydenta Słowacji Ivana Gaszparovicza o naruszenie konstytucji. Ich zdaniem szef państwa pogwałcił konstytucję, odmawiając przez 18 miesięcy mianowania prokuratora generalnego.","To pierwszy taki przypadek w historii Słowacji. Podpisany przez 44 deputowanych 18-stronicowy wniosek, w którym zarzucono prezydentowi przekroczenie kompetencji, opozycja skierowała do przewodniczącego parlamentu Pavla Paszki. Gaszparovicz przez półtora roku zwlekał z mianowaniem prokuratora generalnego Jozefa Czentesza, wybranego za kadencji centrolewicowego rządu Ivety Radiczovej, i dopiero w styczniu br. odmówił ostatecznie podpisania jego nominacji. Zdaniem opozycji Gaszparovicz, który nie ukrywa sympatii lewicowych, zwlekał z podjęciem decyzji do przedterminowych wyborów parlamentarnych w 2012 roku, w których zwyciężyła lewicowa partia Kierunek - Socjaldemokracja (SMER-SD) premiera Roberta Fico, po to, aby nowy skład parlamentu wybrał w 2013 roku ""swojego"" kandydata. We wniosku opozycja domaga się m.in., by orzeczenie dotyczące możliwości odwołania prezydenta wydał najpierw Trybunał Konstytucyjny. Zgodnie z konstytucją, pozbawienie urzędu głowy państwa za naruszenie ustawy lub zdradę państwa wymaga poparcia 90 deputowanych. W 150-osobowym parlamencie centroprawica dysponuje jednak tylko 67 głosami. Jak pisze agencja TASR, nie wszyscy opozycyjni deputowani zamierzają opowiedzieć się za wnioskiem. Ponadto rządząca SMER-SD, która ma 83 mandaty, już zapowiedziała, że poprze prezydenta. Przed siedzibą Gaszparovicza w Bratysławie protestowała w czwartek kilkusetosobowa grupa przeciwników prezydenta. Opozycja zdecydowała się oskarżyć szefa państwa, gdy 74 deputowanych lewicowej partii rządzącej odrzuciło żądanie, aby Gaszparovicz osobiście wyjaśnił w parlamencie powody swojej decyzji. Prezydent uznał, że nie musi ""usprawiedliwiać się deputowanym"", ponieważ ""jest wybierany przez obywateli"". Dziennikarzom powiedział, że konstytucja nie nakazuje mu podjęcia decyzji w określonym terminie. Dodał, że po 18 miesiącach ""dokładnych analiz"" dopatrzył się w życiorysie Czentesza ""poważnych uchybień"" związanych z ""upolitycznieniem jego wyboru"" i ""podejrzeniami o korupcję"". Premier Fico zarzucił opozycji ""atak na podstawowe instytucje państwowe"". - Po co cały ten cyrk? Czy Gaszparovicz ukradł pięć miliardów dolarów albo kogoś zamordował? - pytał szef słowackiego rządu.",,
https://wiadomosci.onet.pl/kraj/zniszczono-grob-rodzicow-adama-michnika/v2q5k,Zniszczono grób rodziców Adama Michnika,"Grób rodziców Adama Michnika, Heleny Michnik i Ozjasza Szechtera, znajdujący się na Starych Powązkach w Warszawie został sprofanowany. Nieznani sprawcy zrzucili tablicę z nazwiskami na płytę nagrobną i wydrapali gwiazdę Dawida na szubienicy - informuje ""Gazeta Wyborcza"".","Gazeta wskazuje, że grób rodziców byłego opozycjonisty PRL znajduje się w kilkaset metrów od najbliższej bramy, z dala od głównych alejek cmentarza. Jest trudno dostępny i trzeba się postarać, żeby go znaleźć. To nie pierwszy raz kiedy wandale zniszczyli grób Heleny Michnik i Ozjasza Szechtera. W 2006 roku tablicę z nazwiskami zrzucono na płytę, która została całkowicie rozbita. Do kolejnego aktu doszło trzy lata później, kiedy sprawca tępym narzędziem potłukł nagrobek.",,
https://wiadomosci.onet.pl/swiat/bialoruska-opozycja-to-byla-prowokacja/zvsvr,Białoruska opozycja: to była prowokacja,"Przedstawiciele opozycji białoruskiej oświadczyli we wtorek, że atak na drzwi budynku rządu podczas niedzielnej demonstracji w Mińsku był prowokacją struktur siłowych - białoruskich albo rosyjskich. Opozycjoniści mówili o tym na wspólnej konferencji prasowej.","- Mam pewne dane, że była to prowokacja struktur siłowych. Na razie nie wiadomo, czyje były to struktury, są dwa warianty (...): rosyjskie albo białoruskie - oświadczył wiceszef partii Białoruski Front Narodowy Ryhor Kastusiou. Jako jeden z kandydatów na prezydenta był on razem z innymi liderami na demonstracji w wieczór wyborczy. Został zatrzymany, ale wypuszczono go w poniedziałek. Kastusiou mówił, że kiedy podkreślał w rozmowach z innymi liderami, że jego partia wyklucza działania siłowe, to ze strony żadnego z pozostałych nie było mowy o szturmowaniu budynków. - Nie było nawet rozmów (na ten temat), nikt nie nalegał - oświadczył. Inny z opozycjonistów relacjonował przebieg wydarzeń na Placu Niepodległości: ""Kandydaci, którzy teraz są w więzieniu, mieli zamiar poprowadzić ludzi na Plac Październikowy. Ale z budynku rządu wyszli ludzie i poprosili kandydatów na rozmowy z nimi. Dlatego (kandydaci na prezydenta - PAP) Mikoła Statkiewicz i Andrej Sannikau podeszli jeszcze raz do budynku, stamtąd wyszedł jakiś człowiek, ale zamiast rozmów wyszedł specnaz (siły specjalne)"". Kastusiou dodał: ""Zanim specnaz odepchnął ludzi po raz pierwszy, razem ze Statkiewiczem próbowaliśmy prowadzić rozmowy, poprosiliśmy o zawołanie oficera, który kierował operacją. Z początku zatrzymali się, (ale) nie otrzymaliśmy żadnej odpowiedzi. I raptem - nie wiem, co się stało, do tej pory nie mogę ocenić - nastąpił nagły atak w naszą stronę"". Leu Marholin ze Zjednoczonej Partii Obywatelskiej zwrócił uwagę, że w internecie jest wiele zdjęć z demonstracji pokazujących ludzi, którzy szturmowali drzwi rządu i nie byłoby trudno odnaleźć tych sprawców. ""Jeśli nasze struktury siłowe zechcą, to zrobią to w ciągu tygodnia. Jeśli tego nie zrobią, to będzie to odpowiedź na pytanie, kto jest winny tej prowokacji"" - tłumaczył. Opozycjoniści zwracali uwagę, że pobicie jednego z kandydatów na prezydenta Uładzimira Niaklajeua przez nieznanych sprawców nastąpiło w wieczór wyborczy jeszcze przed zakończeniem głosowania i demonstracją. Zdaniem Wiaczasłaua Siuczyka to dowód, że ""karną operację przeciw niezależnym organizacjom i ośrodkom, jakie istnieją na Białorusi, władze przygotowały wcześniej"".","Atak na drzwi budynku rządu, fot. Reuters",
https://wiadomosci.onet.pl/kraj/marszalek-senatu-w-jaki-sposob-jest-wybierany-wicemarszalkowie/yte8rcc,Pierwsze posiedzenie Senatu. W jaki sposób wybiera się marszałka?,"Dziś o godz. 16 zbiera się Senat na inauguracyjnym posiedzeniu. Najważniejszym punktem będzie wybór marszałka izby wyższej. Sprawdź, w jaki sposób jest wyłaniany. Co jeśli dwóch kandydatów zdobędzie tę samą liczbę głosów? Przypominamy też, ilu wicemarszałków może być wybranych w Senacie.","Zgodnie z regulaminem Senatu pierwsze posiedzenie otwiera prezydent, powołuje on również na przewodniczącego najstarszego wiekiem senatora. Decyzją prezydenta Andrzeja Dudy marszałkiem seniorem Senatu została Barbara Borys-Damięcka (Koalicja Obywatelska). W planie jest też wystąpienie prezydenta. Marszałek Senior składa ślubowanie i powołuje trzech sekretarzy pierwszego posiedzenia. Potem następuje ślubowanie senatorów. Po uroczystym ślubowaniu Senat wybiera marszałka spośród kandydatów zgłoszonych przez co najmniej 10 senatorów. W głosowaniu decyduje bezwzględna większość głosów. Jeżeli jeden z kandydatów nie uzyska wymaganej większości głosów, przeprowadza się kolejne tury głosowania z kolejnym wyłączaniem kandydata, który uzyskał najmniejsza liczbę głosów. Co istotne, remis nie wchodzi w grę przy decydującym rozstrzygnięciu. Przy równej liczbie głosów, o wyłączeniu decyduje losowanie. Jeżeli w ostatniej turze głosowania żaden z kandydatów nie uzyska wymaganej większości, procedurę wyboru powtarza się od początku. Nowo wybrany marszałek Senatu przeprowadza przy pomocy sekretarzy wybór wicemarszałków Senatu oraz sekretarzy Senatu. Izba wybiera nie więcej niż czterech wicemarszałków spośród kandydatów zgłoszonych przez co najmniej 10 senatorów, podejmując uchwałę bezwzględną większością głosów. POLECAMY: Bój o marszałka Senatu. Jakie uprawnienia ma izba wyższa parlamentu? Senatorowie PO, PSL i SLD zajmują w sumie 48 foteli, ale przy wsparciu trzech kojarzonych z Platformą senatorów niezależnych opozycja ma 51 na 100 senatorów. PiS ma w Senacie 49 przedstawicieli.",Senat mijającej kadencji,
https://wiadomosci.onet.pl/swiat/w-nowej-konstytucji-syrii-nie-bedzie-zapisu-o-roli-partii-baas/x9w7w,W nowej konstytucji Syrii nie będzie zapisu o roli partii Baas,"Syryjski minister spraw zagranicznych Walid el-Mu'allim zapowiedział w poniedziałek, że Syria zamierza wyeliminować z nowej konstytucji klauzulę o przewodniej roli Baas - partii prezydenta Baszara el-Asada.","Według el-Mu'allima, w nowej wersji ustawy zasadniczej nie będzie zapisu gwarantującego przywódczą pozycję rządzącej Partii Socjalistycznego Odrodzenia Arabskiego (Baas). Minister dodał, że szef komisji, której zadaniem jest reforma konstytucji Syrii, poinformował go, iż zmodyfikowana wersja dokumentu zawiera zapis o ""wielopartyjnej"" polityce państwa oraz zakazie ""dyskryminacji partii"". Demonstracje w Syrii, których uczestnicy domagają się ustąpienia prezydenta Baszara el-Asada, trwają nieprzerwanie od 18 marca. 20 listopada siły opozycji zaatakowały siedzibę partii prezydenta w stolicy. Jak komentowali świadkowie, ""było to przesłanie dla reżimu"" Asada.",,
https://wiadomosci.onet.pl/swiat/the-economist-broni-sikorskiego/nrgtd,"""The Economist"" broni Sikorskiego","""U podłoża berlińskiego przemówienia Radosława Sikorskiego leży polityczny realizm"" - napisał Edward Lucas z tygodnika ""The Economist"" w artykule opublikowanym przez ""Central Europe Digest"" ośrodka CEPA (Center for European Policy Analysis).","""Polityczny realizm stoi za wyrażoną przez Sikorskiego gotowością do zaakceptowania Europy, której przewodzą Niemcy"" - napisał Edward Lucas. Według niego ""przemówienie jest kulminacją długiego procesu pojednania rozpoczętego przez list biskupów polskich do niemieckich (1965 r.), kontynuowanego przez kanclerza Willy Brandta, który przyklęknął przed warszawskim pomnikiem bohaterów getta w 1970 r."" ""Proces ten zyskał nowy ciężar gatunkowy po 1989 r., gdy Niemcy poparły starania Polski o wejście do UE i NATO"" - uważa. Lucas przyznaje, że cierpienia, które Niemcy zadali Polsce w czasie II wojny światowej spowodowały niezabliźnione, psychologiczne rany. ""Choć obserwatorowi z zewnątrz wydaje się to niezrozumiałe, a nawet dziwne, wielu Polaków nadal żywi przekonanie, że niemiecki rewanżyzm jest rzeczywistym zagrożeniem, i obawia się więzów Niemiec z Rosją oraz gospodarczej i geopolitycznej siły Niemiec"" - wyjaśnił. ""To, że Sikorski czuł, że może tak śmiało wyminąć te duchy z przeszłości oznacza, że jest przekonany do swych racji; rząd, którego jest ministrem jest trwały, a kryzys w strefie euro stwarza pilną i nagłą sytuację"" - napisał Lucas. ""Sens tego, co powiedział Sikorski, sprowadza się do tego, że stosunki niemiecko-polskie powinny być tak samo normalne jak niemiecko-francuskie, z uwzględnieniem dodatkowego czynnika, że w odróżnieniu od Francji, Polska jest w dobrej kondycji politycznej i finansowej"" - objaśnił. Reakcję politycznej opozycji na przemówienie Sikorskiego nazywa Lucas ""przewidywalnie histeryczną"". Publicysta podziela ocenę polskiego rządu, w myśl której największym zagrożeniem dla bezpieczeństwa i gospodarczej pomyślności Polski jest ryzyko załamania się euro i tylko Niemcy mogą mu zapobiec. Rolą Polski jest zrobić co w jej mocy, by zdopingować Niemcy do działania. Lucas twierdzi, że przemówienie Sikorskiego zwróciło na siebie uwagę nie tylko z uwagi na dobór argumentów, ale także formę prezentacji. Tylko garstka polityków z regionu Europy Środkowo-Wschodniej ma jego elokwencję i intelektualne zaplecze. ""Te same słowa wypowiedziane przez kogoś innego nie miałyby porównywalnego efektu"" - napisał.","Radosław Sikorski, fot. Reuters",
https://wiadomosci.onet.pl/kraj/pis-dziala-na-rzecz-lubelszczyzny-opozycja-bez-sukcesow/bjwwmzm,PiS działa na rzecz Lubelszczyzny. Opozycja bez sukcesów,"W polskim parlamencie działać będą dwa zespoły ds. Lubelszczyzny. Pierwszy skupia wyłącznie parlamentarzystów PiS. Zespół już działa od kilku tygodni i podejmuje konkretne działania. Tymczasem opozycja, mimo hucznych zapowiedzi, nie potrafiła zorganizować pierwszego spotkania.","Nie udało się powołać jednego, ponadpartyjnego Lubelskiego Zespołu Parlamentarnego. Politycy PiS spotykają się we własnym gronie już od kilku tygodni. Zapraszają przedstawicieli ministerstw, wyższych uczelni oraz samorządowców. Podejmują decyzje ws. inwestycji w regionie. O kilka długości wyprzedzają opozycję, która dopiero porozumiała się ws. pierwszego spotkania. Dzisiejsze posiedzenie zespołu parlamentarnego przy klubie PiS dotyczyło inwestycji kolejowych i portu przeładunkowego w Małaszewiczach. Na spotkaniu obecny był przedstawiciel Ministerstwa Infrastruktury, który przedstawił dalsze plany dotyczące inwestycji kolejowych w województwie lubelskim. Była mowa m.in. o tworzeniu nowej sieci kolejowej i elektryfikacji linii do Zamościa. Posłowie chcą również przekonać prezydenta Lublina Krzysztofa Żuka do wybudowania drogi do przystanku Lublin-Zachód. - Od marca będzie zatrzymywał się tam pociąg dalekobieżny. Tymczasem nie ma tam zrobionej drogi od strony miasta. Chcemy poprosić pana prezydenta Żuka, by przemyślał budżet i wprowadził ewentualne poprawki - mówi w rozmowie z Onetem Przemysław Czarnek, poseł PiS i były wojewoda lubelski. Z kolei przedstawiciel PKP CARGOTOR, spółki-córki PKP CARGO, która zajmuje się m.in. rozbudową linii prowadzących do suchego portu przeładunkowego w Małaszewiczach, przedstawił plany dalszego rozwoju. Zostały złożone już dokumenty ws. wydania decyzji środowiskowej i jeśli wszystko pójdzie dobrze, to w tym roku będą ubiegać się o pozwolenie na budowę. - Chcielibyśmy, by ta spółka-córka została w całości przejęta przez państwo. Tylko w 33 procentach należy do Skarbu Państwa, co może utrudniać inwestycje. Jak widać podejmujemy konkretne i merytoryczne działania na rzecz całej Lubelszczyzny - przekonuje Przemysław Czarnek. Kiedy posłowie i senatorowie PiS zajmują się konkretnymi sprawami to politycy opozycji dopiero przymierzają się do pierwszego spotkania. Lubelski Zespół Parlamentarny zbierze się dopiero w czwartek o godz. 11. Stanie się to niemal po dwóch miesiącach od publicznej deklaracji reaktywacji tego gremium. W listopadzie 2019 r. senator Jacek Bury zapowiedział zebranie podpisów od wszystkich parlamentarzystów z Lubelszczyzny. I właściwie na tym się skończyło. Ostatecznie zespół zarejestrował poseł Koalicji Obywatelskiej Michał Krawczyk i to niemal bez przedstawicieli PiS. Powód? Politycy partii rządzącej poczuli się urażeni słowami prezydenta Krzysztofa Żuka, który publicznie zasugerował, że zatrzymanie przez CBA Piotra Kowalczyka (były przewodniczący Rady Miasta Lublin) może być formą zemsty ze strony PiS. - Czekamy na przeprosiny - mówił nam wtedy poseł Czarnek. Wiemy już, czym w czwartek zajmie się opozycyjny Lubelski Zespół Parlamentarny. - Podczas spotkania wybierzemy władze zespołu i zajmiemy się propozycjami poprawek do budżetu, aby wesprzeć inwestycje na Lubelszczyźnie - mówi Onetowi Jacek Bury, senator Koalicji Obywatelskiej.",Lubelski Zespół Parlamentarny przy PiS,
https://wiadomosci.onet.pl/swiat/jemenska-opozycja-krytykuje-oredzie-prezydenta/qqfz5,Jemeńska opozycja krytykuje orędzie prezydenta,"Jemeńska opozycja oskarżyła prezydenta Alego Abda Allaha Salaha, który wyraził w orędziu gotowość do rozpisania przedterminowych wyborów prezydenckich, o próbę uniknięcia przekazania władzy.","W Sanie przeciwko Salahowi demonstrowało kilkadziesiąt tysięcy ludzi. - Po orędziu prezydenta nie ma żadnego sposobu osiągnięcia politycznego rozwiązania (kryzysu) i rewolucja się nasili - powiedział rzecznik zgromadzenia grupującego partie opozycji. - Salah pokazał w swym wystąpieniu, że wciąż jest uczepiony władzy i odrzuca inicjatywę państw arabskich Zatoki Perskiej, która przewidywała przekazanie władzy - dodał rzecznik. W niedzielnym orędziu Salah powiedział, że wciąż jest zaangażowany w pokojowe przekazanie władzy, ale poprzez przedterminowe wybory. Porozumienie wynegocjowane przez Radę Współpracy Zatoki Perskiej zakładało dymisję prezydenta Jemenu, przekazanie władzy wiceprezydentowi, utworzenie rządu jedności oraz przeprowadzenie w ciągu dwóch tygodni wyborów prezydenckich. Jeden z przywódców ugrupowania ""Młodzi rewolucji"" Walid al-Amari powiedział, że młodzi Jemeńczycy nie przyjmują oferty prezydenta i ""będą kontynuować protest aż od osiągnięcia swych celów"". Dwie manifestacje - męska i kobieca - przemaszerowały w poniedziałek przez Sanę skandując pod adresem prezydenta: - Rzeźniku, nie poddamy się. Demonstracje zgromadziły dziesiątki tysięcy ludzi. Obyło się bez incydentów.","Prezydent Jemenu Ali Abd Allah Salah, fot. Reuters",
https://wiadomosci.onet.pl/swiat/rosja-protest-opozycji-w-moskwie-ponad-1300-zatrzymanych/rz6nd6c,Ponad 1300 osób zatrzymanych po proteście w Moskwie,"W czasie wczorajszej pokojowej demonstracji poparcia dla kandydatów opozycji w wyborach do władz rosyjskiej stolicy policja zatrzymała 1373 osoby. 77 zostało pobitych – poinformowało Radio Swoboda, powołując się na portal obrońców praw człowieka OWD-Info.","Portal podał, że według stanu na godz. 5 rano w niedzielę zatrzymano 1373 osoby, w tym 42 niepełnoletnie. Noc w aresztach spędziło ok. 150 osób. Uczestnicy wczorajszej akcji, która według władz była nielegalna, protestowali przeciw niezarejestrowaniu opozycyjnych kandydatów w zaplanowanych na wrzesień wyborach do władz stolicy. Według rosyjskiego MSW zatrzymano 1074 osoby, a w proteście uczestniczyło w sumie ok. 3500 osób. Według opozycji liczba uczestników była znacznie większa. W sieci pojawiły się nagrania, na których widać jak policja zatrzymuje i bije uczestników protestu. Portal OWD-Info, który prowadzi monitoring sytuacji, przypomina, że zatrzymanym osobom zarzuca się naruszenie przepisów dotyczących udziału w proteście. Grożą im kary grzywny do 20 tys. rubli (ponad 1200 zł) lub przymusowe prace społeczne do 40 godzin. Uczestnicy wczorajszej akcji planowali spotkać się przed budynkiem merostwa, ale struktury siłowe – policja, OMON i Gwardia Narodowa – zablokowały dostęp do niej i rozpoczęły wypieranie tłumu. W zeszłym tygodniu moskiewska komisja wyborcza odrzuciła kandydatury 57 osób do udziału w wyborach, w tym czołowych polityków opozycji, przeważnie wskazując na nieprawidłowości w podpisach poparcia dla kandydatów. Opozycja oskarża władze o zmanipulowanie list z podpisami zebranymi przez jej przedstawicieli. Podczas wiecu 20 lipca jeden z najważniejszych liderów rosyjskiej opozycji Aleksiej Nawalny oświadczył, że jeśli w ciągu tygodnia nie dojdzie do zarejestrowania wszystkich osób formalnie zgłoszonych przez opozycję, to na sobotę 27 lipca zostanie zwołana demonstracja przed siedzibą władz miejskich. Po tej zapowiedzi doszło do rewizji w domach opozycjonistów i ich zatrzymań. Nawalny został w środę aresztowany na 30 dni za wzywanie do udziału w sobotniej demonstracji. Opozycjoniści uważają wrześniowe wybory za istotne, gdyż ich zdaniem dają im one szansę zwiększenia obecności w stolicy, gdzie wspierani przez Kreml kandydaci byli w przeszłości mniej popularni niż w innych częściach kraju. ""Wzywamy władze Rosji do zaprzestania użycia siły wobec pokojowych demonstracji oraz dokonywania arbitralnych zatrzymań"" – głosi oświadczenie Biura Rzecznika Prasowego MSZ. Polski resort podkreśla, że ""wolność zgromadzeń i wolność wypowiedzi stanowią jedne z podstawowych swobód obywatelskich i politycznych"" a ""ich zagwarantowanie stanowi obowiązek każdego demokratycznego państwa"". MSZ stoi na stanowisku, że wczorajsze wydarzenia ""wpisują się w coraz częstsze przypadki łamania praw obywatelskich i zatrzymania prominentnych działaczy opozycji, czy społeczeństwa obywatelskiego"". To w obliczu zaplanowanych na jesień wyborów samorządowych w Rosji ""napawa społeczność międzynarodową coraz większym niepokojem o poszanowanie międzynarodowych standardów wyborczych"" – dodaje. Wcześniej w wydanym minionej nocy oświadczeniu rzeczniczka Europejskiej Służby Działań Zewnętrznych Maja Kocijancić oceniła, że zatrzymania i nieproporcjonalne użycie siły przeciwko pokojowym demonstrantom w Moskwie jest kolejnym poważnym podważeniem wolności słowa, zgromadzeń i zrzeszania się. ""Oczekujemy, że władze Federacji Rosyjskiej będą przestrzegały swoich zobowiązań wobec OBWE i innych międzynarodowych obowiązków, przeprowadzając nadchodzące wybory samorządowe"" – dodała rzeczniczka.",Zatrzymanie podczas demonstracji w Moskwie,
https://wiadomosci.onet.pl/swiat/wenezuela-sojusznicy-chaveza-wygrali-w-19-z-23-stanow/bryg6,Wenezuela: sojusznicy Chaveza wygrali w 19 z 23 stanów,Sojusznicy prezydenta Chaveza zdobyli zdecydowana większość w odbywających się w niedzielę w Wenezueli wyborach gubernatorów zdobywając co najmniej 19 z 23 stanów - poinformował szef krajowej komisji wyborczej.,"Według wstępnych wyników opozycji przypadły jedynie 3 stanowiska gubernatora. Jedno z nich w kluczowym stanie Miranda wywalczył lider opozycji Henrique Capriles Radonski. Wciąż liczone są głosy w stanie Bolivar. Frekwencja w wyborach wyniosła 54 proc. Przed wyborami opozycja miała gubernatorów w ośmiu stanach - w pięciu z nich straciła swoją pozycję - wynika ze wstępnych rezultatów podanych przez przewodniczącego komisji wyborczej Tibisaya Lucenę. Jak pisze Reuters 40-letni Capriles w walce o reelekcję w drugim najludniejszym stanie Wenezueli pokonał byłego wiceprezydenta Eliasa Jauę. W październiku zmagający się z rakiem Chavez zwyciężył z Caprilesem w wyborach prezydenckich zapewniając sobie trzecią kadencję u władzy. Wybory gubernatorów odbyły się w cieniu kolejnej operacji jaką w ubiegłym tygodniu Chavez przeszedł na Kubie. Jak zapewniają współpracownicy prezydenta, wrócił on już do swoich obowiązków i czuje się coraz lepiej. Jak podkreśla Reuters 58-letni prezydent ma być zaprzysiężony na kolejną kadencję 10 stycznia. Jeśli jednak okaże się, że nie będzie on w stanie pełnić swoich obowiązków na zastępcę wyznaczył obecnego wiceprezydenta Nicolasa Maduro. W takim przypadku kolejne wybory powinny się odbyć w ciągu 30 dni, co mogłoby dać szansę Caprilesowi w walce z Maduro.",Fot. PAP/EPA,
https://wiadomosci.onet.pl/swiat/westerwelle-konferencja-w-sprawie-syrii-moze-byc-odlozona-do-lipca/y2rs2,Westerwelle: konferencja w sprawie Syrii może być odłożona do lipca,"Międzynarodowa konferencja w sprawie Syrii, przewidziana początkowo na czerwiec, może zostać przełożona na lipiec - zasugerował w poniedziałek niemiecki minister spraw zagranicznych Guido Westerwelle.","""Lepiej, żeby odbyła się w lipcu niż nigdy"" - oświadczył Westerwelle w ONZ w Nowym Jorku, dokąd przyjechał, żeby podpisać traktat regulujący międzynarodowy handel bronią konwencjonalną. Wcześniej szef francuskiej dyplomacji Laurent Fabius mówił, że planowana z inicjatywy Rosji i USA konferencja międzynarodowa jest ""konferencją ostatniej szansy""; również wskazał on na termin lipcowy. Początkowo międzynarodową konferencję nazwaną Genewa 2 planowano na czerwiec. Celem wydarzenia było otwarcie negocjacji między reżimem w Damaszku a opozycją walczącą z syryjskim prezydentem Baszarem el-Asadem.",fot. PAP/EPA,
https://wiadomosci.onet.pl/tylko-w-onecie/joanna-mucha-chce-zostac-przewodniczaca-po-ma-pomysl-na-partie-wywiad/4bctqz8,"""Kierownictwo mojej partii doszło do ściany"". Joanna Mucha przedstawia pomysł na nową Platformę Obywatelską [WYWIAD]","- Musimy najpierw wygrać Platformę, wyciągnąć ją z koleiny ""antyPiSu"", która prowadzi na manowce - mówi w rozmowie z Onetem Joanna Mucha. Lubelska posłanka chce zostać nową przewodniczącą partii. W styczniu Platformę Obywatelską czekają jedne z najważniejszych wyborów, które na lata określą kierunek największej partii opozycyjnej.","Sebastian Białach, Onet: Lubi pani życie na krawędzi? Joanna Mucha, PO: Wolę uporządkowany i przewidywalny świat, ale w sytuacjach zmiany, niepewności czy wręcz granicznych dobrze sobie radzę. Nie tracę głowy, nie wpadam w panikę, rozsupłuję i wyprowadzam na prostą. Niestety, miałam już w życiu sporo okazji, żeby to sprawdzić. Mówię ""niestety"", bo to się zawsze odbywa dużym kosztem. Mam na myśli spotkanie w Lublinie z Grzegorzem Schetyną i Małgorzatą Kidawą-Błońską. Lekko spóźniła się pani na konferencję prasową, co przewodniczący znacząco odnotował sprawdzając swój zegarek. Niech pan nie żartuje. Mówiłam o sytuacjach prawdziwego wyzwania, stresu czy wyjątkowo trudnych zadaniach. Przecież o przewodniczącym PO mówi się Grzegorz ""Nie Wybaczam Nigdy"" Schetyna. Tymczasem pani w jego obecności ogłosiła zamiar wystartowania w wyborach na szefa PO. A, czyli pana zdaniem to jest sytuacja z katalogu tych ""na krawędzi""? Oj, to zupełnie inaczej to postrzegamy. Rozumiem, że w pana pytaniu zaszyte jest pytanie o to, czy nie boję się Grzegorza Schetyny. Nie rozumiem, dlaczego miałabym się bać. Jesteśmy w jednej partii i współpracujemy tak jak członkowie jednej partii. A kiedy przychodzi moment rywalizacji – staramy się przekonać kolegów do swoich racji. Gdzie tu miejsce na strach? Dlaczego zdecydowała się pani na start w tych wyborach? Bo musimy wygrać Polskę, tę uśmiechniętą, budowaną na zaufaniu, współpracy, wspólnotowości, na prawdziwej solidarności i wzajemnej trosce, tę Polskę rozwijającą się, Polskę ludzi aspirujących – musimy tę Polskę wygrać dla Polaków i dla przyszłych pokoleń. A żeby tak się stało musimy najpierw wygrać Platformę, wyciągnąć ją z koleiny ""antyPiSu"", która prowadzi na manowce. Musimy pokazać wszystkim zniechęconym, wszystkim tym, którzy mówią, że zmarnowaliśmy cztery lata, wszystkim tym, którzy mówili nam w październikowych wyborach, że ostatni raz głosują na Platformę, że znów potrafimy wyznaczać kierunek i porywać ludzi za sobą. Rozmawiałem z kilkoma politykami Platformy. Z rozmów wynika, że nie ma pani odpowiedniego zaplecza w partii, a poprzez swój start chce wejść tylko do zarządu. Uwielbiam ludzi, którzy wiedzą lepiej niż ja, jakie są moje zamiary. Ale – zauważę nieśmiało – nikt z pana rozmówców nie wyszedł dwa lata temu ze swoją propozycją dla Polski. Zaproponowałam program, który media nazwały manifestem. Kolejnych dwóch lat również nie przespałam, tylko przygotowywałam swój pomysł na Polskę. Teraz jest czas, żeby się o ten pomysł bić! Wiele osób, zwłaszcza z dołów partyjnych, uważa, że zmiana lidera jest potrzebna. Ale zmianę łatwo przeprowadzić, trzeba mieć jeszcze pomysł na partię. Jaka ma być Platforma pod przewodnictwem Joanny Muchy? Oj, to dwa duże tematy. Pierwszy, to nasza oferta dla wyborców. Drugi to sam sposób funkcjonowania partii. Oba wymagają oddzielnego omówienia. Dobrze, zatem zacznijmy od pierwszego. Jaką ofertę dla wyborców będzie miała Platforma Joanny Muchy? Platforma powstała dziewiętnaście lat temu. Nasz elektorat przez ten czas bardzo się zmienił. Dzisiejsza klasa średnia – a do niej kierujemy naszą ofertę – to ludzie, którzy wiedzą, jak funkcjonują nowoczesne państwa. Oni są rozsądni, wiedzą, że nie zbudujemy w kilka lat takiej zamożności jak ta w krajach zachodniej Europy. Ale chcą państwa, które funkcjonuje tak sprawnie, jak państwa starej Europy, chcą państwa, które staje po stronie obywatela, które potrafi go zabezpieczyć i przed oszustem, i przed bezkarnością korporacji. Państwa, które jest przewidywalne i fair w stosunku do obywateli, które nie nakłada obowiązków ponad miarę, które pozwala na długofalowe planowanie życia. Państwa, które potrafi się troszczyć o najsłabszych. Jesteśmy wszyscy coraz bardziej wrażliwi na brak równości szans, na nieszczęścia, na ubóstwo. Odkrywamy nowe poziomy solidarności. Trzonem naszego elektoratu jest inteligencja, przedsiębiorcy, specjaliści, samorządowcy – każda z tych grup została w ostatnich latach przeczołgana i opluta. A ja będę chciała z każdą z nich nawiązać relację taką obowiązującą w dwie strony. Proponuję wam to, ale chciałabym was również na coś uwrażliwić, uzyskać pewne zobowiązania. To przejdźmy do drugiego punktu, czyli funkcjonowania samej partii. Z czym się pani kojarzy słowo platforma? Moje skojarzenia to platforma rozmów, konsultacji. I jeszcze jedno skojarzenie – z równością. Platforma nie miała być partią wodzowską tylko partnerską. Partią, w której decyzje podejmuje się na podstawie dyskusji i konsultacji. Ktoś może powiedzieć, że to model słabego przywództwa. Nieśmiało przypomnę zatem, że jestem po bardzo dobrym zarządzaniu na Uniwersytecie Warszawskim i powiem, że dobrym przywódcą nie jest ten, który swoje decyzje siłowo narzuca, bo one nie są udziałem tych, których dotyczą. Dobry przywódca przekonuje, ale też pozwala się przekonać. Platforma potrzebuje też profesjonalizacji, dobrego think tanku z założonym obszarem analizy strategicznej, czyli takiej na dwadzieścia lat do przodu. Potrzebujemy energii naszej młodzieżówki, Młodych Demokratów. A nasi członkowie potrzebują amunicji, biuletynów, ulotek, gazetek, materiałów do dystrybucji w mediach społecznościowych. Potrzebują włączenia w procesy decyzyjne i w walkę o fajną Polskę. I wierzy pani, że to pomoże wygrać wybory prezydenckie, a następnie odsunąć PiS od władzy? Jeśli ktoś dzisiaj uważa, że celem jest zdobycie przywództwa w Platformie Obywatelskiej, to się potwornie rozminął ze zdrowym rozsądkiem. Jedynym celem jest wygranie wyborów, tych prezydenckich i kolejnych wyborów parlamentarnych i przywrócenie statusu Polski jako państwa cywilizacji zachodniej. Uzyskanie steru Platformy to tylko i wyłącznie narzędzie do tego celu. Dzisiejsze kierownictwo mojej partii – w moim przekonaniu – doszło do ściany. Platforma pod kierownictwem Grzegorza Schetyny wystartowała do wyborczych wyścigów w różnych konfiguracjach i tych wyborów nie wygrała. Nie możemy sobie pozwolić na przegranie jakichkolwiek przyszłych wyborów, bo to oznaczałoby bezpowrotnie utracone szanse dla Polski! Stawia pani na silną Platformę Obywatelską, która ma przewodzić opozycji czy raczej na zacieśnianie współpracy między wszystkimi siłami opozycyjnymi? Platforma jest największą opozycyjną partią i nie może uchylać się przed odpowiedzialnością, która na niej ciąży. A ta odpowiedzialność to przygotowanie się do rządzenia. Ta odpowiedzialność to również wypracowanie z innymi opozycyjnymi partiami najważniejszych założeń dotyczących kluczowych obszarów funkcjonowania państwa. Spójrzmy na to, jakie spustoszenie robi dzisiaj PiS w obszarze ochrony zdrowia. W moim przekonaniu Polacy mają pełne prawo domagać się od nas – opozycji – wypracowania spójnego planu wyjścia z tej zapaści. Będziemy się różnić w szczegółowych rozwiązaniach, ale ich zręby powinniśmy już dziś zacząć wspólnie przygotowywać. Czego możemy się spodziewać: konstruktywnej krytyki czy totalnej opozycji? Senator Jacek Bury z Lublina mówi o ""odpowiedzialnej opozycji"". Moim zdaniem koncepcja totalnej opozycji była szkodliwa. Nie tylko zamykała nas w kleszczach reaktywności i upokarzającej przewidywalności, ale też nie zachęcała – mówiąc oględnie – do wypracowywania alternatywnej wizji. A tylko lepszym pomysłem na Polskę możemy ją odzyskać z populistycznych rąk. A jeśli, kolokwialnie mówiąc, policzy pani szable i okaże się, że nie ma większych szans? Decyzję o wyborze przewodniczącego podejmują wszyscy członkowie Platformy, więc trudno byłoby liczyć szable, bo jest nas spora grupa. Mam wrażenie, że przyjmuje pan błędne założenie, że startuję w jakiś sposób koniunkturalnie. A ja chcę przekonać moje koleżanki i moich kolegów do nowych dość rewolucyjnych pomysłów. Jeśli ich przekonam – dadzą mi mandat do poprowadzenia tego projektu. Jeśli nie – będę z wszystkich sił wspierała innego przewodniczącego i nadal będę przekonywała do mojej wizji. Władza równa się odpowiedzialność, tego zawsze uczyłam studentów. Ale dla mnie – szczerze – to słowo odpowiedzialność miało zawsze większe znaczenie. Na koniec zapytam jeszcze o Olgę Tokarczuk. Koalicja Obywatelska chciała, by Sejm uhonorował noblistkę, ale politycy PiS zablokowali ten pomysł. Uratowaliśmy sytuację bo w naszym imieniu świetne oświadczenie wygłosił Rafał Grupiński. To już nasza polska tradycja, że nobliści są kontestowani przez władzę. Tak było z Miłoszem i Wałęsą. Ale historia uczy nas, że to zła władza odchodzi w niesławie, a dorobek naszych noblistów na zawsze pozostaje z nami. Chyba wszyscy dostają to pytanie przy okazji rozmowy o noblistce - czytała pani książki Tokarczuk?",Joanna Mucha,
https://wiadomosci.onet.pl/swiat/zaskakujacy-ruch-lukaszenki-w-kierunku-rosji/qrb9x,Zaskakujący ruch Łukaszenki w kierunku Rosji,"Prezydent Białorusi Alaksandr Łukaszenka powiedział dziś, że proponuje oponentom politycznym i przedstawicielom Unii Europejskiej oraz Rosji wspólnie przedyskutować sytuację na Białorusi - podała państwowa agencja BiełTA.","- Jako głowa państwa proponuję wszystkim rozsądnie myślącym i kochającym swój kraj, do jakiegokolwiek obozu politycznego by należeli, usiąść za okrągłym czy kwadratowym stołem, spojrzeć sobie w oczy i realnie ocenić, kto ile jest wart i ile może zrobić w celu efektywnego poprawienia sytuacji w kraju - powiedział Łukaszenka na specjalnym spotkaniu z nauczycielami. Dodał: - Chcecie bić się i walczyć - proszę bardzo, bijcie się w otwartej dyskusji, udowadniajcie swoje racje, brońcie swojego punktu widzenia. Tylko nie poprzez pogromy i z bronią w ręku. Tego rodzaju działania będą udaremniane natychmiast, jak było to niedawno w ostojach demokracji - ostrzegł. - Zaproponowałem Unii Europejskiej, chciałbym zaproponować i Rosji i innym strukturom międzynarodowym, by skierowały swoich przedstawicieli do udziału w tym okrągłym stole. Niech oni wspólnie popatrzą, kto u nas czego jest wart, jakie idee wysuwa i jakie cele sobie stawia. Jesteśmy absolutnie otwarci i gotowi dać im taką możliwość - kontynuował Łukaszenka. Zastrzegł jednocześnie, że ""przyszłość Białorusi powinna decydować się nie na placach i na barykadach, lecz drogą dialogu"", a droga sankcji wobec Białorusi i presji na nią jest pozbawiona perspektyw. - Rozmawiajmy, prowadźmy dialog, a na pewno dojdziemy do jakiegoś porozumienia - mówił Łukaszenka. Prezydent Białorusi zazwyczaj nazywa swoich krytyków z ruchów opozycyjnych nie opozycją, ale ""tak zwaną opozycją"" lub ""piątą kolumną"". Opozycja pozostaje sceptyczna Białoruski politolog zbliżony do opozycji Waler Karbalewicz ocenił jako ""kontynuację handlu"" z Zachodem dzisiejsze słowa prezydenta Alaksandra Łukaszenki o okrągłym stole z udziałem przedstawicieli obozów politycznych, Unii Europejskiej i Rosji. Słowa te ""mogą oznaczać, że Łukaszenka rozumie, iż znalazł się w trudnej sytuacji, i stara się znaleźć z niej wyjście. Myślę, że nie jest on gotów pójść na żadne zasadnicze ustępstwa, to tylko słowa"" - powiedział Karbalewicz, autor wydanej w zeszłym roku w Moskwie biografii Łukaszenki. Zapytany o to, kogo w jego ocenie białoruski prezydent ma na myśli, kierując swą propozycję do ""rozsądnie myślących"" ludzi, ""do jakiegokolwiek obozu politycznego by należeli"", Karbalewicz odparł, że to pytanie trzeba zadać samemu Łukaszence. - Dotychczas nie uznawał on istnienia opozycji w ogóle, nie uznawał, że w kraju są przeciwnicy polityczni. Tę opozycję, jaka istnieje, nazywał ""oszołomami"", którzy nikogo nie reprezentują, a żyją za dolary z Zachodu - wskazał Karbalewicz. Jego zdaniem, Łukaszenka ""nie zmienił poglądów"" na ten temat, dlatego ""nie jest jasne, z kim zamierza prowadzić rozmowy"". - Z ""oszołomami""? - to byłoby dziwne - uważa Karbalewicz. Politolog wskazał, że białoruski prezydent, który skierował swą propozycję również do UE, ""już wcześniej wysyłał takie sygnały"". Łukaszenka ""chciałby odmrożenia stosunków z Zachodem i tego, by z Zachodu przyszły na Białoruś kredyty i inwestycje"". Jednak Zachód ""stawia warunek, że najpierw należy uwolnić więźniów politycznych"" - przypomniał Karbalewicz. - To kontynuacja handlu - ocenił politolog. Łukaszenka powiedział, że proponuje wszystkim ""rozsądnie myślącym"", ""do jakiegokolwiek obozu politycznego by należeli"", by siąść za okrągłym stołem ""i realnie ocenić, kto ile jest wart i ile może zrobić w celu efektywnego poprawienia sytuacji w kraju"". Dodał, że chciałby zaproponować również Unii Europejskiej i Rosji, by skierowały swoich przedstawicieli ""do udziału w tym okrągłym stole"".","Prezydent Białorusi Aleksandr Łukaszenko, fot. Reuters",
https://wiadomosci.onet.pl/swiat/polska-ostrzega-bialorus-jestesmy-oburzeni/pgtsb,"Polska ostrzega Białoruś. ""Jesteśmy oburzeni""",Prezydium sejmowej komisji spraw zagranicznych potępiło we wtorek sytuację na Białorusi i zażądało od jej władz zaprzestania stosowania przemocy wobec opozycji. W swoim stanowisku posłowie zaapelowali też o stanowczą reakcję Polski i UE w tej sprawie.,"- W imieniu Komisji Spraw Zagranicznych Sejmu RP pragniemy wyrazić nasze najgłębsze oburzenie i stanowcze potępienie wobec pobicia i uwięzienia uczestników manifestacji na ulicach Mińska. Aresztowania kandydatów na urząd prezydenta Białorusi i przeprowadzenie rewizji w ich sztabach wyborczych należy ocenić jako urągające nie tylko normom demokratycznym, lecz także zasadom cywilizowanego świata - czytamy w stanowisku komisji. Według posłów, w związku z sytuacją na Białorusi konieczne jest wdrożenie ""szerokich sankcji dyplomatycznych dla tych przedstawicieli reżimu, którzy uczestniczą w procesie łamania zasad demokracji, prawa wyborczego oraz odpowiadają za represje wobec przedstawicieli opozycji demokratycznej i społeczeństwa"". - Apelujemy o zwiększenie wsparcia finansowego dla organizacji obrony praw człowieka działających na terytorium Białorusi oraz dla wolnych mediów skierowanych do społeczeństwa białoruskiego - napisano w stanowisku.",,
https://wiadomosci.onet.pl/kraj/jan-skorzynski-solidarnosc-inspiruje-opozycjonistow-na-calym-swiecie/yh66f,Jan Skórzyński: Solidarność inspiruje opozycjonistów na całym świecie,"Solidarność to symbol ludzi, którzy przeciwstawili się potędze komunistycznej dyktatury i tę walkę wygrali. Polskie dążenie do wolności bez użycia przemocy inspiruje opozycjonistów na całym świecie - mówi Jan Skórzyński, red. naczelny pisma ""Wolność i Solidarność"".","- Epopeja Solidarności i opozycji wobec komunizmu to jedna z najpiękniejszych kart historii Polski. Powinniśmy ją opisywać sami, nie oczekujmy, że zrobią to za nas inni. Polskiemu czytelnikowi warto też przedstawiać historię dysydentów w innych krajach. Świat zainteresuje się nami, jeśli my się nim zainteresujemy - mówi historyk. Jak wyjaśnia, pomysł założenia pisma ""Wolność i Solidarność. Studia z dziejów opozycji wobec komunizmu i dyktatury"" łączył się z chęcią badania dziejów Solidarności w kontekście podobnych ruchów wolnościowych, także tych działających współcześnie. Skórzyński, autor wielu książek o dziejach opozycji, w tym ostatnio wydanej ""Siły bezsilnych. Historii Komitetu Obrony Robotników"", podkreśla, że choć Solidarność jest przedmiotem dużej liczby publikacji o różnym charakterze, ciągle nie powstała napisana przystępnym językiem synteza tej największej w dziejach komunizmu organizacji opozycyjnej. - Stosunkowo słabo opracowane są narodziny Solidarności, a więc lata 1980-1981; na osobną publikację zasługuje strajk sierpniowy w 1980 r. Ciągle toczy się dyskusja na temat genezy wprowadzenia stanu wojennego - wyjaśnia redaktor naczelny półrocznika ""Wolność i Solidarność"". Wydawane przez gdańskie Europejskie Centrum Solidarności (ECS) pismo stara się uzupełnić luki w badaniach nad Solidarnością. W skład jego rady naukowej wchodzą znawcy dziejów PRL Jerzy Holzer, Andrzej Friszke, Jerzy Eisler, Aleksander Hall i Andrzej Paczkowski, amerykańska pisarka i publicystka Anne Applebaum, laureatka nagrody Pulitzera za książkę ""Gułag"", Ireneusz Krzemiński, Aleksander Smolar i Edmund Wnuk-Lipiński. Wśród autorów ""Wolności i Solidarności"" są badacze z zagranicy - Alain Touraine, Padraic Kenney, a także uczestnicy historycznych wydarzeń - Mario Soares, Tadeusz Mazowiecki, Adam Michnik, Bogdan Lis i inni. Skórzyński tłumaczy, że problematyka poruszana na łamach pisma skupia się przede wszystkim na oporze wobec dyktatury. - Tym samym zagadnieniem, ale od strony działań SB, interesuje się IPN. Dla nas najistotniejsza nie są posunięcia władz w stosunku do opozycji, ale podejmowane przez samą opozycję inicjatywy wolnościowe. Represje nie są dla nas punktem wyjścia, choć o nich także piszemy - podkreśla historyk. Na łamach półrocznika publikowane są nie tylko teksty dotyczące ubiegłego stulecia, ale i materiały poświęcone współczesnej sytuacji w państwach niedemokratycznych. - Chcemy pisać o historii Solidarności w szerokim kontekście, dlatego przedstawiamy walkę o prawa człowieka wychodząc poza obszar historii Polski powojennej i poza granice bloku komunistycznego. Uważamy, że na uwagę zasługują dzieje oporu wobec dyktatur wszelkiego rodzaju. System komunistyczny w wielu miejscach na świecie wciąż trwa, choćby na Kubie czy w Chinach. W wielu krajach ludzie podejmują walkę, tak jak kiedyś Polacy, o wolność i demokrację. W najnowszym, czwartym numerze pisma ukazał się m.in. tekst Macieja Stasińskiego poświęcony dysydentom na Kubie - jak wyjaśnia Skórzyński - ""grupie niesłychanie ostro prześladowanej, a mimo to nie poddającej się"". Autor opisuje specyfikę reżimu braci Fidela i Raula Castrów oraz sposoby walki z ich dyktaturą. Z kolei Rafał Sadowski z Ośrodka Studiów Wschodnich w tekście ""W cieniu Łukaszenki. Opozycja na Białorusi"" przedstawia różne odłamy opozycji wobec rządów Aleksandra Łukaszenki. - Na naszych łamach pisali także wybitni badacze zagraniczni, m.in. Andras Bozoki, autor tekstu o opozycji demokratycznej na Węgrzech w latach 70. oraz Jack A. Goldstone, amerykański socjolog i politolog, który pisał o tzw. arabskiej wiośnie. Opublikowaliśmy także wykłady Aung San Suu Kyi - słynnej birmańskiej bojowniczki o prawa człowieka, laureatki Pokojowej Nagrody Nobla - tłumaczy Skórzyński. Obrońcy praw człowieka na całym świecie - zaznacza - korzystają z dorobku Solidarności. - Solidarność ma dla nich wymiar heroicznego mitu. To prawdziwa legenda grupy ludzi, którzy ośmielili się przeciwstawić potędze komunizmu i tę walkę wygrali. Na całym świecie bohaterem walki o wolność i demokrację jest Lech Wałęsa. Historia Solidarności to inspirujący przykład walki o wolność bez użycia przemocy - podkreślił Skórzyński. Obszerny, liczący ok. 250 stron, półrocznik ukazuje się w nakładzie 1000 egz. Adresowany jest głównie do badaczy oraz studentów, ale też do wszystkich zainteresowanych tą problematyką. - Choć stosujemy standardy naukowe, unikamy żargonu naukowego - podkreśla redaktor naczelny pisma, na łamach którego publikowane są różne gatunki pisarskie - od studium naukowego poprzez esej, wywiady, wspomnienia. Według Skórzyńskiego, zwłaszcza relacje uczestników opisywanych wydarzeń, byłych opozycjonistów to ""historie niczym z filmu sensacyjnego"", które zainteresują szerokie grono czytelników. W ""Wolności i Solidarności"" umieszczane są również materiały archiwalne. - Szczególnie ciekawe są takie dokumenty, jak odnalezione przez nas w archiwum IPN, nieznane do tej pory wystąpienie Jacka Kuronia na spotkaniu z opozycjonistami w Lublinie w 1978 r., nagrane dzięki podsłuchowi policyjnemu - przypomina Skórzyński. Pismo można kupić w księgarniach naukowych, salonach sieci Empik oraz na stronie internetowej www.wis.ecs.gda.pl. Europejskie Centrum Solidarności w Gdańsku, wydające ""Wolność i Solidarność"", funkcjonuje od 2007 r. Jego siedziba powstaje w dzielnicy Nowe Miasto, w historycznym miejscu przy Placu Solidarności w pobliżu Bramy Nr 2 i Pomnika Poległych Stoczniowców.",Fot. AFP,
https://wiadomosci.onet.pl/swiat/namaszczony-przez-chaveza-kandydat-oficjalnie-zarejestrowany-w-wyborach-prezydenckich/5whjk,Namaszczony przez Chaveza kandydat oficjalnie zarejestrowany w wyborach prezydenckich,"Wiceprezydent Wenezueli Nicolas Maduro zarejestrował się w poniedziałek oficjalnie do wyborów prezydenckich, które odbędą się 14 kwietnia. Maduro i lider opozycji Henrique Capriles zgłosili gotowość do kandydowania w niedzielę.","Maduro, wiceprezydent i tymczasowy szef państwa, namaszczony przez Hugo Chaveza na jego następcę, zarejestrował się w Państwowej Komisji Wyborczej jako pierwszy. Przed jej siedzibą w centrum Caracas manifestowały tysiące ubranych na czerwono zwolenników Maduro, niosąc zdjęcia zmarłego prezydenta. Czerwień jest kolorem rządzącej partii socjalistycznej (PSUV). Wiceprezydent przemówił do wiwatującego tłumu, obiecując kontynuowanie socjalistycznej polityki swego mentora i nazywając się ""synem Chaveza"". Capriles zapowiedział, że zarejestruje się tego samego dnia. Zarówno Maduro, jak i Capriles zgłosili oficjalnie swe kandydatury w niedzielnych wystąpieniach telewizyjnych, wykorzystując je też do agresywnych ataków na oponentów. Lider opozycji oskarżył w swym przemówieniu PSUV o wykorzystywanie śmierci Chaveza jako argumentu w rozgrywkach politycznych. Nazwał też swego przeciwnika ""bezwstydnym kłamcą"", zarzucając mu, że podawał nieprawdziwe informacje na temat stanu zdrowia Chaveza i oszukiwał Wenezuelczyków, zapewniając ich, że przywódca wyzdrowieje. Były prezydent, który zmarł we wtorek, od dwóch lat walczył z rakiem. Maduro nazwał w niedzielę Caprilesa ""żałosnym kandydatem"" i zarzucił mu oczernianie nieżyjącego prezydenta oraz jego rodziny. Oskarżył też swego oponenta, nazywając go przy tym ""faszystą"", o próby skalania ""czystego, kryształowego obrazu Komendanta Chaveza"". Agresywna retoryka kandydatów oraz ich wzajemne ataki narzucą ton kampanii wyborczej, a z czasem będą się tylko nasilać - komentuje AP. Komisja wyborcza Wenezueli wyznaczyła wybory na 14 kwietnia, a kampania ma się formalnie rozpocząć 12 dni wcześniej. W wyborach prezydenckich w październiku 2012 roku Chavez zdobył 55 proc. głosów, a Capriles - 44 proc.",,
https://wiadomosci.onet.pl/swiat/bialorus-opozycyjna-gazeta-polemizuje-z-wladza/e1n7f,Białoruś: opozycyjna gazeta polemizuje z władzą,"Białoruska gazeta opozycyjna ""Narodnaja Wola"" ocenia we wtorek, że po zamachu w mińskim metrze ""lokaje"" władzy skorzystali z okazji, by ""obrzucać błotem"" opozycyjnych polityków i media. Polemizuje też z ostrzeżeniem udzielonym jej przez Ministerstwo Informacji.","- Na nadzwyczajnym posiedzeniu w dniu tragedii (prezydent Alaksandr) Łukaszenka osobiście przyznał: ""Nie ma co ukrywać, tylko my jesteśmy winni temu, co się zdarzyło - wina spoczywa na nas"". I rzeczywiście, nie ma innego winnego, dlatego że właśnie władza odpowiada za nasze wspólne bezpieczeństwo. Żywimy z naszych podatków bodaj czy nie największą w świecie armię milicji i służb specjalnych po to, by nasze dzieci i rodzice mogły spokojnie chodzić po mieście i jeździć metrem - zauważa gazeta. - Jednak już na drugi dzień po zamachu mówienie o winie władzy stało się niebezpieczne. Wypowiadania się na temat wersji przyczyn tego, co się wydarzyło, zabroniono pod groźbą odpowiedzialności karnej - przypomina ""Narodnaja Wola"". Wówczas, zdaniem gazety, ""najrozmaitszy lud urzędniczy i okołourzędniczy pojawił się i postanowił zabłysnąć na tle sprawdzonej informacji i przy pomocy sprawdzonej metody (...). Wypowiadali się deputowani, działacze społeczni, piosenkarze, muzycy, sportowcy i urzędnicy"". - Zamiast dyskusji o tym, jak coś takiego stało się możliwe w naszym kraju (...), przez wszystkie te dni słyszeliśmy nieustanne obrzucanie błotem opozycji i wezwania do zjednoczenia się wokół głowy państwa - stwierdza gazeta. ""Narodnaja Wola"" polemizuje z ostrzeżeniem, które udzieliło jej Ministerstwo Informacji za styczniową publikację ""Mówi i pokazuje »TV-Goebbels«"", krytykującą film telewizji państwowej o demonstracji opozycji w wieczór po wyborach prezydenckich 19 grudnia 2011 roku. Gazeta przypomina, że w filmie tym ""pokazywano garaż z bronią, która jakoby miała pojawić się na placu"" podczas demonstracji. Zauważa, że ""mimo to nikomu z opozycjonistów nie przedstawiono zarzutów o nielegalne posiadanie broni"", a na procesach milicjanci zeznają, że nie widzieli, by protestujący na placu mieli broń. - Kogo powinien ukarać minister za rozpowszechnianie informacji pozbawionej wiarygodności? - pyta gazeta.",,
https://wiadomosci.onet.pl/swiat/ksenia-sobczak-oburzona-ponizali-mnie/6znhr,Ksenia Sobczak oburzona: poniżali mnie,"Znana rosyjska prezenterka telewizyjna i celebrytka, a od niedawna również aktywna uczestniczka akcji opozycji, Ksenia Sobczak, wyraziła swoje oburzenie rewizją, jaką przeprowadzili w poniedziałek rano w jej domu przedstawiciele Komitetu Śledczego Federacji Rosyjskiej - podaje newsru.com. Według jej słów, nie tyle chciano jej uniemożliwić pojawienie się na ""Marszu milionów"", który odbędzie się dzisiaj, co poniżono ją i nawet ograbiono.","""O godz. 8 rano wtargnęli do mojego domu ludzie, nie dawali mi się ubrać, ograbili mieszkanie, poniżali…I dalej: to jest najgorsze, że zupełnie bezprawnie do ciebie mogą zapukać i po prostu ograbić i naśmiewać się z twoich osobistych listów...Nigdy nie sądziłam, że w kraju wrócą TAKIE represje"" - napisała Sobczak na Twitterze, nie precyzując, co zniknęło z jej mieszkania. W poniedziałek od rana śledczy dokonywali przeszukań w mieszkaniach liderów antyputinowskiej opozycji w Moskwie. Opozycjoniści wiążą tę akcję z planowanym na dzisiaj w stolicy Rosji kolejnym wystąpieniem przeciwko Władimirowi Putinowi. Przedstawiciele Komitetu Śledczego Federacji Rosyjskiej wkroczyli do mieszkań m.in. opozycyjnego adwokata, blogera i bojownika z korupcją Aleksieja Nawalnego, koordynatora radykalnego Frontu Lewicy Siergieja Udalcowa oraz przywódcy liberalnej Solidarności Ilji Jaszyna. Przeszukania miały związek ze śledztwem w sprawie zajść, do których doszło w Moskwie 6 maja, w przededniu zaprzysiężenia Putina na prezydenta. W starciach policji z demonstrantami rannych zostało ponad 70 osób, w tym około 30 policjantów. Policja zatrzymała wtedy 436 osób. Rzecznik Komitetu Śledczego FR Siergiej Markin zapowiedział w niedzielę, że Komitet Śledczy FR zamierza doprowadzić do ukarania wszystkich uczestników i organizatorów zamieszek. W ramach tego śledztwa zatrzymano już 12 osób. W charakterze podejrzanych przesłuchano m.in. Nawalnego i Udalcowa. Obaj zostali ponownie wezwani do Komitetu Śledczego FR na wtorek, na godz. 11. Wezwania takie otrzymali też Jaszyn i Sobczak. Dzisiaj o godz. 13 ma się rozpocząć manifestacja opozycji (""Marsz milionów""). Przeciwnicy Putina zbiorą się na placu Aleksandra Puszkina, skąd przejdą na prospekt Andrieja Sacharowa, gdzie o godz. 15 odbędzie się wiec. Organizatorzy spodziewają się udziału 50 tys. ludzi. We wtorek przypada święto narodowe Federacji Rosyjskiej - Święto Niepodległości, nazywane Dniem Rosji. Święto to upamiętnia deklarację suwerenności państwowej, uchwaloną 12 czerwca 1990 roku przez Zjazd Deputowanych Ludowych Rosyjskiej Federacyjnej Socjalistycznej Republiki Radzieckiej (RFSRR). W ten sposób RFSRR, tj. dzisiejsza FR, wypowiedziała posłuszeństwo władzom ZSRR, co wkrótce doprowadziło do ostatecznego upadku Związku Radzieckiego. Z okazji święta Putin w tym roku podarował rodakom trzy dni wolne od pracy - od niedzieli do wtorku. Uczestnicy wtorkowej demonstracji zamierzają przyjąć ""Manifest wolnej Rosji"", w którym chcą wezwać do nasilenia protestów przeciwko Putinowi, łącznie ze zorganizowaniem kampanii nieposłuszeństwa obywatelskiego. Odpowiedzialność za ich przygotowanie zamierzają powierzyć Radzie Koordynacyjnej, w której skład wejdą reprezentanci różnych sił politycznych i społeczeństwa obywatelskiego. Autorzy manifestu podkreślają, że celem tej ""pokojowej antykryminalnej rewolucji"" jest demontaż putinowskiej dyktatury i dokonanie zmian we wszystkich sferach życia w interesie ogółu obywateli. ""Utrzymywanie władzy przez ugrupowanie Putina jest śmiertelnie niebezpieczne dla kraju. Kontynuowanie putinowskiej polityki grozi konfrontacją wewnętrzną, rozpadem państwa i chaosem"" - ostrzegają. Według nich do przejścia od ""dyktatury złodziei do ludowładztwa"" potrzebny jest ""dialog najbardziej odpowiedzialnej części klasy rządzącej i mas ludowych"", w tym przez mechanizm okrągłego stołu. Autorzy dokumentu proponują konkretne kroki, zmierzające do ""odbudowania w Rosji fundamentalnych politycznych, prawnych i moralnych podstaw społeczeństwa i państwa"". Wśród nich wymieniają doprowadzenie do odejścia Putina, przeprowadzenie wyborów parlamentarnych na podstawie nowej, uczciwej ordynacji, znowelizowanie konstytucji w kierunku skrócenie kadencji prezydenta i rozszerzenie uprawnień parlamentu, uchwalenie nowych przepisów o wyborach prezydenta, gubernatorów i organów samorządu terytorialnego, a także przyjęcie ustawy pozwalającej uwolnić sądownictwo i organy ścigania od ludzi, którzy dopuścili się przestępstw. Pod manifestem podpisali się m.in. Nawalny, Udalcow, Jaszyn, Niemcow i Wierziłow, a także lider Zjednoczonego Frontu Obywatelskiego Garri Kasparow, obrończyni środowiska naturalnego Jewgienia Czyrikowa, deputowany do Dumy Państwowej z ramienia socjalistycznej Sprawiedliwej Rosji Ilja Ponomariow, związany z demokratyczną partią Jabłoko politolog Andriej Piontkowski i jeden z przywódców skrajnej prawicy Aleksandr Biełow.","Ksenia Sobczak, fot. AFP",
https://wiadomosci.onet.pl/swiat/ashton-wzywa-iran-do-poszanowania-prawa-do-pokojowych-zgromadzen/66kg3,Ashton wzywa Iran do poszanowania prawa do pokojowych zgromadzeń,Szefowa unijnej dyplomacji Catherine Ashton wezwała Iran do poszanowania prawa do pokojowych zgromadzeń. Skrytykowała restrykcje nałożone na niektórych członków opozycji i wezwała władze do powstrzymania się od użycia siły.,"Jak poinformowała rzeczniczka Ashton w komunikacie, szefowa unijnej dyplomacji śledzi wydarzenia w Iranie, ""zwłaszcza widoczne restrykcje dotyczące swobody poruszania się niektórych członków opozycji i manifestacji, do których doszło na ulicach"". Ashton wezwała ""irańskie władze do pełnego poszanowania oraz ochrony praw swych obywateli, w tym wolności wypowiedzi i prawa do pokojowych zgromadzeń"". Dyplomatka zaapelowała również ""do władz Iranu o powstrzymanie się od użycia siły przeciwko pokojowo manifestującym demonstrantom"". Wczoraj w Teheranie, a także na południu kraju w Szirazie i w środkowej części w Isfahanie doszło do manifestacji poparcia dla rewolucji w Egipcie. Wzięło w nich udział kilka tysięcy osób. Były to pierwsze protesty irańskiej opozycji od ponad roku. By rozpędzić kilkutysięczne protesty zwolenników opozycji w stolicy Iranu policja użyła gazu łzawiącego. Kilkadziesiąt osób zatrzymano; co najmniej jedna osoba została zastrzelona. Według świadków, dziesiątki innych demonstrujących również trafiły do szpitala z powodu ciężkich obrażeń na skutek pobicia. W Isfahanie również wybuchły zamieszki, podczas których zatrzymano kilkadziesiąt osób. Wcześniej o zgodę na zorganizowanie wiecu solidarności z demonstrantami w Tunezji i Egipcie wystąpili przywódcy opozycji Mir-Hosejn Musawi oraz Mehdi Karubi. Prokurator generalny odrzucił ich wniosek i ostrzegł przed ewentualnymi konsekwencjami. W sobotę irańskie MSW zakazało wszelkich manifestacji, uznając je za nielegalne. Mimo to na opozycyjnych stronach internetowych pojawiły się wezwania do różnych grup, by zorganizować jednak manifestację. W poniedziałek irańska policja zablokowała jednak dostęp do domu Musawiego; odcięto również linie telefoniczne w domu byłego premiera, by uniemożliwić mu udział w manifestacji. W zeszłym tygodniu na stronie internetowej byłego przewodniczącego parlamentu Mehdiego Karubiego (sahamnews.org) podano, że został on osadzony w areszcie domowym, ponieważ nawoływał do udziału w wiecu poparcia dla antyrządowych demonstracji w Egipcie i Tunezji. Władze w Teheranie obawiają się, że manifestacje poparcia dla rewolt w państwach Afryki Północnej mogłyby przerodzić się w antyrządowe demonstracje w samym Iranie.","Catherine Ashton, fot. AFP",
https://wiadomosci.onet.pl/swiat/turcja-opozycja-zlozy-slubowanie/e3gyj,Turcja: opozycja złoży ślubowanie,"Turecka opozycyjna Partia Ludowo-Republikańska (CHP) oświadczyła, że jej deputowani złożą dzisiaj ślubowanie, kończąc w ten sposób bojkot obrad parlamentu i torując drogę do forsowanej przez premiera Recepa Tayyipa Erdogana reformy konstytucyjnej.","W wyborach 12 czerwca CHP wprowadziła do 550-osobowego parlamentu 135 posłów, ale podczas inauguracyjnego posiedzenia 28 czerwca odmówili oni złożenia ślubowania. Decyzję o zbojkotowaniu zaprzysiężenia podjęto, gdy sąd odmówił zwolnienia dwóch kandydatów tej partii, którzy w wyborach uzyskali mandaty, ale są nadal więzieni bez wyroku sądowego w związku ze śledztwem w sprawie antyrządowego spisku. Przedstawiciel CHP powiedział agencji Reuters, iż deputowani złożą przysięgę po osiągnięciu z rządzącą Partią Sprawiedliwości i Rozwoju (AKP) porozumienia w sprawie aresztowanych kandydatów.",,
https://wiadomosci.onet.pl/swiat/bialorus-opozycja-stawia-niesymetryczne-warunki/yg9rv,"Białoruś: opozycja stawia ""niesymetryczne"" warunki?","Główny białoruski dziennik państwowy ""SB. Biełaruś Siegodnia"" zarzuca opozycji, że wysuwa ""niesymetryczne"" żądania, domagając się uwolnienia skazanych opozycjonistów jako warunku okrągłego stołu, o którym mówił prezydent Alaksander Łukaszenka.","""Na drugi dzień po oświadczeniu (Łukaszenki) oni (opozycjoniści - PAP) zebrali się wspólnie"" - pisze dziennik o spotkaniu liderów opozycji, po którym oznajmiono, że dialog jest niemożliwy bez uwolnienia skazanych. ""Wydali całkowicie przewidywalną wspólną ocenę: żadnego dialogu do czasu uwolnienia wszystkich więźniów politycznych. Tak nazywają oni ludzi, którzy zostali skazani w sprawach karnych za zupełnie konkretne, udokumentowane i bezspornie udowodnione czyny sprzeczne z prawem"" - pisze komentator dziennika, organu administracji prezydenta. Dziennik przyznaje, że przedstawiciele opozycji mogą mieć inną ocenę wydarzeń z 19 grudnia zeszłego roku, czyli protestów po wyborach prezydenckich, po których nastąpiły aresztowania i procesy. ""Dlaczego by nie wyrazić tej (oceny) z zaproponowanego miejsca za okrągłym stołem? Ale nie - oni najwyraźniej (...) odsuwają od siebie stół poprzez wysuwanie niesymetrycznych warunków"" - uważa ""SB.Biełaruś Siegodnia"". We wstępie artykułu komentator wyjaśnia, że ""wysuwanie niesymetrycznych warunków"" to jeden ze sposobów ""manipulowania dyskusją"", opisanych w pracy naukowej rosyjskiego pisarza Jurija Niestierienki poświęconej demagogii. Szczególnie ostro dziennik atakuje tych opozycjonistów, którzy odrzucają ideę rozmów z Łukaszenką. Wymienia nazwiska Zianona Paźniaka, lidera Białoruskiego Frontu Narodowego, który wyemigrował z Białorusi, i Andreja Sannikaua, byłego kandydata opozycji w grudniowych wyborach. Skazany na pięć lat kolonii karnej Sannikau przekazał z miejsca odbywania kary, że uważa przekazanie władzy za jedyny możliwy temat negocjacji. ""Panowie, czy nie przejadła się wam jeszcze jedyna funkcja - psucia powietrza w domu? A potem robienia wszystkiego, by oddalić się tak, aby nie zawołano was z powrotem?"" - pisze komentator pod ich adresem. Zdaniem ""SB"", ""portale internetowe zinterpretowały po swojemu"" słowa Łukaszenki do ""wszystkich rozsądnie myślących i kochających swój kraj ludzi, do jakiegokolwiek obozu politycznego by należeli, by wspólnie przedyskutować, kto co może zrobić w celu efektywnego poprawienia sytuacji w kraju"". Portale te (dziennik nie wymienia ich z nazwy - PAP) ""opatrzyły informację tytułami w rodzaju Łukaszenka zaproponował dialog opozycji. To oczywiście pewna niezgodność pojęć. Ludzie, którzy kochają swój kraj i opozycja, to mimo wszystko nie zawsze to samo"" - pisze komentator dziennika.",,
https://wiadomosci.onet.pl/tylko-w-onecie/straz-marszalkowska-nie-wpuscila-senatora-po-do-sali-sejmowej-posel-pis-taki-jest/8v56ww6,Straż Marszałkowska nie wpuściła senatora PO do sali sejmowej. Poseł PiS: taki jest regulamin,"Jan Filip Libicki wspiera posłów opozycji i wraz z nimi dyżuruje w sali sejmowej. W nocy z soboty na niedzielę chciał udać się na swoją trzecią wartę. Na drodze stanęła mu Straż Marszałkowska, która oznajmiła mu, że do środka nie wejdzie. Senator PO przypuszcza, że może to być następstwem filmu posła PiS Dominika Tarczyńskiego, na którym widać Libickiego osamotnionego na sali. - Zgodnie z regulaminem senatorowie muszą mieć pozwolenie marszałka na przebywanie w sali plenarnej - ripostuje poseł PiS.","Posłowie PO oraz Nowoczesnej od 16 grudnia ubiegłego roku okupują salę plenarną w Sejmie, w ramach protestu po tym, jak z obrad dot. budżetu na 2017 rok wykluczony został Michał Szczerba. Głosowanie nad ustawą budżetową przeniesiono do Sali Kolumnowej, gdzie posłowie opozycji, według ich relacji, wstępu nie mieli. Od tego czasu Nowoczesna i PO na zmianę pełnią wartę w sejmowej sali. W proteście uczestniczy także m.in. senator PO Jan Filip Libicki. W weekend miał on pełnić trzy dyżury - podczas jednego z nich został nagrany przez posła PiS Dominika Tarczyńskiego. Na dyżur w nocy z soboty na niedzielę już nie został wpuszczony. W sobotę, 7 stycznia, Dominik Tarczyński zamieścił nagranie, które miało pokazać, jak wygląda protest opozycji w Sejmie. Na filmie, który pojawił się na Twitterze posła PiS, widać niemal pustą salę sejmową - na warcie widzimy tylko Libickiego. Jeszcze tego samego dnia, kilka godzin później, senator PO nie mógł stawić się na swoim trzecim, nocnym dyżurze, który zaczynał się o godzinie 24.00. Straż Marszałkowska nie wpuściła go na salę plenarnych posiedzeń. - Panowie powiedzieli, że mają nakaz od swoich przełożonych, i po prostu mnie nie wpuścili - relacjonuje w rozmowie z Onetem Filip Jan Libicki. - Nie chciałem się szarpać. Gdybym próbował dostać się na siłę, to pewnie by mi się udało. Strażnicy powiedzieli mi, że nie będą mnie na siłę zatrzymywać, ale jeśli mnie przepuszczą, to będą mieli kłopoty zawodowe. Nie chciałem ich na nie narażać - relacjonuje. Senator PO poprosił o interwencję posła Rafała Grupińskiego. - Zadzwonił on do przełożonego Straży Marszałkowskiej, który podtrzymał decyzję. W  związku z tym ustaliliśmy z posłem Grupińskim, że wracam do swojego pokoju - kończy. Podkreśla, że jako członek Zgromadzenia Narodowego, które obraduje na sali sejmowej, miał prawo wejść do środka, chociaż przepisy w tej sprawie nie są jasne. Podejrzewa, że marszałek Kuchciński zobaczył nagranie Dominika Tarczyńskiego i ""wpadł na pomysł, aby go więcej nie wpuszczać"". - Są to oczywiście tylko moje przypuszczenia - podkreśla senator PO. Pytamy senatora Libickiego, czy kiedy nagrywał go poseł PiS, był sam na sali sejmowej, gdzie mieli także protestować posłowie PO i Nowoczesnej. - Trudno mi powiedzieć, nie wiem, kiedy dokładnie pan Tarczyński mnie nagrywał. Ja po prostu siedziałem i czytałem książkę - komentuje. - Przed tym wydarzeniem wielokrotnie mówiłem kolegom, że zgadzam się siedzieć na sali pod warunkiem, że będzie ze mną przynajmniej jeden poseł.  Po to, aby uniknąć dyskusji, czy mam prawo siedzieć, czy też go nie mam - dodaje. Wyjaśnia, że ani przez chwilę nie miał wrażenia, aby był sam na sali. Sprawą dalej zajmuje się poseł PO Rafał Grupiński. W rozmowie z Onetem podkreśla, że zakaz wstępu dla senatora Libickiego to polecenie, które dostał dowódca zmiany, jednak ""nie wiadomo od kogo"". - Polecono mu, aby senatora nie wpuszczać nawet w kuluary sejmowe, co jest skandalem, bo jeszcze do niedawna mieli do nich dostęp dziennikarze - mówi i podkreśla, że jako parlamentarzysta senator Libicki powinien mieć chociażby dostęp do tej części Sejmu. Informacja o działaniach Straży Marszałkowskiej trafiła do przewodniczącego klubu senatorów PO Bogdana Klicha. - Według tego, co wiem, senator Bogdan Klich w tej sprawie interweniuje u marszałka Kuchcińskiego i marszałka Karczewskiego - dodaje Rafał Grupiński i wyjaśnia, że kiedy poseł PiS nagrywał swój film z sali sejmowej, posłowie byli na miejscu. - Ten filmik nie objął całej sali, jak zresztą widać - komentuje. O całą sprawę pytamy autora filmu z sali sejmowej, posła PiS. - Senatorowie zgodnie z regulaminem muszą mieć pozwolenie marszałka, aby przebywać na sali. Jeżeli nie znają regulaminu i łamią regulamin, walcząc o niego, jeszcze bardziej się ośmieszają - mówi nam Dominik Tarczyński. - To, że senator nie został wpuszczony, nie ma nic wspólnego ze mną, tylko z tym, że ujawniłem kolejne łamanie regulaminu przez niego i opozycję - dodaje i radzi, aby ""opozycja zapoznała się z prawem"". Poseł Tarczyński odsyła nas do art. 170 regulaminu Sejmu. Wymienione są w nim osoby, które oprócz posłów mogą przebywać na sali sejmowej, podczas kiedy toczą się obrady. Są to m.in. członkowie Rady Ministrów, Rzecznik Praw Obywatelskich, Rzecznik Praw Dziecka, prezes Naczelnego Sądu Administracyjnego czy prezes Trybunału Konstytucyjnego. Regulamin nie wspomina senatorów - bezpośrednio jego treść nie zakazuje im pobytu na sali. Ostatni podpunkt artykułu mówi  o tym, że: ""Prawo wstępu na salę posiedzeń Sejmu mają również osoby i delegacje zaproszone przez Marszałka Sejmu oraz upoważnieni przez niego pracownicy Kancelarii Sejmu"". Pytamy także o film, który według senatora Libickiego może być przyczyną zakazu wstępu na salę sejmową dla senatorów.  - To, co jest na filmie, każdy może ocenić. Czy jest cała sala, czy nie. Najpierw słyszę, że posłowie byli, tylko spali między ławami. Kiedy okazało się, że filmik jest z dnia, to mówią, że byli tylko siedzieli gdzieś jak myszy po kątach. Niech się nie ośmieszają - komentuje poseł Tarczyński. - To groteska. Kłamali przez osiem lat i kłamią dalej. Przychodzą na salę plenarną, robią sobie selfie i spadają, na Maderę, na narty, albo jeszcze gdzieś indziej. Jest nagranie i wszystko widać. Jeżeli oni widzą coś innego, to jest mi bardzo przykro - kończy. Posłowie opozycji zostaną w sejmowej sali do 11 stycznia. Co potem? Dzisiaj na spotkaniu z marszałkiem Senatu pojawili się przedstawiciele PiS, Solidarnej Polski, Nowoczesnej, Kukiz'15 oraz PSL. Jak podaje prezes PiS Jarosław Kaczyński, opozycja zgodziła się, aby obrady Sejmu odbyły się w sali plenarnej. Mają nie utrudniać ich przeprowadzenia. Na spotkaniu zabrakło przedstawicieli Platformy Obywatelskiej. - Sprawa jest dla nas oczywista i klarowna od samego początku. Konflikt wywołany przez marszałka Kuchcińskiego powinien być przez niego rozwiązany. Jeśli jest problem w Sejmie, to tam trzeba go rozwiązać, nie w Senacie. Nielegalnie przyjęty budżet nie może być naprawiany kruczkami prawnymi w taki sposób, jaki to zaproponował Kukiz czy Ryszard Petru. My na takie okradanie państwa z praworządności nie będziemy się zgadzać - komentował dzisiaj Rafał Grupiński podczas konferencji na temat reformy edukacji. - Czy Kukiz i Nowoczesna są na dzisiaj opozycją, czy też nie są? Należy odpowiedzieć sobie na to pytanie. Podchodzimy ze zrozumieniem do braku doświadczenia zarówno Ryszarda Petru jak i pana Kukiza. Oni są w polityce nowicjuszami, uczą się. My nie chcemy w tym uczestniczyć  - dodawał prezydent Poznania Jacek Jaśkowiak.",Jan Filip Libicki,
https://wiadomosci.onet.pl/swiat/reakcja-watykanu-na-decyzje-o-bojkocie-papieza/x8jp6,Reakcja Watykanu na decyzję o bojkocie papieża,"Watykan oświadczył, że decyzja niektórych członków niemieckiego parlamentu, aby nie wysłuchać przemówienia papieża podczas jego wizyty w Bundestagu 22 września, to ""kwestia zachowania"" i gościnności.","- Papież został oficjalnie zaproszony do wygłoszenia mowy w Bundestagu przez jego przewodniczącego. Watykan nie chce komentować zapowiedzi niektórych parlamentarzystów, którzy postanowili nie uczestniczyć w tym posiedzeniu - powiedział rzecznik Stolicy Apostolskiej Federico Lombardi. Rzecznik dodał, że w przekonaniu Watykanu jest to ""kwestia zachowania się i sposobu przyjęcia przez pluralistyczne zgromadzenie osoby, która została zaproszona przez większość jego członków"". Ks. Lombardi, który przedstawił w watykańskim biurze prasowym program wizyty Benedykta XVI w Niemczech w dniach 22-25 września, trzeciej, jaką obecny papież składa w swej ojczyźnie, podkreślił, że papież będzie w swym wystąpieniu zwracał się do tych, ""którzy na nie przyjdą"". Watykański rzecznik dodał, że ci, którzy nie pojawią się na przemówieniu papieża, ""wyjaśnią motywy swej decyzji, a pozostali parlamentarzyści powiedzą, co sądzą o takim postępowaniu"". - Ostatecznie nie wszyscy muszą zgadzać się z papieżem - dodał ks. Lombardi. Podkreślił również, że Benedykt XVI po raz pierwszy będzie przemawiał na forum parlamentu i ""uczyni to akurat we własnym kraju"". Parlamentarzyści reprezentujący niemiecką opozycję wyrazili zamiar zbojkotowania przemówienia, które papież wygłosi wkrótce po przybyciu do Berlina i po spotkaniu z kanclerz Angelą Merkel. Około setki deputowanych opozycyjnej SPD, Zielonych i Lewicy zapowiada, że nie wezmą udziału w sesji, ponieważ ich zdaniem przemówienie zwierzchnika Kościoła katolickiego jest sprzeczne z zasadą neutralności religijnej Bundestagu. Przewodniczący Konferencji Episkopatu Niemiec, arcybiskup Fryburga Robert Zollitsch, wezwał do przyjęcia papieża w Niemczech z ""gościnnością i szacunkiem, na jakie zasługuje"". Wyraził ubolewanie z powodu zapowiadanego bojkotu. Benedykt XVI przybędzie do Berlina 22 września i po spotkaniu z prezydentem Christianem Wulffem i kanclerz Angelą Merkel odwiedzi historyczny gmach niemieckiego parlamentu oraz będzie przewodniczył mszy na stadionie olimpijskim w Berlinie. W piątek, 23 września, spotka się w nuncjaturze apostolskiej w Berlinie ze wspólnotą muzułmańską, po czym uda się do Erfurtu, gdzie złoży wizytę w konwencie augustynów, w którym studiował Marcin Luter oraz spotka się z członkami Rady Niemieckiego Kościoła Ewangelickiego i weźmie udział w nabożeństwie ekumenicznym. W sobotę Benedykt XVI będzie celebrował mszę na Placu Katedralnym w Erfurcie, po czym uda się do Fryburga Bryzgowijskiego, gdzie m.in. spotka się z byłym kanclerzem Niemiec, Helmutem Kohlem. We Fryburgu Bryzgowijskim odbędzie także spotkanie z przedstawicielami Kościołów prawosławnych, z katolickimi seminarzystami i z Centralnym Komitetem Niemieckich Katolików (ZDK). W niedzielę Benedykt XVI będzie przewodniczył mszy na terenie lotniska turystycznego we Fryburgu Bryzgowijskim i po obiedzie z członkami Konferencji Episkopatu Niemiec spotka się jeszcze z sędziami niemieckiego Federalnego Trybunału Konstytucyjnego, po czym odleci do Rzymu. Benedykt XVI wygłosi w czasie wizyty w Niemczech, która będzie jego 21. zagraniczną podróżą jako papieża, 18 przemówień i homilii.",,
https://wiadomosci.onet.pl/swiat/prezydent-iranu-apeluje-do-wladz-syrii/bhv8t,Prezydent Iranu apeluje do władz Syrii,"Prezydent Iranu Mahmud Ahmadineżad zaapelował do władz najbliższego sojusznika swojego kraju, Syrii, o rozpoczęcie rozmów z opozycją, która domaga się odejścia prezydenta Baszara el-Asada.","W wywiadzie dla portugalskiego nadawcy publicznego, Radiotelevisao Portuguesa, Ahmadineżad powiedział, że rozprawa zbrojna ""nigdy nie jest odpowiednim rozwiązaniem"" - podała półoficjalna agencja Fars. - Rządy powinny respektować i uznawać prawo swoich narodów do wolności i sprawiedliwości (...) Problemy należy rozwiązywać drogą dialogu - oznajmił irański prezydent. Jak dodał, ""kraje regionu mogą pomóc Syrii rozwiązać ten problem"". W 2009 roku władze Iranu zdławiły masowe protesty antyrządowe po reelekcji Ahmadineżada na stanowisko szefa państwa. Teheran zarzuca obecnie Stanom Zjednoczonym i ich sojusznikom wzniecanie protestów w Syrii. Waszyngton z kolei zarzuca Iranowi, że pomaga Asadowi w dławieniu rewolty, czemu Teheran zaprzecza.",Prezydent Mahmoud Ahmadineżad podczas sesji parlamentu/ fot. Raheb Homavandi/ Reuters,
https://wiadomosci.onet.pl/kraj/posel-pis-zapowiada-procesy-wobec-opozycji/3pm39nl,Poseł PiS zapowiada procesy wobec opozycji,"- Niebawem ruszą sprawy sądowe i prokuratorskie wobec totalnej - zapowiada Arkadiusz Mularczyk na Twitterze. Poseł PiS zarzuca opozycji ""arogancję, chamstwo i pomówienia"".","Wpis posła PiS wywołał wiele komentarzy, jednak Mularczyk, póki co, nie odpowiedział na te, w których domagano się szczegółów dotyczących zapowiadanych spraw.",Arkadiusz Mularczyk,
https://wiadomosci.onet.pl/kraj/lubelski-zespol-parlamentarny-zostal-reaktywowany-poslowie-pis-nie-dolaczyli/9lq2sc4,Opozycja reaktywowała Lubelski Zespół Parlamentarny. Zaczęło się od zgrzytu,"Bez parlamentarzystów PiS i z pierwszym zgrzytem rozpoczął funkcjonowanie Lubelski Zespół Parlamentarny. W czwartek wybrano władze i dyskutowano o poprawkach do budżetu państwa. Jedna z posłanek wyraziła swoje niezadowolenie, ponieważ zabrakło jej na jednym zdjęciu.","- Zespół będzie ponad partyjnymi podziałami działać dla Lubelszczyzny. Planowane są spotkania z przedstawicielami rządu, samorządowcami, organizacjami przedsiębiorców, uczelniami, ludźmi kultury i organizacji pozarządowych oraz wszystkimi innymi, którym leży na sercu wspólne działanie dla naszego regionu - podkreśla Michał Krawczyk, poseł Koalicji Obywatelskiej. To właśnie Krawczyk, jako założyciel zespołu, został wybrany na przewodniczącego. Zastępcami zostali: Jan Łopata (PSL), Jacek Czerniak (Lewica) i Jakub Kulesza (Konfederacja). Do zespołu należą również: Joanna Mucha, Marta Wcisło, Krzysztof Grabczuk (wszyscy z KO), Monika Pawłowska (Lewica), Jarosław Sachajko (PSL) i senator Jacek Bury (KO). Zgodnie z zapowiedzią do Lubelskiego Zespołu Parlamentarnego nie przystąpili politycy PiS. Politycy partii rządzącej poczuli się urażeni słowami prezydenta Krzysztofa Żuka, który publicznie zasugerował, że zatrzymanie przez CBA Piotra Kowalczyka (byłego przewodniczącego Rady Miasta Lublin) może być formą zemsty ze strony PiS. - Czekamy na przeprosiny - mówił nam wtedy poseł Czarnek. Jednak pierwsze spotkanie opozycyjnego zespołu nie zakończyło się w atmosferze wzajemnej miłości. Lubelska posłanka Marta Wcisło poczuła się urażona, że nie ma jej na jednym ze zdjęć. Była miejska radna wyraziła swoje niezadowolenie na Facebooku. - Mimo, że byłam na zespole i mimo, że poparłam wszystkie ustalenia to zamieszczono zdjęcie bez mojego udziału. Tak rozpoczyna współpracę przewodniczący zespołu. Dziękuję - napisała Marta Wcisło. Odpowiedział jej przewodniczący Michał Krawczyk: - Marto droga, nie ma cię na zdjęciu, bo wyszłaś w trakcie obrad. Pracownik Sejmu zrobił nam wspólne symboliczne zdjęcie na koniec. Obiecuję, że następne spotkanie zaczniemy od zdjęcia.",Lubelski Zespół Parlamentarny,
https://wiadomosci.onet.pl/kraj/schetyna-trwamy-jestesmy-bedziemy-i-zostajemy-w-sejmie/qmdkj9h,"Schetyna: trwamy, jesteśmy, będziemy i zostajemy w Sejmie","Posłowie Platformy Obywatelskiej są na sali obrad Sejmu i zostają w Sejmie – zadeklarował w niedzielę wieczorem przewodniczący PO Grzegorz Schetyna. Jak dodał, PO chce stworzyć z opozycją „dobrą propozycję dla Polaków”.","Przewodniczący PO podziękował wszystkim, którzy przed Sejmem wspierają protest opozycji. Jak dodał, PO czeka na wznowienie obrad Sejmu, przerwanych w ub. tygodniu przez marszałka Kuchcińskiego. Podkreślił, że posłowie PO pozostają na sali obrad przynajmniej do 11 stycznia, kiedy ma odbyć się kolejne posiedzenie Sejmu. Jak zaznaczył, PO oczekuje na wznowienie piątkowych obrad przez marszałka Kuchcińskiego. - Nie chcemy uznać, że budżet został przegłosowany legalnie, zostało złamane prawo, coś, co w tym Sejmie, w wolnej Polsce, w wolnym Sejmie wcześniej nie występowało, zdarzyło się coś złego dla polskiej demokracji, dla polskiego parlamentu – podkreślił - My tutaj trwamy, jesteśmy, będziemy i zostajemy – dodał. Schetyna powiedział również, że wierzy, iż razem z innymi ugrupowaniami PO będzie w stanie stworzyć „dobrą propozycję, dobrą ofertę dla Polaków”, którą Platforma dzisiaj nazywa „Polską po PiS-ie”. - Nam chodzi o to, żeby polski parlament spełniał swoją rolę, żeby był emanacją polskiej wolności, naszych doświadczeń 27 lat i żeby Polacy mogli być dumni z naszego kraju i z polityków, którzy ich reprezentują – mówił - Chcemy odebrać polską politykę PiS-owi, ponieważ uważamy, że to jest zła polityka nienawiści, niechęci, na której nie zbudujemy wspólnoty – dodał. Od piątku 16 grudnia w sali plenarnej Sejmu przebywają posłowie opozycji, którzy rozpoczęli wtedy protest wobec wykluczenia z obrad posła PO Michała Szczerby i wobec projektowanych zmian w zasadach pracy dziennikarzy w Sejmie, domagając się zachowania jej dotychczasowych reguł. Marszałek Sejmu Marek Kuchciński wznowił obrady w Sali Kolumnowej, gdzie przeprowadzono głosowania m.in. nad ustawą budżetową na 2017 r. Wcześniej w tej samej sali odbyło się posiedzenie klubu PiS. Opozycja uważa, że głosowania w Sali Kolumnowej były nielegalne, m.in. z powodu braku kworum. Do przyszłego posiedzenia Sejmu na sali plenarnej rotacyjnie przebywać ma kilkudziesięcioosobowa grupa posłów PO – tak ustalił klub Platformy. 11 stycznia, kiedy zaplanowane jest kolejne posiedzenie Sejmu, politycy opozycji mają ponownie zablokować mównicę sejmową. W Senacie, który 11 stycznia prawdopodobnie rozpocznie prace nad budżetem na 2017 r., PO będzie bojkotować obrady. Opozycja uważa piątkowe głosowania budżetowe w Sali Kolumnowej Sejmu za nielegalne; domaga się ich powtórzenia.",Grzegorz Schetyna,
https://wiadomosci.onet.pl/swiat/namawial-do-demokracji-i-dostal-10-lat-wiezienia/cvfer,Namawiał do demokracji i dostał 10 lat więzienia,"Chiński dysydent Li Tie został skazany przez sąd w Wuhan na 10 lat więzienia za ""podżeganie do obalenia władzy państwowej"" - powiadomili dzisiaj jego bliscy. Zdaniem agencji AFP, wyrok zapadł na fali nasilenia represji wobec oponentów partii komunistycznej.","Wyrok zapadł w środę. Lie Tie redagował teksty wzywające do reform demokratycznych w Chinach i rozpowszechniał je przez internet. Wieloletni wyrok jest podobny do kilku innych wydanych przez sądy w Chinach w ostatnich tygodniach. Pod koniec grudnia na dziewięć lat więzienia został skazany za eseje prodemokratyczne dysydent i pisarz Chen Wei, kilka dni później karę 10 lat więzienia za podobne zarzuty otrzymał dysydent Chen Xi.",,
https://wiadomosci.onet.pl/tylko-w-onecie/masza-makarowa-z-organizacji-za-wolna-rosje-w-zmiany-w-rosji-trzeba-wierzyc/16qt49d,Masza Makarowa z organizacji Za wolną Rosję: w zmiany w Rosji trzeba wierzyć,"- Często zadajemy pytanie na wyrost: kiedy w Rosji nastąpią szybkie zmiany. A mało osób zdaje sobie sprawę, że w Rosji nasiliły się represje. Ludzie dostają realne wyroki za ""like"" albo ""repost"" w mediach społecznościowych - mówi Masza Makarowa, rosyjska dziennikarka mieszkająca w Polsce i aktywistka organizacji ""Za wolną Rosję"". Przekonuje jednak, że w Rosji tworzy się społeczeństwo obywatelskie i ono odnosi sukcesy. - W zmiany w Rosji trzeba wierzyć - mówi.","Katarzyna Barczyk: 27 lutego minęła druga rocznica śmierci Borysa Niemcowa. Kim dla pani była ta postać? Masza Makarowa: Ostatnio w Warszawie nasze stowarzyszenie ""Za wolną Rosję"" zorganizowało pokaz filmu ""Niemcow"" w reżyserii Władimira Kara-Murzy młodszego [rosyjski opozycjonista, b. współpracownik Borysa Niemcowa, obecnie koordynator ruchu Otwarta Rosja; w ciągu ostatnich dwóch lat dwukrotnie trafiał do szpitala w stanie krytycznym, ostatnio w lutym; podejrzewa się próbę otrucia - red.]. Ten film był dla mnie odkryciem bo pokazywał, że Borys Niemcow, oprócz tego, że był świetnym człowiekiem - bardzo otwartym i lubiącym ludzi, był także świetnym politykiem. Łączył różne części rosyjskiej sceny politycznej, różne grupy aktywistów obywatelskich. W drugą rocznicę śmierci najczęstszym głosem, jaki pojawiał się w środowisku opozycyjnym, było twierdzenie, że obecnie w Rosji bardzo brakuje osób, które potrafiłyby tak łączyć, natchnąć optymizmem i wiarą w to, że prace opozycyjne, które wydają się pozbawione nadziei, tak naprawdę mają sens. I ja też tak to odczuwam. W zmiany w Rosji trzeba wierzyć. Czy śmierć Niemcowa coś zmieniła? Gdy doszło do jego zabójstwa, wydawało się, że ta śmierć może stać się symbolem, popchnąć rosyjskie społeczeństwo do sprzeciwu wobec władzy. Tymczasem nic się nie stało. Warto wspomnieć, że w ciągu ostatniego roku nie było w Rosji żadnej wielkiej akcji opozycji. Wszystkie duże opozycyjne akcje w Rosji to obecnie marsze pamięci Niemcowa. I to jest ważna rola, jaką ta postać nadal pełni w Rosji, bo pamięć o niej potrafi złączyć różne środowiska opozycji. Większość z nas pamięta dobrze wieczór, gdy poinformowano o śmierci Niemcowa. Wydawało się, że jego rozpoznawalność w jakiś sposób będzie go chronić. Polityk tak znany na szczeblu federalnym, były wicepremier - zdawało się, że polityk tego formatu, pomimo całej swojej opozycyjnej działalności i związanego z nią niebezpieczeństwa, będzie nietykalny. Wielu z nas nie mogło uwierzyć, że Niemcowa zabito. Mówiło się, że to jest punkt zwrotny, że od teraz nie można zrobić kroku w tył, że trzeba walczyć. Kiedy powstała organizacja Za wolną Rosję? W styczniu 2015 roku. Nasze pierwsze wspólne działanie to była akcja solidarności z rosyjskimi demokratami, związana z wydaniem wyroku na braci Nawalnych w Moskwie. Oleg Nawalny został wsadzony do więzienia, a Aleksiej dostał wyrok w zawieszeniu [Aleksiej Nawalny był oskarżony o defraudację 30 mln rubli (536 tys. dolarów) m.in. na szkodę Yves Roches. Jego brat Oleg był współoskarżonym w sprawie - red.]. Potem mieliśmy okres, w którym zastanawialiśmy się, czy będziemy działać i jak, bo każdy z nas ma swoją pracę, jesteśmy dziennikarzami, naukowcami. Śmierć Niemcowa była punktem zwrotnym. Postanowiliśmy, że chcemy się zarejestrować, działać na rzecz demokratyzacji Rosji. Jak duża jest wasza organizacja? Na razie działamy na terenie Warszawy, tu organizujemy różnego rodzaju eventy, spotkania z rosyjskimi opozycjonistami. Aktywnych członków jest około 40. Mamy też wielu sympatyków, którzy chcieliby z nami współpracować. W tej chwili myślimy nad poszerzeniem naszej działalności i wyjście do Rosjan w Polsce, czy szerzej - ludzi, którym bliskie są nasze wartości. To półrocze poświęcamy na to, by zorganizować pracę w innych polskich miastach. W Polsce jest wielu Rosjan, którzy chcieliby działać wspólnie z wami? To jest problem rosyjskiej diaspory w Polsce. Znaczna jej część jest skupiona wokół ambasady rosyjskiej, to diaspora o bardzo określonych poglądach politycznych. My mamy takie ambicje, by zostać alternatywną ambasadą Rosji. Zarówno dla rosyjskich obywateli, którzy przyjeżdżają tutaj i mają potrzebę znalezienia Rosjan o podobnych poglądach, jak również dla Polaków, którzy mogliby od nas czerpać wiedzę na temat alternatywnej Rosji, na temat normalnej Rosji. Wydaje się, że w Polsce, mimo dużego zainteresowania Rosją, jest dosyć niska świadomość tego, że w waszym kraju działa opozycja, że są aktywiści, którzy sprzeciwiający się władzy. W mediach pisze się i mówi o nich jedynie wtedy, gdy wydarzy się jakaś tragedia - jak śmierć Borysa Niemcowa, Stanisława Markiełowa czy Anny Politkowskiej. Właściwie od tego zaczęliśmy naszą działalność, od mówienia o tej innej Rosji. Gdy trzy lata temu po raz pierwszy wyszłam przed ambasadę rosyjską z protestem przeciw aneksji Krymu, trzymaliśmy wówczas transparent z napisem ""Rosja to nie Putin - Rosja to my"". Chcieliśmy pokazać, że oprócz Putina, Kremla i całej tej narracji, którą Kreml chce przekazać, czy samym Rosjanom, czy Europejczykom, istnieje też inna Rosja, Rosja, na którą rzadko patrzymy. Rosja obywateli, która tak naprawdę bardzo aktywnie działa. To łatwo przegapić, bo jesteśmy cały czas skupieni na tym, co powiedział Putin, co zrobił Kreml, co zamierza zrobić. Od trzech lat, od aneksji Krymu czy wojny na Ukrainie zastanawiamy się, czy posunie się dalej, co w głowie ma prezydent Rosji. Zapominamy, że w Rosji istnieje społeczeństwo obywatelskie i że to społeczeństwo rzeczywiście odnosi sukcesy. W ciągu tych lat rządów Władimira Putina nauczyło się funkcjonować, być solidarne. Jest wiele zwycięstw i dobrych rzeczy, które warto pokazywać. Czy w najbliższym czasie w Rosji są możliwe protesty opozycji na miarę tych z 2011 roku? Często zadajemy takie pytania na wyrost: kiedy w Rosji będzie rewolucja, kiedy nastąpią jakieś szybkie zmiany, kiedy zmieni się reżim. Natomiast w Rosji już zachodzą powolne zmiany, one odbywają się takimi etapami. Ludzie, którzy w latach komuny i podczas rządów Putina stracili zdolność samoorganizacji, teraz się organizują. Jest mnóstwo małych protestów, ludzie bronią swoich własnych praw. W ciągu ostatniego roku np. ludzie  w Moskwie, zwykli emeryci i ludzie budżetówki, bronili parków, były udane przypadki, warto też na to zwracać uwagę. A skąd Polacy mogą się o tym dowiadywać? W roku 2015 zaczęliśmy projekt tłumaczeń na polski wiadomości z niezależnych rosyjskich mediów, alternatywnych wiadomości, nie poświęconych Kremlowi, tak, by uzupełnić tę lukę, która istnieje w polskich mediach. Wiemy też, że nasi koledzy z innych organizacji Rosjan w Europie, z tej nowej emigracji demokratycznej, też takie projekty organizują, by dać prawdziwy, nie wykrzywiony obraz Rosji, jak chce tego Kreml. Kremlowi jest na rękę gdy nie ma w mediach żadnej innej informacji oprócz tego, co sam Kreml chce przekazać. To pytanie, które jest często zadawane: kiedy będzie rewolucja, kiedy nastąpią jakieś szybkie zmiany, jest chyba wynikiem tego, że bardzo mało ludzi wie, jakie są w Rosji represje i jak one się nasiliły po roku 2012 i później po 2014. W  ostatnim roku na przykład wytoczono kilkanaście spraw o zdradę narodową, np. dziennikarzom czy pracownikom zagranicznych firm. Ludzie dostawali realne wyroki za like albo repost w mediach społecznościowych. Tych spraw jest coraz więcej. Wszystko to m.in. przez pakiet ustaw Jarowej [tzw. antyterrorystyczny pakiet ustaw, wniesiony do Dumy przez deputowaną Irinę Jarową i senatora Wiktora Ozieriowa, który zwiększa uprawnienia państwa w zakresie kontroli obywateli - red.], które w zeszłym roku został przyjęty przez rosyjski parlament, np. sprawy za ""niedonosicielstwo"", co przywołuje od razu atmosferę lat 30-tych... Za donosicielstwo? Za niedonosicielstwo, za to, że się nie doniosło na kogoś. Może pani podać jakiś przykład? Na przykład pewien starszy pan, nie przywołam nazwiska, on wynajmował pokój w mieszkaniu mężczyźnie, który dołączył do Państwa Islamskiego. Mówił w sądzie, że nie wiedział, bo skąd miał wiedzieć, po prostu był właścicielem mieszkania. Został skazany za to, że nie doniósł. Był chory, bodajże na raka, i zmarł w więzieniu bardzo szybko. Tych przypadków jest oczywiście więcej. Ale nie przebijają się mediów zachodnich. Nie, w ogóle się o tym nie mówi. W Rosji rozwija się obecnie bardzo szybko gatunek donosu, to są donosy anonimowe, jest ich coraz więcej. Dokładnie jak w latach 30-tych i później. Donosi się, że ktoś czegoś słuchał, spotkał się z kimś, był za granicą. To dotyka dziennikarzy, aktywistów, ale też zwykłych obywateli. Represje mają bardzo szeroki charakter. W Rosji prężnie działa obecnie tzw. Centrum Walki z Terroryzmem i Ekstremizmem. Pracownicy tego centrum przychodzą często do działaczy opozycyjnych i dziennikarzy, żeby z nimi porozmawiać, żeby ich zastraszyć. Dziś w Rosji bardzo łatwo można zostać posądzonym o ekstremizm - właściwie wszystko można pod to pojęcie podciągnąć. Tego jest coraz więcej. Śledzimy te przypadki i właściwie codziennie o czymś słyszymy, np. kilka dni temu było przeszukanie u obrończyni praw człowieka Zoi Swietowej. To dziennikarka, która pisze m.in. o tym, co dzieje się w rosyjskich więzieniach. Tu przeszukanie u innych aktywistów, tu ktoś znowu wyemigrował, bo dowiedział się, że przeciwko niemu przygotowywane jest śledztwo kryminalne. O tym trzeba wiedzieć, by spojrzeć z szerszej perspektywy. By nie tylko pytać, kiedy rewolucja i dlaczego jej nie ma, ale by zrozumieć, ile władza robi, by do niej nie dopuścić. Bo te działania, represje, są bardzo mocne i rzeczywiste. To nie jest miękki autorytaryzm. Ludzie są wybierani punktowo, zastraszani, za swoją działalność albo nawet zamykani w więzieniu. Panią też spotkał pewien incydent. W grudniu ub. r. podczas wizyty  w rodzinnym Smoleńsku była Pani śledzona przez służby. Czy ta sprawa ma swój dalszy ciąg? Ja wyjechałam po tym dość szybko, to był okres świąt, sprawa nie miała dalszego ciągu, bo nie  byłam jeszcze w Rosji od tego momentu. Mnie to zaskoczyło, bo było robione w bardzo otwarty sposób. To było robione tak, żebym ja to zauważyła. Dodatkowo potem w lokalnym portalu ukazał się artykuł, w którym pisano, że jestem polską aktywistką  i przyjechałam tu robić rewolucję, co było śmieszne. Mój przypadek nie jest unikatowy, ale to dobry przykład, by pokazać i powiedzieć, że w takiej atmosferze ciągłego zastraszania, śledzenia, przychodzenia do domu, pukania do drzwi mieszkania rodziców, starszych osób, żyje większość niezależnych dziennikarzy, aktywistów, opozycyjnych polityków w Rosji. To, co ja przeżyłam, to była taka wersja light, bo wiedziałam, że za chwilę wyjadę i w mojej drugiej rzeczywistości tego już nie będzie. Ale ludzie w tej atmosferze cały czas żyją. Chcą zostać w Rosji, czują, że to ich kraj, nie są gotowi, by go opuścić, by się przed tym uchronić. I w taki sposób są cały czas inwigilowani i zastraszani przez władzę. Ale informacje o tym, że Putina popiera ponad 80 proc. Rosjan, są bardzo deprymujące dla osób, które liczą na zmiany w Rosji. Ostatnio czytałam wywiad z polską badaczką, która powtarzała to, że 86 proc. Rosjan popiera Putina. Rzeczywiście to poparcie jest duże, natomiast trzeba pamiętać, że w Rosji nie ma niezależnej socjologii. Te sondy, które pokazują, że 86 proc. popiera Putina, są prowadzone przez kremlowskie organizacje. Władza steruje tymi wynikami. Ludzie w Rosji żyją w atmosferze ciągłego zastraszania i ciągłej propagandy. Nie można wierzyć tym wynikom bezkrytycznie, podawać je jako niezaprzeczalny wynik badania socjologicznego, bo w reżimie autorytarnym socjologia nie istnieje. Mówiła pani, że opozycja odnosi drobne sukcesy. Jednym z nich jest anulowanie wyroku opozycjonisty Ildara Dadina [pod koniec lutego został zwolniony z kolonii karnej, dzięki staraniom swojej żony, która nagłaśniała na Zachodzie informacje o torturach, jakim jest poddawany. To pierwszy skazany na podstawie zmienionych przepisów o zgromadzeniach - red.] Czy można traktować to jako przełom? Uwolnienie Ildara Dadina i zmiany, które prawdopodobnie zajdą w tym artykule, z którego on był sądzony, czyli  za ""wielokrotne naruszenie zasad zgromadzeń publicznych"", to wielki sukces społeczeństwa obywatelskiego. Ildar Dadin, czyli aktywisty, który wychodził wielokrotnie z plakatem w centrum Moskwy i protestował przed Kremlem przeciwko działaniom Putina, wspierał Majdan na Ukrainie, miał w sobie taką dziecięcą wiarę, że to, co robi, jest dobre, jest uczciwe. Ildar Dadin jest... nie wiem, jak to będzie po polsku, po rosyjsku jest taki wyraz ""отчаянный"". Nie miał w sobie strachu, był gotowy iść do więzienia za swoje prawo do bycia dobrym obywatelem. Nie bał się aresztowania. Gdy wsadzali go do radiowozu, to on jeszcze tłumaczył policjantom, że zgodnie z konstytucją nie mają prawa tego robić. Mimo że był bity, cytował im ustępy z kodeksu. To ciekawy aspekt działalności rosyjskich opozycjonistów - nacisk na przestrzeganie prawa. Niemcow np. kierował pisma do FSB i Komitetu Śledczego Rosji  z żądaniem przeprowadzenia dochodzenia w sprawie nielegalnego przekroczenia granicy przez uzbrojonych ludzi, gdy zobaczył na nagraniu oddziały kadyrowców wjeżdżających na Ukrainę z terytorium Rosji. Równo miesiąc przed śmiercią wysłał interpelację do Prokuratury Generalnej Federacji Rosyjskiej, wnioskując o sprawdzenie informacji dotyczących śmierci rosyjskich wojskowych na terytorium Ukrainy. Jaki jest sens takich działań w sytuacji, gdy jasne jest, że władza prawa przestrzegać nie będzie? Oczywiście system sprawiedliwości w Rosji nie działa, struktury służą Kremlowi. To co pani mówi, to pogląd wielu osób. Jednak moim zdaniem opozycja postępuje dobrze, ponieważ nawet jeśli system nie działa, trzeba robić swoje i starać się coś naprawiać. Wierzymy w to, że osoby, które torturowały Ildara Dadina, które wprowadzały korupcję na wszelkich szczeblach gospodarki, które wyprowadzały pieniądze za granicę, które przyjmowały represyjne ustawy, które wywołały wojnę na Ukrainie i które anektowały Krym, staną przed sądem. Mamy nadzieję, że dożyjemy takich czasów i ten wysiłek rosyjskiej opozycji czy rosyjskich niezależnych prawników - pisanie wniosków, opracowywanie raportów, tak jak to robi chociażby Fundacja Walki z Korupcją Aleksieja Nawalnego, wszystko to ma sens. Kilka dni temu pojawił się raport fundacji Nawalnego, opisującą schemat korupcyjny wokół Dmitrija Miedwiediewa. Fundacja pracowała nad tym cały rok. Miedwiediew w Rosji jest odbierany jako taka marionetka Putina, ale w gruncie rzeczy bezbronny człowiek, trochę śmieszny, trochę głupi, nieporadny, taki, który zasypia na posiedzeniach rządu, kupuje sobie nowe Iphone'y itd. Okazało się, że jest bardzo chytrym i konsekwentnym korupcjonistą. Zbudował sobie w Rosji całe imperium, zgromadził olbrzymie pieniądze, ma wiele posiadłości, winnice w Rosji i w Toskanii, kupuje sobie dwadzieścia par butów i kilkadziesiąt koszul miesięcznie. Z drugiej strony nikt na to specjalnie nie reaguje. Pojawiło się wiele komentarzy w stylu: ""ale co w tym nowego, wiadomo, że wszyscy politycy kradną"". To podejście błędne. Trzeba o tym mówić, trzeba rozsyłać te raporty wśród znajomych, krewnych, warto to za każdym razem pokazywać, piętnować i zachować te materiały na przyszłość. Rolą Rosjan za granicą jest też pilnowanie tej rosyjskiej korupcji, która przenika do Europy, przyglądanie się kontaktom rosyjskich biznesmenów z europejskimi, tymi, którzy rozsadzają Europę od środka.Czy Nawalny ma szanse, by wystartować w wyborach? Zapowiada, że będzie startował, ale jest wyrok sądu, który może mu to uniemożliwić. Konstytucja Rosji umożliwia mu start w wyborach. Zabrania ona startu w wyborach tylko tym, którzy przebywają w więzieniach, dostali wyrok pozbawienia wolności. Nawalny dostał wyrok w zawieszeniu. Natomiast oczywiście decyzja o tym, czy będzie mógł startować, będzie podjęta przez jedną osobę w Rosji. Nie ma żadnych sygnałów, że będzie to decyzja pozytywna. Najważniejsze pytanie brzmi, czy Nawalny miałby w ogóle szanse pokonać Putina. Eksperci są zgodni, że wybory 2018 roku nie przyniosą zmian na tym najwyższym szczeblu, natomiast praca m.in. Nawalnego to jest ciągła edukacja samych polityków opozycyjnych, ale też praca z narodem. Nawalny jest bardzo charyzmatycznym liderem, spotyka się z Rosjanami i z nimi rozmawia. Te wszystkie siły polityczne, które zasiadają obecnie w parlamencie, te partie marionetkowe, one nie spotykają się z ludźmi, bo wiedzą, że i tak dostaną się do parlamentu, że ich przedstawiciele zostaną merami i gubernatorami. Natomiast Nawalny i rosyjska opozycja nie mają dostępu do mediów, ani do telewizji, ani do prasy, nie mogą wywieszać swoich reklam. Dla nich jedyna możliwość to spotkanie na żywo, wyjście na ulice i rozmawianie z ludźmi. To stało się w kampanii do Dumy we wrześniu. Mówi się, że Rosjanie bezkrytycznie popierają Putina. To nie jest prawda. Kiedy rozmawia się z nimi, okazuje się, że oni widzą te wszystkie problemy, tylko brakuje im kogoś, kto by do nich przyszedł. To jest szansa dla opozycyjnych polityków. Nawalny otwiera teraz swoje sztaby w różnych miastach i widać, jakie są kolejki ludzi, którzy chcieliby do nich się zapisać jako wolontariusze, by pomagać mu w kampanii, która nawet nie wiadomo, czy się odbędzie. Raport ""Putin. Wojna"", do którego materiały zbierał przed śmiercią Niemcow, a który został dokończony przez jego współpracowników po zabójstwie, dotyczył ostatnich działań Rosji na Ukrainie. Czy władze Rosji mogły bać się jego powstania? Przecież doskonale radzą sobie neutralizując podobne doniesienia poprzez dezinformację, dyskredytację czy ośmieszanie, co niestety działa zarówno w Rosji, jak i na Zachodzie. Gdzie przebiega granica stosowania tych ""miękkich środków"", na rzecz bardziej bezwzględnych? Niemcow był dyskredytowany poprzez ośmieszanie cały czas, od kiedy stał się politykiem opozycji. Np. w latach 90. nosił białe spodnie i potem wszyscy my wypominali te spodnie, czy kontakty z różnymi kobietami, co bardzo wykorzystuje rosyjska propaganda. Jego śmierć przez propagandę rosyjską została przedstawiona tak: szedł po moście z dziewczyną, został zastrzelony przez swoje prywatne sprawy. Ten etap życia Niemcow zaliczył, był bardzo niszczony przez reżimowe media, jego przyjaciele się od niego odwrócili. Było to dobrze pokazane w filmie Kara-Murzy juniora, że w swoim życiu Niemcow doświadczył bardzo wielu zdrad. Raport co prawda w sposób niezwykle klarowny obnaża rosyjską odpowiedzialność za wojnę na Ukrainie, ale nie zawiera wielu informacji, które nie pojawiałyby się na bieżąco. Co do raportów, bo ""Putin. Wojna"" nie był jedynym raportem Niemcowa, miały trochę inny charakter - to nie były raporty eksperckie, dla specjalistów czy polityków. To były raporty dla ludzi. On je rozdawał na ulicy, przed fabryką, przy metrze, miały przekazać coś bardzo ważnego tym Rosjanom, którzy po ciężkiej pracy wracają do domu i oglądają telewizję. Dla tych Rosjan nie jest oczywiste to, że  w Donbasie to nie ludzie z Doniecka czy Ługańska, którzy poczuli, ze chcą odzyskać ten kawałek ziemi dla siebie, że chcą autonomii czy przyłączenia do Rosji, że to krzyk ich serca, ale że to są regularne wojska rosyjskie, które zostały wysłane dla rozpętania wojny. Propaganda rosyjska mówi coś zupełnie innego. Telewizja w Rosji jest nadal o wiele bardziej popularna niż internet. Rosjanie oglądają telewizję cały czas, telewizor zawsze jest tłem we wszystkich rozmowach, w domu, u znajomych, zawsze coś nadaje. Propaganda rosyjska jest bardzo agresywna, ciągle powtarza pewne tezy, które mają się Rosjanom utrwalić. Dlatego ten raport ""Putin-Wojna"" przygotowywany przez Niemcowa, ukończony przez jego współpracowników, jest napisany prostym językiem. On oczywiście nie jest odkrywczy, środowisko eksperckie to oczywiście wszystko wie, jest zbudowany na danych ogólnodostępnych, natomiast zbiera to wszystko i przekazuje przystępnym językiem prostym Rosjanom, wyborcom Putina. Czy liczy Pani, że mocodawcy zabójstwa Niemcowa zostaną ujawnieni i osądzeni? Wszystkie tropy prowadzą do Czeczenii. Prawnicy rodziny Niemcowa bezskutecznie jak dotąd usiłują zmusić sąd, by wezwał na przesłuchanie Ramzana Kadyrowa i osoby z jego najbliższego otoczenia. Są na to szanse? Jak dotąd ich zabiegi są bezskuteczne. Wezwano jedną osobę, która powiedziała, że bardzo źle się czuje, ma gorączkę, nie odpowiadała na pytania, mówiła: może wiem, może nie wiem. Na marszu pamięci Niemcowa pojawił się plakat, który dobrze zapamiętałam. Głosił: ""Wszyscy znamy z twarzy zabójcę Niemcowa"" i to jest prawda. Wszyscy wiedzą, kto odpowiada za śmierć Borysa Niemcowa. W dzisiejszej Rosji Putina zleceniodawcy będę kryci, dlatego córka Niemcowa i jej prawnicy dokładają wielu starań, by to śledztwo było prowadzone na poziomie międzynarodowym. Żeby rozwiązać jakąkolwiek ważną sprawę, którą władza chce zamieść pod dywan, trzeba o tym głośno mówić, nie tylko w Rosji, ale i na świecie. ""Jestem Rosjanką i niestety w tym, co teraz odbywa się w moim programie, widzę wiele podobieństw do ucisku panującego w rosyjskich mediach"" - napisała Pani w liście pożegnalnym po odejściu w Redakcji Rosyjskiej Polskiego Radia. To mocne słowa. Nie padły trochę na wyrost? Cieszę się, że odeszłam z Polskiego Radia, uważam, że to była dobra decyzja, mimo że bardzo trudna, bo byłam związana z redakcją i lubiłam swoją pracę.  Natomiast z tego, co obserwuje w kolejnych miesiącach, sytuacja w radiu rozwija się w kierunku, o którym pisałam w lipcu po swoim odejściu. To, bardzo dobrze widać, to widzą też odbiorcy. Dobór informacji, sposób ich podania, chwyty publicystyczne w miejsce newsa, np. taka informacja, że ubecy protestują przed Sejmem itp. Ale nie tylko to. Moje relacje z Polskim Radiem nie zakończyły się w chwili odejścia, ponieważ po opublikowaniu tego listu dostałam odpowiedź, w której zostałam oskarżona o kontakty z Mateuszem Piskorskim z prokremlowskiej Zmiany. To pokazuje atmosferę paranoi, jaka zaczęła panować w Polskim Radiu. To tak jak w Rosji - jeśli chce się kogoś zniszczyć, to trzeba postawić jakiś absurdalny zarzut. Dla ludzi, którzy mnie znają, którzy wiedzą, że jestem demokratką, że działam w organizacji Za wolną Rosję, to jest absurd. Ale jak ktoś mnie nie zna, to już absurd nie jest - jestem Rosjanką, więc oczywiście jestem rosyjskim szpiegiem w Polsce. Później na swoim facebooku napisałam krytyczny post na temat jednego tekstu na portalu Radia Polsza. Następnego dnia na portalu Niezależna.pl pojawił się wpis anonimowy o tym, że rosyjskie trolle atakują Polskie Radio i prowadzą wojnę informacyjną i mój post był podany jako przykład. Dlatego uważam, że to nie były słowa na wyrost. Na wyrost jest porównanie współczesnej Polski do obecnej Rosji Putina, bo to wszystko, co zdążyłam pani opowiedzieć pokazuje, że z wolnością obywatelską jest w Rosji znacznie gorzej, że śruby w Rosji są zakręcone tam, gdzie w Polsce jeszcze nie. Ale niewątpliwie zmiany, które obserwujemy,  idą w złym kierunku.",Masza Makarowa podczas demontracji w pierwszą rocznicę śmierci Borysa Niemcowa w Warszawie,
https://wiadomosci.onet.pl/kraj/ustawa-dot-dyscyplinowania-sedziow-politycy-opozycji-wyjasniaja-swoja-nieobecnosc/xy2024l,Politycy opozycji tłumaczą się z absencji na ważnych głosowaniach,"Część posłów Koalicji Obywatelskiej, SLD i PSL nie przyszła na głosowanie w Sejmie ws. kontrowersyjnej ustawy PiS, która ma dyscyplinować sędziów. Teraz nieobecni politycy tłumaczą, dlaczego nie pojawili się na sali obrad. - PiS i tak postawiłby na swoim. Większym problemem jest to, że opozycja nie wie, jak zareagować na te ustawy - stwierdził Maciej Gdula, przepraszając jednocześnie za brak obecności.","Parlamentarzyści przeprowadzili dziś dwa głosowania ws. ustawy dyscyplinującej sędziów, którą opozycja nazywa ""kagańcową"". Najpierw głosowano samo wprowadzenie jej do porządku obrad. Za głosowało 201 posłów, a przeciw 193. Wystarczyłoby, żeby na sali było o dziewięcioro więcej posłów opozycji, a rzeczona ustawa nie mogłaby być dzisiaj procedowana. Drugie głosowanie dotyczyło sposobu prowadzenia debaty. Opozycja przegrała 204 do 195, więc debata będzie skrócona, wystąpienia posłów nie będą mogły trwać dłużej niż pięć minut, będzie też limit osób, które będą mogły występować w imieniu klubów. Nieobecni byli: Grzegorz Napieralski przyznał się, że jest na urlopie za granicą. ""Proszę o zrozumienie. Nie jest to lekceważenie obowiązków poselskich, tylko chęć wynagrodzenia rodzinie wielu nieobecności"" - napisał na Twitterze. Maciej Gdula, wyjaśnił swoją absencję w rozmowie z portalem OKO.press. - Już jestem w Sejmie. Wcześniej zajmowałem się dziećmi. Nie było alertu, że trzeba być wcześniej. Waga tych głosowań jest przeceniana, PiS i tak postawiłby na swoim. Większym problemem jest to, że opozycja nie wie, jak zareagować na te ustawy - powiedział. Gdula odniósł się do sprawy także na Twitterze. ""Proszę Państwa, nie zdążyłem dziś na głosowanie w Sejmie. Ze względów losowych dotarłem na Wiejską 5 minut po czasie. Głosowanie dotyczyło porządku obrad (nie ustawy). Propozycja zmian weszła wczoraj o 23 14. Niezależnie od powodów powinienem jednak być na sali. Przepraszam"" - napisał. Inni posłowie wyjaśnili powody nieobecności portalowi NaTemat. Poseł Jerzy Borowczak tłumaczył, że wszystko jego samolot z Gdańska do Warszawy, który miał godzinne opóźnienie. – Gdyby nie to, to bym głosował. Szkoda, że nie wróciłem wczoraj wieczorem... – powiedział. Joanna Kluzik–Rostkowska stwierdziła, że nie ma dla siebie żadnego wytłumaczenia i spóźniła się, jadąc autem. – Jestem na siebie wściekła. Nie chcę szukać wymówek. Mogę tylko przeprosić – wyjaśniła. Gabriela Lenartowicz powiedziała, że jest na zaplanowanym urlopie spowodowanym ""nieprzezwyciężalnymi"" okolicznościami rodzinnymi. – Wzięłam go jeszcze zanim było wiadomo, że Sejm będzie się zajmował sądami – zapewniła. - Moja wina, spóźniłem się, miałem spotkanie poza Sejmem – powiedział Paweł Poncyljusz. ""Bardzo przepraszam wszystkich za nieobecność na porannym głosowaniu. Zostałem ukarany przez klub KO karą finansową 1000 zł. Mam nadzieję, że więcej mi się takie spóźnienie nie zdarzy. Dołożę wszelkich starań być jeszcze bardziej sumienny w obecności na głosowaniach. Mój błąd"" - dodał na Facebooku. Z kolei Tadeusz Zwiefka musiał opuścić salę, gdy dostał wiadomość o poważnej chorobie bliskiej mu osoby. Poseł Witold Zembaczyński wyjaśnił, że przebywa na zwolnieniu lekarskim. ""Sprawa się ciągnie od kilku dni, wczoraj byłem jeszcze w stanie wziąć udział w proteście w obronie niezależności wymiaru sprawiedliwości pod SO w Opolu, niestety od tamtej chwili mój stan zdrowia na tyle się pogorszył, że z obiektywnych, niezależnych ode mnie przyczyn zdrowotnych nie mogę podjąć podróży i wziąć udziału w posiedzeniu Sejmu. Ubolewam nad tym faktem i by uciąć wszelkie spekulacje publikuję to oświadczenie wraz z dokumentami"" - napisał poseł. Projekt firmowany m.in. przez związanych ze Zbigniewem Ziobrą Sebastiana Kaletę, Jana Kahthaka i Jacka Ozdobę zakłada, że za kwestionowanie statusu sędziego nominowanego przez nową KRS sędzia może zostać usunięty z zawodu lub przeniesiony na inne miejsce pracy. Według nowelizacji ustawy o ustroju sądów powszechnych, podważanie statusu innych sędziów traktowane będzie jako wykroczenie przeciwko wymiarowi sprawiedliwości i będzie najcięższym deliktem dyscyplinarnym - i w związku z tym podlegało będzie najsurowszej karze. Mowa tu również o sędziach wskazanych przez tzw. nową KRS - w odniesieniu do której sędziowie SN orzekli ostatnio, że nie daje ona wystarczających gwarancji niezależności od władzy ustawodawczej. - W ustawie, którą skierowaliśmy do laski marszałkowskiej, przewidziane są przepisy, dotyczące kwalifikowanego deliktu dyscyplinarnego, właśnie związanego z troską o porządek prawny, o praworządność w państwie polskim i działalność zgodnie z konstytucją - mówił Kanthak. - Przepisy przewidują nawet możliwość złożenia z urzędu sędziów, którzy domniemywaliby sobie możliwość podważania KRS czy prerogatyw prezydenta, czy też podważania innych sędziów - dodał. Katalog kar przewiduje przeniesienie do innego miejsca pracy albo karę pieniężną. Źródło: Twitter, NaTemat, OKO.press",Dzisiejsza debata w Sejmie,
https://wiadomosci.onet.pl/swiat/minsk-areszt-dla-aktywistow-opozycji/lrglp,Mińsk: areszt dla aktywistów opozycji,"Na Białorusi sądy w Mińsku i Borysowie skazały na kary aresztu administracyjnego trzech aktywistów organizacji ""Europejska Białoruś"" oraz skazanego wcześniej za protesty powyborcze i ułaskawionego Alaksandra Małczanaua.","Na 15 dni aresztu skazany został Alaksandr Wialitczanka, a jego koledzy z ""Europejskiej Białorusi"": Mikita Kawalenka i Siarhiej Łyskou - na 10 dni aresztu. Aktywiści zostali zatrzymani w środę w Mińsku podczas akcji solidarności ze skazanymi za protesty powyborcze opozycjonistami. Małczanaua, skazanego za udział w protestach powyborczych na trzy lata kolonii karnej i we wrześniu ułaskawionego, zatrzymano minionej nocy w Borysowie, gdzie mieszka. Milicjanci przeprowadzili rewizję w jego mieszkaniu i zabrali komputer. Sąd w czwartek skazał Małczanaua na 10 dni aresztu administracyjnego za niepodporządkowanie się poleceniom milicji. W grudniu zeszłego roku, w wieczór po wyborach prezydenckich, w Mińsku odbyła się manifestacja opozycji przeciw oficjalnym wynikom, dającym niemal 80 proc. głosów ubiegającemu się o czwartą kadencję prezydencką Alaksandrowi Łukaszence. Doszło do ataku grupy ludzi na drzwi gmachu rządu; według opozycji była to prowokacja. Milicja rozbiła demonstrację, wielu jej uczestników skazanych zostało na areszt, a byli kandydaci w wyborach i ich współpracownicy - na kilkuletnie wyroki kolonii karnej.",,
https://wiadomosci.onet.pl/kraj/sondaz-opozycja-powinna-wystawic-wspolnego-kandydata-na-prezydenta/jxxv3pr,Sondaż: opozycja powinna wystawić wspólnego kandydata na prezydenta,"Blisko połowa badanych uważa, że opozycja powinna wystawić jednego, wspólnego kandydata na prezydenta - wynika z sondażu SW Research dla ""Rzeczpospolitej"".","Wciąż nie wiadomo jacy kandydaci zmierzą się z Andrzejem Dudą w nadchodzących wyborach prezydenckich. W samej Platformie Obywatelskiej w walce o kandydaturę wymienia się pięć nazwisk. To Małgorzata Kidawa-Błońska, Radosław Sikorski, Hanna Zdanowska, Rafał Trzaskowski i Donald Tusk. Spekuluje się, że kandydatem Lewicy będzie Robert Biedroń, a PSL postawi na Władysława Kosiniaka-Kamysza. Uczestników sondażu SW Research dla ""Rzeczpospolitej"" zapytano: ""Czy w wyborach prezydenckich opozycja powinna wystawić jednego, wspólnego kandydata na prezydenta?"". 49,4 proc. ankietowanych na tak postawione pytanie odpowiedziało: ""tak"". Innego zdania jest 18 proc. respondentów. Aż 32,6 proc. ankietowanych nie ma zdania w tej sprawie. Źródło: ""Rzeczpospolita""",Liderzy Koalicji Europejskiej przed wyborami do PE,
https://wiadomosci.onet.pl/tylko-w-onecie/opozycja-przegrala-wojne-o-aborcje/ymdyycz,Opozycja przegrała wojnę o aborcję,"Stojąca za projektem liberalizującym aborcję Barbara Nowacka musiała sobie zdawać sprawę, że w Platformie i Nowoczesnej dojdzie do pęknięcia w tej sprawie. W projekcie umieściła bowiem takie zapisy, które są nie do zaakceptowania nawet dla sporej części liberałów - choćby przerywanie ciąży u 15-latek.","Gdyby prześledzić historię aborcyjnych głosowań Platformy, to ta trójka posłów zawsze konsekwentnie opowiadała się za zaostrzeniem przepisów i przeciwko liberalizacji prawa do przerywania ciąży. Tym razem standardowe głosowanie Marka Biernackiego, Joanny Fabisiak i Jacka Tomczaka skończyło się dla nich wyrzuceniem z partii. Czemu? Bo zdezorientowane kierownictwo PO zdecydowało się rzucić ich na pożarcie wściekłemu elektoratowi liberalno-lewicowemu. Liczy, że w ten sposób wybrnie z kryzysu, jaki wywołało odrzucenie przez Sejm projektu liberalizującego aborcję, którego twarzą jest liderka lewicy Barbara Nowacka. Projekt upadł, bo zawiedli posłowie opozycji - część głosowała przeciw, część się wstrzymała, ale największa grupa udawała, że jej nie ma. Wiadomo było, że na początku roku wybuchnie wojna aborcyjna. Wszystko wskazywało jednak na to, że to PiS będzie miało największy problem. Do Sejmu wpłynęły dwa projekty - pierwszy, bardzo liberalny i lewicowy, ułatwiający przerywanie ciąży. Tyle że od początku było wiadomo, że ten projekt nie ma żadnych szans w parlamencie zdominowanym przez przeciwników aborcji - głównie z PiS, ale też z Kukiz'15 oraz z PSL, a częściowo z Platformy. Dlatego większą uwagę przykuwał drugi projekt, także obywatelski - eliminujący jedną z przesłanek przerywania ciąży. Chodzi o ciężkie i nieodwracalne uszkodzenie płodu - to przyczyna ponad 90 proc. legalnych aborcji w Polsce. Jarosław Kaczyński jesienią 2016 roku mówił w wywiadzie dla Onetu: - W jednym obszarze należy doprowadzić do zmian. Chodzi o aborcję eugeniczną, czyli ze względu na wady płodu. Mam na myśli zwłaszcza chore dzieci z zespołem Downa, a to jest ogromna większość legalnych aborcji w Polsce. Uważam, że powinna nastąpić zmiana, aby dzieci z zespołem Downa mogły normalnie żyć. Nie widzę powodu, aby wyrażać zgodę państwową na ich eliminację. Wiadomo jednak, że lider PiS obawia się skutków zaostrzenia przepisów. Rozmawiał z Onetem tuż po „czarnych marszach”, gdy musiał się pospiesznie wycofywać z poparcia dla obywatelskiego projektu całkowicie zakazującego przerywania ciąży i wprowadzającego kary dla kobiet, które poddały się aborcji. Część prawicowego elektoratu zawyła. Na razie jednak w politycznej rozgrywce wokół aborcji to Kaczyński triumfuje, bo opozycja totalnie się pogubiła i zaczęła ze sobą walczyć. Po środowym głosowaniu, w którym liberalny projekt przepadł, liderka lewicy Barbara Nowacka zaatakowała Platformę i Nowoczesną. „Posłanki i posłowie opozycji - gdzie, do cholery, byliście, gdy ważyły się losy tego projektu?!” - napisała na Twitterze. Szkopuł w tym, że Nowacka musiała sobie zdawać sprawę, że w Platformie i Nowoczesnej dojdzie do pęknięcia w tej sprawie. W projekcie umieściła bowiem takie zapisy, które są nie do zaakceptowania nawet dla sporej części liberałów. Jeden z nich brzmi tak: „Małoletnia, która ukończyła 15. rok życia, samodzielnie podejmuje decyzję o przerwaniu ciąży”. Liderzy PO i N zachowują się tak jakby byli zaskoczeni nastrojami w swych partiach. A nie powinni. W Platformie zawsze była silna grupa konserwatywna, którą zresztą Grzegorz Schetyna jako konkurent Donalda Tuska próbował zagospodarowywać - Biernacki był jedną z twarzy tej frakcji. Gdy w 2012 r. partia Zbigniewa Ziobry proponowała zaostrzenie przepisów aborcyjnych w kierunku podobnym, jak dziś chcą tego ruchy pro-life - wyeliminowanie możliwości aborcji w razie uszkodzenia płodu - cała frakcja konserwatywna PO poparła takie rozwiązanie. Byli w tym gronie Biernacki, Fabisiak i Tomczak (skądinąd nabytek z PiS, w przeszłości współpracownik Marka Jurka). Obecność konserwatystów w Nowoczesnej też nie powinna dziwić - partia powstała ze specyficznego naboru prowadzonego przez Ryszarda Petru, w którym poglądy gospodarcze były ważniejsze od światopoglądu. Dość powiedzieć, że niedawno najbardziej konserwatywny poseł Nowoczesnej Zbigniew Gryglas przeszedł do partii Jarosława Gowina - a więc w praktyce do PiS. Z tego zaskoczenia w PO wynikają nerwowe ruchy, takie jak usunięcie Biernackiego, Fabisiak i Tomczaka. Ta trójca zapłaciła za to, że miała najwięcej odwagi. Szkopuł w tym, że znacznie więcej było asekurantów, którzy wyciągnęli karty do głosowania, udając, że ich nie ma. Aż 29 posłów PO nie głosowało. W tej grupie jest kandydatka na prezydenta Wrocławia Alicja Chybicka, lekarz pediatra, profesor nauk medycznych. Jej zdaniem projekt Nowackiej proponuje aborcję jako środek antykoncepcyjny. - Zarząd krajowy Platformy skieruje do prezydium klubu parlamentarnego wniosek o ukaranie tych posłów, którzy nie głosowali - zapowiedział rzecznik PO Jan Grabiec, absolwent Akademii Teologii Katolickiej. W Nowoczesnej nie głosowało 10 osób, a jeden poseł się wstrzymał - to uważany za umiarkowanego konserwatystę Paweł Pudłowski. Posłanka Kornelia Wróblewska - która niedawno urodziła dziecko - nie głosowała, tłumacząc, że nie zgadza się z zapisami projektu Nowackiej. Jest doktorem teologii. W Nowoczesnej sytuacja wygląda groteskowo. Według informacji Onetu po głosowaniu grupa ok. 10 posłów opowiadających się za liberalizacją chciała odejść z partii. Skończyło się na zawieszeniu członkostwa w klubie na miesiąc przez Joannę Scheuring-Wielgus, Joannę Schmidt oraz Krzysztofa Mieszkowskiego. Szefowa klubu Kamila Gasiuk-Pihowicz zakazała posłom Nowoczesnej wypowiadać się w mediach. Zaś szefowa partii Katarzyna Lubnauer oznajmiła, że ona też najchętniej by się zawiesiła. Koncertowo sprawę rozegrał Kaczyński. Zrealizował swą zapowiedź, że zawsze będzie głosował za skierowaniem do dalszych prac projektów obywatelskich, nawet jeśli się z nimi nie zgadza. Dał jednocześnie wolną rękę swym posłom, co oczywiście musiało doprowadzić do tego, że większość PiS zagłosowała przeciw liberalizacji aborcji i projekt Nowackiej trafił do kosza. Ostatecznie także i PiS nie ucieknie przed aborcyjnym dylematem — zgodzić się na zaostrzenie prawa, ryzykując kolejne ""czarne protesty"", czy też nie zmieniać prawa, narażając się z kolei na konflikt z Kościołem. Dzisiejsza porażka opozycji tego dylematu Jarosława Kaczyńskiego nie unieważni. Chcesz być na bieżąco z najważniejszymi informacjami dnia? Polub Onet Wiadomości na Facebooku!",Lider PO Grzegorz Schetyna po posiedzeniu zarządu partii,
https://wiadomosci.onet.pl/swiat/uwolnienie-opozycjonistki-to-rezimowe-posuniecie/s8gcx,"""Uwolnienie opozycjonistki to reżimowe posunięcie""","Uwolnienie Aung San Suu Kyi to jeszcze jedno posunięcie birmańskiego reżimu, które ma na celu rozszerzenie władzy wojskowych. Birma nigdy nie będzie traktowana jak normalny kraj, dopóki Suu Kyi nie odzyska całkowitej wolności - ocenia ""Wall Street Journal"".","Wielu sympatyków birmańskiej opozycjonistki Aung San Suu Kyi porównuje jej symboliczne uwolnienie z siedmioletniego aresztu domowego, które miało miejsce w sobotę, do odzyskania wolności przez Nelsona Mandelę w 1990 roku. ""Uwolnienie Mandeli było wyraźnym sygnałem, że biali przywódcy RPA chcą zakończyć apartheid. Uwolnienie Suu Kyi to jeszcze jedno posunięcie birmańskiego reżimu, które ma na celu rozszerzenie ich władzy"" - twierdzi we wtorkowym artykule redakcyjnym ""WSJ"". Gazeta przypomina, że wojskowi nie po raz pierwszy ""uwalniają"" Suu Kyi. W ciągu ostatnich 21 lat przez sześć lat była ona do pewnego stopnia wolna. ""Mogła przyjmować gości w swoim domu, a nawet dzwonić i odbierać telefony"" - pisze ""WSJ"". Jednak próby wykorzystania ograniczonej wolności do walki o prawa Birmańczyków ""spotykały z natychmiastowym oporem reżimu"" - podaje dziennik. Przypomina, że w połowie lat 90. Suu Kyi została zaproszona na spotkanie na przedmieściach Rangunu. Jednak siły bezpieczeństwa nie pozwoliły jej wziąć w nim udziału, twierdząc, że mogli w nim uczestniczyć jedynie Karenowie (mniejszość narodowa w Birmie). Osoby, które wystosowały zaproszenie, aresztowano. Z kolei gdy Suu Kyi chciała udać się koleją do drugiego co do wielkości miasta Birmy, Mandalaj, w jej wagonie wykrywano usterki lub pociągi ruszały z innego niż zapowiadano peronu. ""Reżim nie ograniczył się tylko do tanich sztuczek"" - ocenia ""WSJ"". W 1996 roku bandyci ranili współpracowników opozycjonistki, atakując kamieniami i łańcuchami konwój pojazdów, którym podróżowali oni wraz z Suu Kyi. W rezultacie opozycjonistka ponad tydzień musiała spędzić w swoim samochodzie. W 2003 roku znowu została zaatakowana. W masakrze w Depayin zginęło ok. 70 osób kojarzonych z partią Suu Kyi, czyli z Narodową Ligą na rzecz Demokracji (NLD), a pozostałe otrzymały surowe wyroki.","Aung San Suu Kyi, fot. AFP",
https://wiadomosci.onet.pl/swiat/premier-hiszpanii-zaprzeczyl-jakoby-korzystal-z-nielegalnych-pieniedzy/t7gre,"Premier Hiszpanii zaprzeczył, jakoby korzystał z nielegalnych pieniędzy","Premier Hiszpanii Mariano Rajoy kategorycznie zaprzeczył w sobotę oskarżeniom b. skarbnika rzadzącej Partii Ludowej (PP), jakoby otrzymywał od niego pieniądze pochodzące z nielegalnych źródeł i oświadczył, że mimo nacisków opozycji nie poda się do dymisji.","Jako odpowiedź na te oskarżenia wystarczą dwa słowa: ""to kłamstwo!"" - oświadczył szef rządu hiszpańskiego. ""Nie mam nic do ukrycia. Nigdy nie przyjąłem od nikogo, ani nie rozdzielałem nielegalnych pieniędzy"" - zapewnił Rajoy na zwołanym ad hoc posiedzeniu kierownictwa PP. ""Nie przyszedłem do polityki, aby robić pieniądze i oszukiwać skarb państwa"" - dodał. Rajoy zapowiedział, że w odpowiedzi na ogłoszenie w styczniu dokumentacji finansowej prowadzonej odręcznie przez byłego skarbnika PP Luisa Barcenasa upubliczni w przyszłym tygodniu dokumenty dotyczące własnych dochodów. ""Mniejszych niż te, które miałem, zanim zostałem szefem partii"" - dodał premier Hiszpanii. Internetowe sieci społeczne, a następnie czołowy dziennik hiszpański ""El Pais"" opublikowały odręcznie ""księgi kasowe"" Barcenasa. Zawarte w nich dane miałyby świadczyć o posiadaniu przez Partię Ludową tajnych funduszy w wysokości 22 milionów euro i niejawnego konta bankowego w Szwajcarii, czemu premier Rajoy stanowczo zaprzecza. ""Partia Ludowa nie ma kont bankowych za granicą"" - dementował Rajoy. Były skarbnik PP twierdzi również, że niektórzy politycy PP, zanim doszła ona do władzy w 2011 r., mieli swój udział w jednej z największych hiszpańskich afer korupcyjnych ostatnich lat, tzw. sprawie Guertel, wykrytej w 2009 r. i nazwanej tak od nazwiska głównego oskarżonego w tej sprawie, przedsiębiorcy Francisco Correi. ""Correa"" znaczy po hiszpańsku ""pasek"", to samo co po niemiecku ""Guertel"". Wśród polityków, którzy korzystali od 1997 r. z nielegalnych funduszy mieli być, według b. skarbnika PP, sam Mariano Rajoy i obecna sekretarz generalna partii Maria Dolores de Cospedal. Hiszpański prokurator generalny polecił specjalnej prokuraturze antykorupcyjnej zbadanie ewentualnego związku między wypłatami dla członków kierownictwa PP i ""aferą Guertel"".",,
https://wiadomosci.onet.pl/kraj/pawlak-krytykuje-wlasny-rzad-przykro-na-to-patrzec/cm525,"Pawlak krytykuje własny rząd? ""Przykro na to patrzeć""","- Przykro patrzeć na to, jak rząd oddaje inicjatywę opozycji, zamiast realizować to, co zostało już przedyskutowane z premierem Tuskiem - mówi wicepremier Waldemar Pawlak. Lider koalicyjnego PSL zdradza też okoliczności swoich kłopotów z ministrem finansów Jackiem Rostowskim.","Pawlak, który w rozmowie z ""Rzeczpospolitą"" mówi o jego planach zmian w gospodarce, daje do zrozumienia, że wiele z nich blokuje minister finansów Jacek Rostowski. - Myślę, że główny problem bierze się z innej optyki, jednorocznej, księgowej, a nie rozwojowej, czyli o przyszłych dochodach. Bo gdyby zastanowił się z perspektywy politycznej, wpłynąłby na urzędników, by nie patrzyli tak statycznie - mówi. Podkreśla też, że minister Rostowski ""bardziej ufa swoim urzędnikom niż kolegom z rządu"". Wicepremier twierdzi również, że w wielu przypadkach ma zgodę premiera Tuska, ale zmiany blokuje właśnie minister finansów. - Mamy na horyzoncie kolejną falę spowolnienia gospodarczego i czas na odważne decyzje, nie można się okopać na ustalonych pozycjach. Nasze propozycje trzymają się twardych realiów, ale mają ułatwić działania rozwojowe - mówi. Co ciekawe, Pawlak wraca również do kwestii podwyższenia wieku emerytalnego Polaków. - Tu jest kłopot - twierdzi. - Mówię otwarcie, że zastanawiam się, czy to jest świadome oddawanie pola opozycji. Wewnątrz rządu toczymy zażarte spory o te wprowadzenia pozytywnych rozwiązań, a zaraz wychodzą liderzy opozycji i powtarzają nasze projekty w swoich propozycjach jak mantrę - tłumaczy. Za przykład takiego działania daje sprawę podatku VAT, którego zmiany stały się jednym z głównych postulatów Ruchu Palikota. - Albo my to zrobimy, albo zrobi to za nas opozycji - podkreśla. Lider PSL jest też zdania, że pomysły, które powstały w prowadzonym przez niego ministerstwie gospodarki, są bardzo ważne. - To jest być albo nie być dla gospodarki i budżetu. Jeśli gospodarka wyhamuje, minister finansów będzie miał gigantyczne problemy z finansowanie deficytu - mówi. Cały wywiad z premierem w ""Rzeczpospolitej"".","Donald Tusk i Jacek Rostowski, fot. PAP/Rafał Guz",
https://wiadomosci.onet.pl/kraj/ziobro-i-kaczynski-przed-trybunal-stanu-wnioski-juz-sa-gotowe/9qg2c,Ziobro i Kaczyński przed Trybunał Stanu? Wnioski już są gotowe,"Wiceszef PO Grzegorz Schetyna poinformował, że jednym z tematów czwartkowego zarządu krajowego PO była kwestia wniosków do Trybunału Stanu dla Jarosława Kaczyńskiego i Zbigniewa Ziobry. Wnioski te mogą być gotowe do złożenia już na następnym posiedzeniu Sejmu pod koniec września.","- Rozmawialiśmy o tym na zarządzie krajowym i taka jest decyzja Platformy, że będziemy ten wniosek na następnym posiedzeniu (Sejmu - przyp. red.), pewnie na następne posiedzenie przygotowywać - powiedział Schetyna w Superstacji. Jak dodał, Jarosław Kaczyński i Zbigniew Ziobro to ludzie, którzy chcą rządzić w Polsce - dlatego trzeba przypomnieć i napiętnować ich postępowania i zachowania, które miały miejsce w latach 2005 - 2007. - Nie może być zgody na to, żeby w ten sposób traktować polityczną opozycję, nie może być zgody i przyzwolenia na to, żeby wykorzystywać służby specjalne do walki z opozycją polityczną. Dzisiaj chcemy to przypomnieć, chcemy o tym mówić, żeby to była przestroga dla wszystkich tych, którzy będą chcieli tak robić - mówił Schetyna. Szef klubu PO Rafał Grupiński powiedział, że wnioski o TS dla Ziobry i Kaczyńskiego są już gotowe; zostały rozesłane do posłów i senatorów z prośbą o zapoznanie się z obydwoma uzasadnieniami. - Osobiście uważam, że są bardzo dobrze uargumentowane i udokumentowane, a i tak one są uboższe o część tajną, która nie może znaleźć się w tych uzasadnieniach - zaznaczył. - Na przyszłym posiedzeniu Sejmu (26-28 września) podejmowalibyśmy decyzję, jako władze klubu - podkreślił Grupiński. Członek zarządu PO Danuta Pietraszewska powiedziała, że z uzasadnieniami wniosków muszą się zapoznać wszyscy członkowie klubu PO, bo - jak zaznaczyła - okazało się, że jeszcze wszyscy tego nie przeczytali. - Na klubie PO będą zgłaszali ewentualnie jakieś uwagi - zaznaczyła. Jej zdaniem, Kaczyński i Ziobro powinni stanąć przed Trybunałem Stanu, bo - jak podkreśliła - złamali konstytucję. O zapowiadane przez PO wnioski pytany był kilka dni temu prezes PiS. - To jest łatwe do zrozumienia - im są w gorszej sytuacji, tym bardziej (mówią - przyp. red.) o Trybunale Stanu - powiedział Jarosław Kaczyński w Gdańsku. Na pytanie, czy - według niego - wnioski znajdą poparcie w Sejmie, odpowiedział: ""Sądzę, że nie, ale to jest bardzo charakterystyczne, jak oni traktują kwestie, bądź co bądź, poważne. Jeszcze raz to potwierdza jedno, że to nie chodzi o jakieś sprawy przypadkowe, lecz chodzi o bardzo głęboką niezdolność do funkcjonowania w państwie demokratycznym"". Z kolei Ziobro mówił już wcześniej, że zapowiedź PO ws. wniosków o TS dla niego traktuje ""z wesołością"". Podkreślał też, że jest gotów poddać się procedurze postawienia przed Trybunałem Stanu. W jego ocenie, ewentualne wszczęcie postępowania mającego na celu postawienie jego i Kaczyńskiego przed TS będzie ""kolejną wielką klapą i wpadką Platformy oraz jej przystawek, czyli Palikota i Millera"".",,
https://wiadomosci.onet.pl/kraj/opozycja-popiera-czesc-propozycji-z-expose-tuska/zpm93,Opozycja popiera część propozycji z expose Tuska,"Rząd może liczyć na poparcie opozycji tylko dla nielicznych propozycji z expose premiera, m.in. dotyczących becikowego. Koalicyjne PSL ma wątpliwości w sprawie rozwiązań odnośnie składki zdrowotnej rolników. Na inne reformy PSL patrzy przychylnie.","Premier zapowiedział w expose m.in. stopniowe zrównywanie i podwyższanie wieku emerytalnego kobiet i mężczyzn, reformę KRUS, podwyższenie o 50 proc. ulgi prorodzinnej na trzecie i kolejne dziecko, podniesienie składki rentowej o 2 pkt proc. po stronie pracodawców, uczestnictwo duchownych w powszechnym systemie ubezpieczeń społecznych. Najwięcej kontrowersji, także między koalicjantami, budzi propozycja Donalda Tuska, aby rolnicy z gospodarstwami powyżej 6 ha płacili połowę składki zdrowotnej. PSL chce, by taką składkę opłacały tylko osoby, które mają co najmniej 15 ha ziemi. Wicemarszałek Sejmu Eugeniusz Grzeszczak (PSL) powiedział, że jego klub chce negocjować z Platformą te rozwiązania. - Powyżej 15 hektarów ta składka jest do zaakceptowania, nawet przez samych rolników - powiedział. Nieoficjalnie ludowcy mówią, iż liczą na to, że uda im się przekonać PO i ""spotkać się"" pomiędzy propozycjami PO i PSL w sprawie wielkości gospodarstw, których właściciele mieliby płacić składkę zdrowotną z własnej kieszeni. PSL patrzy za to przychylnie na zapowiedziane wydłużenie wieku emerytalnego. Jak powiedział nieoficjalnie PAP jeden z polityków tego ugrupowania, Stronnictwo nie będzie ""umierać"" za to, że wiek przejścia na emeryturę kobiet będzie wydłużony do 67 lat. Na wydłużenie wieku emerytalnego do 67 lat dla kobiet i mężczyzn nie zgadza się PiS, SLD i Solidarna Polska, poważne wątpliwości ma Ruch Palikota. Opozycja jest też przeciwna likwidacji ulgi internetowej. Opozycja przychylniej patrzy za to na zapowiedzi likwidacji ulgi prorodzinnej dla rodzin z jednym dzieckiem, o dochodzie powyżej 85 tys. zł rocznie; oraz na to, aby becikowe przysługiwałoby tym rodzinom, których dochody nie przekraczają 85 tys. zł rocznie. Szef PiS Jarosław Kaczyński zaznaczył, że jego klub ""ulg prorodzinnych z powodów zasadniczych nie ma powodów kwestionować"", jednak mówiąc o becikowym dla najbogatszych powiedział, że ""warto byłoby się dzisiaj z tego rodzaju rzeczy rzeczywiście wycofać"". - Bo jeżeli ktoś jest zamożny, to nie ma powodu, żeby mu jeszcze dodawać, szczególnie w ciężkich czasach, a czasy są ciężkie - powiedział. Rzecznik klubu SLD Dariusz Joński zapowiedział, że Sojusz zaprezentuje propozycję zmian, zakładającą, że becikowe przysługiwałoby rodzinom osiągającym 2 tys. zł dochodu miesięcznie. - Jeśli chodzi o becikowe, to jest to fragment naszego programu. Myśmy od dawna mówili, że jest kuriozalne to, że ludzie, którzy nie mają akurat specjalnie ogromnych problemów finansowych, są w ten sposób wspierani przez państwo - powiedział rzecznik klubu Ruchu Palikota Andrzej Rozenek. Partie opozycyjne mogą też poprzeć PO i PSL w sprawie postulowanej przez Tuska podwyżki dla policji i innych służb mundurowych.",,
https://wiadomosci.onet.pl/swiat/chiny-apeluja-do-wladz-i-opozycji-w-syrii-by-wypelnialy-plan-annana/lsc37,"Chiny apelują do władz i opozycji w Syrii, by wypełniały plan Annana","Chińskie MSZ zaapelowało dziś do władz w Damaszku, jak i do opozycji syryjskiej, by przestrzegały ""swoich zobowiązań"" w ramach planu specjalnego wysłannika ONZ i Ligi Arabskiej Kofiego Annana, dotyczącego zakończenia konfliktu zbrojnego w Syrii.","- Mamy nadzieję, że rząd syryjski i zainteresowane strony w Syrii będą przestrzegać swoich zobowiązań. Jesteśmy zadowoleni, że rząd syryjski zaakceptował sześciopunktowy plan Annana. Uważamy, że doprowadzi to do uregulowania politycznego kryzysu syryjskiego - oznajmił rzecznik MSZ w Pekinie Hong Lei. Sześciopunktowy plan Annana zakłada m.in. ustanowienie rozejmu między stronami konfliktu, pomoc humanitarną dla ludności, wycofanie ciężkiej broni z dzielnic mieszkalnych oraz podjęcie rozmów na temat politycznego rozwiązania konfliktu. Władze syryjskie zaakceptowały ten plan. Rosja i Chiny zawetowały wcześniej dwa projekty rezolucji Rady Bezpieczeństwa ONZ potępiające przemoc w Syrii i wzywające prezydenta Baszara el-Asada do ustąpienia ze stanowiska.",Kofi Annan fot. PAP/EPA,
https://wiadomosci.onet.pl/swiat/kalinkina-nalezy-przyjac-propozycje-okraglego-stolu/x421p,"Kalinkina: ""Należy przyjąć propozycję okrągłego stołu""","Główna białoruska gazeta opozycyjna ""Narodnaja Wola"" ocenia dziś, że należy przyjąć propozycję okrągłego stołu, o którym mówił niedawno prezydent Alaksandr Łukaszenka, ponieważ dialog z władzą jest koniecznym warunkiem rozpoczęcia reform politycznych.","Zdaniem wice-szefowej gazety, znanej dziennikarki opozycyjnej Swiatłany Kalinkinej, atuty w postaci sytuacji zewnętrznej, wewnętrznej i względów moralnych są teraz w rękach opozycji. - I tylko od niej zależy, jakie wysunie żądania i jaką odegra rolę - pisze Zdaniem wiceszefowej gazety, znanej dziennikarki opozycyjnej Swiatłany Kalinkinej, atuty w postaci sytuacji zewnętrznej, wewnętrznej i względów moralnych są teraz w rękach opozycji. ""I tylko od niej zależy, jakie wysunie żądania i jaką odegra rolę"" - pisze Kalinkina. Zastrzega, że ""obowiązkowym warunkiem dialogu"" jest uwolnienie uwięzionych opozycjonistów; proponuje też ""wprowadzenie moratorium na dalsze represje"". Zastrzega, że ""obowiązkowym warunkiem dialogu"" jest uwolnienie uwięzionych opozycjonistów; proponuje też ""wprowadzenie moratorium na dalsze represje"". - Wszystko pozostałe to już sztuka negocjacji i jest to co najmniej szansa - wskazuje publicystka w komentarzu opublikowanym na stronie internetowej gazety. Argumentuje: ""Jaki jest sens propozycji, by odmówić dialogu? Czekanie na cud? Nadzieja na to, że problem władzy na Białorusi rozwiąże w sekrecie amerykański oddział piechoty morskiej? (...) Nadzieja na to, że władza sama zwolni swoje gabinety?"". - Szczerze mówiąc, sama nie mogę uwierzyć, że ten cel został osiągnięty, że Łukaszenka w końcu przemówił na temat wewnątrz-białoruskiego dialogu z udziałem arbitrów międzynarodowych, europejskich i rosyjskich. Dlatego, że tym samym uznaje to, co zawsze negował - że opozycja, ludzie niezadowoleni z jego rządów, to realna siła, której nie może ani zdusić, ani ignorować - przyznaje Kalinkina. Wyraża jednak przypuszczenie, że Łukaszenka ""mimo to, jak się wydaje, dojrzał (do dialogu), dlatego, że jego słowa przekazały nawet media państwowe - a więc, nie palnął tego tak po prostu, w uniesieniu"". - Jeśli się wyjaśni, że chodziło nie o dialog, lecz o niezobowiązującą do niczego dyskusję polityczną o losach kraju, to trzeba poczekać uznając, że był to falstart. A jeśli mimo wszystko zostanie przyjęty format dialogu, ale opozycja ma w nim odegrać rolę warzywa politycznego (...) - to już niemało - uważa dziennikarka. Wskazuje, że ""najłatwiej wyobrazić sobie siebie w roli warzywa i od razu odmówić"". W jej ocenie, oznacza to jednak ""urazy, strach, złe doświadczenia, kompleksy"", a nie politykę. - Realna polityka to nie emocje, to zawsze kalkulacje. Jakie kalkulacje mogą stać za rezygnacją z dialogu? - przekonuje autorka ""Narodnej Woli"". Łukaszenka powiedział w poniedziałek, że proponuje wszystkim ""rozsądnie myślącym"", ""bez względu na to, do jakiego obozu politycznego należą"", by siąść za okrągłym stołem i ""realnie ocenić, kto ile jest wart, i ile może zrobić w celu efektywnego poprawienia sytuacji w kraju"".",,
https://wiadomosci.onet.pl/swiat/usa-demonstracje-w-rosji-pozytywnym-znakiem/5edxw,"USA: demonstracje w Rosji ""pozytywnym znakiem""","Biały Dom z uznaniem odniósł się dzisiaj do weekendowych manifestacji w Moskwie i innych miastach Rosji, widząc pozytywny znak dla demokracji w tym, że władze zezwoliły na demonstracje.","- Demonstracje, które odbyły się w Moskwie i innych rosyjskich miastach, są bardzo pozytywnym znakiem dla wszystkich tych, którzy popierają proces demokratyczny - powiedział dziennikarzom rzecznik Białego Domu Jay Carney. - Rosyjskie władze zgodziły się na przeprowadzenie demonstracji i powstrzymały się od ingerowania w nie - powiedział rzecznik, podkreślając, że ze swej strony ""manifestujący przestrzegali prawa i gromadzili się pokojowo"". Zdaniem rzecznika Białego Domu ""wydaje się, że rosyjskie władze i przywódcy społeczni dążą do dialogu"". Budująco, jego zdaniem, wygląda też zaangażowanie prezydenta Rosji Dmitirja Miedwiediewa, który zapowiedział zbadanie doniesień o fałszerstwach wyborczych. Miedwiediew zapowiedział wczoraj zbadanie doniesień o oszustwach wyborczych podczas głosowania 4 grudnia, w którym wygrała partia premiera Władimira Putina Jedna Rosja.","Moskwa, fot. AFP",
https://wiadomosci.onet.pl/swiat/bialorus-ostrzezenia-dla-opozycyjnych-gazet/11wwj,Białoruś: ostrzeżenia dla opozycyjnych gazet,"Białoruskie Ministerstwo Informacji podało w piątek, że skierowało ostrzeżenia dla dwóch opozycyjnych gazet: ""Naszej Niwy"" i ""Narodnej Woli"". Pierwsza z nich została ostrzeżona za niewiarygodny zdaniem resortu materiał o poniedziałkowym zamachu w metrze.","Chodzi o ""pozbawioną wiarygodności informację o tym, że jedna z ofiar zamachu terrorystycznego jakoby znajdowała się na stacji, gdzie dokonano zamachu, do późnego wieczora"" - oznajmiło ministerstwo. Oświadczyło, że rozpowszechnienie tej informacji szkodzi interesom społecznym, dyskredytuje organy władzy państwowej i służby ratunkowe i medyczne, które udzielały pomocy ofiarom zamachu. ""Nasza Niwa"" w materiale w środowym wydaniu pt. ""Dziewczyna znajdowała się pod gruzami, gdy Łukaszenka składał kwiaty"" podała, że studentkę Marynę Szubicz wyniesiono ze stacji około godz. 23 w poniedziałek, a więc leżała pod gruzami, gdy po godz. 20 miejsce tragedii odwiedził prezydent Alaksandr Łukaszenka. Historię tę opisały również inne media opozycyjne. Telewizja państwowa zdementowała ją, powołując się m.in. na rejestr przyjęć, według którego dziewczynę przywieziono do szpitala około 18.30. Informację o studentce przedstawiono w telewizji jako przykład fałszywych doniesień mediów opozycyjnych o zamachu. ""Nasza Niwa"" w reakcji na wiadomość o ostrzeżeniu pisze w piątek, że niejasności wokół historii studentki pozostają, bo mimo zapisów ze szpitala dwa niezależne źródła twierdzą, że dziewczyna trafiła do niego późno. ""Narodnaja Wola"" została ostrzeżona z powodu rozpowszechnienia informacji, które według ministerstwa nie odpowiadają rzeczywistości i ""szkodzą reputacji biznesowej Biełteleradiokompanii"", czyli państwowego nadawcy. - Fakt rozpowszechnienia takich doniesień został ustalony 13 kwietnia 2011 roku przez Najwyższy Sąd Gospodarczy - oznajmiło ministerstwo. Chodzi o publikację ze stycznia 2011 roku, zatytułowaną ""Mówi i pokazuje »TV-Goebbels«"", krytykującą pokazany w telewizji państwowej film publicystyczny o demonstracji opozycji w wieczór po wyborach prezydenckich 19 grudnia 2011 roku.",,
http://wiadomosci.onet.pl/tylko-w-onecie/grzegorz-furgo-opozycja-w-pewnym-sensie-wygrala-ten-protest/4f7tejg,Grzegorz Furgo: opozycja w pewnym sensie wygrała ten protest,"- Dalszy protest nie miał sensu w tym wydaniu - twierdzi Grzegorz Furgo z Nowoczesnej i zapowiada inne - prawne - działania opozycji przed kolejnym posiedzeniem Sejmu, m.in.: skargi do Trybunału Konstytucyjnego i monitorowanie skarg już złożonych do prokuratury. - Opozycja w pewnym sensie wygrała ten protest, bo pokazała opinii społecznej po roku działania PiS-u, w jaki sposób ten parlament proceduje - ten totalny bałagan, łamanie kołem demokracji i to spychanie opozycji do takich marionetek, które muszą głosować i nic więcej - przekonuje polityk w rozmowie z Onetem.",,,
http://wiadomosci.onet.pl/tylko-w-onecie/zenujace-wpadki-politykow-w-mediach-spolecznosciowych/mdkx6c0,Żenujące wpadki polityków w mediach społecznościowych,"Robią snapy, live'y na fejsa i zdjęcia na insta. Kto? Nie nastolatkowe, ale wybrańcy narodu - czyli politycy. Dzięki mediom społecznościowym możemy dokładnie obejrzeć zdjęcia kota Tomasza Siemoniaka, wysłuchać śpiewu byłej minister sportu Joanny Muchy, zobaczyć stopę jednego z posłów w jacuzzi, selfie Barbary Nowackiej w windzie i posiłki przygotowywane przez Janusza Palikota. Czy takie uzewnętrznianie się w mediach społecznościowych może przynieść politykom więcej szkód czy korzyści? Do profili posłów zaglądnął reporter Onetu Bartek Dajnowski.",,,
https://wiadomosci.onet.pl/kraj/ryszard-petru-do-wyborow-samorzadowych-idziemy-w-szerokiej-koalicji/kxe5glj,Ryszard Petru: do wyborów samorządowych idziemy w szerokiej koalicji,- Nie będzie w niej miejsca tylko dla ugrupowań skrajnych i tych kolaborujących z PiS – zapowiedział dziś we Wrocławiu przewodniczący Nowoczesnej Ryszard Petru.,"Petru uczestniczył we Wrocławiu w zjeździe regionalnym swej partii, podczas którego wybrano przewodniczącego dolnośląskich struktur. Ponownie został nim na kolejną kadencję Tadeusz Grabarczyk. - Do wyborów samorządowych pójdziemy w szerokiej koalicji. Nie będzie w niej miejsca tylko dla ugrupowań skrajnych i tych kolaborujących z PiS - mówił Petru na konferencji prasowej. Dodał, że w koalicji nie będzie lidera, a głównym celem takiej formuły ma być uniemożliwienie zdobycia władzy w samorządach przez Prawo i Sprawiedliwość. Tymczasem wczoraj w Kielcach na Konwencji Regionalnej Nowoczesnej Ryszard Petru mówił, że jego partia w wyborach samorządowych wystartuje samodzielnie, jedynie nie wykluczał koalicji w przypadku wprowadzenia nowej ordynacji wyborczej. Pytany przez Polską Agencję Prasową, jakie punkty programu muszą być wspólne, by znaleźć się w koalicji, Petru wyjaśnił, że przede wszystkim decentralizacja władzy. - My chcemy, by władza pozostała jak najniżej w samorządach, a PiS chce centralizacji władzy - powiedział. Podkreślił, że w koalicji będą takie ugrupowania, dla których ważna jest też ""demokracja i dobra współpraca z Unią Europejską"". - PiS pokazuje, że tej partii na dobrej współpracy z Unią nie zależy, bo wciąż eskaluje nowe konflikty - dodał Petru. Zaznaczył, że doświadczenia z samorządami są takie, że najłatwiej taką szeroką koalicję przeciw PiS stworzyć w małych gminach i miasteczkach. Natomiast znaczniej trudniej porozumieć się w dużych samorządach. Chcesz być na bieżąco z najważniejszymi informacjami dnia? Polub Onet Wiadomości na Facebooku! Chcesz wiedzieć, co dzieje się teraz w Polsce i na świecie? Polub Onet Wiadomości na Facebooku!",Ryszard Petru,
https://wiadomosci.onet.pl/swiat/opublikowano-fragmenty-listu-michalewicza-do-lukaszenki/ly1nf,Opublikowano fragmenty listu Michalewicza do Łukaszenki,"Białoruskie KGB zarzuciło dzisiaj byłemu kandydatowi na prezydenta Alesiowi Michalewiczowi rozpowszechnianie oszczerstw na temat tortur w areszcie śledczym i ujawniło urywki listu, w którym Michalewicz prosi o wyrozumiałość prezydenta Alaksandra Łukaszenkę.","Aresztowany w wieczór wyborczy Michalewicz, którego wypuszczono z aresztu KGB 19 lutego, ogłosił publicznie w poniedziałek, że podpisał zobowiązanie do współpracy, ale zrywa je, i że nie był i nie będzie współpracownikiem. Oznajmił, że podpisał zobowiązanie, by wyjść z aresztu i poinformować, że stosowane są tam tortury, których sam doświadczył. - Oświadczenia Michalewicza dotyczące konfidencjonalnych relacji z organami bezpieczeństwa i »tortur« w areszcie śledczym (KGB w Mińsku - przyp. red.) nie odpowiadają rzeczywistości, a informacja, rozpowszechniona w związku z tym, jest oszczercza - głosi oświadczenie KGB. Według komunikatu decyzję o zwolnieniu Michalewicza z aresztu podjęto m.in. na podstawie ""własnoręcznie napisanej przez niego prośby o wyrozumiałość"". KGB publikuje fragmenty listu. - Szanowny Aleksandrze Grigoriewiczu (Łukaszenka), zawsze odnosiłem się do pana z szacunkiem, a pańskie zasługi dla niepodległości Białorusi są bezsporne i bardzo wielkie. W czasie mojej kampanii przed wyborami (prezydenckimi 19 grudnia 2010 r.- przyp. red.) nie powiedziałem niczego złego pod adresem pana, pańskich bliskich i krewnych. Jako były kandydat szczerze żałuję, że doszło do konfliktu i wielu ludzi ucierpiało. Proszę pana, by wziął pan osobiście pod Pańską sprawy mego dalszego losu - głosi rękopis, którego kopię opublikowano na stronie internetowej KGB. W oświadczeniu KGB informuje, że do czasu zakończenia działań śledczych ""przedstawia tylko niektóre fragmenty"" prośby. - W tych okolicznościach - dodaje - biorąc pod uwagę dobrze znane cechy osobowości A.Michalewicza, organy bezpieczeństwa nie musiały nawiązywać dalszych relacji. Przyczyny, dla których A.Michalewicz to przemilcza, a także fakty jego udziału w naruszeniach prawa białoruskiego, w tym w rozpowszechnianiu oszczerczej informacji, będą ustalane w procesie dalszych działań śledczych.","Prezydent Białorusi Alaksandr Łukaszenka, fot. Reuters",
https://wiadomosci.onet.pl/swiat/chilijski-prezydent-potrzebowal-akcji-ratunkowej/96pgg,Chilijski prezydent potrzebował akcji ratunkowej,Prezydent Chile Sebastian Pinera musiał awaryjnie lądować helikopterem na ruchliwej drodze z powodu braku paliwa. Opozycja żąda wyjaśnień. - donosi bbc.co.uk.,"Prezydent Pinera został oskarżony przez opozycję o nieodpowiedzialne zachowanie, po tym jak pilotowany przez niego helikopter wylądował na środku ruchliwej drogi. Po posadzeniu maszyny, prezydent poprosił gapiów o określenie gdzie się znajduje a następnie o kontakt z Policją, która dostarczyła własnym helikopterem niezbędne paliwo. Po zatankowaniu kontynuował lot do swojej zamiejskiej rezydencji. Po zaprezentowaniu amatorskiego nagrania całej akcji w jednej z chilijskich telewizji, prezydent zażartował - Niestety helikoptery i samochody potrzebują paliwa. Opozycja daleka jest jednak od bagatelizowania całej sprawy - nie może być tak, że Pan Pinera, mimo, że jest prezydentem, może lądować gdzie się mu żywnie podoba, sprowadzając niebezpieczeństwo na innych ludzi - powiedział Gabriel Asencio, przedstawiciel opozycyjnej partii chadeckiej. Padają tez pytania o koszta przeprowadzonej akcji ratunkowej.",,
https://wiadomosci.onet.pl/swiat/miedwiediew-rosja-potrzebuje-demokracji-a-nie-chaosu/9xyb5,"Miedwiediew: Rosja potrzebuje demokracji, a nie chaosu","Prezydent Dmitrij Miedwiediew oznajmił dzisiaj, że Rosja potrzebuje demokracji, a nie chaosu, i w dorocznym orędziu do parlamentu zaproponował ""kompleksową reformę systemu politycznego"", m.in. bezpośrednie wybory szefów regionów i zmiany w prawie wyborczym.","- Ludzie mają zagwarantowane prawo wyrażania swojej opinii metodami zgodnymi z prawem, ale próby manipulowania obywatelami Rosji, wprowadzania ich w błąd, rozniecania waśni w społeczeństwie są nie do zaakceptowania - oznajmił Miedwiediew. Tradycyjne przemówienie na Kremlu szef państwa wygłosił dwa i pół tygodnia po wyborach do Dumy Państwowej, po których doszło w Rosji do bezprecedensowych protestów przeciw fałszerstwom wyborczym. - Nie damy prowokatorom i ekstremistom wciągnąć społeczeństwa w ich własne awantury, nie dopuścimy do ingerowania z zewnątrz w nasze sprawy wewnętrzne - ostrzegł Miedwiediew. Według jego słów Rosja potrzebuje demokracji, a nie chaosu. - Rozumiem wszystkich, którzy mówią o konieczności zmian. Trzeba dać wszystkim aktywnym obywatelom możliwość udziału w życiu politycznym - powiedział Miedwiediew i dodał, że proponuje ""kompleksową reformę systemu politycznego"" kraju. Prezydent chce, by szefowie regionów byli wyłaniani przez mieszkańców w głosowaniu bezpośrednim. Takie wybory istniały w Rosji do 2004 roku, kiedy ówczesny prezydent Władimir Putin zastąpił je mianowaniem gubernatorów. Miedwiediew zaproponował też uproszczenie rejestracji partii politycznych; miałoby się to odbywać na podstawie wniosku złożonego przez 500 osób reprezentujących nie mniej niż połowę regionów Rosji. Prezydent Rosji ocenił, że liczba podpisów wyrażających poparcie wyborców, która jest konieczna do zarejestrowania kandydata w wyborach głowy państwa, powinna wynosić 300 tys. Dotyczy to przedstawicieli ugrupowań mających swoich deputowanych w parlamencie, a w przypadku kandydatów partii spoza parlamentu, będą oni musieli zebrać 100 tysięcy podpisów. Obecnie kandydaci, którzy nie występują w imieniu partii lub reprezentują partie pozaparlamentarne potrzebują 2 mln podpisów. Miedwiediew zaproponował też, by w wyborach do Dumy Państwowej (niższej izby parlamentu) wprowadzić ordynację mieszaną: 225 z 450 deputowanych byłoby wyłanianych w okręgach jednomandatowych (ordynacja większościowa), a pozostali z list partyjnych (ordynacja proporcjonalna). Przedłożył też rezygnację z wymogu zebrania podpisów przez chętnych do kandydowania do Dumy. Miedwiediew postulował też zwiększenie liczby przedstawicieli partii politycznych w Centralnej Komisji Wyborczej oraz komisjach regionalnych. Zapowiedział, że w najbliższym czasie wniesie odpowiednie projekty ustaw do Dumy. Do Dumy trafi też, według zapowiedzi prezydenta, pakiet dokumentów o decentralizacji. - Jego realizacja pozwoli na poważną zmianę w podziale kompetencji i środków budżetowych, na korzyść regionów i władz miejskich - zapowiedział Miedwiediew. Zastrzegł, że te zmiany będą wprowadzane etapami, w ciągu kilku lat. Miedwiediew, który nie będzie brał udziału w najbliższych wyborach prezydenckich w marcu przyszłego roku, wskazał, że to głosowanie ""powinno być uczciwe, przejrzyste, odpowiadające wymogom sprawiedliwości i zgodne z prawem"". Zdecydowanym faworytem tych wyborów jest obecny premier i były prezydent Rosji Władimir Putin. Jako konieczne Miedwiediew ocenił stworzenie telewizji publicznej o niezależnej od właściciela - prywatnego czy państwowego - polityce redakcyjnej. - Proponuję, by w najbliższym czasie rozstrzygnąć kwestię powołania telewizji publicznej, być może na bazie jednego z istniejących kanałów federalnych - oznajmił. Zaproponował ponadto, by wprowadzić ograniczenie transakcji między firmami państwowymi i prywatnymi, których szefowie są spokrewnieni. Wskazał, że na jego polecenie w kraju prowadzone są działania antykorupcyjne. Jednak ""taka walka z korupcją, systemowa i na szeroką skalę, dopiero się zaczęła"" - wskazał Miedwiediew obiecując, że będzie ona trwała dalej.","Dmitrij Miedwiediew, fot. Reuters",
https://wiadomosci.onet.pl/swiat/prasa-opozycyjna-broni-poczobuta/2leg4,Prasa opozycyjna broni Poczobuta,"Białoruska prasa opozycyjna, komentując aresztowanie dziennikarza ""Gazety Wyborczej"" Andrzeja Poczobuta, ocenia, że powodem nie są jego teksty, lecz niepokorna postawa i działalność w nieuznawanym przez władze w Mińsku Związku Polaków na Białorusi (ZPB).","- Sprawę karną przeciwko Andrzejowi i zamknięcie go w areszcie śledczym uważam za drobną zemstę ze strony KGB - pisze były kandydat na prezydenta Aleś Michalewicz dzisiaj w niezależnej gazecie internetowej ""Biełorusskije Nowosti"". Jego zdaniem, Poczobuta ""wsadzono za całokształt"", a głównym bodźcem stała się jego działalność jako jednego z liderów ZPB. - Otrzymując raz po raz odmowę akredytacji (w MSZ Białorusi) jako korespondent (Poczobut) nadal pisał dla ""Gazety Wyborczej"", pokazując systemowi, że nie ma wpływu na wolnych ludzi - dodaje Michalewicz. Zauważa, że ""będąc polskim patriotą"" Poczobut ""prowadzi blog w języku białoruskim i robi wiele po to, by polski i białoruski ruch narodowy rozumiały się wzajemnie"". Opozycyjna ""Nasza Niwa"", w komentarzu zamieszczonym w niedzielę wieczorem na stronie internetowej, pisze: ""Andrzej Poczobut poszedł na całość. Uważa, że obywatel Białorusi ma prawo pracować jako dziennikarz - i pracuje. Odmawia odpowiedzi na pytania śledczych, uważając to za swoje prawo, bo wie, jak na Białorusi +ustawia się+ sprawy. Uważa, że w takim systemie jak nasz (...) mamy obowiązek opowiadać o przesłuchaniach, bo możemy uratować innych. Odmawia podpisywania zobowiązania do nierozgłaszania tajemnicy śledztwa i całe jego przesłuchanie w KGB staje się informacją publiczną"". ""Poczobut zdaje sobie sprawę, że jako lider polskiej mniejszości na Białorusi był i jest obiektem kuluarowych porozumień. Dzisiaj, ponieważ za nim jest Warszawa, jego proces może być głośniejszy niż sprawy wielu innych więźniów politycznych. Ale Poczobut jest przeciwko handlowaniu głowami, bo wie, że jeśli oficjalna Warszawa +wykupi+ go, to znaczy, że sprzeda kogoś innego. Polak Andrzej Poczobut pije do dna białoruski kielich"" - pisze opozycyjna gazeta.",,
https://wiadomosci.onet.pl/kraj/sejm-uchwalil-ustawe-dyscyplinujaca-sady/6y13ttm,"Sejm uchwalił ustawę dyscyplinującą sądy. ""Hańba!"" - krzyczeli posłowie opozycji","Sejm w piątek po południu uchwalił nowelizację ustaw sądowych, nazywaną też ustawą dyscyplinującą lub ustawą kagańcową. Obrady trwały od godz. 12. 30. Z sali słychać było okrzyki opozycji: ""Hańba!"" oraz ""Konstytucja!"".","Za przyjęciem nowelizacji głosowało 233 posłów, 203 było przeciw, 10 osób wstrzymało się od głosu. Wcześniej Sejm nie zgodził się na odrzucenie projektu noweli w całości. Przyjęte zostały także cztery poprawki zgłoszone przez klub PiS. Odrzucono ponad 80 wniosków mniejszości wniesionych przez opozycję. Przyjęcie nowelizacji poparli wszyscy obecni na sali posłowie klubu PiS, czyli 233, dwoje posłów tego klubu nie głosowało. Wszyscy biorący udział w głosowaniu posłowie klubu Konfederacji - 10 osób - wstrzymali się od głosu; jeden poseł Konfederacji nie wziął udziału w głosowaniu. Posłowie pozostałych klubów głosowali przeciwko nowelizacji: 130 posłów klubu Koalicji Obywatelskiej (czworo nie wzięło udziału w głosowaniu), 46 posłów klubu Lewica (troje nie głosowało), 28 klubu Kukiz'15-PSL (dwóch nie głosowało) oraz poseł niezrzeszony Ryszard Galla. Po ogłoszeniu wyniku głosowania na sali z ław opozycji rozległy się okrzyki m.in. ""hańba"" i ""konstytucja"". Nowelizacja ma wejść w życie po siedmiu dniach od jej ogłoszenia z wyjątkiem niektórych przepisów dot. sądów administracyjnych, które nabiorą mocy obowiązującej po trzech miesiącach od ogłoszenia. Nowelizacja trafi teraz do Senatu. Najbliższe posiedzenie Senatu zaplanowane jest od 15 do 17 stycznia 2020 i najprawdopodobniej na tym posiedzeniu Senat zajmie się nowelizacją ustaw sądowych - poinformowała wicemarszałek Senatu Gabriela Morawska-Stanecka. Szef senackiej Komisji Praw Człowieka, Praworządności i Petycji Aleksander Pociej powiedział, że zanim jego komisja zajmie się ustawą, będzie zasięgał opinii u autorytetów prawnych. Senat w myśl konstytucji, ma na odniesienie się do każdej sejmowej ustawy 30 dni. Jeżeli w tym okresie nie zajmie stanowiska, ustawę uznaje się za uchwaloną i trafia do prezydenta. Uchwalona nowelizacja m.in. prawa o ustroju sądów i ustawy o Sądzie Najwyższym, a także o sądach administracyjnych, wojskowych i prokuraturze m.in. wprowadza odpowiedzialność dyscyplinarną sędziów za działania lub zaniechania mogące uniemożliwić lub istotnie utrudnić funkcjonowanie wymiaru sprawiedliwości, za działania kwestionujące skuteczność powołania sędziego oraz za ""działalność publiczną niedającą się pogodzić z zasadami niezależności sądów i niezawisłości sędziów"". Zgodnie z nowelą rzecznik dyscyplinarny będzie mógł podjąć i prowadzić czynności w każdej sprawie dotyczącej sędziego. Z kolei na świadka, który bez usprawiedliwienia nie stawia się na wezwanie rzecznika dyscyplinarnego, będzie można nałożyć karę do 3 tys. zł, co nie wyklucza wszczęcia postępowania dyscyplinarnego. Nowela poszerza też kompetencje Izby Kontroli Nadzwyczajnej i Spraw Publicznych SN o rozstrzyganie spraw w przypadku procesowego kwestionowania statusu sędziego lub jego uprawnienia do sprawowania wymiaru sprawiedliwości. Rozstrzyganie tych spraw będzie należało wyłącznie do Izby Kontroli Nadzwyczajnej. Izbie Dyscyplinarnej SN przekazane zostało uprawnienie do rozpoznawania wniosków o uchylenie immunitetów sędziów i prokuratorów. Obecnie sprawy te rozpatruje właściwy miejscowo sąd dyscyplinarny. Nowelizacja wprowadza też zmiany w procedurze wyboru I prezesa SN. Kandydata na to stanowisko będzie mógł zgłosić każdy sędzia SN. W przypadku problemów z wyborem kandydatów ze względu na brak kworum w ostatecznym stopniu planowanej procedury do ważności wyboru wymagana będzie obecność 32 sędziów SN. Przyjęte przepisy nie dopuszczają także do kwestionowania umocowania sądów i trybunałów, konstytucyjnych organów państwowych przez Sąd Najwyższy. Zabrania też dokonywania oceny zgodności z prawem powołania sędziego na urząd i jego uprawnień przez SN lub inny organ władzy. Posłowie opozycji rozwinęli transparent z napisem ""Konstytucja"" a Krzysztof Śmiszek z Lewicy podarł na mównicy projekt ustawy. Straż Marszałkowska wyniosła z sejmowej galerii mężczyznę. - Nie było żadnej reformy systemu sprawiedliwości. Mamy dziś za to kolejną próbę przykrycia spraw, które bulwersują opinię publiczną -mówił szef klubu KO Borys Budka. - Dziś chcecie pogrzebać fundamentalne zasady cywilizacji zachodniej. Po co? Bo chcecie przykryć swoje afery, którymi żyje opinia publiczna. Gdzie wasz Banaś? - pytał. - PiS mówi o reformowanie sądów, więc pokazuje kolejną zmianę, ale to tylko akt zemsty i dowód na to, kim jesteście. Musicie wyszukać winnego, a dzisiaj jest nim sędzia, bo jest niezależny, bo myśli i ma swoje zdanie - mówił lider PSL Kosiniak-Kamysz. Burzliwe obrady nad ustawą o reformie sądownictwa trwały od czwartku. Podczas drugiego czytania projektu ustawy padły słowa o Polexcicie, a posłowie opozycji mówili, że reforma sądownictwa może doprowadzić do wyprowadzenia Polski z Unii Europejskiej. Poseł PiS Przemysław Czarnek złożył w drugim czytaniu projektu noweli ustaw sądowych trzy poprawki oraz wniosek o przejście do trzeciego czytania bez odsyłania projektu do komisji. - Nie możemy pozwolić na to, żeby wykrwawił się polski porządek prawny; musimy przykleić plaster na tę ranę - mówił. Podczas drugiego czytania projektu PiS dot. sądownictwa, Czarnek stwierdził, że ""państwo sędziów"" to ""mutacja, która osłabia praworządność"". - Państwo sędziów to jest dokładnie to państwo i ten model, do którego państwo dążycie i które chcecie wprowadzać od trzech tygodni przy pomocy posłusznych sobie sędziom - mówił do połów pozycji. - Przez ostatnie trzy tygodnie sędziowie uzurpują sobie prawo do tego, żeby stwierdzać, że nie istnieje Izba Dyscyplinarna SN, sędziowie uzurpują sobie prawo do tego, żeby stwierdzać, kto jest sędzią, a kto nie - mówił. Czarnek zarzucił posłom opozycji, że ""podcięli oni żyły polskiemu porządkowi prawnemu i ładowi konstytucyjnemu"". - Ta rana krwawi, a my to, co mamy zrobić - i dlatego to robimy w takim tempie - to musimy ten plaster na tę ranę przykleić, bo nie możemy pozwolić na to, żeby wykrwawił się polski porządek prawny, czego wy chcecie - dodał i powiedział, że klub PiS doprowadzi do tego, że ""ta ustawa dzisiaj będzie uchwalona"". Stanowisko klubu KO przedstawili też poseł Borys Budka i Kamila Gasiuk-Pichowicz. - Od czterech lat oszukujecie Polki i Polaków twierdząc, że cokolwiek zmieniacie na lepsze, ale Polacy to widzą. Udajecie wielkich reformatorów, a wszędzie wprowadzacie jeden wielki chaos - mówił Budka do posłów PiS. PiS doprowadził wymiar sprawiedliwości do ruiny. - To, co zrobiliście z Trybunałem Konstytucyjnym jest najlepszym przykładem, jak działają wasze pseudoreformy - wskazał. Budka zapewnił, że opozycja w Senacie doprowadzi do tego, że Polacy poznają prawdę o projekcie. - Polacy nie zapomną wam tej ustawy, Polacy nie zapomną wam tego, że niszczycie dorobek polskiej wolności - dodał zwracając się do posłów PiS. Kamila Gasiuk-Pichowicz, kierując słowa także do posłów partii rządzącej powiedziała, że budują oni piramidę bezprawia. - Po wprowadzeniu tej ustawy rząd będzie mógł usunąć każdego sędziego pod byle pretekstem. Sędziowie będą karani za stosowanie polskiej konstytucji i unijnych traktatów. Wstrzymajcie to prawne szaleństwo. Nie wyrzucajcie Polski z UE -zaapelowała posłanka KO. Jej zdaniem zmiany które rząd wprowadza od czterech lat w sądownictwie wywołają chaos prawny. - Posłanki i posłowie PiS budujecie piramidę bezprawia, ale ona przetrwa tylko do momentu, w którym będziecie rządzić. PiS niszcząc sądownictwo niszczy życie zwykłym ludziom - oświadczyła Gasiuk-Pichowicz. Wiceszef klubu Lewicy Krzysztof Śmiszek podczas wystąpienia klubowego sugerował, że PiS planuje ""zamach na Sąd Najwyższy"". - Chcecie doprowadzić do tego, żeby I prezesem SN, być może został partyjny nominat z Izby Dyscyplinarnej, który nawet nie jest sędzią - mówił. - Ta ustawa, to zwykły, prymitywny bubel prawny, który ma być narzędziem stosowanym przez podobnych wam partyjnych aparatczyków w państwach autorytarnych - stwierdził. - Pozbawiacie obywateli ich podstawowego prawa człowieka, jakim jest prawo do niezależnego, bezstronnego sądu i uczciwego wyroku - podkreślił Śmiszek. - Może chcecie doprowadzić do tego, żeby sędziowie zamienili togi sędziowskie na partyjne uniformy - dodał. - Proponuję, żeby nie bawić się w tej Izbie w udawanie procesu legislacyjnego, a po prostu wyciąć kilka tysięcy tekturowych postaci Jarosława Kaczyńskiego, postawić je za sędziowskimi stołami w całej Polsce - efekt będzie taki sam - ironizował. Śmiszek oskarżał PiS, że ""podkłada dynamit pod fundament państwa prawa"". Jeszcze przed rozpoczęciem rozpatrywania sprawozdania komisji posłowie opozycji złożyli szereg wniosków formalnych. Poseł Lewicy Krzysztof Śmiszek wystąpił z wnioskiem formalnym o ogłoszenie przerwy i zwołanie Konwentu Seniorów. Chciał przeniesienia dalszego rozpatrywanie projektu PiS na następne posiedzenie Sejmu. Krzysztof Paszyk PSL-Kukiz15 złożył wniosek o przerwę w celu zapoznania się z apelem Komisji Europejskiej do polskich władz o wstrzymanie prac nad projektem nowelizacji. Tomasz Trela (Lewica) zawnioskował o przerwę i zwołanie konwentu seniorów celem ponownego omówienia trybu prac nad tym projektem. Poseł Krzysztof Paszyk (PSL-Kukiz'15), zwracając się do posłów i posłanek z PiS, ironizował że udało im się zrobić ""piorunujące"" wrażenie na wielu polach w Polsce i za granicą. - I tu myślę, że powinniśmy się wszyscy zacząć obawiać skutków tego wrażenia - podkreślił. Według niego, po długiej batalii na komisji sprawiedliwości, zaopiniowany został jeszcze gorszy projekt noweli ustawy ""represyjnej"" w stosunku do pierwotnego brzmienia. - Nie tak dawno w swoim expose premier Mateusz Morawiecki wspominał o nadchodzącej normalności, a takie stanowienie prawa niestety z tą normalnością niewiele ma wspólnego - ocenił Paszyk. Zwracając się do jednego z posłów wnioskodawców, posła Jacka Ozdoby, Paszyk pytał, co Polacy mają po reformach wprowadzonych przez PiS. - Mają większe koszty sądowe, a jeszcze coś gorszego będę mieli - wielką niepewność co do prawa i orzeczeń sądowych - ocenił poseł. Klub parlamentarny Koalicja Polska PSL-Kukiz15 nie widzi możliwości poparcia projektu noweli ustawy o sądach, opowiadamy się za jego odrzuceniem - powiedział w piątek w Sejmie poseł Krzysztof Paszyk (PSL-Kukiz15). Dzisiaj marszałek Senatu Tomasz Grodzki opublikował na Twitterze list KE do polskich organów państwowych w sprawie projektu nowelizacji ustaw dotyczących sądów. - Senat skorzysta ze wszelkich przewidzianych prawem możliwości, by stanowione w Polsce prawo dotyczące sędziów było zgodne z regulacjami i wartościami Unii Europejskiej - zadeklarował w piątek marszałek Senatu Tomasz Grodzki. W komentarzu zapewnił, że Senat skorzysta ze wszelkich przewidzianych prawem możliwości, by stanowione w Polsce prawo dotyczące sędziów było zgodne z regulacjami i wartościami Unii Europejskiej. ""Z najwyższą uwagą zapoznałem się z listem Very Jourovej ws. ustawy represyjnej. Zapewniam, że Senat RP skorzysta ze wszelkich przewidzianych prawem możliwości, by stanowione w naszym kraju prawo dotyczące sędziów było zgodne z regulacjami i wartościami Unii Europejskiej"" - napisał grodzki. Rzecznik KE Christian Wigand poinformował w piątek, że Komisja Europejska zwróciła się w liście do prezydenta, premiera, marszałków Sejmu i Senatu o wstrzymanie prac nad projektem ustawy dotyczącym sądów do czasu przeprowadzenia konsultacji. W liście wiceszefowa KE Viera Jourova zachęciła mocno polskie władze do skonsultowania z Komisją Wenecką Rady Europy tego projektu i zachęciła wszystkie organy państwa do wstrzymania procedowania nad projektem do czasu przeprowadzenia wszystkich niezbędnych konsultacji. Grodzki odniósł się w piątek podczas konferencji prasowej w Szczecinie do listu, który w imieniu Komisji Europejskiej wysłała jej wiceszefowa Viera Jourova do polskiego prezydenta, premiera oraz marszałków Sejmu i Senatu. W liście zawarty został apel o wstrzymanie się z procedowaniem projektu ustawy dotyczącej sądów do czasu przeprowadzenia niezbędnych konsultacji. Marszałek Senatu zaznaczył, że wiceprzewodnicząca KE może ""jedynie wydawać sugestie"", ale ""biorąc pod uwagę szerokie protesty oraz kontrowersje wokół tego projektu"", należy ""z najwyższą starannością"" pochylić się nad listem. - Jeżeli trafi do nas ten dokument, jeżeli Sejm nie pójdzie za tymi sugestiami i nie wstrzyma prac, Senat z najwyższą starannością będzie starał się, w statutowym, regulaminowym czasie 30 dni, przeprowadzić cały proces legislacyjny, łącznie z zasięgnięciem opinii Komisji Weneckiej oraz ekspertów zagranicznych, jeżeli będzie to potrzebne - powiedział Grodzki. Zaznaczył, że ""tu nie będzie obstrukcji"", będzie natomiast wykorzystany ""cały pakiet możliwości konsultacji legislacyjnych"", tak, aby stanowione przez Senat prawo ""odpowiadało interesom Polski"". Interesem Polski jest, jak wskazał, utrzymanie trójpodziału władzy między władzą sądowniczą, wykonawczą i ustawodawczą, ale też ""uwzględnienie prawodawstwa Unii Europejskiej"". - Nie będziemy tego przedłużać w sposób sztuczny, to nie o to chodzi. Fundamentem demokracji jest trójpodział władzy, która ma ze sobą współpracować i jednocześnie być od siebie niezależna. To będzie przesłanie, które będzie kierowało pracami Senatu w odniesieniu do wszystkich ustaw ustrojowych, w tym również do tej - podkreślił marszałek Izby Wyższej.",Sejm uchwalił ustawę dyscyplinującą sądy,
https://wiadomosci.onet.pl/swiat/birma-zwolniono-co-najmniej-300-wiezniow-politycznych/j077s,Birma: Zwolniono co najmniej 300 więźniów politycznych,"Na mocy ogłoszonej przez rząd Birmy amnestii uwolniono w środę co najmniej 300 więźniów politycznych - poinformowały władze i opozycja. Jako jeden z pierwszych odzyskał wolność Zarganar, popularny aktor komediowy a zarazem dysydent i krytyk władz wojskowych.","Lista osób zwolnionych nie została opublikowana. Birmański dziennik opozycyjny ""Mizzima"", który ma swoją siedzibę w Indiach, pisał wcześniej, że wśród 6359 osadzonych, których obejmie ogłoszona we wtorek amnestia, będzie co najmniej 300 więźniów politycznych. Wśród zwolnionych dziennikarzy, działaczy demokratycznych, krytyków rządu, mnichów i przedstawicieli grup etnicznych walczących o większą autonomię są m.in. członkowie Narodowej Ligi na rzecz Demokracji noblistki Aung San Suu Kyi. - Mamy nadzieję, że na wolność wyjdzie wielu kolejnych więźniów sumienia - powiedziała Suu Kyi, która w zeszłym roku została zwolniona z aresztu domowego, w którym spędziła ponad 15 z ostatnich 22 lat. - Jestem bardzo wdzięczna za zwolnienie politycznych - dodała działaczka. Jednak po rozluźnieniu kontroli mediów i ożywieniu dialogu z Suu Kyi w ostatnich tygodniach, liczba zwolnionych więźniów politycznych dla wielu nie jest satysfakcjonująca - pisze agencja Reutera. - Jest to niezadowalające - powiedział działacz Amnesty International Benjamin Zawacki. - Biorąc pod uwagę szybkie i jakościowe kroki, podjęte w ostatnich miesiącach, mieliśmy powody, by oczekiwać, że dzisiejsze ułaskawienie będzie bardziej znaczące niż wynika ze wstępnych doniesień - skomentował. Jednym ze zwolnionych jest aktor komediowy Zarganar, który został aresztowany w 2008 roku. Skazano go na 35 lat więzienia za udzielanie wywiadów zagranicznym mediom, w których krytykował powolną i spóźnioną pomoc władz wojskowych dla ofiar cyklonu Nargis. Zginęło wówczas, lub zaginęło, prawie 140 tys. ludzi. Zarganara w południe na lotnisku w Rangunie witał tłum bliskich, dziennikarzy i artystów. Zapytany o to, jaką wiadomość chciałby przekazać prezydentowi Birmy Theinowi Seinowi, odpowiedział: - Chciałbym go zapytać, dlaczego jest taki oszczędny. W więzieniach nadal jest wiele osób, które powinny zostać uwolnione. Artysta określił swoje zwolnienie jako warunkowe. - Jeśli zrobię coś nie tak, wyślą mnie z powrotem do więzienia - powiedział w rozmowie z BBC. Wbrew wcześniejszym doniesieniom nie został zwolniony mnich buddyjski Ashin Gambira, jeden z czołowych uczestników protestów z 2007 roku, zwanych szafranową rewolucją. Protesty zostały brutalnie stłumione przez juntę. Mnich, który wówczas miał 27 lat, za udział w demonstracjach został skazany na 68 lat więzienia. O tym, że nie został uwolniony, powiadomił adwokat mnicha. Wśród zwolnionych więźniów politycznych jest Sai Say Htan, przywódca ludu Szanów skazany w 2005 r. na 104 lata pozbawienia wolności za odmowę współpracy w tworzeniu nowej konstytucji. Dyplomaci w Rangunie twierdzą, że w najbliższych miesiącach na wolność mogą wyjść kolejni polityczni. Podkreślają, że we wtorek państwowa komisja praw człowieka, powołana we wrześniu przez birmańską juntę, zaapelowała w rządowych mediach o zwolnienie ""więźniów sumienia"", by odpowiedzieć na apele społeczności międzynarodowej. Powszechnie ocenia się, że amnestia przyczyni się do poprawy wizerunku Birmy w świecie. USA, UE oraz birmańska opozycja od lat domagają się uwolnienia około 2100 birmańskich więźniów politycznych na potwierdzenie autentyczności reform w kraju. Amnestia dla więźniów politycznych uważana jest za warunek konieczny do tego, by Zachód rozważył zniesienie sankcji gospodarczych i politycznych wprowadzanych od lat 90. W marcu bieżącego roku rządząca przez wiele lat junta przekazała władzę popieranej przez nią cywilnej administracji. Prezydent Thein Sein, były wojskowy, rozpoczął dialog z demokratyczną opozycją i zapowiedział dalsze reformy.",,
https://wiadomosci.onet.pl/swiat/rosyjska-telewizja-opublikowala-tasme-kompromitujaca-kasjanowa/xwj7pf,Rosyjska telewizja opublikowała taśmę kompromitującą Kasjanowa,"Michaił Kasjanow, jeden z liderów opozycji w Rosji, miał zdradzić swoją żonę ze znaną opozycjonistką - Natalią Pielewiną. Dowodem ma być nakręcony z ukrycia film, który opublikowała prorządowa rosyjska telewizja NTV - informuje serwis dailymail.com.","58-letni Michaił Kasjanow został nagrany wraz z 39-letnią Natalią Pielewiną w jednym z moskiewskich apartamentów. Choć na opublikowanym filmie nie ma scen seksu, bohaterowie taśmy są w sytuacji intymnej - widać ich nago lub w samej bieliźnie. Wyraźne są też ich twarze. Jak informuje serwis dailymail.com, to najprawdopodobniej celowy atak na opozycjonistę, który jest jednym z największych politycznych rywali prezydenta Władimira Putina. W lutym Kasjanow został zaatakowany w jednej z moskiewskich restauracji przez grupę 10 mężczyzn, którzy rzucili w niego tortem i wykrzykiwali groźby. Kasjanow złożył na policji skargę, argumentując, że jego życie i bezpieczeństwo były zagrożone. ""Łączę ten atak z moją działalnością polityczną. Jestem przekonany, że dzisiejsza napaść jest bezpośrednio związana z pogróżkami (pod moim adresem) zamieszczonymi przez (popieranego przez Kreml przywódcę Czeczenii Ramzana) Kadyrowa oraz z faktem, że złożyłem na niego skargę w Komitecie Śledczym i w Federalnej Służbie Bezpieczeństwa"" - powiedział niedługo później w rozmowie z biznesowym dziennikiem ""RBC"". Kasjanow był premierem Rosji w latach 2000-2004. Potem zaangażował się w działalność opozycji. W 2008 roku chciał kandydować w wyborach prezydenckich, ale rosyjska Centralna Komisja Wyborcza nie dopuściła go do kandydowania. Kasjanow znany jest jako krytyk Kremla i prezydenta Władimira Putina, a jego liberalna partia polityczna Parnas zamierza prowadzić bojkot zaplanowanych na wrzesień wyborów parlamentarnych w Rosji. W styczniu Kasjanow zaapelował do Rady Europy o sporządzenie raportu w sprawie dokonanego w lutym 2015 roku zabójstwa przywódcy rosyjskiej opozycji Borysa Niemcowa. Natalia Pielewina jest obywatelką Wielkiej Brytanii również znaną z krytyki rosyjskich władz, którym zarzuca m.in. niszczenie demokracji. Pielewina często nazywana jest przez telewizję NTV ""kochanką"" Kasjanowa.",Michaił Kasjanow,
https://wiadomosci.onet.pl/swiat/bialorus-poparcie-dla-lukaszenki-wciaz-wyzsze-niz-dla-rywali/dwddd,Białoruś: poparcie dla Łukaszenki wciąż wyższe niż dla rywali,"Poparcie dla prezydenta Białorusi Alaksandra Łukaszenki wynosi obecnie 31,5 procent i nadal zdecydowanie przekracza poparcie dla jego rywali z opozycji - wykazał opublikowany w środę sondaż niezależnego ośrodka badawczego NISEPI.","Łukaszenkę nadal popiera niemal tyle samo respondentów co we wrześniu 2012 r. (wtedy było to 31,6 proc.), ale najpopularniejsi przywódcy opozycji - lider opozycyjnego ruchu ""Europejska Białoruś"" Andrej Sannikau, który w październiku otrzymał azyl polityczny w Wielkiej Brytanii, oraz szef kampanii ""Mów Prawdę!"" Uładzimir Nikalajeu - mogą liczyć jednie na odpowiednio 4,8 oraz 4,6 proc. poparcia. Poparcie dla następnych w kolejności Mikoły Statkiewicza, odbywającego wyrok sześciu lat kolonii karnej za ""organizację masowych zamieszek"" podczas demonstracji w Mińsku po wyborach prezydenckich 19 grudnia 2010 r. oraz szefa opozycyjnej Zjednoczonej Partii Obywatelskiej Anatola Labiedźki deklaruje tylko 1,1 oraz 0,9 proc. ankietowanych. Prezydentowi nie ufa 49,1 proc. respondentów, a więc nieco więcej niż mu ufa (39,1 proc.). Właśnie to jego oraz rząd najwięcej badanych obwinia o obecny kryzys w kraju (odpowiednio 41 i 39,1 proc.). Jednakże na pytanie o to, kto może pomóc Białorusi wyjść z kryzysu, najwięcej ankietowanych (34,1 proc.) odpowiada, że właśnie Łukaszenka. Kolejne miejsca zajmują przedsiębiorcy (28,8 proc.), Rosja (24 proc.) i Zachód (20,7 proc.). Tylko 8,6 proc. pokłada w tej kwestii nadzieję w opozycji. Pytani o to, jak powinna postępować białoruska opozycja, najwięcej (35 proc.) badanych odpowiada, że ""proponować rządowi dialog"", a nieco mniej (33,4 proc.), że ""domagać się ustąpienia prezydenta"". Tylko 3,1 proc. wybrało opcję ""organizować działania zbrojne czy rewolucję"". Sondaż nie wykazał także istotnych zmian w stosunku do września 2012 r., jeśli chodzi o geopolityczny wybór Białorusinów. Za przystąpieniem do UE opowiada się 43,4 proc. ankietowanych, zaś za zjednoczeniem z Rosją 37,7 proc. (we wrześniu odpowiednio 44,1 oraz 36,2 proc.). W czerwcu 2012 r. proporcje te były odwrotne: za wejściem do UE głosowało 40 procent badanych, a za zjednoczeniem z Rosją 44 proc. Ośrodek NISEPI jest zarejestrowany w Wilnie, ale prowadzi badania opinii publicznej na Białorusi.",,
https://wiadomosci.onet.pl/opinie/jurasz-liberalne-elity-stoja-nad-przepascia-opinia/5f9x69h,Jurasz: liberalne elity stoją nad przepaścią [OPINIA],"Jeśli przedstawiciele salonu przez cztery lata nie zdołali zapoznać się z badaniami socjologicznymi, dotyczącymi motywacji wyborczych i do dziś całkowicie błędnie wskazują 500+ jako podstawową przyczynę sukcesu PiS, to znaczy że mamy do czynienia ze środowiskiem politycznie ślepym - pisze Witold Jurasz. Według publicysty, ""doskonałym potwierdzeniem tej ślepoty jest stosunek do skazania Jana Śpiewaka"".","Najważniejszym wydarzeniem minionego tygodnia było uchwalenie przez Sejm kolejnych zmian w sądownictwie przeciw którym protestowała cała opozycja, Unia Europejska, a nawet Organizacja Narodów Zjednoczonych. Opozycja próbowała zorganizować demonstracje i co prawda do protestów doszło w kilkudziesięciu miastach, lecz nie były one liczne (w Warszawie przed Sejmem pojawiło się ledwie kilka tysięcy osób) i politycznie pozbawione większego znaczenia. Trudno nie zauważyć też, że na ulicę wyszli ludzie w większości już w średnim bądź wręcz zaawansowanym wieku. Z wiekiem podobno przychodzi mądrość. Z całą jednak pewnością z wiekiem uchodzi energia. Do pokonania Prawa i Sprawiedliwości konieczna jest kombinacja tych dwóch elementów. To, że tłum zgromadzony przed Sejmem nie ma energii jest oczywistością. Dużo istotniejsze pytanie brzmi, czy uczestnicy demonstracji, a w każdym razie ich liderzy, którzy zgromadzili się pod Sejmem są politycznie mądrzy. Bardzo wiele wskazuje na to, że tak nie jest. Liberalne elity, zwane też czasem salonem przede wszystkim nigdy nie zrozumiały, a nawet nie próbowały zrozumieć przyczyn zwycięstwa wyborczego Prawa i Sprawiedliwości w 2015 r. Jeśli przedstawiciele salonu (pojęcia tego używam w tym tekście bez jakiejkolwiek kpiny) przez cztery lata nie zdołali zapoznać się z badaniami socjologicznymi, dotyczącymi motywacji wyborczych i do dziś całkowicie błędnie wskazują 500+ jako podstawową przyczynę sukcesu PiS, to znaczy że mamy do czynienia ze środowiskiem politycznie ślepym. Aby wyciągnąć prawidłowe wnioski trzeba mieć minimalne zainteresowanie otaczającą rzeczywistością, a nie wyłącznie rzeczywistością wyimaginowaną – taką, która pozwala poczuć się lepiej. Liberalne elity na zwycięstwo Prawa i Sprawiedliwości zareagowały furią. Natychmiast po objęciu władzy przez PiS, nim jeszcze pojawiły się rzeczywiste powody by bić na alarm, pojawiły się sformułowania o dyktaturze i końcu demokracji. Zachowanie liberalnych elit przypominało zachowanie nieodpowiedzialnych plażowiczów, którzy tyle razy udają, że się topią, że aż w końcu, gdy ktoś zaczyna się topić naprawdę, nikt na wezwanie o pomoc nie reaguje. Polska prawica w istocie ma tendencje autorytarne i wystarczy włączyć tak zwaną telewizję publiczną, by zobaczyć na własne oczy że tak zwani antykomuniści stali się w Polsce prawdziwymi mentalnymi postkomunistami. Tyle że na wołanie o pomoc dziś już nikt nie reaguje. Największym jednak grzechem liberalnych elit jest to, że robią wszystko co tylko w ich mocy, by przekonać opinię publiczną, że chcą powrotu do starych, dobrych czasów, a nie tylko do tego, do czego należy wrócić z pominięciem wszystkiego do czego wracać nie należy. PiS, owszem, zamiast sanacji państwa wdraża w życie projekt jego przejęcia. Problem polega jednak na tym, że jak powiedział Octavio Paz: „Klęska niektórych odpowiedzi nie oznacza, że pytania przestały być aktualne”. Nasz rodzimy salon niestety nie zauważył pytań, nie dostrzegł ułomności i wad III Rzeczpospolitej. Doskonałym potwierdzeniem tej politycznej ślepoty salonu jest jego stosunek do skazania w zeszłym tygodniu aktywisty miejskiego Jana Śpiewaka za zniesławienie córki byłego ministra sprawiedliwości, adwokat Bogumiły Górnikowskiej. Zdecydowana większość czołowych przedstawicieli salonu na skazanie Jana Śpiewaka zareagowała entuzjazmem tak wyraźnym, że aż można było odnieść wrażenie, że liberalne elity wprost wyczekiwały dnia, w którym Śpiewak zostanie skazany. Liberalne elity ciesząc się ze skazania Jana Śpiewaka nie były w stanie choćby mimochodem wspomnieć o aferze reprywatyzacyjnej, o mafii, która rozkradała majątek publiczny. Zwalczający od lat proceder rozgrabiania majątku stolicy Jan Śpiewak w narracji salonu był ledwie awanturnikiem usiłującym zbić kapitał polityczny na aferze. W wypadku Jana Śpiewaka jestem gotów przyznać, że nieraz ponosi go zapał polemiczny i być może zdarzyło mu się powiedzieć o kilka słów za dużo. Jednak sprawa w której został skazany dla każdego kto się nią choć minimalnie interesował ani prosta, ani oczywista nie była. Przede wszystkim jednak nawet jeśli przyjąć, że Jan Śpiewak w istocie znieważył córkę b. ministra, to ani moralnie, ani politycznie nie ma to większego znaczenia. Istotą sprawy jest bowiem to, że w przypadku warszawskiej afery reprywatyzacyjnej Jan Śpiewak stał „po dobrej stronie mocy”, a inni (w tym liberalne elity) albo milczeli, albo stali „po złej stronie mocy”. I jest to tak szalenie proste, że prościej wyrazić się tego nie da. Fakt ten całkowicie umyka jednak liberalnym elitom, które koncentrują się na sprawie w istocie drugorzędnej. Istotą rzeczy nie jest otóż to, czy Jan Śpiewak wypowiada się precyzyjnie, czy nie, chce zrobić karierę, czy działa wyłącznie w imię idei, ale to, że w Warszawie rozgrabiono miliardy, ludzi wyrzucano z ich mieszkań, Jolantę Brzeską zamordowano i spalono, a bogacili się gangsterzy, a nie biznesmeni. Krytyka konkretnych wypowiedzi Jana Śpiewaka nie byłaby czymś złym, ale tylko wówczas, gdyby była jedynie glosą do krytyki bandytyzmu, który miał miejsce w Warszawie (o czym pisała przecież również bliska sercu liberałów ""Gazeta Wyborcza""). Niestety tak nie jest i ze strony liberalnych elit nie słychać nawet cienia uznania dla człowieka, który walczył w Warszawie z mafią. Ze strony czołowych postaci salonu słychać, że „może i coś ukradziono”, ale jeśli wszystko odbyło się zgodnie z procedurami (jakby kradzież zgodna z procedurami przestawała być kradzieżą) to nie można „ot tak” odbierać kamienic. Tłumacząc z bandyckiego na polski - jeśli kradziono na podstawie dobrze sfałszowanych dokumentów, przejmowano warte dziesiątki milionów budynki w imieniu „nieznanych z miejsca pobytu” nieboszczyków, to wszystko było w porządku – grunt, że robiono to w sposób elegancki i kulturalny, nikogo nie znieważając. Brzmi to niemal jakby chciano powiedzieć, że przecież „pierwszy milion trzeba ukraść”. Z jakiegoś powodu liberalne elity – w większości przecież uczciwi ludzie - robią wszystko, by sprawiać wrażenie, że stoją po stronie mafii, a nie tych, którzy ją zwalczali. Taka narracja salonu jest politycznym szaleństwem w najczystszej formie. Oto przeciwnicy PiS z własnej, nieprzymuszonej woli robią wszystko, by ułatwiać PiS odgrywanie roli „szeryfa” (którym PiS nawet jeśli kiedyś był, dawno już nie jest). Kompromis pomiędzy liberałami starej daty, a umiarkowaną lewicą i umiarkowaną prawicą oraz nowymi środowiskami liberalnymi jest konieczny do odsunięcia Prawa i Sprawiedliwości od władzy i sanacji państwa. Kompromis taki nie będzie jednak możliwy jeśli nasz rodzimy salon nie zrozumie, że po 30 latach konieczne jest to, co po angielsku określane jest wyrażeniem „to reinvent oneself” czyli „wymyśleniem się na nowo” (krytyczną refleksją na swój własny temat). Środowiska liberalne mają wielkie zasługi dla Polski, by wymienić choćby zreformowanie państwa i wprowadzenie Polski do struktur zachodnich. Bez zrozumienia jednak, że od przełomu 1989 r. minęło 30 lat i mniej lub bardziej bandycki kapitalizm już się skończył, liberalne elity skazane są na polityczne bankructwo. Przeciwieństwem prawicowej obsesji ciągłych rozliczeń nie jest jednak sprzeciw wobec jakichkolwiek rozliczeń. Mentalność, która każe ze zrozumieniem traktować pomysły rodem z Doniecka i Ługańska (bo godne zwyczajów z tych miast były metody mafii reprywatyzacyjnej) jest passe moralnie, ale przede wszystkim passe politycznie. Mikołaj Gogol napisał kiedyś słynne słowa, że „wszyscy potępiamy złodziei o ile nie mamy zaszczytu znać ich osobiście”. W wypadku liberalnych elit problem polega na tym, że nie potrafią one złodziei potępić nawet, gdy w ogóle ich nie znają. 30 lat po PRL taki sposób myślenia prowadzić może wyłącznie w polityczny niebyt. Nim zaś to się stanie jest przepisem na gromadzenie kilku zamiast dziesiątków tysięcy obywateli w czasie protestów przeciw zamachowi na niezależność sądownictwa.",Demonstracja przed Sejmem przeciwko projektowi ustawy dyscyplinującej sędziów,
https://wiadomosci.onet.pl/swiat/syryjska-opozycja-ma-wybrac-w-stambule-premiera-przejsciowego-rzadu/fdr2s,Syryjska opozycja ma wybrać w Stambule premiera przejściowego rządu,"Liderzy syryjskiej opozycji spotkają się w Stambule 2 marca, by wybrać premiera, który ma pokierować przejściowym rządem na terenach kontrolowanych przez uczestników rewolty, o czym poinformowały źródła opozycji.","-Taką datę ustalono w następstwie kompromisu osiągniętego między tym blokiem Syryjskiej Koalicji Narodowej, w którym znajduje się silne Bractwo Muzułmańskie, i innymi grupami, które opowiadają się za szybkim sformowaniem rządu - poinformował rozmówca agencji Reuters pod koniec dwudniowego spotkania syryjskiej opozycji w Kairze. Wcześniej w Kairze rzecznik Syryjskiej Koalicji Narodowej na rzecz Opozycji i Sił Rewolucyjnych Walid al-Bonni informował o planach utworzenia rządu na terenach kontrolowanych przez rebeliantów. Powiedział, że na spotkaniu, które odbędzie się w Stambule, Koalicja ma zadecydować o składzie rządu i wybrać jego szefa. Bonni wyraził nadzieję, że rząd będzie mógł rezydować w Syrii, na terenach znajdujących się pod kontrolą uczestników rewolty; chodzi o znaczne obszary na północy i na wschodzie kraju. Syryjska Koalicja rozmawiała przez dwa dni w Kairze głównie na temat zgłoszonej przez swego lidera Moaza al-Chatiba propozycji bezpośrednich rozmów z tymi reprezentantami reżimu prezydenta Baszara el-Asada, którzy ""nie mają krwi na rękach"". Propozycję Chatiba, jak pisze AFP, zaaprobowały USA, Liga Arabska i dwaj sojusznicy Damaszku - Rosja i Iran, lecz odrzuciła ją Narodowa Rada Syryjska, główna grupa syryjskiej opozycji, która wyraża przywiązanie do zasad i celów rewolucji, jakimi są dla niej upadek reżimu syryjskiego.",fot. AFP,
https://wiadomosci.onet.pl/swiat/bialorus-demonstracja-przypomniala-o-zaginionych-politykach/0exec,Białoruś: demonstracja przypomniała o zaginionych politykach,"Demonstracja przypominająca o zaginionych bez wieści na Białorusi politykach i biznesmenach odbyła się dzisiaj wieczorem w centrum Mińska. Nieliczne zgromadzenie, inaczej niż bywało w poprzednich latach, nie zostało rozpędzone przez milicję.","Od 2006 roku opozycja białoruska i organizacje młodzieżowe organizują 16. dnia każdego miesiąca demonstracje solidarności z rodzinami zaginionych oraz więźniami politycznymi. We wtorek grupa ponad 20 osób żądała również uwolnienia Mikoły Autochowicza, przebywającego w więzieniu przedsiębiorcy z Wołkowyska. Demonstrujący stali w szeregu, trzymając w rękach kartki z fotografiami zaginionych przed dekadą w tajemniczych okolicznościach: gen. Jurija Zacharenki, prawnika Wiktara Hanczara, biznesmena Anatola Krasouskiego, operatora telewizyjnego Dmitryja Zawadzkiego, a także Mikoły Autochowicza. Rozwinęli transparent: ""Wolność dla Autochowicza"" i wielokrotnie skandowali głośno to hasło. Przechodnie ani pasażerowie przejeżdżających aut nie reagowali na demonstrację. Ubrani po cywilnemu milicjanci zażądali rozejścia się, gdy grupa ruszyła ulicą w kierunku administracji prezydenckiej. Milicjanci twierdzili, że demonstrujący łamią prawo o zgromadzeniach. Doszło do niewielkich przepychanek. Prowadzący pochód poprosili o rozejście się. Według mediów niezależnych nikt nie został zatrzymany. W demonstracji uczestniczyli liderzy zarejestrowanych i niezarejestrowanych opozycyjnych partii politycznych: Anatol Labiedźka, Pawał Siewiaryniec i Mikoła Statkiewicz. Labiedźka powiedział, że w pierwszej podobnej akcji brał udział przed ponad dekadą. Z ówczesnymi deputowanymi do Rady Najwyższej (parlamentu) szedł pod rezydencję prezydenta Alaksandra Łukaszenki, by upomnieć się o Wiktara Hanczara, który wraz z Krasouskim został uprowadzony 16 września 1999 roku. Labiedźka jeszcze przed rozpoczęciem wtorkowej demonstracji ocenił, że nie będzie ona rozpędzona, ponieważ - jak ocenił - władza zachowuje się zgodnie z koniunkturą. Przypomniał, że w przeszłości zgromadzenia były rozganiane, a ich uczestnicy - zatrzymywani i skazywani na grzywny. Zdaniem Labiedźki, sprawa zaginionych bez wieści polityków i działaczy ""częściowo zniknie z porządku dnia, kiedy zabójcy, organizatorzy i zleceniodawcy zasiądą na ławie oskarżonych"".","Prezydent Białorusi Aleksandr Łukaszenka, fot. REUTERS",
https://wiadomosci.onet.pl/kraj/jaroslaw-gowin-o-zjednoczeniu-opozycji/ec585h1,Gowin: musimy dobrze rządzić przez najbliższe trzy miesiące,"- Dla nas fory się skończyły, opozycja się ogarnęła. Teraz zaczyna się twarda rywalizacja, wynik jest sprawą otwartą - powiedział w programie #RZECZoPOLITYCE wicepremier Jarosław Gowin.","Minister nauki i szkolnictwa wyższego stwierdził. że największym wyzwaniem dla Zjednoczonej Prawicy była ""propozycja ukonstytuowania się opozycji jakie proponował Władysław Kosiniak-Kamysz. Czyli z jednej strony blok centrowy PO-PSL, z drugiej strony blok lewicowy"". Jarosław Gowin zaznaczył jednak, że sondaże pokazują wyraźną przewagę Zjednoczonej Prawicy. - Dlatego największym zagrożeniem dla nas, jesteśmy my sami, czyli nasze potencjalne błędy. Musimy dobrze rządzić przez najbliższe trzy miesiące, do wyborów - stwierdził. Wicepremier mówił jednocześnie o ""nieprzewidzianych zdarzeniach"" jak zamknięcie fabryk produkujących substancje czynne w Chinach, co zaowocowało kryzysem w aptekach całej Europy. - Wydarzenia są nieprzewidywalne i z tym każdy polityk, zwłaszcza rządzący, musi się liczyć - powiedział Gowin. Pytany o efekt negocjacji Grzegorza Schetyny i jego próby zbudowania szerokiej koalicji, Gowin odpowiedział: ""Nie mam złego zdania o Grzegorzu Schetynie. Uważam, go za państwowca i patriotę, ale nie jest tajemnicą, że to jest raczej polityk, który zna się dobrze na socjotechnice, niż na sprawach programowych"". Wicepremier zaprzeczył, że przyłożył rękę do rozbijania opozycji, namawiając lidera PSL do samodzielnego startu. Zaznaczył jednocześnie, że bardzo szanuje Władysława Kosiniaka-Kamysza i uważał za błąd ""jego start w ramach szerokiej Koalicji Europejskiej, gdzie na listach byli ludzie o diametralnie odmiennych poglądach od tych, które wyznaje Władysław Kosiniak-Kamysz"". Źródło: ""Rzeczpospolita""",Jarosław Gowin,
https://wiadomosci.onet.pl/swiat/ponomariow-wybory-byly-nieuczciwe/vepty,Ponomariow: wybory były nieuczciwe,"Komentując niedzielne wybory do Dumy Państwowej, lider Ruchu Praw Człowieka Lew Ponomariow podkreślił, że obrońcy praw człowieka w Rosji już od wielu miesięcy ostrzegali, że nie będą one prawomocne.","Według niego, wyznaczone na 4 marca 2012 roku wybory prezydenckie również będą nieuczciwe i niesprawiedliwe. - Od dawna rozumieliśmy, że wybory upłyną pod znakiem łamania prawa wyborczego. Nadzieje związane z prezydentem Dmitrijem Miedwiediewem już ponad rok temu zaczęły topnieć, choć pozostawał jeszcze cień nadziei, że może on zechcieć ubiegać się o reelekcję; że może powstanie inna konfiguracja - zauważył. Ponomariow zaznaczył, że właśnie dlatego we wrześniu 2010 roku powołana została do życia Rada Obrońców Praw Człowieka. - Chodziło o to, aby się skonsolidować, by móc wpływać na sytuację polityczną w kraju. W skład Rady weszli przywódcy najbardziej znanych organizacji pozarządowych, w tym Moskiewskiej Grupy Helsińskiej, Memoriału, Ruchu Praw Człowieka i Akcji Obywatelskiej. Zaprosiliśmy też Gołos, organizację monitorująca wybory - wyjaśnił. - I wystosowaliśmy list do Miedwiediewa, w którym napisaliśmy, że wybory będą sprawiedliwe, jeśli - po pierwsze - dopuszczone zostaną do nich partie opozycyjne, poczynając od Frontu Lewicy, a kończąc na liberalnej Partii Wolności Narodowej (Parnas). Napisaliśmy też, że zmiany muszą nastąpić w Centralnej Komisji Wyborczej, w której większą rolę winni odgrywać reprezentanci partii, rywalizujących w wyborach, a nie pracownicy sfery budżetowej i urzędnicy państwowi - powiedział przywódca Ruchu Praw Człowieka. - Trzecim warunkiem było obniżenie wynoszącego obecnie 7 proc. progu wyborczego dla partii. Czwartym - zniesienie cenzury politycznej w mediach elektronicznych. W federalnych stacjach telewizyjnych istnieją bowiem listy ludzi, którzy nie mają tam prawa wstępu - dodał. Ponomariow oznajmił, że prezydent nie odpowiedział na ten list. - Odpowiedzi nie otrzymaliśmy. A rozwój wydarzeń pokazał, że żaden z tych postulatów nie został spełniony. Więcej - niedawne wybory municypalne w Petersburgu, w których o mandat starała się była gubernator Walentina Matwijenko, pokazały, że władza jest gotowa na wszystko, na dowolne złamanie ordynacji. W mieście nad Newą naruszenia były wręcz bezczelne - wskazał. Lider Ruchu Praw Człowieka oświadczył, że ""Miedwiediew przestał być liberałem; całe nadzieje z nim związane prysły"". - Dlatego we wrześniu nasza Rada wystąpiła z kolejnym listem. Skierowaliśmy go do Zgromadzenia Parlamentarnego Rady Europy. Powiedzieliśmy w nim, że uważamy wybory parlamentarne za nieprawomocne i niesprawiedliwe - powiedział i dodał: ""Nasze stanowisko jest więc znane od dawna"". Zdaniem Ponomariowa, ""dokładnie tak samo będą wyglądały wybory prezydenckie"". - Nie wydaje się możliwe, abyśmy do marca byli w stanie coś zmienić w klimacie politycznym. Myślę jednak, że popularność Władimira Putina będzie spadać. Oni nie mają już sposobów, by ją realnie zwiększać. Zostały im tylko fałszerstwa i prowokacje - podkreślił. Przywódca Ruchu Praw Człowieka ocenił, że przyszłoroczne wybory Putin jeszcze zdoła wygrać. - Później zacznie się to, co najciekawsze. Nie wiemy, jak się będzie zachowywać gospodarka. Jeśli zacznie słabnąć, to wrócimy do sytuacji z początku lat 90. XX wieku. Jeżeli nastąpi krach, to ludzie wyjdą na ulice. Dlatego, że obecna władza nie ma już żadnej sakralności. Sakralności pod nazwą ""Putin"". Jest to bezsporne. Sakralność taką miała pięć, siedem lat temu. To już minęło - wskazał. W opinii Ponomariowa, ""dalej będzie tylko jeden problem - sprawić, żeby władza w sposób pokojowy przeszła w ręce jakiegoś politycznego establishmentu, opozycyjnego wobec obecnej ekipy na Kremlu"". - Nie wiadomo, jak to zrobić. Michaił Kasjanow wystąpił już z inicjatywą zwołania 12 grudnia w Moskwie ""okrągłego stołu"" przeciwników obecnej ekipy. Obawiam się, że zrobił to za wcześnie. Jeśli jednak nie będzie próbował manipulować tym zgromadzeniem, to wówczas - być może - coś z tego będzie. Generalnie taki okrągły stół jest potrzebny. Jest to bezsporne - podkreślił. - Ludzie powinni przyjść ze wszystkich stron i się połączyć. Ale bez żadnych manipulacji. Nie może być jednej linii, jednego polityka, który będzie chciał dominować nad pozostałymi. Potrzebna jest zgoda. Jeśli uda nam się stworzyć taki ""okrągły stół"" i przyciągnąć postacie, zbliżone do władzy - a trwa już proces odchodzenia ludzi z bliskiego otoczenia Putina i Miedwiediewa - to może przez tę instytucję zdołamy powtórzyć doświadczenia Europy Środkowo-Wschodniej i odsunąć obecną ekipę od władzy - powiedział lider Ruchu Praw Człowieka. Wyraził on też przekonanie, że ""równocześnie obecnej ekipie trzeba będzie zagwarantować bezpieczeństwo"". ""Powiemy im: »nakradliście, ale nie będziemy was za to ścigać«. Mam świadomość, że będzie to niepopularne wśród narodu, ale tylko w ten sposób można będzie zapobiec rozlewowi krwi. Słyszałem, że Kasjanow mówi mniej więcej to samo. Niektórzy inni opozycjoniści też tak mówią"" - oznajmił. - Z drugiej strony - nie wiadomo, czy zdołamy zapobiec katastrofie. Ludzi myślących w ten sposób jest już sporo. Pytanie jednak, czy zdołamy zdobyć wystarczającą popularność i czy z inicjatywą tą wystąpimy we właściwym czasie, zanim dojdziemy do punktu, w którym powstrzymanie przemocy nie będzie już możliwe - oświadczył Ponomariow. Podkreślił on także, iż ""najstraszniejsze jest to, że Putin ma mózg »siłowika«, czyli człowieka ze struktur siłowych. Może udawać liberała, ale gdy będzie musiał się bronić, odezwie się w nim instynkt »siłowika«. Może odrzucić wszystko, co jest związane z liberalizmem, i uciec się do przemocy, łącznie ze strzelaniem do ludzi. To byłby najstraszniejszy scenariusz"" - zaznaczył przywódca Ruchu Praw Człowieka. Ocenił on również, że ""rola Zachodu w tym wszystkim będzie ogromna"". - Tylko razem z Zachodem możemy całą tę machinę siłową odsunąć od rządzenia krajem. Jeśli Zachód to rozumie, ma poczucie odpowiedzialności, to nie będzie drugiego Monachium; można będzie coś zrobić. Wszelako na razie ze strony kierownictwa europejskiego widzę jedno wielkie Monachium - powiedział. Lew Ponomariow zaznaczył, że ""zagrożenie jest realne"". - W Rosji istnieją już pojedyńcze totalitarne enklawy i instytucje. Absolutnie totalitarną instytucją są organy ścigania i wymiaru sprawiedliwości. Są też totalitarne regiony, jak - na przykład - Czeczenia. Totalitaryzm powstanie bardzo szybko - przestrzegł. Zauważył on zarazem, że rosyjscy obrońcy praw człowieka znaleźli poparcie w Parlamencie Europejskim. - Nawiązaliśmy kontakty z podkomisją praw człowieka PE. Wychodziliśmy z założenia, że Parlament Europejski może wpłynąć na sytuację. Wiedzieliśmy, że polityka poszczególnych krajów jest zależna od Putina. Mieliśmy świadomość, że rządy niektórych krajów europejskich zdradziły ideę walki o prawa człowieka w zamian za różne preferencje i porozumienia gospodarcze. Dlatego zwróciliśmy się do PE - poinformował lider Ruchu Praw Człowieka. - Znaleźliśmy tam poparcie. Podkomisja we wczesnej fazie włączyła się do monitorowania wyborów. W lutym razem z nami przeprowadziła konferencję, poświęconą wyborom. Tam sformułowaliśmy warunki, po spełnieniu których moglibyśmy uznać wybory za zgodne z prawem i sprawiedliwe - przekazał.","Wybory w Rosji, fot. AFP",
http://wiadomosci.onet.pl/tylko-w-onecie/wciaz-daleko-do-wspolnej-deklaracji-opozycji-ws-wyborow-samorzadowych/0cvt814,Wciąż daleko do wspólnej deklaracji opozycji ws. wyborów samorządowych,"Grubo ponad godzinę przedstawiciele opozycji parlamentarnej i pozaparlamentarnej próbowali wczoraj ustalić strategię na przyszłoroczne wybory samorządowe. Politycy próbowali skleić to, co ostatnio w relacjach popękało, jednak – mimo deklaracji – ewentualny kompromis wydaje się dopiero ""majaczyć na horyzoncie"".","Napięcie wciąż wywołują nominacje na prezydenta Warszawy, bo – mimo zapowiedzi współpracy – PO, bez uprzedzania Nowoczesnej, wystawiła Rafała Trzaskowskiego. Partia Ryszarda Petru odpowiedziała kontrkandydaturą Pawła Rabieja, a dzisiejsze spotkanie nie zmieniło nic w kwestii znalezienia wspólnego kandydata na prezydenta Warszawy. W tym momencie rozmowy dotyczą koalicji poza stolicą. – Skupimy się na lokalnych porozumieniach – deklaruje Ryszard Petru, a Barbara Nowacka z Inicjatywy Polska dodaje, że teraz ""fundamentem jest umowa o nieagresji"". Andrzej Halicki z PO, pytany o wspólne deklaracje ws. wyborów, zaznaczył, że nadal nie jest znana ordynacja do wyborów samorządowych. – Nawet nie wiemy, w jaki sposób i w jakich okręgach mamy ze sobą współpracować – komentuje. Jak opozycja wyobraża sobie dalsze wspólne działanie? PO współpracę chciałaby oprzeć na trzech zasadach, w tym na wzajemnym nieatakowaniu i wspólnym poparciu kandydatów cieszących się największą popularnością. Według Pawła Rabieja z Nowoczesnej, o dalszej współpracy trzeba rozmawiać ""mimo złej woli ze strony Grzegorza Schetyny"". Chcesz być na bieżąco z najważniejszymi informacjami dnia? Polub Onet Wiadomości na Facebooku!",,
https://wiadomosci.onet.pl/swiat/ue-apeluje-o-uwolnienie-osob-zatrzymanych-na-bialorusi/xf2r7xe,UE apeluje o uwolnienie osób zatrzymanych na Białorusi,"Unia Europejska oceniła wczoraj, że prewencyjne zatrzymania i inne szykany władz Białorusi wobec przedstawicieli mediów i uczestników prodemokratycznych demonstracji są sprzeczne z deklarowaną przez Mińsk demokratyzacją. UE wezwała do uwolnienia zatrzymanych.","- Unia Europejska z uwagą obserwowała reakcję białoruskich władz na niedawne demonstracje. W ostatnich dniach co godzinę nadchodziły doniesienia o prewencyjnych aresztowaniach i zatrzymaniach na podstawie różnorakich zarzutów. Dziennikarze byli obejmowani sankcjami za relacjonowanie wydarzeń - podkreśliła w wydanym oświadczeniu rzeczniczka szefowej unijnej dyplomacji Federiki Mogherini. W komunikacie zaznaczono, że zarówno w czasie poprzedzającym sobotnie wydarzenia, jak i podczas nich w Dniu Wolności reakcja białoruskich sił bezpieczeństwa była ""masowa i niewłaściwa"". Przypomniano, że milicja weszła tego dnia do biura niezależnego Centrum Praw Człowieka ""Wiasna"", a zwykli obywatele byli bez powodu masowo zatrzymywani. - Ograniczanie w ten sposób swobody wypowiedzi i swobody zgromadzeń jest sprzeczna z deklarowaną przez Białoruś polityką demokratyzacji oraz międzynarodowymi zobowiązaniami kraju - zaznaczyła rzeczniczka szefowej Europejskiej Służby Działań Zewnętrznych. Zaapelowała o ""niezwłoczne uwolnienie wszystkich zatrzymanych w ostatnich czasie obywateli zachowujących się w sposób pokojowy"". - Działania podejmowane przez Białoruś w celu zapewnienia poszanowania elementarnych swobód, rządów prawa i praw człowieka pozostaną kluczowe dla kształtowania relacji UE z tym krajem - zaznaczyła.",Dzień Wolności w Mińsku,
https://wiadomosci.onet.pl/swiat/opozycyjna-partia-na-bialorusi-dostala-siedem-dni-na-opuszczenie-siedziby/2cx4t,Opozycyjna partia na Białorusi dostała siedem dni na opuszczenie siedziby,"Opozycyjna partia Białoruski Front Narodowy (BNF) otrzymała dzisiaj sześć postanowień o obowiązku opuszczenia w terminie siedmiu dni swojej dotychczasowej siedziby w centrum Mińska. Partia zapowiedziała, że nie odda lokalu.","BNF podał na swojej stronie internetowej, że postanowienia podpisał komornik. Informuje on, że jeśli partia nie zwolni pomieszczeń przy ul. Maszerowa w ciągu siedmiu dni, zostaną zastosowane sankcje. Wiceszef BNF Ryhor Kastusiou powiedział, że partia będzie ""bronić do końca"" swojej siedziby. Lokal w centrum Mińska BNF, jedna z najstarszych partii politycznych współczesnej Białorusi, wynajmował od 1992 roku. Kłopoty z biurem w Mińsku, które jest zarazem siedzibą struktur obwodowych partii, zaczęły się na początku roku. Wówczas administracja dzielnicy powiadomiła BNF, że nie odnowi z nim umowy o wynajmem. Zdaniem partii, była to reakcja na organizowanie w lokalu pomocy dla aresztowanych po demonstracji opozycji 19 grudnia w Mińsku, w wieczór po wyborach prezydenckich. W maju sąd gospodarczy w Mińsku wydał decyzję o wysiedleniu partii z lokalu. Krótko wcześniej stu działaczy kultury, nauki i sztuki, dziennikarzy i obrońców praw człowieka wystosowało apel o niepozbawianie BNF siedziby. Ich zdaniem, taki krok oznaczać będzie zniszczenie ""wyspy białoruskości, gdzie prowadzona była aktywna działalność społeczna i kulturalna, i gdzie kształtuje się społeczeństwo obywatelskie Białorusi"".",,
https://wiadomosci.onet.pl/kraj/antoni-macierewicz-opozycja-broni-tych-ktorzy-maja-krew-na-rekach/w6w3g7r,"Antoni Macierewicz: opozycja broni tych, którzy mają krew na rękach","Głosując przeciwko tzw. ustawie degradacyjnej, posłowie PO, Nowoczesnej i PSL-UED stanęli w obronie tych, którzy mają krew na rękach i przez lata upokarzali imię Wojska Polskiego - powiedział dziś były szef MON Antoni Macierewicz.","- Jest coś niesłychanie szokującego w tym, że ludzie, którzy zasiadają w Sejmie dzięki polskim głosom, bronią okupantów, bronią tych, którzy mają krew Polaków na swoich rękach, którzy przez lata upokarzali samo imię Wojska Polskiego - powiedział Macierewicz, pytany przez dziennikarzy w Sejmie o wynik głosowania. W ocenie byłego szefa MON, argumentacja części opozycji w sprawie tzw. ustawy degradacyjnej ""wywodziła się z zakresu pojęciowego aparatu komunistycznego"". - Oni nie są opozycją; oni są ludźmi głoszącymi hasła, argumenty i interesy zewnętrzne wobec Polski - oświadczył. Macierewicz był też pytany o zapis w ustawie, według którego o pozbawieniu stopnia wojskowego będzie decydował szef MON. - To jest najsłuszniejsze rozwiązanie, bo on (szef MON) jest człowiekiem najbardziej kompetentnym, ma największy wgląd w dokumentację kadrową i to on w największym stopniu może powiedzieć, kto wyrządził największe szkody swoim postępowaniem - mówił poseł PiS. Nowe regulacje - jak napisano w uzasadnieniu - pozwolą na ""zadośćuczynienie społeczeństwu polskiemu"" i stanowić będą ""symboliczne rozliczenie epoki Polskiej Rzeczypospolitej Ludowej, w której symptomatyczna była kariera wojskowa i polityczna Wojciecha Jaruzelskiego, współpracownika Informacji Wojskowej w okresie stalinowskim"". Wykaz osób, które utraciły stopień wojskowy, ma ogłaszać prezydent w drodze obwieszczenia w ""Monitorze Polskim”. Według ustawy stopnia wojskowego pozbawione zostaną też osoby, ""które pełniąc funkcje służbowe lub zajmując stanowiska dowódcze kierowali działaniami, mającymi na celu zwalczanie polskiego podziemia niepodległościowego w latach 1943-1956, albo uczestnicząc w tym okresie w zwalczaniu polskiego podziemia niepodległościowego, dokonywali drastycznych czynów"". Chodzi też o osoby, które wydawały rozkazy użycia broni palnej wobec ludności cywilnej, także te, które będąc ""sędzią lub prokuratorem w organach Wojskowej Służby Sprawiedliwości lub w jednostkach podległych oskarżali albo wydawali wyroki w latach 1943–1956 wobec żołnierzy i osób cywilnych ze względu na działalność na rzecz niepodległości i suwerenności Polski"". W dokumencie wskazano, że utrata albo pozbawienie stopnia wojskowego może nastąpić również pośmiertnie. Stopnia wojskowego nie będą pozbawiane osoby, które ""bez wiedzy przełożonych"" w trakcie pełnienia służby czynnie wspierały ""działania na rzecz niepodległości Państwa Polskiego"". Chcesz być na bieżąco z najważniejszymi informacjami dnia? Polub Onet Wiadomości na Facebooku!",Antoni Macierewicz,
https://wiadomosci.onet.pl/swiat/paryz-uwaza-syrie-i-iran-za-najwieksze-zagrozenia-dla-pokoju/04pqg,"Paryż uważa Syrię i Iran za ""największe zagrożenia dla pokoju""","Francuski minister spraw zagranicznych Laurent Fabius uważa kryzys w Syrii i program atomowy Iranu za ""największe zagrożenia dla pokoju"", podkreślając przy tym, że obie te kwestie są ze sobą powiązane.","""Kryzys syryjski stanowi obok irańskich planów atomowych największe obecnie zagrożenie dla pokoju"" - powiedział szef francuskiej dyplomacji w wywiadzie, który ukazał się na łamach dziennika ""Le Monde"". Podkreślając, że Teheran udziela Damaszkowi ""znacznego"" poparcia, Fabius oświadczył, że ""jeśli wspólnota międzynarodowa nie będzie w stanie powstrzymać Baszara el- Asada, nie będzie miała wiarygodności"" niezbędnej do przeszkodzenia Iranowi w uzyskaniu broni nuklearnej. Fabius zapewnił, że Paryż nadal będzie udzielał poparcia umiarkowanej opozycji syryjskiej. Dodał jednak, że ""chce uniknąć nieporozumień"" i zaproponuje umieszczenie na liście organizacji terrorystycznych walczącego przeciwko Asadowi Frontu al-Nusra, który jest powiązany z Al-Kaidą. Szef francuskiej dyplomacji zapowiedział także, iż będzie nadal prowadzone dochodzenie, które ma ustalić, czy Asad rzeczywiście użył przeciwko siłom opozycji broni chemicznej. Wypowiadając się na temat Iranu Fabius powiedział, że z pewnością ""do czerwcowych wyborów"" prezydenckich kraj ten nie będzie miał broni atomowej, jednak należy nadal wywierać nań naciski, aby ""zakończyć sukcesem rozmowy w tej sprawie"". ""Jeśli Iran uzyska broń nuklearną, również inni w tym regionie będą ją mieli"" - ostrzegł Fabius. Powiedział, że uznaje prawo Iranu do produkowania energii atomowej, jednak nie do wykorzystywania jej w celach wojskowych.",,
https://wiadomosci.onet.pl/kraj/ziobrysta-w-wyscigu-o-fotel-szefa-pzpn/58114,Ziobrysta w wyścigu o fotel szefa PZPN?,"Prawdopodobnie jutro swój start na prezesa Polskiego Związku Piłki Nożnej ogłosi Mieczysław Golba, wiceszef Podkarpackiego Związku Piłki Nożnej. - Ostatecznej decyzji jeszcze nie podjąłem. Czeka mnie jeszcze kilka poważnych rozmów - powiedział działacz sportowy w rozmowie z Onetem.","O swojej decyzji poinformuję jutro w przerwie Turnieju im. Jerzego Michałowicza, około godz. 12.15 - stwierdził Golba. Jak jednak zaznaczył, przyszła już pora na to, by skończyć z kompromitacją polskiej piłki dokonywanej przez obecne władze PZPN. - Jestem społecznikiem, stawiam na szkolenie młodzieży - dodał Golba. - Wiele osób namawia Mietka na start. Ja również się do nich zaliczam. Uważam, że w PZPN potrzebny jest kandydat spoza układu, który - tak jak Mietek odniósł sukces w biznesie - i tam wprowadzi rządy stalowej miotły i zdrowe, profesjonalne zasady zarządzania - powiedział Patryk Jaki, poseł, kolega Mieczysław Golby. - Liczę na to, że Mietek się jutro zdeycduje - dodał. Podkarpacki Związek Piłki Nożnej jest uważany za najważniejszy bastion opozycji wobec ekipy Grzegorza Laty. Wiele osób liczyło na start Kazimierza Grenia, szefa organizacij, największego krytyka Laty, jednak ten ma poprzeć swojego zastępcę. Mieczysław Golba jest wieloletnim szefem Okręgowego Związku Piłki Nożnej w Jarosławiu i wiceprezesem wojewódzkiej organizacji. Jest również delegatem na zjazd krajowy PZPN, który wybiera nowego prezesa. Jest także posłem z ramienia Solidarnej Polski oraz przewodniczącym sejmowej komisji innowacyjności. Ponadto jest znanym podkarpackim przedsiębiorcą.","Zbigniew Ziobro i Mieczysław Golba, fot. Patryk Ogorzałek / Agencja Gazeta",
https://wiadomosci.onet.pl/swiat/w-syrii-narasta-przemoc-110-zabitych-w-ciagu-dwoch-dni/wl3nc,W Syrii narasta przemoc - 110 zabitych w ciągu dwóch dni,"Od czterech dni w Syrii znów narasta przemoc - przyznał w piątek szef misji obserwatorów Ligi Arabskiej, sudański generał Mohammed Ahmed Mustafa al-Dabi. W piątek zginęło 45 osób, a poprzedniego dnia - 65.","Rząd posłał wojsko, siły bezpieczeństwa i grupy ""szabiha"", jak nazywają cywilnych zabójców na usługach reżimu, do pacyfikacji ludności głównego ośrodka powstania - miasta Hims w środkowej Syrii. Eksplozje granatów i kanonadę z ciężkiej broni słychać od czwartku w dzielnicach Bab Saba, Al-Bajada i Al-Chalidija. Syryjskie Obserwatorium Praw Człowieka podawało w piątek meldunki o licznych ofiarach wśród ludności cywilnej w miastach Naoua, w prowincji Dera (południowa Syria), w Aleppo (północ), w Hamurii, w Hamie i w Idlibie. W Aleppo, gdzie opozycja przeciwko rządowi prezydenta Baszara el-Asada nie była tak silna, jak w innych miastach Syrii, pojawiające się na ulicach grupy cywilnych demonstrantów są ostrzeliwane przez snajperów. Podczas gdy siłom rządowym udaje się pacyfikować demonstracje w różnych miastach, gdzie dotąd opozycja była bardzo aktywna, byli żołnierze armii rządowej, którzy przeszli na stronę opozycji, całkowicie opanowali jedno z wielkich przemieść Damaszku, liczącą 95 000 mieszkańców Sakbę. Wszędzie na ulicach Sakby powiewają zielono-biało-czarne proporce powstańców. ""Oprawców Asada tutaj nie ma. Wyrzuciliśmy ich stąd przed trzema dniami"" - powiedział wysłanniczce agencji Reuters bojownik z zamaskowaną twarzą. W reportażu z Sakby cytuje ona rozmowy z dezerterami z armii rządowej: ""Bronimy tutaj uczestników protestów. Ludzie mogą teraz demonstrować bez obawy przed ostrzałem ze strony zwolenników Asada"". ""Próbowali znowu okupować miasto, nacierając pod osłoną 12 czołgów. Pod osłoną mroku rabowali domy i sklepy, terroryzowali nasze kobiety, ale odbiliśmy miasto"" - opowiada dziennikarce inny obrońca Sakby. Wydaje się, że buntownicy całkowicie panują nad miastem. ""Niech Bóg chroni Armię Wolności"", ""Wojsko syryjskie to zdrajcy"" - takie zaimprowizowane transparenty widać wszędzie na domach wyzwolonej dzielnicy, zaledwie kilka kilometrów od centrum stolicy Syrii - czytamy w reportażu Reutersa. Grupa kilkudziesięciu Syryjczyków zaatakowała w piątek budynek ambasady Syrii w Kairze. Pozostawali tam przez pół godziny, do czasu interwencji policji egipskiej. Według jednego z uczestników tej akcji, udało im się zabrać z sejfów ambasady dokumenty syryjskich tajnych służb, wśród których jest lista syryjskich agentów rządowych działających w szeregach opozycji. Gdy syryjscy opozycjoniści wdarli się do budynku, nie zastali tam nikogo. Personel uciekł w chwili, gdy około dwustu Syryjczyków i Egipcjan dotarło w pochodzie z kairskiego placu Tahrir pod budynek przedstawicielstwa dyplomatycznego, aby zaprotestować przeciwko brutalnym represjom rządu syryjskiego wobec opozycji.",,
https://wiadomosci.onet.pl/kraj/grupinski-kuriozalny-wniosek-kaczynski-sie-boi/289mx,Grupiński: kuriozalny wniosek; Kaczyński się boi,"Kuriozalnym nazwał szef klubu PO Rafał Grupiński wniosek PiS o konstruktywne wotum nieufności dla rządu. Zarzucił szefowi PiS Jarosławowi Kaczyńskiemu, że boi się sam ""stanąć w szranki"" i dlatego wysuwa kandydaturę ""quasi-premiera Glińskiego"".","Występując w sejmowej debacie nad wnioskiem PiS o konstruktywne wotum nieufności wobec rządu, Grupiński zwrócił się do wnioskodawców, nazywając ich ""miłośnikami IV RP, przeciwnikami Europy i gardzicielami demokracji"". Wniosek o odwołanie rządu nazwał kuriozalnym. Ocenił też, że istotą tego wniosku jest niekonstytucyjność. - Podstawowym argumentem użytym w pisemnym uzasadnieniu wniosku było sformułowanie, że powstała wyraźna większość zdolna do powołania nowego gabinetu. Gdzie wy widzicie tę większość? - pytał szef klubu PO. Zwrócił się też do Jarosława Kaczyńskiego z pytaniem, dlaczego ""boi się sam stanąć w szranki"". ""Jeśli jest wyraźna większość, należałoby stanąć i samemu zaryzykować. Wiem, że przegrał pan sześć wyborów pod rząd, ale nie wolno się bać stanąć samemu"" - mówił Grupiński. Nawiązał też do wystąpienia Kaczyńskiego, który trzymając w rękach tablet, odtworzył z mównicy sejmowej wypowiedź prof. Piotra Glińskiego. - To była charakterystyczna scena. Kaczyński trzymał w rękach quasi-premiera Glińskiego - stwierdził Grupiński. Dodał, że rząd, którego powołania chce PiS, byłby de facto trzyosobowy. - Podejrzewam, że byłby to rząd w trzech osobach: kierowany z tylnego fotela quasi-premier Gliński, prawdziwy premier Kaczyński, a nad nimi rada nadzorcza z Tadeuszem Rydzykiem na czele - powiedział polityk PO. Jak przekonywał, opozycja powinna przygotowywać się do przejęcia władzy w procesie demokratycznym, a nie w ramach ""rozpaczliwej próby wymuszenia zmiany"". - Jedyna recepta, jaką było słychać, to ""upaństwowić, scentralizować, nie komercjalizować"". To nie jest polityką, której powrotu byśmy chcieli, bo w takim ustroju już przyszło nam żyć - i wystarczy - powiedział. Zarzucił też politykom PiS brak trzeźwej oceny sytuacji w Polsce. - Nie widzicie zmian, jakie zachodzą, nie rozumiecie liczb - ocenił. Podkreślił też, że choć dzisiaj mamy do czynienia z 14-proc. bezrobociem, to w 2006 roku było ono na poziomie 18,1 proc. - i to mimo ówczesnej koniunktury gospodarczej. - Po co wam władza? Wizja Polski, jaką realizowaliście przez dwa lata, była wizją, w której - poza umacnianiem własnej władzy - niczego nie wzmacnialiście. Czego nie dotknęliście - radziliście z tym sobie bardzo źle. Gdzie nie spojrzeć, osłabialiście Polskę: na arenie międzynarodowej, gospodarczo. A jednocześnie zawsze jesteście gotowi wyrzucać z siebie potoki pseudopatriotycznej retoryki. Ale kiedy dochodzicie do władzy, katastrofa goni katastrofę - zwrócił się do polityków PiS. Ocenił ponadto, że gdyby zrealizowała się wizja Kaczyńskiego polskiej polityki zagranicznej, to byłoby to ""chyba najgorsze ze wszystkiego"". - Mielibyśmy Polskę osamotnioną, egoistyczną w polityce, skłóconą z sąsiadami za murem podziałów, tyłem odwróconą do Europy - mówił Grupiński. Nazwał też polityków PiS ""propagatorami wojny polsko-polskiej"". ""Bardzo mizernym"" nazwał dorobek programowy PiS wypracowany podczas sześciu lat trwania w opozycji. Jak mówił, w dorobku tym można znaleźć ""dziwne sformułowania"". - Nie wiem, co by miało znaczyć, że po przejęciu władzy wyznaczy pan minimum patriotyczne dla obywateli - zwrócił się do Kaczyńskiego. - Czym to grozi obywatelom, którzy by tego minimum nie zaakceptowali? Co to miałby być za centralny ośrodek dyspozycji politycznych, jaki miałby wpływ na rzeczywistość publiczną? Tajemnicze sformułowania, ale mnie, jako osobę, która kiedyś walczyła o demokrację, bardzo zaniepokoiły - mówił szef klubu PO. Zaapelował do Kaczyńskiego, aby nie realizował więcej ""tego rodzaju groteskowych spektakli, z jakim mamy do czynienia dzisiaj"".","Rafał Grupiński, fot. PAP/Grzegorz Jakubowski",
https://wiadomosci.onet.pl/swiat/izrael-partia-pracy-wybiera-nowego-lidera/hb4qc,Izrael: Partia Pracy wybiera nowego lidera,"Członkowie izraelskiej Partii Pracy wybierają w środę swojego przywódcę, by zakończyć ośmiomiesięczny kryzys, w jakim znalazło się ugrupowanie w wyniku rozłamu i odejścia poprzedniego lidera, Ehuda Baraka, do prawicowego rządu.","Nowy przywódca jest wybierany w ogólnokrajowym, całodziennym głosowaniu, przypominającym amerykańskie prawybory. Bierze w nim udział prawie 70 tys. członków lewicowej partii, która przez dziesięciolecia decydowała o obliczu Izraela, rządząc krajem na przemian z prawicowym Likudem. Do PP należał m.in. obecny prezydent kraju i laureat Pokojowej Nagrody Nobla Szimon Peres. W ostatnich latach jej rola uległa jednak osłabieniu - ugrupowanie ma jedynie 13 posłów w stuosobowym Knesecie i nie jest nawet główną partią po stronie opozycji. W ubiegłotygodniowej, pierwszej turze prawyborów odpadło już dwóch pretendentów. W środę o fotel lidera izraelskich socjaldemokratów rywalizują: Szeli Jachimowicz, była dziennikarka telewizyjna, oraz Amir Perec, który w przeszłości przewodził już temu ugrupowaniu, był też ministrem obrony oraz szefem potężnej centrali związkowej Histadrut. Tym razem jednak związek opowiada się za kandydaturą Jachimowicz, sondaże też dają jej więcej szans na zwycięstwo. Obserwatorzy sceny politycznej mówią, że w przypadku wygranej Jachimowicz partii może grozić kolejny rozłam - i odejście Pereca wraz z jego frakcją. Co ciekawe, to właśnie Perec namówił swoją obecną rywalkę do rozpoczęcia kariery w polityce. Nowy lider poprowadzi Partię Pracy do wyborów parlamentarnych. Odbędą się one za ok. dwa lata. Zdaniem ekspertów, jeśli zwycięży Jachimowicz, partia skupi się bardziej na sprawach społecznych, odkładając na dalszy plan kwestie dyplomacji. W przeszłości to zawsze PP występowała z kluczowymi inicjatywami w kwestii palestyńskiej, dzięki czemu politycy lewicy zyskali sobie miano ""gołębi"" w relacjach z palestyńskimi i arabskimi sąsiadami. Wygrana Pereca miałaby z kolei oznaczać skręt w prawo - ponieważ chce on zabiegać o przyciągnięcie do PP zniechęconych do polityki gabinetu Benjamina Netanjahu wyborców Likudu. Różnica bierze się m.in. stąd, że Perec zamierza jak najszybciej rzucić wyzwanie Netanjahu i powrócić do władzy, Jachimowicz zaś skupia się na długofalowym odbudowaniu bazy wyborczej partii, zakładając, że po najbliższych wyborach tak czy inaczej pozostanie ona jeszcze w opozycji. Nie obeszło się bez incydentów. Jachimowicz oskarżyła swego konkurenta o celowe opóźnianie rozpoczęcia głosowania w rejonach uchodzących za jej bazę. Perec z kolei oświadczył, że w jednym z punktów głosowania jego stronnik został skaleczony przez agresywnych konkurentów.",,
https://wiadomosci.onet.pl/swiat/sld-domaga-sie-wypuszczenia-zatrzymanych-na-bialorusi/2xm1p,SLD domaga się wypuszczenia zatrzymanych na Białorusi,"SLD domaga się natychmiastowego i bezwarunkowego wypuszczenia wszystkich manifestantów zatrzymanych na ulicach Mińska oraz wskazania i ukarania winnych brutalnych represji - czytamy w oświadczeniu Sojuszu, przekazanym dziennikarzom we wtorek na konferencji prasowej.","- Wzywamy władze Białorusi do przestrzegania praw człowieka i podstawowych wolności obywatelskich - podkreślono w oświadczeniu. Sojusz potępił przemoc jako sposób rozwiązywania sporów politycznych. Według SLD polskie doświadczenia wskazują, że użycie siły prowadzi do zaostrzenia konfliktów i podziałów. - SLD poprzez swoich przedstawicieli w Sejmie i Parlamencie Europejskim będzie domagał się pilnej debaty na temat Białorusi. Rada Europy i Unia Europejska muszą zareagować skutecznie, to znaczy tak, aby nastąpiła zmiana polityki władz, a podjęte działania nie dotknęły mieszkańców tego kraju - czytamy w oświadczeniu. Europoseł SLD Marek Siwiec poinformował o rozpoczęciu zbiórki pieniężnej, aby wesprzeć aresztowanych na Białorusi. Jak zaznaczył, zatrzymani - oprócz kar pozbawienia wolności - obciążeni są też wysokimi, ""drakońskimi"" karami finansowymi Zdaniem Siwca należy dokonać ""rzetelnej rewizji"" oceny polityki Polski i Unii Europejskiej wobec Białorusi. - Musi się skończyć czas, w którym gesty dyplomatyczne, wymieniane wzajemnie pewne życzliwości na salonach, w zasadzie zastępują politykę. Bez instytucjonalnego poszerzania obszaru wolności i gwarantowania praw człowieka (...) tego typu polityka nie ma sensu - podkreślił. Rzecznik SLD Tomasz Kalita poinformował, że klub Sojuszu w najbliższych dniach prawdopodobnie złoży wniosek o przeprowadzenie w Sejmie debaty na temat sytuacji na Białorusi. W nocy z niedzieli na poniedziałek zatrzymano siedmiu z dziewięciu opozycyjnych kandydatów w wyborach prezydenckich na Białorusi. Rozpędzono demonstrację 20 tys. osób protestujących przeciwko fałszerstwom wyborczym. Prawie 600 osób skazano na kary do 15 dni więzienia za udział w ""zamieszkach"".",,
http://wiadomosci.onet.pl/kraj/pis-powoluje-komisje-weryfikacyjna/62cv4h,PiS powoła komisję weryfikacyjną. Opozycja: to będą igrzyska przy udziale trójek robotniczo-chłopskich,"– Te osoby, które do dzisiaj były anonimowe, które za 50 zł przejmowały milionowe kamienice (...) będą musiały stawić się przed komisją i opowiedzieć o tym, jak to naprawdę było – zapowiada Patryk Jaki. – To zorganizowanie igrzysk za pomocą quasi-sądowniczego konceptu, krótko mówiąc sądów ludowych czy trójek robotniczo-chłopskich – mówi Mariusz Witczak z PO.","PiS wraca do tematu reprywatyzacji. Ma powstać specjalna komisja o szerokich uprawnieniach, która będzie weryfikować przypadki przechodzenia nieruchomości w prywatne ręce. Na jej czele stanie wiceminister sprawiedliwości. Będzie mogła przesłuchiwać, dokonywać wpisów w księgach wieczystych, zasądzać wielomilionowe odszkodowania. Jej pracę mają kontrolować sądy administracyjne. Jak można było się spodziewać, pomysł Praw i Sprawiedliwości nie spodobał się opozycji – nawet tej nieco bliższej PiS-owi, czyli Kukiz'15. – Jeżeli będziemy mieli komisję weryfikacyjną, na której czele będzie stał wiceminister sprawiedliwości, to jest oczywiste, że będzie selekcja spraw pod kątem tego, co jest wygodne dla rządu – mówi Stanisław Tyszka. Platforma chce, by komisja zajęła się przede wszystkim przypadkami przejmowania nieruchomości, które należą obecnie do środowiska PiS. Nie wiadomo, jaki dokładnie będzie kształt komisji, kiedy powstanie i nawet kiedy pojawi się projekt w tej sprawie.",,
https://wiadomosci.onet.pl/swiat/bialorus-nowe-zatrzymania-opozycjonistow/ff7gj,Białoruś: nowe zatrzymania opozycjonistów,"Białoruska milicja skonfiskowała ulotki w biurze opozycyjnej kampanii ""Mów Prawdę!"". Zatrzymano też działacza jej młodzieżowego skrzydła Pawła Winahradaua, a dwóch innych działaczy skazano na kary aresztu - informują dzisiejsze, niezależne, białoruskie portale internetowe.","Według obrońców praw człowieka władze usiłują powstrzymać kampanię bojkotu wyborów do Izby Reprezentantów, niższej izby parlamentu, które odbędą się 23 września. Pogląd ten podziela młodzieżowy działacz Białoruskiej Chrześcijańskiej Demokracji (BChD) Dzianis Sadouski, który w piątek wyszedł na wolność po 10 dniach aresztu. Milicja weszła do biura ""Mów Prawdę!"" wczoraj wieczorem. Spisano dane wszystkich obecnych osób oraz znajdujący się w biurze sprzęt. - Skonfiskowano wszystkie drukowane publikacje, zarówno poświęcone obecnej kampanii wyborczej, jak i pozostałe(…). Zabrano baloniki z logo ""Mów Prawdę!"" i sprzęt do wideomonitoringu - powiedział szef sztabu wyborczego kampanii Andrej Dźmitryjeu. Jak dodał, dzisiaj zatrzymano działacza organizacji ""Zmiana"" - młodzieżowego skrzydła ""Mów Prawdę!"" - Pawła Winahradaua. Wczoraj na 10 dni aresztu skazano innego działacza ""Zmiany"", a na 5 dni aresztu działacza opozycyjnej kampanii ""Europejska Białoruś"". Wcześniej doszło do zatrzymań i aresztowania kilku moderatorów opozycyjnych grup internetowych. Działacz BChD Sadouski, który został zatrzymany podczas wieszania plakatu z apelem o bojkot wyborów, a następnie skazany na 10 dni aresztu, powiedział po wyjściu na wolność opozycyjnemu portalowi Karta’97, że wiąże swoje zatrzymanie z kampanią bojkotu wyborów parlamentarnych. W kampanii tej uczestniczą m.in. BChD, ""Mów Prawdę!"", Zjednoczona Partia Obywatelska (ZPO) i Partia Białoruski Front Narodowy (BNF). - Ewidentnie władze starają się maksymalnie zneutralizować tę kampanię. A bojkot - to jedyne, co może zjednoczyć ludzi, którzy są przeciwni władzy. Tylko bojkot może pokazać, że w kraju nie ma sprawiedliwych wyborów - powiedział Sadouski. 23 września odbędą się na Białorusi wybory powszechne do izby niższej parlamentu, Izby Reprezentantów. Wśród ponad 360 kandydatów jest około 130 przedstawicieli opozycji, w tym ruchu ""Mów Prawdę!"", Partii BNF i ZPO. Wszystkie te trzy organizacje podkreślają jednak, że zgłosiły kandydatów tylko po to, żeby przedstawić społeczeństwu swój punkt widzenia, i zostaną oni wycofani przed wyborami. W poprzednich wyborach do Izby Reprezentantów w 2008 roku o 110 mandatów ubiegało się 279 kandydatów. Opozycję reprezentowało 70, ale żaden z nich nie dostał się do parlamentu.",,
https://wiadomosci.onet.pl/kraj/czy-po-rekonstrukcji-rzadu-nie-przydalaby-sie-rekonstrukcja-opozycji/9rmmry1,Czy po rekonstrukcji rządu nie przydałaby się rekonstrukcja opozycji?,"Antoni Macierewicz, Witold Waszczykowski i Jan Szyszko odchodzą nie pod naciskiem opozycji, ale Jarosława Kaczyńskiego. Nie było jej, gdy władza była najbardziej wrażliwa na jej ataki. Przespała co najmniej sześć spraw. Czy po rekonstrukcji rządu nie przydałaby się rekonstrukcja opozycji?","Nowy skład pozwala Prawu i Sprawiedliwości zająć centrum polityczne i razem z Andrzejem Dudą zablokować trwale to miejsce przed opozycją. Nowy rząd jest komunikatem do centrowego wyborcy i zagranicznej opinii publicznej: patrzcie, jesteśmy normalnymi ludźmi. Ma być trudniej Platformie i Nowoczesnej demaskować działania władzy po odejściu radykałów - Witolda Waszczykowskiego, Antoniego Macierewicza czy Jana Szyszki - którzy bardziej niż do rządzenia pasowali do folkloru politycznego. Taką zresztą rolę pełnili najczęściej po '89 roku. Za niszczenie armii czeka na Macierewicza w Federacji Rosyjskiej najwyższe odznaczenie państwowe. Podobnie jak na Waszczykowskiego - za konsekwentne realizowanie linii polityki zagranicznej Rosji, której główny punkt brzmi: rozbijać jedność państw członkowskich Unii Europejskiej i NATO. Ta rekonstrukcja nie oznacza, że nowi ministrowie mają inne poglądy albo inną politykę będą realizować. Dowód? Nawet ten, z którym wiąże się największe nadzieje, czyli wspomniany minister Czaputowicz bronił jak najwierniejszy pisowiec ataku na Trybunał Konstytucyjny: ""W sporze o Trybunał nie chodzi o konstytucję, tylko o to, czy zwycięzcy ostatnich wyborów mogą sprawować władzę. Czy dlatego Sąd Najwyższy boi się powrotu do normalności i przestrzegania nadrzędności konstytucji nad wyrokami sądów?"" albo ""Stwierdzenie, że wyrok Trybunału Konstytucyjnego może być sprzeczny z konstytucją, dla wielu brzmi jak oksymoron. Tymczasem liczni prawnicy, w tym uznani konstytucjonaliści, udają, że nie dostrzegają przekroczenia przez TK cienkiej linii. (...)"" (za tyg. ""Do Rzeczy""). To samo równie dobrze mógłby powiedzieć Stanisław Piotrowicz, tylko przy okazji walnął by coś o ""mentalności służebnej"" albo rzucił dziarskie i bardzo odważne ""precz z komuną"". Czaputowicz dobrze wie, że JEDYNĄ instytucją, która ma prawo orzekać, co jest zgodne z konstytucją jest Trybunał Konstytucyjny a nie ""liczni prawnicy"" (ciekawe zresztą jacy, bo do dziś nikt ich nie widział, choć cały PiS się na nich powoływał). Kaczyzm z ludzką twarzą, ma nowe twarze, ale nie przestał być kaczyzmem. Niech opozycja nie zrobi kolejnego błędu i nie uwierzy w tę nową twarz. Gnojenie opozycji za wszystko i wszędzie stało się już osobnym gatunkiem dziennikarskim, ale ma ograniczony sens, dopóki nie wskaże się lepszej. Wyliczmy, co źle zrobiła konkretnie: 1. Jak można było pozwolić tak po prostu odejść w spokoju Antoniemu Macierewiczowi, jeśli miało się taką masę kompromitujących faktów, które przyniósł na tacy dziennikarz śledczy Tomasz Piątek? Na Macierewicza było wszystko, co sobie można wyobrazić: od hipokryzji lustracyjnej naczelnego lustratora narodu (najbliższy polityczny przyjaciel byłego ministra obrony to zdemaskowany i zlustrowany komunistyczny konfident Luśnia, obecnie milioner, z którym Macierewicz prowadzi swoją fundację polityczną, a wcześniej nawet marginalną partię polityczną Ruch – a jakże – Katolicko Narodowy), przez rosyjskie kontakty ministra aż po niszczenie polskiego wojska i możliwe zarzuty korupcyjne wokół Herbapolu Lublin (szefował mu Luśnia). Dlaczego Platforma nie naciskała rządu i polityków PiS w sprawie Macierewicza, konsekwentnie od pół roku nie żądała wyjaśnień, nie podawała stale opinii publicznej informacji znalezionych przez Piątka, nie przepytywała ministra, a także jego zastępcy Bartosza Kownackiego, byłego członka prokremlowskiej partii Zmiana, który jeździł żyrować sfałszowane wybory na Krymie w 2004 roku, co ujawnił Frankfurter Allgemeine Zeitung? Można było odnieść uzasadnione wrażenie, że bardziej krytyczny wobec Macierewicza jest Andrzej Duda niż opozycja. 2. Dlaczego opozycja odpuściła temat lekarzy rezydentów? Owszem był Bartosz Arłukowicz na sejmowej komisji zdrowia, ale opozycja, która istnieje wtedy, kiedy do niej przyjdą dziennikarze, nagrają i pokażą, to jest bierna opozycja. To jest właśnie opozycja na 19 procent mocy. Dlaczego PO, posiadająca największe struktury w kraju nie stała pod każdym z zamykanych szpitali i oddziałów? Dlaczego nie organizowała własnych wydarzeń? 3. Dlaczego Platforma odpuściła temat podwyżki cen żywności, zawsze nośny przed świętami? O czym ludzie gadają przed świętami? O cenach w sklepach. 4. Gdzie jest głos opozycji w sprawie śledztwa na temat zabójstwa Igora Stachowiaka na komisariacie we Wrocławiu, a gdzie w sprawie zrzucania odpowiedzialności na kierowcę samochodu, na który najechała kolumna premier Beaty Szydło? Nie jest już premierem, więc nie ma tematu? Jest wicepremierem, zresztą to nie ma znaczenia. Znaczenie ma to, że ta władza jak żadna inna grzeszy ostentacyjną arogancją i nikt jej z tego nie rozlicza. 5. Jak to możliwe, że Platforma waha się w sprawie udziału w wyborach sędziów do KRS według nowej ustawy, która na starcie daje większość PiS-owi, a przede wszystkim jest NIELEGALNA. Czy partia, która twierdzi, że politycy nie powinni wybierać sędziów, powinna się wahać czy powinna wybierać sędziów? Czy powinna podporządkowywać się niekonstytucyjnemu prawu? W jaki sposób opozycja angażuje się w obronę wyrzucanych sędziów sądów w całej Polsce przez ministra Ziobrę? 6. A Rafał Trzaskowski to startuje jeszcze na tego prezydenta Warszawy? I tak można pytać dalej. Skuteczna opozycja powinna prowadzić stały nacisk na władzę, punktować każdego z ministrów, w tym przede wszystkim na tych wyrzuconych, bo byli najgorsi. Jeśli potrafią to robić dziennikarze, to tym bardziej powinni umieć politycy. Brak nacisku doprowadził do tego, że politycy odpowiedzialni za zniszczenie demokratycznego ustroju odchodzą teraz bezkarni i nawet nie pod naciskiem opozycji, tylko Jarosława Kaczyńskiego. Opozycja odchodzi bez punktów. I zaraz będzie tak, jak powiedział u siebie Viktor Orban: społeczeństwo nie chce wymiany rządu, chce wymiany opozycji.",Antoni Macierewicz i Witold Waszczykowski (z lewej),
https://wiadomosci.onet.pl/swiat/wazna-misja-sikorskiego-w-gruzji/m6jgp,Ważna misja Sikorskiego w Gruzji,"Minister spraw zagranicznych Radosław Sikorski odwiedzi Gruzję. Szef polskiej dyplomacji razem z ministrem spraw zagranicznych Szwecji Carlem Bildtem spotka się m.in. z prezydentem Micheilem Saakaszwilim i liderami opozycji. Nieoficjalnie mówi się jednak, że Sikorski i Bildt będą starali się łagodzić spory między przyjacielem Lecha Kaczyńskiego, a opozycją. To szczególnie ważne wydarzenie, bo już za kilka tygodni w Gruzji dojdzie do wyborów parlamentarnych, po których tekę premiera może objąć właśnie Saakaszwili.","Sikorski i Bildt spotkają się z prezydentem Gruzji Micheilem Saakaszwilim, ministrem spraw zagranicznych Grigolem Waszadze, a także ministrem stanu ds. integracji europejskiej i euroatlantyckiej Tornike Gordadze; wezmą też udział w dorocznej naradzie ambasadorów Gruzji. W trakcie wizyty przewidziane jest także spotkanie z przedstawicielami gruzińskiej opozycji. Rzecznik MSZ już wczoraj zwrócił uwagę, że jest to dobrym zwyczajem podczas tego rodzaju wizyt, zwłaszcza składanych na krótko przed wyborami. Wizyta szefów dyplomacji dwóch krajów UE ma z jednej strony pokazać, że Unia nie chce zostawiać Gruzji samej, zwłaszcza w kontekście zakusów Rosji do ingerowania w wewnętrzne sprawy tego kraju, a z drugiej dać sygnał obecnemu prezydentowi, że nie będzie tolerancji dla ewentualnych nadużyć podczas wyborów. Wybory, wyznaczone na 1 października, mogą okazać się jednymi z najważniejszych w najnowszej historii Gruzji. Panujący od 2003 r. Saakaszwili musi oddać prezydencką władzę w 2013 r., kiedy kończy się jego druga i ostatnia kadencja. Ale 44-letni przywódca Rewolucji Róż z 2003 r. już w 2010 r. zmienił konstytucję, tak by Gruzja przekształciła się z prezydenckiej w republikę parlamentarną, rządzoną przez premiera. Jeśli jego partia wygra w październiku wybory, Saakaszwili będzie mógł dalej rządzić jako premier, powtarzając rosyjski scenariusz Władimira Putina. Taki scenariusz stawiałby go jednak w niekorzystnym świetle w oczach Zachodu. Jeśli jednak przegra, będzie się musiał pożegnać z władzą. Odebrać mu ją chce 56-letni Bidzina Iwaniszwili, najbogatszy Gruzin z majątkiem szacowanym na ponad 6 mld dolarów. Jesienią założył partię ""Gruzińskie marzenie"" i zapowiedział, że wygra parlamentarne wybory i odbierze Saakaszwilemu władzę. Jaki wynik wyborów jest najbardziej prawdpodobny? Przedwyborcze sondaże, przeprowadzane przez amerykańskie instytuty badawcze jeszcze niedawno wskazywały, że Saakaszwili może spać spokojnie. W ostatnim czasie sytuacja nieco się zmieniła. W czerwcu partię prezydenta popierało 36 proc. Gruzinów (jego samego ponad dwa razy więcej). Na ""Gruzińskie marzenie"" głosować chciało jedynie 18 proc. Saakaszwilego martwi jednak, że od lutego do czerwca poparcie dla jego partii spadło o 11 proc., a dla ""Gruzińskiego marzenia"" wzrosło o 8 proc. Jeśli taka tendencja utrzymałaby się do jesieni, obóz rządzący i opozycja mogliby liczyć na mniej więcej tyle samo głosów. Wyniki sondaży, które publikuje dzisiejsza ""Gazeta Wyborcza"", są jednak inne. Na Zjednoczony Ruch Narodowy zamierza głosować blisko połowa Gruzinów, a na opozycyjną koalicję ""Gruzińskie Marzenie"" 33 proc. Wyniki mocno się różnią, bo na scenie politycznej duże zmiany zaszły po rezygnacji z wyborów Nino Budżanadze, która zdecydowała się na taki krok, by nie rozdrabniać głosów opozycji. Sikorski i Bildt podczas wizyty odwiedzą również sztab Europejskiej Misji Obserwacyjnej monitorującej sytuację na tymczasowej linii administracyjnej między Gruzją a separatystycznymi prowincjami - Abchazją i Osetią Południową. Ministrowie będą też rozmawiać o incydencie, do którego doszło w zeszłym tygodniu, kiedy to w starciach w pobliżu granicy gruzińsko-rosyjskiej zginęło kilkanaście osób. Analitycy oceniali, że strzelanina może zwiększyć napięcie między Rosją a Gruzją, które utrzymuje się od pięciodniowej wojny w sierpniu 2008 roku o separatystyczny region Gruzji - Osetię Południową. W następstwie wojny ta republika i drugi region separatystyczny - Abchazja - ogłosiły niepodległość. Uznała ją Rosja, poza nią jedynie Wenezuela, Nikaragua i Nauru. Reszta świata uważa republiki za części Gruzji.","Radosław Sikorski, fot. Sławomir Kamiński / Agencja Gazeta",
http://wiadomosci.onet.pl/kraj/burza-polityczna-odc-5-opozycja-obawia-sie-zakonczenia-sporu-pomiedzy-rzadem-i-ke/0qpcmq,"""Burza polityczna"" - odc. 5. ""Opozycja obawia się zakończenia sporu pomiędzy rządem i KE""","W najnowszym odcinku programu ""Burza polityczna"" tematem rozmowy będzie spór wokół Trybunału Konstytucyjnego. Będzie to spojrzenie oczami opozycji, która - jak zapowiada gospodyni programu Katarzyna Burzyńska - tak naprawdę boi się zakończenia sporu pomiędzy polskim rządem i Komisją Europejską. Gościem programu będzie Władysław Kosiniak-Kamysz, przewodniczący PSL. Zapraszamy na ""Burzę polityczną"" w każdą środę o godz. 9.30 – na stronach FAKT24 i Onet.","Program FAKT24 ""Burza polityczna"" poprowadzi Agnieszka Burzyńska. Dziennikarka polityczna – z wieloletnim doświadczeniem, pokaże prawdziwe motywacje swoich gości, nie zawsze zgodne z oficjalnymi komunikatami. – Bez kompromisów, ale i z dystansem. Ostro, ale nie bez poczucia humoru – zapowiada. Agnieszka Burzyńska jest doświadczoną dziennikarką polityczną o uznanym dorobku. Od 1998 roku była reporterką w warszawskim oddziale radia RMF FM, gdzie początkowo zajmowała się sprawami lokalnymi, później służbą zdrowia, a potem polityką. Była m.in. współprowadzącą audycję ""Kontrapunkt"" oraz prowadzącą program ""Przesłuchanie"". W listopadzie 2013 roku trafiła do tygodnika ""Wprost"", z którego w marcu 2015 roku odeszła po zwolnieniu Sylwestra Latkowskiego (był redaktorem naczelnym). Potem do lutego tego roku jako kierowniczka działu polityka była związana z portalem kulisy24.com.",,
https://wiadomosci.onet.pl/swiat/wegry-opozycja-ostrzega-przed-demontazem-instytucji-demokratycznych/zwwnk,Węgry: opozycja ostrzega przed demontażem instytucji demokratycznych,"W otwartym liście skierowanym w niedzielę do konserwatywnego premiera Viktora Orbana węgierska lewica uznała jego publiczne wystąpienia z mijającego tygodnia za ""absurdalne, niebezpieczne i zagrażające procesowi demokracji na Węgrzech"".","Za ""aroganckie "" uznał lider Węgierskiej Partii Socjalistycznej (MSZP) Attila Mesterhazy wypowiedzi premiera krytykujące unijne instytucje za ""próbę demontażu europejskości Węgier"" i ""obrazę narodu, który opowiedział się za wejściem do Wspólnoty"" a także jego rozważania, iż ""to, co funkcjonuje w państwach skandynawskich, jednomyślność, na Węgrzech, w narodzie na pół azjatyckim, dokonuje się siłą"". ""Nieprawdą jest, że zastrzeżenia Unii dotyczące węgierskiej legislatywy, wolności mediów i niezależności instytucji bankowych są przez węgierski rząd ""brane pod uwagę - napisał Mesterhazy w liście opublikowanym przez elektroniczne wydania węgierskich dzienników. - Komisja Europejska nie zakończyła jeszcze kilku procedur wobec Węgier, a Orban ponownie zaostrza sytuację, wprowadzając podatek od transakcji finansowych i narażając kraj na kolejne sankcje"". ""Może fala ostatnich upałów spowodowała, że premier ma urojenia. Podczas dwuletnich rządów nie osiągnął żadnego sukcesu. Węgierska gospodarka znajduje się w recesji, wysokość VAT bije rekordy europejskie, płace realne spadają, zadłużenie rośnie, a cztery miliony, z dziesięciu milionów, obywateli żyją poniżej granicy ubóstwa i coraz bardziej odwracają się od prawicy"" - przypomniał przywódca socjalistów, ostrzegając, że właśnie dlatego Orban dąży do zmiany ordynacji wyborczej, która zapewniłaby mu ponowny sukces w wyborach parlamentarnych 2014 roku. Do krytyki pod adresem Orbana przyłączył się były premier Węgier, socjalista Ferenc Gyurcsany, szef opozycyjnej Koalicji Demokratycznej (DK), dodając, że rząd tak naprawdę nie chce porozumienia z Unią Europejską i Międzynarodowym Funduszem Walutowym w sprawie przyznania kolejnej linii kredytowej w wysokości 15 mld euro. ""Viktor Orban bawi się z tymi instytucjami w +kotka i myszkę+, nie stymuluje wzrostu gospodarczego przez tworzenie ulg podatkowych dla przedsiębiorców, wprowadza nowe obciążenia finansowe, krytykuje otwarcie władze MFW, Unii Europejskiej i banku centralnego"" - powiedział. 27 lipca premier Viktor Orbana na konferencji Stowarzyszenia Pracodawców i Pracowników nie wykluczył zastąpienia, pod pewnymi warunkami, obecnego systemu demokratycznego na Węgrzech ""innym systemem politycznym"". Opozycja z oburzeniem przyjęła jego propozycję uzależnienia udziału obywateli w wyborach parlamentarnych od wcześniejszego zarejestrowania się (z sondaży wynika, że Fidesz Orbana traci popularność, a 52 procent Węgrów waha się, czy iść do urn wyborczych). 28 lipca premier zakwestionował zdolności Unii Europejskiej do rozwiązania obecnego kryzysu gospodarczego, atakując instytucje UE za to, że nie zajmują się realnymi potrzebami obywateli, zamiast tego ustalają ""wymiary klatek dla kur"".",,
https://wiadomosci.onet.pl/swiat/minsk-zatrzymano-organizatora-zjazdu-narodowego/tjmn1,Mińsk: zatrzymano organizatora Zjazdu Narodowego,Białoruski działacz związkowy Hienadź Fiadynicz został zatrzymany na lotnisku w Mińsku i przewieziony do sądu. Fiadynicz był jednym z organizatorów opozycyjnego wiecu o nazwie Zjazd Narodowy (Narodny Schod) 8 października.,"Organizatorzy zapowiedzieli kontynuację wiecu 12 listopada. Według Radia Swaboda Fiadynicz będzie sądzony za organizację i przeprowadzenie zgromadzenia bez zezwolenia. Działacz, szef niezależnego Związku Zawodowego Przemysłu Radioelektronicznego (REP), został zatrzymany, gdy miał lecieć do Pragi na posiedzenie komitetu Międzynarodowej Federacji Metalowców. Drugi z organizatorów zjazdu, Wiktar Iwaszkiewicz, został skazany 13 października na karę grzywny w wysokości 1,4 mln rubli białoruskich (równowartość ok. 540 zł) za organizację zgromadzenia bez zezwolenia. Według białoruskiego prawa dotyczącego masowych zgromadzeń ich inicjatorzy muszą ubiegać się o zgodę władz lokalnych na zgromadzenie, inaczej grozi im, jak i uczestnikom, odpowiedzialność administracyjna i karna. Tymczasem opozycjoniści zwołali Zjazd Narodowy, powołując się na przepisy o zebraniach obywateli. O takich zebraniach mowa jest w konstytucji i ustawie o zebraniach lokalnych i krajowych. Zgromadzenia mogą odbywać się w celu debaty o problemach życia społecznego z inicjatywy co najmniej 10 proc. osób mieszkających stale na danym terenie i nie jest potrzebne na nie zezwolenie władz.",,
https://wiadomosci.onet.pl/swiat/setki-tysiecy-moskwian-gotowych-wyjsc-na-ulice/yfjve,Setki tysięcy Moskwian gotowych wyjść na ulice,"Manifestacja opozycji w Moskwie planowana na sobotę może zgromadzić nawet 200 tys. uczestników - wynika z sondażu, o którym informuje dzisiaj rosyjski dziennik ""Wiedomosti"". Opozycja chce znów zaprotestować przeciw sfałszowaniu wyborów do Dumy z 4 grudnia.","""Zamiar udziału w mityngu deklaruje 6 proc. próby, co daje 500 tys. ludzi. Osiem procent jest niezdecydowanych"" - pisze w ""Wiedomostiach"" Jelena Koniewa, szefowa ośrodka Comcon zajmującego się badaniami konsumenckimi. Wskazuje, że liczb tych nie należy traktować jako prognozy. Świadczą one jednak o nastrojach politycznych i o potencjale zgromadzenia. - Liczbę tych, którzy wyrazili gotowość przyjścia na mityng trzeba podzielić co najmniej przez dwa, tak więc demonstrantów może być 100-200 tysięcy - spodziewa się Koniewa. Szefowa ośrodka Comcon zauważyła, że według sondażu 48,6 proc. mieszkańców Moskwy wie o planowanej manifestacji; stolica Rosji liczy ok. 10,5 mln mieszkańców. Oznacza to, że w ostatnich tygodniach demonstracje stały się dla mieszkańców Moskwy tematem bardzo aktualnym.",fot. AFP,
https://wiadomosci.onet.pl/kraj/afera-lukasza-piebiaka-jaroslaw-gowin-komentuje/rp7r9xm,"Jarosław Gowin: opozycja próbuje rozdmuchać sprawę, żeby uderzyć w rząd","Wicepremier skomentował sprawę Łukasza Piebiaka. Zaznaczył, że ""dla tego typu praktyk, jeśli to prawda, nie ma jakiejkolwiek tolerancji i akceptacji"". Gowin podkreślił, że sprawa musi być wyjaśniona. - Jestem przekonany, że Ziobro takie działania sprawdzające podjął - powiedział w ""Kwadransie politycznym"" w TVP1.","Dziennikarka Onetu Magdalena Gałczyńska opisała kontakty wiceministra Łukasza Piebiaka z Emilią, kobietą prowadzącą akcje dyskredytujące niektórych sędziów, m.in. szefa Iustitii prof. Krystiana Markiewicza. Działania Emilii miały polegać na anonimowym rozsyłaniu, m.in. do mediów i sędziów, kompromitujących materiałów. Miało to się odbywać za wiedzą wiceministra. Minister nauki i szkolnictwa wyższego zwrócił uwagę, że należy też zadać pytanie o konsekwencje polityczne i wyborcze ujawnionej sprawy. - Na razie znamy argumenty jednej strony, czekam na argumenty sędziego - dodał. - Jeśli chodzi o odpowiedzialność polityczną ministra Ziobry nic nie wskazuje na to, żeby miał jakąkolwiek wiedzę o tym co ewentualnie mieliby robić jego podwładni w Ministerstwie Sprawiedliwości - podkreślił Gowin. W rozmowie przywołano też dymisję Zbigniewa Ćwiąkalskiego ze stanowiska ministra sprawiedliwości w rządzie Donalda Tuska. Sprawa była pokłosiem samobójstwa Roberta Pazika, który odsiadywał karę dożywocia za zabójstwo Krzysztofa Olewnika. - Mam wiedzę, że Ćwiąkalski został odwołany nie z powodu samobójstwa, a z powodu bagatelizujących wypowiedzi na ten temat - powiedział Gowin. Po publikacji Onetu Piebiak poinformował, że podał się do dymisji. Pytany o sprawę szef rządu stwierdził, że ""zawsze obowiązuje zasada wysłuchania drugiej strony"". - Pan minister Piebiak będzie miał, jak sam określił, możliwość przedstawienia prawdziwych okoliczności wszystkiego tego, co zostało przedstawione opinii publicznej i myślę, że wszyscy nauczeni doświadczeniem powinniśmy dać możliwość wyjaśnienia drugiej stronie - mówił Morawiecki. - Natomiast ze względu na pewne okoliczności, które wystąpiły taka decyzja ze strony pana ministra Piebiaka została podjęta i ja tę dymisję przyjmę - dodał szef rządu. Źródło: TVP1, Onet",Jarosław Gowin,
https://wiadomosci.onet.pl/swiat/eksperci-obama-chce-zmienic-ameryke-ale-podsyca-ogien-partyjnosci/gc2vl,"Eksperci: Obama chce zmienić Amerykę, ale podsyca ""ogień partyjności""","Komentatorzy są zgodni, że w przemówieniu na inaugurację drugiej kadencji prezydent Barack Obama roztoczył niezwykle wyrazistą ideologicznie wizję postępowych zmian w USA, która w warunkach polaryzacji politycznej nie pozostawia wiele miejsca na kompromisy z republikańską opozycją.","- Nie ulega kwestii, że była to zmodyfikowana mowa w duchu kampanii wyborczej. Obama już nie był w niej takim miłym facetem, który ponad wszystko głosi pojednanie ponad podziałami, jak na początku swych rządów. Podobnie postąpił prezydent Reagan, kiedy w 1981 r. przedstawił wizję konserwatywnych zmian w USA. Teraz Obama zaprezentował filozofię liberalizmu (socjaldemokratycznej lewicy w terminologii europejskiej) - powiedział politolog z waszyngtońskiego Brookings Institution Stephen Hess. Zwrócił on uwagę, że Obama ""przekształca już swoją organizację kampanii wyborczej w organizację walki o reformy"". Chodzi tu o rozległą sieć sympatyków-działaczy, przeważnie młodych, którzy w wyborach zmobilizowali miliony Amerykanów do głosowania, agitując za reelekcją prezydenta. W przemówieniu po zaprzysiężeniu na drugą kadencję prezydent położył nacisk na konieczność zmniejszenia nierówności dochodów, ochronę biednych, równouprawnienie gejów, rozwój alternatywnych źródeł energii, zapobieganie zmianom klimatu, kontrolę broni palnej i reformę imigracyjną. Pominął natomiast takie problemy jak redukcja deficytu budżetowego i zadłużenia USA, co wytknęli mu Republikanie. Wzywają oni do drastycznych cięć wydatków socjalnych, a zwłaszcza do reform federalnych funduszy emerytalnych i ubezpieczeniowych (Social Security, Medicare i Madicaid), które pochłaniają największą część budżetu i wskutek starzenia się społeczeństwa będą się stawać coraz bardziej kosztowne. Zdaniem Hessa, Obama może osiągnąć w drugiej kadencji przynajmniej niektóre ze swoich celów. - Czy Obama ma mandat na przeprowadzenie postulowanych przez siebie zmian, to jest już wątpliwe. Reagan miał większy. Sytuacja mu jednak sprzyja. Ma szansę na przeforsowanie reformy imigracyjnej (która otworzy drogę do legalizacji pobytu w USA części nielegalnych imigrantów), ponieważ Republikanie skłonni są tu do ustępstw. Co do kontroli broni, możliwe są tu tylko częściowe sukcesy. W sumie jednak jest w stanie wiele dokonać - mówi Hess. Przewiduje on nawet, że ""w sytuacji kryzysu w GOP"" Demokraci mogą przy odrobinie szczęścia odzyskać większość w Izbie Reprezentantów w wyborach w 2014 r., co znacznie ułatwiłoby prezydentowi realizację jego ambitnego programu. W poniedziałek, w dniu inauguracyjnego przemówienia Obamy, w Waszyngtonie dominował duch ponadpartyjnej kurtuazji. Już jednak tego samego dnia wieczorem oraz we wtorek nasiliły się głosy opozycji potępiającej prezydenta za podkreślenie w nim typowo lewicowych akcentów, jak prawa gejów i zmniejszenie nierówności społecznych. Jak napisał we wtorkowym ""Washington Post"" były autor przemówień prezydenta George'a W. Busha, Michael Gerson, Obama ""użył mowy inauguracyjnej do podsycania ognia partyjności"", co jeszcze bardziej spolaryzuje amerykańską scenę polityczną. W telewizji Fox News w poniedziałek wieczorem ostro atakowali Obamę: główny doradca Busha, Karl Rove, i czołowy komentator Sean Hannity.","Barack Obama, fot. Reuters",
https://wiadomosci.onet.pl/swiat/skazanemu-opozycjoniscie-zaostrzono-warunki-odsiadki/xzgkr,Skazanemu opozycjoniście zaostrzono warunki odsiadki,"Były kandydat na prezydenta Białorusi Mikoła Statkiewicz, odbywający w kolonii karnej wyrok sześciu lat pozbawienia wolności, został dzisiaj skazany na zaostrzenie warunków odbywania kary poprzez przeniesienie na trzy lata do zamkniętego więzienia.","Rozprawa odbyła się w kolonii karnej w Szkłowie, gdzie Statkiewicz odbywa wyrok. Decyzja sądu nie podlega apelacji. Administracja kolonii wniosła o przeniesienie go do zamkniętego więzienia, argumentując to tym, że ""Mikoła Statkiewicz notorycznie narusza dyscyplinę i nie wszedł na drogę poprawy"". Jak dodano, ""Statkiewicz nie dąży do przedterminowego zwolnienia warunkowego i zamierza nadal prowadzić przestępczy tryb życia"". Żona skazanego, Maryna Adamowicz, powiedziała, że wyrok jest niesprawiedliwy, ale spodziewany. Praworządność na Białorusi umarła już dawno - cytuje jej słowa Radio Swaboda. Według Radia Swaboda, w kolonii karnej zaczęto gorzej traktować Statkiewicza, gdy opozycjonista odmówił podpisania prośby o ułaskawienie do prezydenta Alaksandra Łukaszenki. Jak informowała Maryna Adamowicz, w styczniu Statkiewicza umieszczono w karcerze za to, że w jego rzeczach znaleziono chusteczki do nosa, które nie figurowały w spisie zgłoszonych przez niego przedmiotów osobistych. W poniedziałek w kolonii karnej nie odebrano od Adamowicz lekarstw przeznaczonych dla męża. Redakcja niezależnego portalu udf.by wiąże naciski na opozycjonistę z wysyłaniem przez niego z kolonii karnej ""Listów na wolność"", które były publikowane w internecie. W jednym z nich Statkiewicz napisał: ""Oczywiście więzienie nie jest najprzyjemniejszym miejscem, ale to nie zmienia mojego stanowiska. Nie przyznaję się do winy za działania, z których jestem dumny"". Wyrok sześciu lat kolonii karnej o zaostrzonym rygorze dla Statkiewicza był najcięższym, jaki zapadł po protestach powyborczych z 19 grudnia 2010 roku. Sędzia uznała go za winnego organizacji masowych zamieszek. Urodzony w 1956 roku Mikoła Statkiewicz jest podpułkownikiem rezerwy. W 1993 roku usunięto go z wojska za sprzeciw wobec umów umożliwiających kierowanie żołnierzy białoruskich do stref konfliktu za granicą. Jest szefem komitetu organizacyjnego na rzecz stworzenia Białoruskiej Partii Socjaldemokratycznej. Wielokrotnie stawał na czele demonstracji przeciwko Łukaszence, w 2005 roku był skazany na trzy lata ograniczenia wolności, zwolniono go w 2007 roku.",,
https://wiadomosci.onet.pl/swiat/bialorus-andrzej-poczobut-wyszedl-z-aresztu/r76hr,Białoruś: Andrzej Poczobut wyszedł z aresztu,"Andrzej Poczobut, dziennikarz ""Gazety Wyborczej"" i działacz nieuznawanego przez władze białoruskie Związku Polaków na Białorusi (ZPB) wyszedł z aresztu w Mińsku, gdzie odbywał 15 dni aresztu administracyjnego - powiedział PAP rzecznik ZPB Igor Bancer.","PAP nie udało się skontaktować z Poczobutem. Jak przekazał Igor Bancer, dziennikarza ""GW"" wywieziono samochodem z aresztu i wypuszczono w centrum Mińska. Ocenił, że Poczobut jest w dobrym stanie ducha. Działacz ZPB został skazany przez sąd w Mińsku 11 lutego na 15 dni aresztu administracyjnego za ""aktywny udział"" w manifestacji opozycji w białoruskiej stolicy 19 grudnia 2010 roku, w wieczór po wyborach prezydenckich. Wyrok wydała sędzia Natalia Protosowickaja, znajdująca się na liście przedstawicieli Białorusi objętych sankcjami wizowymi UE. Poczobut argumentował podczas procesu - kolejnego, który mu wytoczono w związku z demonstracją - że podczas wiecu wykonywał pracę dziennikarską.",,
https://wiadomosci.onet.pl/swiat/prezydent-komorowski-rozpoczal-wizyte-na-ukrainie/g3nle,Prezydent Komorowski rozpoczął wizytę na Ukrainie,"Prezydent Bronisław Komorowski przybył w środę na Ukrainę. Główne cele wizyty to spotkanie z władzami, a także z liderami opozycji i uroczyste otwarcie cmentarza w Bykowni. Komorowski chce poruszyć kwestię przyszłości relacji UE-Ukraina i rozmawiać o gospodarce.","Oficjalna część wizyty Komorowskiego na Ukrainie rozpocznie się w czwartek. Rano prezydent złoży wieńce przed Grobem Nieznanego Żołnierza i pomnikiem ofiar Wielkiego Głodu w Kijowie. Następnie nastąpi ceremonia oficjalnego powitania polskiego prezydenta przez prezydenta Ukrainy Wiktora Janukowycza, po której rozpoczną się dwustronne rozmowy. Po ich zakończeniu zaplanowano spotkanie prezydentów z mediami. Następnie Komorowski spotka się z ukraińskim premierem Mykołą Azarowem, a potem z przewodniczącym Rady Najwyższej Ukrainy Wołodymyrem Łytwynem. W czwartek po południu prezydent spotka się w polskiej ambasadzie z szerokim gronem liderów ukraińskiej opozycji. Wieczorem Komorowski wraz z Janukowyczem wezmą udział w podsumowującej sesji polsko-ukraińskiego szczytu gospodarczego. Forum ma pomóc w uzyskaniu odpowiedzi na pytanie, gdzie są problemy we wzajemnej współpracy gospodarczej, którymi powinny zająć się władze obu krajów. W piątek prezydenci Polski i Ukrainy będą uczestniczyć w uroczystości otwarcia i poświęcenia Polskiego Cmentarza Wojennego w Bykowni (teren ten znajduje się obecnie w granicach Kijowa). Po południu Komorowski będzie w Winnicy, gdzie spotka się m.in. z Polonią. Cmentarz w Bykowni upamiętni tragiczny los ponad 3,4 tys. polskich ofiar NKWD, które - tak jak jeńcy obozów w Kozielsku, Starobielsku i Ostaszkowie - zginęły z rozkazu Józefa Stalina i jego sowieckiego Politbiura z 5 marca 1940 r. Nekropolia w Kijowie-Bykowni będzie czwartym cmentarzem katyńskim, po cmentarzach w Lesie Katyńskim, Miednoje i Charkowie, które otwarto w 2000 r.",,
https://wiadomosci.onet.pl/swiat/rosja-uczestnicy-protestow-utworzyli-ruch-obywatelski/v2rf5,Rosja: uczestnicy protestów utworzyli Ruch Obywatelski,"Kilkoro opozycyjnych polityków i przywódców niezależnych organizacji pozarządowych utworzyło wczoraj Ruch Obywatelski, który ma koordynować akcje w obronie prawa do uczciwych wyborów w Rosji i formułować wspólne żądania polityczne.","Decyzję tę podjęli oni na posiedzeniu Grupy Inicjatywnej, które pod przewodnictwem deputowanego do Dumy Państwowej z ramienia lewicowej partii Sprawiedliwa Rosja Ilii Ponomariowa odbyło się w Moskwie. Wśród założycieli nowej struktury są m.in.: szefowa Ruchu w Obronie Lasu Chimkińskiego Jewgienia Czyrikowa, adwokat, bojownik z korupcją i bloger Aleksiej Nawalny, lider stowarzyszenia Memoriał Oleg Orłow i przywódca Ruchu na rzecz Praw Obywatelskich Lew Ponomariow. Wcześniej grupa znanych twórców kultury, naukowców, dziennikarzy i blogerów, którzy w grudniu również uczestniczyli w wielotysięcznych manifestacjach w Rosji w obronie prawa do uczciwych wyborów, powołała do życia Ligę Wyborców (LW). Jej celem ma być obrona praw obywatelskich Rosjan. Wśród założycieli LW są m.in. literaci - Ludmiła Ulicka, Borys Akunin i Dmitrij Bykow, piosenkarz rockowy Jurij Szewczuk, politolog Dmitrij Orieszkin, dziennikarze - Tatjana Łazariewa, Olga Romanowa, Siergiej Parchomienko i Leonid Parfionow, a także blogerzy - Ilja Warłamow i Rustam Adagamow. Bykow zapowiedział wczoraj, że z czasem z Ligi Wyborców wyłoni się nowa partia polityczna, która będzie wyrażać interesy klasy średniej. Według tego popularnego poety, obecnie nie ma partii, która reprezentowałaby interesy uczestników grudniowych protestów przeciwko sfałszowaniu wyborów parlamentarnych w Rosji. Bykow oznajmił, że celem przyszłej formacji będzie mobilizacja klasy średniej do udziału w życiu politycznym. Poeta zapewnił, że między Ligą Wyborców i Ruchem Obywatelskim nie będzie żadnych konfliktów. - Nasze działania są skoordynowane - oświadczył. Szczegółowo o swoim programie Liga Wyborców zamierza poinformować jutro na konferencji prasowej w Moskwie. 4 grudnia w Federacji Rosyjskiej odbyły się wybory do Dumy Państwowej, izby niższej parlamentu. Według Centralnej Komisji Wyborczej (CKW), wygrała je kierowana przez premiera Władimira Putina partia Jedna Rosja, zdobywając 49,32 proc. głosów, co przełożyło się na 238 mandatów w 450-miejscowej izbie, tj. większość absolutną. Opozycja zarzuciła władzom fałszerstwa wyborcze. Po wyborach na ulicach Moskwy i innych miast przeciwko oszustwom demonstrowały tysiące osób. Setki zostały zatrzymane przez policję. Wielu uczestników manifestacji pobito. Największe akcje protestacyjne odbyły się 10 i 24 grudnia w stolicy. W tej pierwszej wzięło udział 25 tys., a według niektórych źródeł - nawet 40 tys. osób. W drugiej - ponad 60 tys. osób. Uczestnicy domagali się m.in. odejścia premiera Władimira Putina, unieważnienia wyników wyborów do Dumy i rozpisania nowych, a także odwołania i pociągnięcia do odpowiedzialności karnej przewodniczącego CKW Władimira Czurowa oraz innych urzędników państwowych odpowiedzialnych za fałszerstwa. Żądali też zarejestrowania wszystkich formacji politycznych, którym w ostatnich latach odmówiono wpisania do rejestru partii, zwolnienia więźniów politycznych i zniesienia cenzury w federalnych środkach masowego przekazu. Kolejne takie wspólne wystąpienie w Moskwie opozycja planuje na 4 lutego, na miesiąc przed wyborami prezydenckimi, po których na Kreml zamierza wrócić Putin. Były wicepremier i minister finansów Aleksiej Kudrin, który podjął próbę mediacji między organizatorami demonstracji i władzami, oświadczył dzisiaj, że jego wysiłki nie przyniosły żadnych rezultatów.",,
https://wiadomosci.onet.pl/tylko-w-onecie/barbara-zdrojewska-takiego-startu-senatu-nie-bylo-nigdy-wywiad/dg8dctw,"Barbara Zdrojewska: Oferowano stanowiska, padały zawoalowane groźby. Warto docenić, że nikt nie poszedł na współpracę z PiS","– Nie chodzi o to, żeby być anty PiS-em w Senacie. Nie taka jest rola Senatu i całej naszej grupy. Nie jesteśmy w opozycji dlatego, że chcemy walczyć z obozem rządzącym. Chodzi o to, żeby w Polsce nie było łamane prawo. Będziemy tego bardzo mocno przestrzegać – mówi w wywiadzie dla Onetu senator Barbara Zdrojewska.","*** Tomasz Pajączek, Onet: Jakie były kulisy wyboru prof. Tomasza Grodzkiego na marszałka Senatu? Barbara Zdrojewska, senator Koalicji Obywatelskiej: Przede wszystkim niezwykle transparentne. Wszystkie media, obserwatorzy, wyborcy uczestniczyli w tym akcie. Napięcie i mobilizacja była nadzwyczajna. Wszyscy byli obecni w Warszawie już dzień przed tym posiedzeniem. Takiego startu Senatu nie było nigdy. Podobnie jeśli chodzi o 100 proc. frekwencję. Emocje były nadzwyczajne, bo działacze PiS do ostatniej chwili przekonywali o swoim zwycięstwie w tej izbie. Sukces opozycji w Senacie to uszanowanie woli wyborców. A jak troje senatorów niezależnych ogłosiło powstanie koła, to nastąpiło zwątpienie? Nie, to był dość naturalny akt polityczny. Kluczowym momentem była zgoda, co do wyborów samego prezydium Senatu. Opozycja nie dała się podzielić, jednocześnie zachowując własną podmiotowość. Próby przeciągania senatorów na drugą stronę były. Dlaczego PiS-owi się nie udało? Wybory do Senatu odbywają się w okręgach jednomandatowych. Wyborcy głosują na określoną osobę i jej polityczne preferencje. Wszelkie próby politycznej korupcji są natychmiast ujawniane i konfrontowane z wyborczymi deklaracjami. Nikt takiej propozycji nie przyjął, ja takiej oferty nawet nie otrzymałam. Chyba łatwo się domyśleć, jaka byłaby na nią reakcja. Jaka? Negatywna. Przerwałabym rozmowę i powiedziałabym, że nie życzę sobie tego typu propozycji. A jakie propozycje padały w stosunku do innych osób? Rozmaite, od kuszenia wysokimi stanowiskami po zawoalowane groźby. Tym bardziej warto docenić, że żaden z senatorów nie poszedł na współpracę z PiS. Gdyby ktoś z nas dał się przekupić, zdradzilibyśmy naszych wyborców. Ale nie tylko o zdradę tu chodzi. Dla każdego z senatorów wejście z opozycji do rządu PiS byłoby zaprzeczeniem samemu sobie. *** *** Jaki to będzie Senat? W jakimś sensie przełomowy. Nastąpi to, o czym mówił marszałek Tomasz Grodzki. Zapewnimy Senatowi oraz prawodawstwu w Polsce dobrą jakość pracy. Będziemy podchodzili do każdej ustawy zgodnie z regulaminem. Będziemy zasięgać opinii zainteresowanych środowisk i ekspertów. Wreszcie, będziemy mogli przeforsowywać w Senacie własne projekty ustaw. To jest najważniejsze. Czyli to nie jest tak, że będziecie tylko anty PiS-em w Senacie? Nie chodzi o to, żeby być anty PiS-em w Senacie. Nie taka jest rola Senatu i całej naszej grupy. Nie jesteśmy w opozycji dlatego, że chcemy walczyć z obozem rządzącym. Chodzi o to, żeby w Polsce nie było łamane prawo. Będziemy tego bardzo mocno przestrzegać. Senat jest także od naprawiania błędów, które są popełniane w Sejmie. W poprzedniej kadencji głosowania PiS odbywały się na zasadzie bezwzględnej dyscypliny. Nawet jak senatorowie PiS w kuluarach mówili, że jakiś projekt ustawy jest wadliwy lub szkodliwy i na komisjach pokazywali błędy, to po politycznej ""obróbce"" klubowej i tak głosowali za. Co nie przeszkadzało im zresztą zupełnie czasami poprawiać ewidentne błędy w kolejnych nowelizacjach. Pokieruje pani pracami senackiej Komisji Kultury i Środków Przekazu. Opozycja ma te komisje, na których zależało wam najbardziej? Znaczenie komisji kultury, mediów zostało docenione. To ważne. Podobnie z komisją ustawodawczą, zagraniczną, budżetu, kontaktów z Polonią czy np. zdrowia. Przeważyły nie tyle same kompetencje, co ich znaczenie w samej aktywności Senatu jako drugiej izby. A pani komisja jakie ma znaczenie? Znaczenie Komisji Kultury i Środków Przekazu, zostało zbudowane aktywnością samego ministerstwa kultury. Dziś środowiska artystyczne, dziennikarskie oczekują wsparcia, obrony i czasami po prostu wysłuchania. Dewastacja mediów publicznych, pomysły ingerencji w wolność mediów prywatnych oraz upartyjnienie instytucji kultury to zagrożenia, z którymi muszę się zmierzyć. Wiele osób twierdzi, że przez siedem minut orędzia marszałka Grodzkiego Telewizja Publiczna znów była publiczna. Pani się pod tym podpisuje? Tak. To są odpowiednie słowa dla tego, co się stało, ponieważ chyba po raz pierwszy od dawna mogliśmy usłyszeć w TVP tak długi przekaz o charakterze politycznym nie poddany manipulacji. Niestety wystąpienie poprzedziła fala negatywnych przekazów z próbą dyskredytacji samego marszałka Senatu. To dla TVP absolutna dyskwalifikacja. *** *** Kto poza Bogdanem Zdrojewskim i Grzegorzem Schetyną powalczy jeszcze o przywództwo w PO? Nie wiem. Zwracam uwagę, że mąż powiedział bardzo wyraźnie, że wystartuje, jeżeli Grzegorz Schetyna podejmie decyzję o kandydowaniu. Nie sądzi pani chyba, że Schetyna nie wystartuje? Śledząc wypowiedzi przewodniczącego, myślę, że będzie chciał startować. Także będzie miał w Bogdanie Zdrojewskim konkurenta. Nie wiadomo, kto jeszcze się zgłosi. Nie wykluczał tego Borys Budka. Być może pojawią się inni konkurenci. A jakie szanse ma pani mąż? Trudno mi w tej chwili ocenić te szanse. Jest spora różnica w ocenach wśród członków PO i głosujących na PO. W tej drugiej grupie mąż wyraźnie wygrywa. Warto też odnotować, że w ostatnim czasie w Platformie następują zmiany sposobu myślenia. Na pewno nie będzie już powrotu do polityki, z którą mieliśmy do czynienia przez ostatnich kilka lat – mówię o braku konsultacji decyzji. Zarząd PO jest duży, ale decyzje podejmuje wąska grupa skupiona wokół Grzegorza Schetyny. Wyboru nowego przewodniczącego dokonają jednak wszyscy działacze PO. Czy to, jaką wizję Platformy przedstawi Schetyna, a jaką Zdrojewski, będzie miało w ogóle jakiekolwiek znaczenie, czy liczy się wyłącznie to, kto jakie ma wpływy w partii? Największe znaczenie będzie miała ocena dotychczasowego przywództwa. To będzie decydowało o wyborach. Są osoby, które afirmują politykę Schetyny i uważają, że wszystko było świetne, ale jest też druga grupa, która dostrzega błędy i chce nowego otwarcia. Jesteśmy po kampanii i kolejnych przegranych wyborach. Ludzie na ulicy wprost mówili, czego oczekują od Platformy. Czego oczekują? Ludzie oczekują od nas zmiany przywództwa w PO. Kto poza Małgorzatą Kidawą-Błońską zgłosi się do prawyborów prezydenckich w PO? Chętni zgłaszać mogą się do wtorku, więc jest jeszcze czas. Małgorzata Kidawa-Błońska jest w tej chwili jedyną kandydatką, która się zgłosiła. Mówi się jeszcze o Radosławie Sikorskim i Bartoszu Arłukowiczu. Dobrze by było, żeby był jakiś wybór. Osobiście nie lubię, jak nie ma żadnej alternatywy. Mamy naprawdę wiele osobowości w Platformie. Ostatnio narodziła się nam nowa gwiazda – to nasz marszałek Tomasz Grodzki. Okazało się, że orędziem i swoimi pierwszymi czynnościami po wyborze potrafił zaskarbić sobie serca Polaków. Pokazał nową jakość. On się jednak do prawyborów nie zgłosił. Myślę, że będzie mocno wspierał kandydaturę Kidawy-Błońskiej, która prezentuje obraz polityka zrównoważonego, potrafiącego rozmawiać ze wszystkimi. Jest kandydatką, która poszerza elektorat PO. Nie uważa pani, że Małgorzata Kidawa-Błońska wykazała się dużym nietaktem mówiąc, że jeśli posłowie Lewicy zagłosują za zniesieniem 30-krotności składek ZUS, ""to znaczy, że są nic nie warci""? Jeśli, to niezamierzonym. Może zabrakło czasu na argumentację, ale przecież na koalicję lewicową zagłosował w dużej mierze elektorat w dużych miastach. Spora jego część należy lub aspiruje do klasy średniej. O wyborze decydowały najczęściej liberalne poglądy w warstwie światopoglądowej, z pewnością nie oznaczało to zgody na sięganie do własnej kieszeni. *** Wrocławski marsz narodowców z okazji 11 listopada został rozwiązany. Urzędnicy podjęli dobrą decyzję? Zachowanie uczestników marszu już po jego rozwiązaniu chyba tylko wzmocniło słuszność tej decyzji. Potwierdziło się, że nie mamy do czynienia z obywatelami, którzy wyszli na marsz, żeby świętować rocznicę odzyskania niepodległości, lecz z grupą, która przyszła na marsz głównie porozrabiać. Byli to w sporej części młodzi, nastawieni agresywnie mężczyźni. Teraz mówią, że zostali sprowokowani? Przecież dobrze wychowanego człowieka trudno sprowokować do agresji fizycznej. Jakie mogą być konsekwencje tej decyzji? Przede wszystkim sam prezydent Jacek Sutryk znalazł się teraz na celowniku pewnych grup i organizacji określających się na wyrost jako ""narodowe"". Niestety rozmaite decyzje prokuratury czynią z tych grup podmioty nadzwyczaj przez państwo tolerowane. Ostatnio głośno o zdjęciu sprzed lat, na którym posłowie Konfederacji Konrad Berkowicz i Dobromir Sośnierz hajlują. Teraz jeden z nich mówi, że to były tylko wygłupy i nie ma za co przepraszać. Kupuje pani takie tłumaczenie? Nie, bo jesteśmy Polakami. Mamy swoje doświadczenia historyczne. Każdy gest tego rodzaju to obraza dla patriotów, pomordowanych, żołnierzy AK, czy też warszawskich powstańców.",Barbara Zdrojewska,
https://wiadomosci.onet.pl/swiat/ukrainska-opozycja-rzadzacy-odrzucaja-kompromis-ws-tymoszenko/zdm3j,Ukraińska opozycja: rządzący odrzucają kompromis ws. Tymoszenko,Rządząca Partia Regionów w parlamencie Ukrainy odrzuciła dzisiaj wszystkie propozycje uregulowania sprawy uwolnienia byłej premier Julii Tymoszenko – oświadczył z trybuny Rady Najwyższej jeden z przywódców opozycji Arsenij Jaceniuk.,"- Opozycja gotowa jest do każdego kompromisu, który pozwoli na podpisanie umowy stowarzyszeniowej Ukraina-UE 28 listopada w Wilnie. Władze nie są gotowe na nic; wszystkie propozycje dotyczące rozwiązania sprawy Tymoszenko zostały odrzucone – powiedział Jaceniuk po naradzie szefów klubów parlamentarnych z misją Parlamentu Europejskiego na Ukrainę, tworzoną przez Aleksandra Kwaśniewskiego i Pata Coksa.",Opozycjoniści w parlamencie Ukrainy,
https://wiadomosci.onet.pl/kraj/polski-ambasador-leszek-szerepka-wraca-na-bialorus/k011l,Polski ambasador Leszek Szerepka wraca na Białoruś,"Ambasador Polski Leszek Szerepka wrócił do swojej placówki w Mińsku, stolicy Białorusi - informuje TVN24. Źródło dyplomatyczne podało, że ambasador przekroczył granicę około godziny 12 i znajduje się obecnie w Brześciu. Wcześniej w środę wrócił na Białoruś ambasador Szwecji Stefan Eriksson.","Leszek Szerepka jest ambasarodrem Polski na Białorusi od 2011 roku. Wcześniej był ekspertem warszawskiego Ośrodka Studiów Wschodnich, Nominację na ambasadora Białorusi otrzymał w styczniu 2011 roku. Szerepka urodził się w 1964 roku w Otwocku. W 1991 roku ukończył historię na Uniwersytecie Warszawskim. W latach 1992-1994 pracował jako starszy asystent w Ministerstwie Spraw Wewnętrznych. Następnie przez cztery lata (1994-1998) pracował jako specjalista do spraw rosyjskich w Ośrodku Studiów Wschodnich (OSW). Pracował tu ponownie w latach 2002-2007 jako główny specjalista ds. migracyjnych, granicznych na obszarze Wspólnoty Niepodległych Państw. Był też kierownikiem zespołu ds. migracji. W sierpniu 2010 roku ponownie rozpoczął pracę w OSW jako główny specjalista. W latach 1998-2002 pełnił funkcję I sekretarza w ambasadzie Polski w Moskwie, a w latach 2007-2010 pracował jako radca-minister, zastępca ambasadora w polskiej ambasadzie w Kijowie. Ambasarorzy Polski i UE opuścili Białoruś Władze Białorusi poprosiły ambasadorów Polski i Unii Europejskiej, Leszka Szerepkę i Mairę Morę, o opuszczenie kraju i udanie się na konsultacje 28 lutego, po rozszerzeniu przez UE sankcji wobec Mińska. W geście solidarności Mińsk opuścili wszyscy ambasadorowie państw unijnych. Stało się to po rozpoczęciu kolejnych sankcji ze strony UE w stronę Białorusi. Sankcje UE objęły 19 sędziów i 2 milicjantów. Decyzja została przyjęta podczas spotkania ministrów ds. europejskich państw UE w tzw. punkcie A, czyli bez dyskusji. Na nowej liście osób objętych sankcjami nie ma białoruskiego oligarchy i prezesa klubu piłki nożnej Dynamo Mińsk Jurego Czyża. Na umieszczenie go na liście nie zgodziła się w poniedziałek Słowenia, z którą Czyż robi duże interesy. Otoczenie szefowej unijnej dyplomacji Catherine Ashton zapowiedziało, że UE w marcu powróci do tematu sankcji wobec biznesmenów, którzy czerpią korzyści dzięki poparciu reżimu prezydenta Białorusi Alaksandra Łukaszenki. Minister spraw zagranicznych Słowenii Karl Erjavec mówił w miniony czwartek, że jego kraj może poprzeć sankcje gospodarcze, jeśli będą one dotyczyć więcej osób, a nie tylko Czyża. W piątek przeciwko unijnym sankcjom gospodarczym wobec Białorusi we wspólnym oświadczeniu zaprotestowali Łukaszenka i prezydent Rosji Dmitrij Miedwiediew. 48-letni Czyż, wywodzący się z kręgu Łukaszenki, dorobił się majątku m.in. w sektorze energetyki, nieruchomości, rolnictwa i handlu. Jego holding Triple współpracuje z firmami na Litwie, Łotwie, w Niemczech, Holandii i Polsce. Słoweńska Riko Group, która działa na Białorusi od 2000 r., pomaga mu m.in. w budowie hotelu Kempinski w Mińsku, wartej 57 mln dolarów. W 2004 roku Riko Group zaprosiła samego Łukaszenkę, by spędził parę dni w słoweńskim kurorcie narciarskim. W styczniu br. UE zdecydowała, że rozszerzy kryteria stosowania sankcji wobec przedstawicieli Białorusi. Mają one objąć nie tylko osoby bezpośrednio związane z łamaniem praw człowieka i represjami wobec opozycji po wyborach prezydenckich w 2010 roku. Teraz sankcje mogą też dotyczyć osób odpowiedzialnych za wspieranie reżimu Łukaszenki czy czerpanie z niego korzyści finansowych.",,
http://wiadomosci.onet.pl/tylko-w-onecie/biedron-o-petru-uzywa-jezyka-obciachu/sf22f1m,Biedroń o Petru: używa języka obciachu,"– To nie są moje wartości. To polityka, do której byliśmy przyzwyczajani od dwudziestu kilku lat, która w Polsce już się dziś nie sprawdza – mówi Robert Biedroń o liderach opozycji. – Ryszard Petru powiedział mi, że ja się mam nie obnosić. To jest język archaiczny. Spotkało go za to duże oburzenie. Używa języka archaicznego, który czasami jest językiem obciachu – stwierdza prezydent Słupska.",,,
https://wiadomosci.onet.pl/kraj/zalewski-te-kilka-miliardow-ktore-dolozymy-do-wspolnej-kasy-to-i-tak-niewiele/frr6r,"Zalewski: Te kilka miliardów, które dołożymy do wspólnej kasy, to i tak niewiele","PiS i Solidarna Polska krytykują premiera Donalda Tuska za to, że nie przyłączył się do premiera Wielkiej Brytanii Davida Camerona i nie sprzeciwił ustaleniom przyjętym na szczycie - czytamy w ""Rzeczpospolitej"". Europoseł PO Paweł Zalewski podkreśla z kolei: ""Ratowanie strefy euro leży w naszym interesie, gdyż to państwa do niej należące są naszymi największym partnerami handlowymi. Te kilka miliardów, które dołożymy do wspólnej kasy, to i tak niewiele w porównaniu z tym, co mogliśmy stracić"".","Opozycja krytykuje też fakt, że państwa spoza strefy euro mają przekazać do Międzynarodowego Funduszu Walutowego 50 miliardów euro. - Nie ma powodów, by Polacy spłacali gigantyczny dług za kraje strefy euro, które tak jak Grecja przez wiele lat żyły ponad stan. Jest to wbrew interesowi polskich obywateli i całego narodu - powiedział w rozmowie z ""Rzeczpospolitą"" Arkadiusz Mularczyk przewodniczący Klubu Solidarnej Polski i dodaje, że jego ugrupowanie domaga się od prezydenta zwołania posiedzenia Rady Bezpieczeństwa Narodowego, na której cała sprawa zostanie przedyskutowana. Opozycji nie podoba się też, że Polska przyłączyła się do stanowiska Francji i Niemiec. - Zdaje się, że pan premier w ogóle nie zdawał sobie sprawy z tego, jak jego głos jest rozstrzygający, jak wysoko mógł negocjować w trakcie tego wieczoru. Premier z góry założył, że Polska będzie stać przy propozycji francusko-niemieckiej, za co niczego nie uzyskał - mówi poseł PiS Krzysztof Szczerski. Z wyników szczytu nie do końca zadowolone jest też SLD. Krytykuje fakt, że premier nie skonsultował przed wyjazdem polskiego stanowiska z parlamentem. - Według mnie szczyt zakończył się umiarkowanym sukcesem. Zrobiliśmy pierwszy krok na trudnej drodze wprowadzania nowego ładu finansowego w UE - stwierdził z kolei poseł PO Robert Tyszkiewicz, wiceszef Sejmowej Komisji Spraw Zagranicznych. - O pełnym sukcesie będziemy mogli mówić dopiero wówczas, gdy te ustalenia zostaną wprowadzone w życie - dodał.","Paweł Zalewski, fot. Wojciech Olkusnik / Agencja Gazeta",
https://wiadomosci.onet.pl/swiat/wegry-zagrozone-rzady-prawa/m7l9t,Węgry: zagrożone rządy prawa?,"Dwie węgierskie partie opozycyjne zaapelowały do prezydenta, by powstrzymał zabiegi rządzącego centroprawicowego Fideszu o ograniczenie kompetencji Trybunału Konstytucyjnego. Mówią o zagrożeniu rządów prawa.","Andras Schiffer z kierownictwa partii ""Polityka Może Być Inna"" powiedział, że propozycja rządzącej partii Fidesz, zmierzająca do ograniczenia zakresu spraw, w których Trybunał Konstytucyjny może orzekać, jest równoznaczna z ""zawieszeniem konstytucjonalności"". Schiffer oraz przywódca Węgierskiej Partii Socjalistycznej Attila Mesterhazy wspólnie napisali do prezydenta Pala Schmitta, prosząc, by ""podniósł głos przeciwko atakom na rządy prawa"". Fidesz wystąpił ze swą propozycją, gdy Trybunał Konstytucyjny unieważnił ustawę, nakładającą 98 proc. podatku, z mocą wsteczną od 1 stycznia br., na odprawy w sektorze budżetowym, przekraczające 2 miliony forintów (7,3 tys. euro). We wtorek szef frakcji parlamentarnej Fideszu Janos Lazar zapowiedział, że partia ta wprowadzi w konstytucji zmianę uniemożliwiającą Trybunałowi Konstytucyjnemu unieważnianie w przyszłości ustaw okołobudżetowych. Fidesz zapowiada też zmianę uniemożliwiającą przeprowadzanie referendów na tematy budżetowe. W kwietniowych wyborach parlamentarnych Fidesz zdobył w parlamencie większość ponad 2/3 miejsc, pozwalającą mu zmienić konstytucję.","Andras Schiffer, członek węgierskiej partii ""Polityka Może Być Inna""",
https://wiadomosci.onet.pl/kraj/jaroslaw-kaczynski-mowi-w-sejmie-o-koncu-opozycji-totalnej/s37klg7,"Jarosław Kaczyński mówi w Sejmie o ""końcu opozycji totalnej""","- Z wielką radością wysłuchałem oświadczeń (opozycyjnych - red.) partii i koła. Podsumowałbym to tak: koniec opozycji totalnej. Jeśli tak będzie, to będzie to wielki postęp. Będzie to zmiana, której oczekuje polskie społeczeństwo - powiedział dzisiaj w Sejmie prezes PiS przed głosowaniem nad wyborem marszałek Sejmu.","- Bardzo proszę, żeby to były nie tylko słowa, ale i czyny - zwrócił się do opozycji Kaczyński. - Przemówienia zawierały jednak elementy, z którymi nie możemy się zgodzić. Większość ma prawo rządzić i realizować swoją agendę. To jest oczywiste i oczywiste jest także to, że klubem, który ma najwięcej reprezentantów w Senacie jest PiS i z tego powinny być wyciągnięte pewne wnioski - mówił szef partii rządzącej. Kaczyński w swoim przemówieniu odnosił się do wcześniejszych wystąpień szefów opozycyjnych klubów i koła parlamentarnego. Borys Budka (KO) zapowiedział, że jego ugrupowanie nie będzie głosowało przeciw kandydaturze Elżbiety Witek na stanowisko marszałka Sejmu. Krzysztof Gawkowski (Lewica) i Władysław Kosiniak-Kamysz zadeklarowali poparcie dla jej kandydatury. Jakub Kulesza (Konfederacja) zapowiedział, że jego koło decyzję o poparciu Witek uzależnia od tego, czy otrzyma stanowisko wicemarszałka Sejmu. Elżbieta Witek została wybrana marszałkiem Sejmu przy poparciu 314 posłów. Czytaj także: Inauguracja Sejmu i Senatu IX kadencji [RELACJA]",Jarosław Kaczyński w Sejmie,
https://wiadomosci.onet.pl/kraj/marek-suski-krytykuje-polski-rzad-to-wybuchnie-po-euro/h994m,Marek Suski krytykuje polski rząd: to wybuchnie po Euro,"- Jeżeli dowiadujemy się, że trzeba będzie rozbierać autostrady, bo budowano ją z sedesów to wiadomo jaka jest moja ocena. Można powiedzieć, że to innowacyjna gospodarka. To jest sprawa do zbadania przez prokuraturę, a nie przez posłów - mówił dziś w radiu TOK FM poseł PiS Marek Suski pytany o ocenę przygotowań Polski do Euro 2012. Komentując organizację Euro przypomniał o problemach przy budowie autostrad i z wypłatami dla podwykonawców. - Rząd powinien zajmować się tym od początku, a się nie zajmował. To wszystko jeszcze wybuchnie po Euro - ocenił.","Suski negatywnie ocenił przygotowania Polski do Euro 2012 i wytykał polskiemu rządowi nieprawidłowości przy budowie autostrad. Zwrócił uwagę na to, że być może ""trzeba będzie rozbierać autostrady, bo budowano ją z sedesów"". - Rzeczywiście można powiedzieć, że to innowacyjna gospodarka. To jest sprawa do zbadania przez prokuraturę, a nie przez posłów - ocenił. Pytany przez Dominikę Wielowieyską o to, skąd posiada takie informacje przyznał, że ma ""taką wiedzę z internetu"". - Nie posiadam wiedzy dokładnej. Te sprawy ma zbadać polski rząd. (...) Ja nie jestem w stanie tego zbadać, nie jestem prokuratorem - powiedział. Negatywnie ocenił też rozwiązanie problemów z autostradami poprzez częściowe dopuszczenie do użytkowania. - Platforma wpuściła ludzi na plac budowy. Po Euro ta autostrada (A2 - przyp. red.) będzie zamknięta i będzie ją trzeba poprawiać. PO obiecała wybudować autostrady i nie wybudowała - powiedział. Dodał też, że PiS, jako konstruktywna opozycja, zgodził się na rozwiązanie dotyczące przejezdności tej autostrady, ale nie jest odpowiedzialny za te problemy. - To nie żadna nasza wpadka tylko wpadka rządu - stwierdził. Odniósł się też do problemów podwykonawców, którzy w wielu przypadkach do tej pory nie otrzymali zapłaty za swoją pracę. - Rząd twierdzi, że wypłacał pieniądze, a firmy mówią że nie dostały. Ten rząd zresztą w kłamstwie jest bardzo bystry. Gdzie się podziały pieniądze? Niech prokuratura bada. Ja nie będę biegał po Polsce - stwierdził. Na argument Wielowieyskiej, że rząd nie zgodził się na renegocjacje kontraktów i dlatego doszło do upadku firm Suski odpowiedział: ""Ten rząd jest super. Rzeczywiście wszystko im się udało... zniszczyć"".","Marek Suski, fot. Wojciech Olkuśnik / Agencja Gazeta",
https://wiadomosci.onet.pl/kraj/sondaze-partia-pis-traci-poparcie-w-wojewodztwach-sciany-zachodniej/5xgxdje,"Sondaże: partia PiS traci poparcie w województwach ""ściany zachodniej""","Najnowsze sondaże z czterech województw tzw. ściany zachodniej pokazują, że PiS traci poparcie, zaś Koalicja Obywatelska odnotowuje wzrost. PiS wygrywa tylko w woj. wielkopolskim - informuje ""Rzeczpospolita"".","Podział mandatów w województwach będzie najważniejszy, ponieważ decyduje o władzy w regionach. Jak zauważył Marcin Duma z IBRiS, ""system D'Hondta premiuje koalicje, nawet jeśli wspólne wyniki PO i Nowoczesnej są prostą sumą wyników obydwu ugrupowań"". Z przeprowadzonych sondaży wynika, że politycy opozycji zyskują coraz większe poparcie wśród wyborców. SLD odnotowało tendencję wzrostową, która przekłada się też na sejmiki. Ludowcy umacniają swoją pozycję i w związku z tym Władysław Kosiniak-Kamysz jawi się jako jeden z rozgrywających o władzę w sejmikach. Pozostałe partie opozycjne - PSL, SLD, Partia Razem i Kukiz'15 - startują osobno do sejmików. ""Ruch Pawła Kukiza jest w trudnym położeniu"" - pisze ""Rz"", zaznaczając, że mimo poprawy poparcia w niektórych województwach, jego wyniki są nadal słabe. W ten sposób może nie liczyć się przy podziale mandatów. Partia PiS utraciła poparcie w woj. lubuskim - w grudniu ubiegłego roku miała poparcie 23,7 proc., a teraz jej notowania spadły do 21,1 proc. Za to sojusz PO i Nowoczesnej uzyskał 25,8 proc. Natomiast PSL wzmocniło swoją pozycję w woj. zachodnio-pomorskim. PiS wygrywa tylko w woj. wielkopolskim, uzyskując wynik 34,6 proc. poparcia, a Koalicja Obywatelska - 28,8 proc. Uzyskane wyniki sejmowe będą dla wszystkich partii testem. Więcej informacji w dzisiejszym wydaniu ""Rzeczpospolitej"". Chcesz być na bieżąco z najważniejszymi informacjami dnia? Polub Onet Wiadomości na Facebooku!",,
https://wiadomosci.onet.pl/kraj/komorowski-spotkal-sie-z-kliczka/sc89h,Komorowski spotkał się z Kliczką,"Prezydent Bronisław Komorowski spotkał się z Witalijem Kliczką, liderem opozycyjnej ukraińskiej partii UDAR i znanym bokserem. Tematem spotkania była sytuacja wewnętrzna na Ukrainie w kontekście zamierzeń dot. podpisania umowy stowarzyszeniowej tego kraju z UE.","Jak powiedział prezydencki minister Jaromir Sokołowski, tematem rozmowy prezydenta i Kliczki była ""ocena sytuacji wewnętrznej na Ukrainie, szczególnie w kontekście spełnienia przez Kijów warunków umożliwiających podpisanie podczas szczytu Partnerstwa Wschodniego w Wilnie w listopadzie umowy stowarzyszeniowej UE-Ukraina"". - Prezydent wyraził zaniepokojenie rozwojem sytuacji na Ukrainie, m.in. w związku z pozbawieniem mandatu poselskiego Serhija Własenki i związanego z tym ryzyka opóźnienia podpisania umowy stowarzyszeniowej. Wskazał na konieczność podjęcia nie tylko przez władzę, ale i opozycję działań, które przybliżą realizację priorytetowego celu, jakim - w opinii Komorowskiego i Kliczki - jest podpisanie umowy jeszcze w tym roku - podkreślił Sokołowski. Własenko, który był deputowanym opozycyjnej Batkiwszczyny, stracił mandat poselski, gdyż sąd uznał, że łączy swe obowiązki w parlamencie z zawodem adwokata, czego zabraniają przepisy. Prezydent Komorowski - zaznaczył minister - wyraził też nadzieję, że ""zgodnie z deklaracją zawartą w uchwale ukraińskiej Rady Najwyższej parlament rozpocznie pracę nad aktami prawnymi, które umożliwią przeprowadzenie oczekiwanych reform, od których zależy decyzja Unii w sprawie zawarcia umowy"". Kliczko - relacjonował Sokołowski - ocenił ostatnie wydarzenia na Ukrainie i odniósł się do zbliżających się wyborów mera Kijowa. - Przedstawił działania opozycji jako wynikające z troski o przestrzeganie norm i standardów europejskich na Ukrainie, co przybliży ją do realizacji strategicznego celu obieranego przez opozycję, jakim jest integracja europejska - wskazał. Kliczko jest liderem Ukraińskiego Demokratycznego Aliansu na rzecz Reform. W wyborach parlamentarnych w 2012 roku UDAR wprowadził do Rady Najwyższej Ukrainy 42 przedstawicieli. Po raz ostatni polski prezydent rozmawiał z liderem UDAR w październiku. W lutym Komorowski i prezydent Słowacji Ivan Gaszparovicz spotkali się z ukraińskim prezydentem Wiktorem Janukowyczem. Prezydent Polski mówił wówczas: chcemy pomóc Ukrainie w uzyskaniu ważnego efektu, jakim byłoby podpisanie umowy stowarzyszeniowej z UE w listopadzie w Wilnie. UE odkładała dotychczas podpisanie umowy o stowarzyszeniu ze względu na pogorszenie się na Ukrainie sytuacji w zakresie przestrzegania prawa, m.in. politycznie umotywowane - w ocenie Brukseli - wyroki więzienia dla członków byłego rządu, w tym skazanie byłej premier i liderki opozycji Julii Tymoszenko na siedem lat więzienia. Jeśli Kijów spełni warunki UE, to umowa stowarzyszeniowa wraz z jej częścią o utworzeniu strefy wolnego handlu, może zostać podpisana podczas szczytu Partnerstwa Wschodniego w listopadzie w Wilnie.","Prezydent Bronisław Komorowski i Witalij Kliczko, fot. PAP/Jacek Turczyk",
https://wiadomosci.onet.pl/swiat/obwe-apeluje-do-rosji-o-zaprzestanie-przesladowania-dziennikarzy/gjvyr,OBWE apeluje do Rosji o zaprzestanie prześladowania dziennikarzy,"Przedstawicielka OBWE ds. wolności mediów Dunja Mijatović zaapelowała dzisiaj do rosyjskich władz, aby chroniły dziennikarzy, którzy relacjonują powyborcze protesty w Moskwie, przed ""policyjnym prześladowaniem"".","- Obowiązkiem policji jest ochrona dziennikarzy, a nie ich prześladowanie i zatrzymywanie - oświadczyła Mijatović i poinformowała, że między 5 a 7 grudnia podczas demonstracji przeciwko wynikom wyborów parlamentarnych zatrzymano w Moskwie i Petersburgu ponad 20 dziennikarzy. Większość z nich została zwolniona po kilku godzinach, jednak przynajmniej dwóm dziennikarzom postawiono zarzuty odmawiania zastosowania się do poleceń funkcjonariuszy policji. - Rosyjskie władze powinny wszcząć postępowanie w sprawie wszystkich tych incydentów i zapewnić rychłe ukaranie sprawców - powiedziała Mijatović i zapewniła: - Jesteśmy gotowi wesprzeć rosyjskie władze w zapewnianiu pełnej realizacji zobowiązań OBWE dotyczących wolności mediów. Biuro Instytucji Demokratycznych i Praw Człowieka (ODIHR), monitorujące z ramienia OBWE wybory, skrytykowało sposób przeprowadzenia wyborów parlamentarnych 4 grudnia w Rosji jako faworyzujący rządzącą partię Jedna Rosja.",fot. Reuters,
https://wiadomosci.onet.pl/swiat/bialorus-liderzy-opozycji-apeluja-o-udzial-w-wiecu-wladze-narodowi/6jhbm0,"Białoruś: liderzy opozycji apelują o udział w wiecu ""Władzę – Narodowi!""","Trzej liderzy białoruskiej opozycji, w tym zwolniony niedawno z więzienia b. więzień polityczny Mikałaj Statkiewicz, zaapelowali o udział w sobotę przed wyborami prezydenckimi na Białorusi w wiecu w Mińsku pod hasłem ""Władzę – Narodowi!"".","Dwaj byli kandydaci na prezydenta Białorusi z 2010 r. Statkiewicz oraz Uładzimir Niaklajeu, a także lider Zjednoczonej Partii Obywatelskiej Anatol Labiedźka wezwali Białorusinów do przyjścia w sobotę po południu na plac Wolności, aby podsumować wyniki ""wyborów"" i zdecydować, ""jak działać dalej, aby przywrócić narodowi władzę, która została mu skradziona wraz z wyborami"" - informuje w środę na stronie internetowej niezależny tygodnik ""Nasza Niwa"". Autorzy apelu zorganizowali ostatnio w Mińsku dwie pikiety, na które nie uzyskali zgody władz. Wiec na rzecz wolnych wyborów na placu Wolności 23 września i kolejny przeciwko planom rozmieszczenia na Białorusi rosyjskiej bazy wojskowej 4 października zgromadziły po około 500 osób. - Waszą wspólną wolą i zdecydowaniem, z jakimi zbieraliście się nie z łaski władz, tylko na mocy prawa zapisanego w konstytucji, na mityngi i wiece na placu Wolności, przywróciliśmy wolności jej przestrzeń. Tę przestrzeń wolności powinniśmy wszyscy razem utrzymać i poszerzać dla naszej dalszej walki o niezależną, demokratyczną, pokojową Białoruś! – napisano w apelu. W niedzielnych wyborach prezydenckich na Białorusi startuje czworo kandydatów, w tym ubiegający się o piątą kadencję prezydencką urzędujący szef państwa Alaksandr Łukaszenka, reprezentantka umiarkowanej opozycji, działaczka kampanii ""Mów Prawdę!"" Tacciana Karatkiewicz, a także szef uważanej za lojalną wobec reżimu Łukaszenki Partii Liberalno-Demokratycznej Siarhiej Hajdukiewicz i naczelny ataman Białoruskiego Kozactwa i szef Białoruskiej Partii Patriotycznej Mikałaj Ułachowicz. Karatkiewicz nie jest popierana przez większość białoruskich partii opozycyjnych, które twierdzą, że start w wyborach oznacza legitymizację reżimu Łukaszenki i apelują o bojkot głosowania.","Mińsk, Białoruś",
https://wiadomosci.onet.pl/swiat/przedstawiciel-ogp-ostroznie-o-wypowiedzi-romanczuka/cy833,Przedstawiciel OGP ostrożnie o wypowiedzi Romańczuka,"Leu Marholin z białoruskiej Zjednoczonej Partii Obywatelskiej (OGP) ostrożnie ocenił dzisiaj oświadczenie Jarosława Romańczuka wydane po niedzielnej manifestacji w Mińsku, w którym Romańczuk skrytykował zatrzymanych liderów opozycji za przebieg protestu.","Na konferencji prasowej Marholin przypomniał, że partia OGP oficjalnie zdystansowała się od złożonego przez Romańczuka oświadczenia. Wyraził też swoją prywatną ocenę na temat spotkania Romańczuka z prezydentem Alaksandrem Łukaszenką we wtorek wieczorem. - Nie popieramy w żaden sposób ani oświadczenia pana Romańczuka, ani jego dalszych działań. Jednak osobiście uważam jego wcześniejsze spotkanie i wieczorne spotkanie z Łukaszenką za powiązane - mówił. Wyraził przypuszczenie, że przed Romańczukiem ""postawiono pytanie o los szefa partii Anatola Labiedźki, który moim zdaniem, jest osobistym wrogiem Łukaszenki od połowy lat 90."". Labiedźka nie był wśród liderów opozycji zatrzymanych podczas tłumienia demonstracji; został zabrany z domu w nocy z niedzieli na poniedziałek. - Znając Jarosława wiem, że gdyby nie te okoliczności, to nie byłoby takich oświadczeń. Było widać, że to oświadczenie jest przymusowe. Ale to jego wybór. Niestety, z nikim nie rozmawiał na ten temat, nie radził się - mówił Marholin. Dziennikarze pytali też przedstawiciela OGP, czy Romańczuk przyjmie ewentualną propozycję stanowiska w rządzie. Jeszcze przed wyborami prezydenckimi Romańczuk, liberalny ekonomista o polskich korzeniach, ogłosił, że w nieformalnej rozmowie przedstawiciele administracji Łukaszenki mówili z nim o takiej możliwości. - Niejednokrotnie wyrażaliśmy punkt widzenia nie tylko Romańczuka, ale całej partii - jesteśmy gotowi współpracować z władzą we wszystkim, co dotyczy korzyści dla naszego kraju. Wiemy, że nasz kraj jest na skraju przepaści gospodarczej. Ale żeby współpracować, trzeba mieć jakieś pełnomocnictwa. Jeśli Romańczukowi zaproponowane będą jakieś możliwości, pełnomocnictwa, żeby robić reformy gospodarcze, to myślę, że on się zgodzi na to i OGP nie będzie przeciw - mówił Marholin. Wczoraj rano Romańczuk wygłosił na konferencji prasowej oświadczenie krytykujące trzech liderów opozycji: Witala Rymaszeuskiego, Andreja Sannikaua i Mikołę Statkiewicza, którzy wieczorem w niedzielę prowadzili demonstrację w centrum Mińska, rozbitą przez milicję. - Niestety, podczas mityngu Mikoła Statkiewicz, Andrej Sannikau i Wital Rymaszeuski wezwali i zaprowadzili ludzi na Plac Niepodległości. Tam sprowokowali niepokoje i podjęli próbę zajęcia budynku rządu. Życie tysięcy ludzi znalazło się w zagrożeniu. Andrej Sannikau, którego zachęcała żona Irina Chalip, bardzo chciał zaszkodzić kruchemu dialogowi, jaki rodzi się między Białorusią a wspólnotą międzynarodową - oświadczył wiceszef Zjednoczonej Partii Obywatelskiej. - Jestem przekonany, że rewolucje na Białorusi niszczą demokrację. Masowe akcje z użyciem siły nie mogą stworzyć atmosfery do pełnowartościowego dialogu społecznego - dodał. Wystąpienie to pokazywała w poniedziałek w wydaniach wiadomości białoruska telewizja państwowa, opublikowano je na stronie oficjalnej agencji informacyjnej BiełTA. Jego fragment znalazł się też we wtorkowym wydaniu głównej gazety oficjalnej ""SB.Biełaruś Siegodnia"". Opublikowano je razem z cytatami z wypowiedzi innego kandydata opozycji Ryhora Kastusioua i dwóch kandydatów niezwiązanych z siłami demokratycznymi: Wiktara Ciareszczanki i Dźmitryja Wusa. - Znaleźli się ludzie, którzy zapragnęli urządzić prowokację. (...) Uważam, że pojawił się prorosyjski wektor rozwoju Białorusi. To ci, którzy najbardziej są zainteresowani takim rozwojem wypadków - głosi fragment opublikowanej wypowiedzi Kastusioua.",,
https://wiadomosci.onet.pl/tylko-w-onecie/akt-oskarzenia-wobec-rzadu-tuska-to-akt-rozpaczy-pis/9pyh7,"""Akt oskarżenia"" wobec rządu Tuska. ""To akt rozpaczy PiS""","- Ten wniosek to akt rozpaczy Prawa i Sprawiedliwości - mówi w rozmowie z Onetem Tadeusz Aziewicz. Poseł PO komentuje w ten sposób zapowiedź złożenia przez PiS wniosku o wotum nieufności dla rządu Donalda Tuska. - Podstawowy zarzut to zmarnowanie szans Polski przez Platformę - podkreśla z kolei Przemysław Wipler. Poseł PiS ocenia, że szansa na odsunięcie rządu PO-PSL od władzy jest realna.","Tadeusz Aziewicz (PO): Ten wniosek to akt rozpaczy Złożenie wniosku, do którego ma dojść na przełomie stycznia i lutego, zapowiedział Adam Hofman. Rzecznik PiS podkreślił, że będzie to ""akt oskarżenia"" wobec rządów PO. - Ten wniosek to akt rozpaczy. Prawo i Sprawiedliwość nie chce zaakceptować wyniku demokratycznych wyborów, w których obywatele naszego kraju ocenili pierwsze cztery lata rządów koalicji Platformy Obywatelskiej i PSL, dając jej silny mandat do dalszego rządzenia - komentuje Tadeusz Aziewicz. - Kilka tygodni temu głosowaliśmy wniosek premiera o udzielenie rządowi wotum zaufania. Wynik głosowania potwierdził, że rząd dysponuje w Sejmie stabilną większością - dodaje poseł PO, podkreślając, że była to ""odpowiedź Platformy"". Zdaniem Aziewicza, ""akcja"" Hofmana to próba ""skupienia na sobie uwagi opinii publicznej i zapełnienia przestrzeni medialnej w dosyć ubogim w wydarzenia polityczne poświątecznym czasie"". Adam Hofman powiedział, że PiS, zgłaszając wniosek, ""chce pokazać alternatywę dla zapowiedzi rządu: kar dla przedsiębiorców, fotoradarów, mandatów"". Taka ocena rzecznika PiS budzi zdumienie Aziewicza. - Oceniam to jako wyraz zagubienia się przywódcy tej formacji, który wielokrotnie ""zmieniał się"", po czy dosyć szybko wracał do starego wizerunku - podkreśla poseł PO w rozmowie z Onetem. - Być może jest to także element jakiejś rozgrywki z partią Zbigniewa Ziobry, którego znamy jako gorliwego pasjonata zaostrzania kar i ograniczania wolności obywatelskich - dodaje. Przemysław Wipler (PiS): rząd zmarnował szansę Polski - Podstawowy zarzut, to zmarnowanie szans jakie miała Polska w pierwszym okresie po akcesji do Unii Europejskiej. Zmarnowanie energii i pracowitości Polaków przez niesprawne, pazerne, nieuczciwe i zawłaszczone przez koalicję partyjną państwo - w taki sposób Przemysław Wipler tłumaczy zapowiedź złożenia przez PiS wniosku o wotum nieufności dla rządu Donalda Tuska. Jako przykłady na potwierdzenie swoich słów poseł PiS wymienia aferę Amber Gold, ""aferę taśmową"" Elewarru, ""zatopienie całych branż polskiej gospodarki, zwolnienia w polskich fabrykach Fiata i bankrutujący LOT, upadające szpitale i szkoły, rozłożoną armię, 20 tysięcy nowych urzędników w rządzie i kolejnych 80 tysięcy w kontrolowanych przez PO-PSL samorządach"". - Polska zajmuje obecnie 209. miejsce na świecie pod względem dzietności, a ponad dwa miliony Polaków przebywa na emigracji, bo woleli pracować w ogarniętej kryzysem Europie niż na polskiej ""zielonej wyspie"" - podkreśla Wipler, krytykując system podatkowy ""zarzynający gospodarkę"" i wynoszący 350 miliardów dług publiczny. - Rząd Tuska to także najdrożej kupowany od Rosjan gaz ziemny w Europie a jednocześnie okres w którym Polska stała się uzależniona od importu węgla! - dodaje. Wipler twierdzi, że ""Tusk jest z tego wszystkiego zadowolony"". - Premier cieszy się z tego, że w jednym z rankingów gospodarczych awansowaliśmy na 55. miejsce, w czasie, w którym nawet PZPN skasował Grzegorza Lato, za to że Polska w rankingu FIFA ma tylko 54. Miejsce - porównuje. Jak ocenia, polityka gospodarcza rządu Tuska to ""większa porażka"" niż polska piłka za prezesury Grzegorza Lato w PZNP. Adam Hofman powiedział także, że PiS, zgłaszając wniosek, ""chce pokazać alternatywę dla zapowiedzi rządu: kar dla przedsiębiorców, fotoradarów, mandatów"". Zdaniem Wiplera, tak surowa ocena rządów PO, to ""podsumowanie smutnych faktów"". Poseł PiS przypomina, że w budżecie na 2013 rok minister finansów Tuska zaplanował czterokrotny wzrost dochodów państwa z kar i mandatów w porównaniu do budżetu na 2012 rok - z 5 miliardów do 20 miliardów. - Rząd ograniczył prawo do zgromadzeń, prawo dostępu do informacji publicznej, próbował uchwalić ACTA i wprowadzić cenzurę w internecie. Urzędnicy zniszczyli tysiące firm, a projekty opozycji takie jak projekt ustawy PiS i ""Rzeczniku Praw Podatnika"" zamrożono w sejmie - to fakty, które mówią za siebie - podkreśla poseł Prawa i Sprawiedliwości. Prof. Gliński kandydatem na premiera PiS we wniosku zaproponuje także Piotra Glińskiego jako kandydata na premiera, który następnie ""będzie budował poparcie wśród innych klubów - także w PO"". Zdaniem Aziewicza, prof. Gliński zgodził się z własnej woli być ""kluczową postacią niepoważnej inicjatywy PiS"". - Ile razy trzeba przypominać liderom PiS, że do rządzenia potrzebna jest większość, którą zdobywa się w demokratycznych wyborach? - pyta Aziewicz, twierdząc, że ""formacja ta coraz głębiej zanurza się w wirtualnej, wykreowanej przez siebie rzeczywistości, ze szkodą dla państwa"". Przemysław Wipler zwraca uwagę, że rząd fachowców to ""normalna, demokratyczna praktyka w Europie na wyjścia z sytuacji kryzowej"". Jak zapowiada, będzie to ""test na opozycyjność"". - Prof. Gliński będzie zabiegać o poparcie sił politycznych, którym ""realnie zależy"" na odsunięciu Tuska od władzy, w tym także na posłów Po i PSL ""zmęczonych swoimi wodzami"". - By uratować Sodomę potrzeba było przynajmniej dziesięciu sprawiedliwych. - By obalić ten rząd, wystarczy, by opozycja była opozycją a nie przystawkami Tuska, a wtedy z PO i PSL-u wystarczy tylko ""pięciu sprawiedliwych"" - o połowę mniej niż w Sodomie - wylicza poseł PiS.","Tomasz Aziewicz i Przemysław Wipler, fot. Agencja Gazeta",
https://wiadomosci.onet.pl/swiat/zaskakujacy-pomysl-polskiego-polityka-ws-nagrody-nobla/43k2r,Zaskakujący pomysł polskiego polityka ws. Nagrody Nobla,"Już jutro w Brukseli, z udziałem 13 czołowych opozycjonistów, odbędą się obrady białoruskiego Okrągłego Stołu. Organizatorem tego spotkania jest Marek Migalski. Europoseł PJN ujawnił w rozmowie z Onetem, w jaki sposób Pokojowa Nagroda Nobla może pomóc w osłabieniu reżimu Aleksandra Łukaszenki.","Białoruski Okrągły Stół organizowany w Parlamencie Europejskim to kontynuacja podobnego projektu organizowanego wcześniej w Warszawie. Tamto spotkanie było poświęcone sprawie więźniów politycznych oraz ich rodzin. Konferencja w Brukseli natomiast będzie spotkaniem politycznym. Swoją obecność na konferencji potwierdzili czołowi białoruscy opozycjoniści, w tym Aleś Michalewicz i Wital Rymaszeuski - kandydaci w wyborach prezydenckich w 2010 roku sfałszowanych przez Aleksandra Łukaszenkę. - W sumie spodziewamy się trzynastu przedstawicieli najważniejszych opozycyjnych organizacji - zapowiada Marek Migalski. Europoseł PJN mówi, że Białoruski Okrągły Stół ma służyć między innymi wypracowaniu wspólnego stanowiska całej opozycji. Odbywa się to w trudnej sytuacji, jako że Łukaszenka trzy tygodnie temu sfałszował wybory parlamentarne, a jego reżim umocnił swą władzę. - Opozycja powinna zaprezentować wspólne stanowisko. Jej liderzy powinni zdać sobie sprawę, że największą szansę na pokonanie reżimu mają poprzez kooperowanie, choć niekoniecznie zjednoczenie - ocenia Migalski. Polski eurodeputowany zwraca uwagę na rolę rozwoju społeczeństwa obywatelskiego i niezależnych mediów w osłabianiu białoruskiego reżimu. Jak podkreśla, Białorusini muszą zdawać sobie sprawę z tego, że ""jest alternatywa, że Unia Europejska czeka na przemiany na Białorusi i oferuje za nie korzyści dla białoruskiego narodu"". Białoruski Okrągły Stół ma być początkiem realnych działań. Migalski proponuje, by wesprzeć finansowo białoruskie społeczeństwo. - Tuż po ogłoszeniu Unii Europejskiej laureatem Pokojowej Nagrody Nobla, wystosowałem interpelację do Rady z propozycją przeznaczenia całej kwoty z Nagrody dla społeczeństwa obywatelskiego na Białorusi - ujawnia w rozmowie z Onetem europoseł. A co dla Białorusi może zrobić Polska poza werbalną krytyką reżimu Łukaszenki? - Przede wszystkim Polska nie może pozwolić na zamykanie ludzi podobnych Alesiowi Bialackiemu. To trochę ironicznie, ale zupełnie poważnie podkreślam kwestię finansowego wsparcia dla wolnych i niezależnych mediów, wspierania opozycji i wymiany naukowej oraz społeczeństwa obywatelskiego - mówi Migalski.","Marek Migalski, fot. Stefan Romanik / Agencja Gazeta",
https://wiadomosci.onet.pl/kraj/na-polmetku-kadencji-sejmu-rzeczpospolita-ocenia-liderow-opozycji/98khbht,"Na półmetku kadencji Sejmu ""Rzeczpospolita"" ocenia liderów opozycji","Dwa lata po wyborach opozycja nadal szuka na siebie pomysłu. Do zjednoczenia wciąż bardzo daleko, a przez ostatnie 24 miesiące trudno wskazać jeden konkretny sukces przeciwników Prawa i Sprawiedliwości – czytamy w ""Rzeczpospolitej"", która ocenia dziś liderów polskiej opozycji.","Grzegorz Schetyna, lider największej partii opozycyjnej, został oceniony na trzy z minusem. Polityk PO zdołał co prawda utrzymać władzę nad partią, jednak – jak pisze gazeta – ""pomysły takie jak kolejny wniosek o konstruktywne wotum nieufności, nie wróżą przełomu"". Największym sukcesem partii po dwóch latach jest to, że dla niej, jako największej siły opozycji, nie ma alternatywy. Ryszard Petru w ocenie dziennika zasłużył na dwóję. Nowoczesnej udało się przetrwać sondażowy dołek, jednak przestała być już uważana za ugrupowanie, które trwale wyprzedzić może w sondażach PO. Najgorzej oceniony został Paweł Kukiz, który w rankingu gazety dostał jedynkę. Lider Kukiz'15 krytykowany jest przede wszystkim za systematyczny odpływ posłów do innych formacji. ""Kukiz'15 tkwi w rozkroku między wspieraniem niektórych pomysłów PiS a krytyką partii Kaczyńskiego jako części systemu"" – komentuje Michał Kolanko. ""Od wyborów w 2015 roku najwięcej zyskał Władysław Kosiniak-Kamysz, który stał się symbolem umiarkowania i rozwagi"" – czytamy w ""Rzeczpospolitej, która lidera PSL ocenia na czwórkę. Więcej w dzisiejszej ""Rzeczpospolitej"". Chcesz być na bieżąco z najważniejszymi informacjami dnia? Polub Onet Wiadomości na Facebooku!",Liderzy opozycji,
https://wiadomosci.onet.pl/kraj/trzaskowski-nikt-nas-nie-wyrzuca-z-sejmu/wc7glvm,Trzaskowski: nikt nas nie wyrzuca z Sejmu,"Nikt nas w tej chwili z Sejmu nie wyrzuca - powiedział dzisiaj w nocy poseł PO Rafał Trzaskowski. Nawiązał do informacji, że Straż Marszałkowska uprzedziła posłów w Sejmie, iż przebywają na sali sejmowej nielegalnie.","- Nie wyrzuca nas nikt w tej chwili z Sejmu. Co prawda, zostaliśmy przez Straż Marszałkowską poinformowani, że zarządzeniem marszałka musimy wiedzieć, że w weekend Sejm nie pracuje. I, że tak naprawdę przebywamy w sposób nielegalny na sali plenarnej. Ale na tym się skończyło. Tylko na tej informacji - podkreślił Trzaskowski. Zapowiedział, że posłowie opozycji, zarówno z PO, Nowoczesnej, jak i z PSL są na sali plenarnej i zostaną tam do wtorku. Wczoraj wieczorem Cezary Tomczyk (PO) poinformował, że Straż Marszałkowska uprzedziła posłów w Sejmie, że przebywają na sali sejmowej nielegalnie. Tomczyk opublikował też film na Twitterze, który przedstawia funkcjonariuszkę Straży Marszałkowskiej przekazującą treść tego zarządzenia posłom. Jak podkreśliła, chodzi o zarządzenie wydane 9 stycznia 2008 r. Tuż około północy posłowie PO (m.in. Cezary Tomczyk, Rafał Trzaskowski i Artur Dunin) wyszli do demonstrujących przed Sejmem. Dunin zwrócił uwagę, że zarządzenie, na które powołała się Straż Marszałkowska dotyczy jedynie pracowników parlamentu. - A my jesteśmy parlamentarzystami. Takie, przepraszam, jaja robi sobie Kuchciński, pan marszałek. Aczkolwiek nie wiem, czy powinniśmy go tak nazywać. Wszystko łamie, wszystkie regulaminy i konstytucje - powiedział. Z kolei według Tomczyka, ""dziś wszyscy są dziennikarzami"". - Wszyscy musimy stanąć w obronie wolnych mediów, wolnej demokracji. Ale być może jutro będziemy musieli stanąć w obronie kolejnej grupy - podkreślił.","Rafał Trzaskowski, Joanna Mucha oraz poseł Nowoczesnej Krzysztof Mieszkowski",
https://wiadomosci.onet.pl/kraj/bialorus-wicemarszalek-sejmu-spotkal-sie-min-z-opozycja/kmvywm,Białoruś: wicemarszałek Sejmu spotkał się m.in. z opozycją,"Dzisiaj, w ostatnim dniu swej wizyty na Białorusi wicemarszałek Sejmu Ryszard Terlecki spotkał się ze środowiskami opozycyjnymi oraz złożył kwiaty na cmentarzu żołnierzy wojny polsko-bolszewickiej w Nowym Świerżniu; rozmawiał też z Polakami.","Jak poinformowała ambasada RP w Mińsku, w ostatnim dniu trzydniowego pobytu polska delegacja z wicemarszałkiem Terleckim spotkała się na specjalnym śniadaniu ze środowiskami niezależnymi. Wzięli w nim udział przedstawiciele głównych partii opozycyjnych oraz obrońca praw człowieka Aleś Bialacki. Następnie Terlecki złożył kwiaty na cmentarzu żołnierzy wojny polsko-bolszewickiej w miejscowości Nowy Świerżeń pod Mińskiem. Później wicemarszałek spotkał z Polakami oraz miejscowymi władzami w Baranowiczach. Po południu w Brześciu przeprowadzone zostaną rozmowy z polskimi biznesmenami inwestującymi na Białorusi. We wtorek, w pierwszym dniu wizyty, Terlecki wraz z towarzyszącą mu delegacją przeprowadził rozmowy z szefami obu izb białoruskiego parlamentu, Uładzimirem Andrejczanką i Michaiłem Miasnikowiczem. Wczoraj spotkał się z wiceminister spraw zagranicznych Aleną Kupczyną i wiceszefem administracji prezydenta Mikołą Snopkauem oraz złożył kwiaty w podstołecznym uroczysku Kuropaty – miejscu kaźni ofiar represji stalinowskich, w tym wielu Polaków. Polska delegacja spotkała się też ze zwierzchnikiem Kościoła katolickiego na Białorusi arcybiskupem Tadeuszem Kondrusiewiczem oraz odwiedziła miński kościół św. Szymona i Heleny. Wicemarszałek Terlecki powiedział dziennikarzom po przyjeździe do Mińska, że swoją wizytą chce podkreślić, jak ważna dla Polski jest kwestia normalizacji stosunków z Białorusią. - Polska jest zainteresowana współpracą w całym regionie Europy Środkowo-Wschodniej i umacnianiem niepodległości, suwerenności, integralności terytorialnej państw tego regionu. Dotyczy to także Białorusi – powiedział Terlecki, cytowany przez polską ambasadę. Wyraził nadzieję, że wrześniowe wybory parlamentarne odbędą się na Białorusi w sposób przejrzysty i uczciwy, co może jeszcze bardziej ożywić współpracę między naszymi krajami. Terlecki powiedział też, że od początku tego roku zaktywizowały się relacje polsko-białoruskie. Podkreślił, że strona polska oczekuje na postęp w kwestiach historycznych, wymiany kulturalnej czy mających pewne zaszłości spraw mniejszości polskiej na Białorusi oraz liczy na rozwój współpracy gospodarczej. - Chcielibyśmy też być trochę ambasadorem czy pomostem między Białorusią a Unią Europejską – dodał wicemarszałek Sejmu.",Wicemarszałek Sejmu Ryszard Terlecki spotkał się m.in. z opozycją na Białorusi,
https://wiadomosci.onet.pl/swiat/szczyt-ue-trzeba-sie-przyjrzec-wszystkim-opcjom-by-pomoc-syrii/8vh3t,"Szczyt UE: trzeba się przyjrzeć ""wszystkim opcjom"", by pomóc Syrii","UE przyjrzy się ""wszystkim opcjom"", aby pomóc syryjskiej opozycji - oświadczyli w Brukseli przywódcy ""27"". Tym samym cała UE przyłącza się do ostrzeżeń pod adresem prezydenta Syrii Baszara al-Assada, by nie używał broni chemicznej przeciwko własnym obywatelom.","Jak powiedział po zakończeniu obrad przewodniczący Rady Europejskiej Herman Van Rompuy, szefowie państw i rządów zwrócili się do swoich ministrów spraw zagranicznych, by ci zbadali - wszystkie opcje, aby wesprzeć opozycję i pomóc jej oraz umożliwić lepszą ochronę ludności cywilnej. Szczyt UE zajął się Syrią w związku z pogarszającą się sytuacją w tym kraju. W przyjętych wnioskach unijni przywódcy potwierdzili decyzję ministrów spraw zagranicznych ""27"" o uznaniu Syryjskiej Koalicji Narodowej na rzecz Opozycji i Sił Rewolucyjnych za prawowitego reprezentanta społeczeństwa syryjskiego. Rada Europejska oświadczyła też, że konieczne są zmiany polityczne w Syrii w perspektywie przyszłości tego kraju bez prezydenta Asada i jego reżimu, który nie ma legitymacji demokratycznej. W zeszłym tygodniu kilka krajów zachodnich ostrzegło prezydenta Syrii przed użyciem broni chemicznej; powoływano się na informacje wywiadowcze wskazujące - jak mówili przedstawiciele władz USA - że reżim syryjski może się przygotowywać do użycia gazu trującego. Syria nazwała te ostrzeżenia ""pretekstem do interwencji"" z zewnątrz. Drugi dzień szczytu UE przyniósł też potwierdzenie, że możliwa jest decyzja o rozpoczęciu negocjacji akcesyjnych z Serbią wiosną 2013 r. Będzie ona uzależniona od raportu, który oceni, czy doszło do postępów w normalizacji relacji między Belgradem a Kosowem, byłą prowincją Serbii. - Widoczna poprawa w relacjach między Serbią a Kosowem jest niezbędna, by oba (kraje) mogły kontynuować swą europejską drogę, unikając wzajemnego blokowania się w tych wysiłkach - brzmią wnioski ze szczytu. Na dalej idące obietnice wobec Serbii nie zgodziły się kraje, które łączą tę decyzję z postępem rozmów UE z Kosowem. Była serbska prowincja, która ogłosiła niepodległość w lutym 2008 roku, jest znacznie mniej zaawansowana w rozmowach z UE. Kosowo jeszcze czeka na zielone światło, by rozpocząć negocjacje w sprawie umowy stowarzyszeniowej, będącej pierwszym etapem ku ewentualnej integracji z Unią. Ale i na ten wstępny krok wciąż nie zgadza się pięć państw UE, które nie uznały niepodległości Kosowa (Grecja, Rumunia, Cypr, Hiszpania i Słowacja). Także w przypadku Macedonii, czyli Byłej Jugosłowiańskiej Republiki Macedonii (ang. FYROM), decyzja o rozpoczęciu negocjacji ma zapaść wiosną 2013 roku. Tu sprawa też jest skomplikowana, bo do tego czasu musiałoby dojść do przełomu w relacjach Skopje z Atenami w sporze o nazwę ""Macedonia"". Grecja rości sobie wyłączne prawo do określania tą nazwą swojego regionu na południu kraju. Grecję wspiera m.in. Bułgaria i Cypr, podczas gdy około 15 państw UE naciska, by odłożyć kwestię nazwy na bok i rozpocząć rozmowy negocjacyjne z Macedonią, która już w 2005 roku uzyskała status kraju kandydującego i czeka na wszczęcie negocjacji. Zwłaszcza że Rada Europejska uznała we wnioskach, że Macedonia w wystarczający sposób spełniła polityczne kryteria rozpoczęcia negocjacji. Szefowie państw i rządów UE rozmawiali w piątek także o wspólnej polityce bezpieczeństwa i obrony. Z przyjętych wniosków wynika, że szefowa unijnej dyplomacji Catherine Ashton opracuje propozycje, które wzmocnią tę politykę i poprawią możliwości militarne Unii. O wzmocnienie unijnej obronności od dawna zabiega Polska. Przywódcy wsparli też nową strategię walki z bezrobociem wśród młodzieży. Chodzi o zaproponowane przez KE gwarancje, że każdy młody człowiek po ukończeniu szkoły albo utracie pracy ma w ciągu najdalej czterech miesięcy otrzymać ofertę zatrudnienia bądź szkolenia lub stażu.",Fot. Reuters,
https://wiadomosci.onet.pl/kraj/kopacz-projekty-pis-i-sp-ws-komisji-sledczej-do-oceny-prawnej/28gt2,Kopacz: projekty PiS i SP ws. komisji śledczej - do oceny prawnej,"Marszałek Sejmu Ewa Kopacz poinformowała o skierowaniu dwóch projektów uchwał PiS i SP w sprawie powołania komisji śledczej ds. Amber Gold do oceny prawnej. Jak tłumaczyła, do jej obowiązków - wynikających z Regulaminu Sejmu - należy opiniowanie projektów, które wpływają do laski marszałkowskiej.","- W związku z tym każdy projekt musi być zaopiniowany, przynajmniej wstępnie przez Biuro Analiz Sejmowych, aby marszałek Sejmu prowadzący Prezydium lub Konwent, mógł rekomendować takie czy inne procedowanie nad danym projektem. Dlatego też nie widzę w tym niczego złego - od mądrości prawników jeszcze nikt się nie rozchorował - zaznaczyła Kopacz. Przypomniała jednocześnie, że sprawą Amber Gold Sejm zajmował się dwa tygodnie temu. Posłowie wysłuchali wówczas informacji premiera, szefów resortów: finansów, sprawiedliwości i MSW oraz prokuratora generalnego o działaniach instytucji państwowych, a także zajęli się projektem PiS w sprawie powołania komisji śledczej ds. Amber Gold. Ten projekt PiS został wtedy odrzucony w pierwszym czytaniu. - Każdy mógł zadać dowolną ilość pytań, nie było ograniczenia czasowego, były wyczerpujące wypowiedzi. Mieliśmy jeden cały dzień od rana do później nocy poświęcony tylko i wyłącznie tej sprawie. Jeśli ktoś ma pewnego rodzaju niedosyt, a może to jest właśnie sprawa tylko i wyłącznie takiej awantury politycznej, bo to się wpisuje w cały ten obrazek, który opozycja nam w tej chwili funduje - oceniła marszałek Sejmu. - Ja jednak mimo wszystko apelowałam, zarówno na Prezydium jak i na Konwencie, aby dzisiaj zachować przede wszystkim taką potrzebę służenia ludziom w tym, co jest im pomocne. Stąd moja decyzja, aby obydwa te projekty, bo jest nowy projekt PiS nieznacznie różniący się od tego projektu, nad którym żeśmy procedowali (...), więc w tej chwili obydwa te projekty są w ocenie prawnej - podkreśliła Kopacz. W ubiegłym tygodniu klub PiS ponownie złożył - nieznacznie zmodyfikowany - wniosek o powołanie komisji śledczej ws. Amber Gold. W nowym wniosku PiS chce m.in. zbadania, jakie informacje zawierała notatka ABW z dnia 24 maja 2012 r. skierowana m.in. do premiera Donalda Tuska działalności gdańskiej spółki i czy jego reakcja na te informacje była ""prawidłowa i właściwa"" dotycząca. O notatce mówił podczas sejmowej debaty szef MSW Jacek Cichocki. Na rozpatrzenie czeka też podobny wniosek w sprawie powołania komisji śledczej, którego autorem są posłowie Solidarnej Polski.","Ewa Kopacz, fot. Sławomir Kamiński / Agencja Gazeta",
https://wiadomosci.onet.pl/swiat/bialorus-opozycjonisci-przekazali-rzadowi-rezolucje-zjazdu-narodowego/3fjez,Białoruś: Opozycjoniści przekazali rządowi rezolucję Zjazdu Narodowego,"Inicjatorzy opozycyjnego wiecu - Zjazdu Narodowego, który odbył się na Białorusi w sobotę i zgromadził ok. dwóch tysięcy osób, przekazali w środę rządowi przyjętą podczas zgromadzenia rezolucję.","Zawiera ona m.in. żądania powstrzymania wzrostu cen na żywność, zniesienia systemu zatrudniania na obowiązkowe krótkoterminowe kontrakty, a także zwolnienia więźniów politycznych. Jeden z inicjatorów zjazdu Wiktar Iwaszkiewicz wyraził przekonanie, że choć w zgromadzeniach w sobotę w całym kraju wzięło udział 2-3 tys. osób, to żądania zawarte w rezolucji popiera 80 procent Białorusinów. Opozycjoniści zapowiedzieli, że Zjazd Narodowy będzie kontynuowany 12 listopada. W sobotę najwięcej ludzi przyszło na wiec w Mińsku - do tysiąca osób, mniej liczne zgromadzenia odbyły się w Homlu, Witebsku, Mohylewie oraz miastach rejonowych (powiatowych). W kancelarii rządu poinformowano, że odpowiedzi na rezolucję można oczekiwać w ciągu miesiąca. Zwołując zjazd, opozycjoniści wskazywali na prawo do organizowania zebrań obywateli, o jakich mowa jest w konstytucji i ustawie o zebraniach lokalnych i krajowych. Takie zgromadzenia mogą odbywać się w celu debaty o problemach życia społecznego z inicjatywy co najmniej 10 proc. osób mieszkających stale na danym terenie.",,
https://wiadomosci.onet.pl/swiat/ue-wspiera-dzialania-syryjskiej-opozycji/5b0mk,UE wspiera działania syryjskiej opozycji,"Unia Europejska wsparła działania syryjskiej opozycji i stworzonej przez nią pod koniec września Rady Narodowej, koordynującej walkę z reżimem. Ministrowie spraw zagranicznych UE wyrazili też rozczarowanie rosyjsko-chińskim wetem wobec sankcji ONZ.","- Jesteśmy gotowi do wsparcia społeczeństwa na drodze przemian demokratycznych, które, mam nadzieję, szybko nadejdą - powiedziała w Luksemburgu szefowa unijnej dyplomacji Catherine Ashton, która przewodniczyła w poniedziałek posiedzeniu ministrów spraw zagranicznych UE. Szefowie dyplomacji poparli wysiłki syryjskiej opozycji w celu utworzenia jednolitego, wspólnego frontu przeciwko reżimowi prezydenta Baszara el-Asada. ""W tym kontekście UE uważa utworzenie Rady Narodowej za pozytywny krok naprzód"" i ""z zadowoleniem przyjmuje zobowiązanie Rady do niestosowania przemocy oraz (jej) przywiązanie do wartości demokratycznych"" - brzmi przyjęty w poniedziałek tekst wniosków z posiedzenia. Powołana w Stambule pod koniec września Rada skupia wszystkie partie opozycyjne wobec reżimu prezydenta Asada. Jak zaznaczyła Ashton, wyrażenie wsparcia dla Rady nie oznacza jeszcze uznania jej za pełnoprawny i jedyny rząd Syrii. - Tak jak w każdej podobnej sytuacji, uważam, że musimy najpierw dokładnie określić, jaki rodzaj relacji chcemy utrzymywać. Nie chodzi o to, co robi cała UE, ale o to, co zamierzają poszczególne państwa członkowskie - oświadczyła Ashton na konferencji kończącej posiedzenie. - Rozmawialiśmy o tym krótko dzisiaj i czujemy, że musimy się zaangażować, a potem zobaczyć, co robić dalej. Uznanie jest poważną decyzją i podejmiemy ją dopiero wtedy, kiedy będziemy pewni, że jest odpowiedni moment - powiedziała. Szefowa unijnej dyplomacji wyraziła także rozczarowanie odrzuceniem przez Rosję i Chiny oenzetowskiej rezolucji proponującej nałożenie sankcji na osoby związane z syryjskim reżimem i biorące udział w brutalnych represjach wobec opozycji. - Nie odstrasza nas to od kontynuowania wywierania presji i będziemy naciskać, aby działania ONZ (w Syrii) zostały wzmocnione - oświadczyła. W przyjętych wnioskach ministrowie zapewnili jednocześnie, że ""UE będzie kontynuować wysiłki na rzecz rozwiązania sytuacji w Syrii wspólnie z krajami regionu"". W ubiegłym tygodniu Rosja i Chiny zawetowały przedłożony Radzie Bezpieczeństwa ONZ przez kraje UE projekt rezolucji potępiający akty przemocy syryjskiego reżimu. W konsekwencji narastających represji, UE po raz kolejny rozszerzy w tym tygodniu sankcje nałożone na Damaszek, zamrażając aktywa jednego przedsiębiorstwa związanego z reżimem. Unijnymi sankcjami, które przewidują zamrożenie aktywów i zakaz wjazdu na terytorium UE, objętych jest ponad 40 osób, w tym sam prezydent.","Antyprezydenckia demonstracja w Syrii, fot. Reuters",
https://wiadomosci.onet.pl/swiat/bialorus-janukiewicz-wzywa-do-jednosci-przed-wyborami/qkhn9,Białoruś: Janukiewicz wzywa do jedności przed wyborami,"Szef opozycyjnego Białoruskiego Frontu Narodowego (BNF) Alaksiej Janukiewicz wezwał w poniedziałek siły demokratyczne do jedności przed jesiennymi wyborami do niższej izby parlamentu, Izby Reprezentantów.","""Dziś jak nigdy istotna jest jedność zarówno partii politycznych, jak i społeczeństwa obywatelskiego, związków zawodowych, niezależnych mediów i wszystkich ludzi dobrej woli"" - napisał Janukiewicz w oświadczeniu, wyrażając przekonanie, że bez jedności nie będą możliwe żadne zmiany w kraju. Szef BNF ubolewa, że w łonie sił demokratycznych dają się obecnie zauważyć różnice zdań w kwestiach, co do których osiągnięto już, jak się wydawało, zgodę. Tymczasem - jak podkreśla - sztuczne rozbijanie opozycji to ""najlepszy podarunek dla autorytarnego reżimu"". ""Działania zmierzające do naruszenia jedności sił demokratycznych i sztuczne rozdmuchiwanie nieistotnych, niewielkich różnic zdań wewnątrz opozycji są niewybaczalne i nieodpowiedzialne"" - ocenia Janukiewicz. Nazywa przy tym ""bardzo niebezpieczną iluzją"" nadzieje, że wspólne cele uda się siłom demokratycznym osiągnąć w inny sposób niż poprzez konsolidację. W ostatni wtorek niepowodzeniem zakończyła się konferencja prasowa, na której wspólną deklarację na temat taktyki przedwyborczej miała podpisać ""koalicja sześciorga"", czyli BNF, Zjednoczona Partia Obywatelska (OGP), lewicowa partia ""Sprawiedliwy Świat"", komitet organizacyjny na rzecz stworzenia partii Białoruska Chrześcijańska Demokracja (BChD) oraz ruchy ""O Wolność"" i ""Mów Prawdę"". Deklaracji nie podpisano, a w mediach zrobiło się głośno o zatargu między liderem BChD Witalem Rymaszeuskim i działaczem ruchu ""Mów Prawdę"" Alaksandrem Fiadutą. Ten pierwszy - jak pisały media - szarpnął Fiadutę za krawat, na co ten wymierzył mu kopniaka. Rymaszeuski nie chciał się zgodzić na podpisanie deklaracji, argumentując, że jej tekst przedstawiono do konsultacji zbyt późno. Nie wyjaśnił przy tym, czego dotyczył spór. Wszystkie białoruskie siły demokratyczne uważają, że zbliżające się wybory nie będą uczciwe, ale nie ma wśród nich zgody co do tego, czy je należy bojkotować, czy też nie. Kampanię ""aktywnego bojkotu imitacji wyborów do marionetkowej Izby Reprezentantów"" zapowiedziała rada koordynacyjna opozycyjnego ruchu Zjazdów Narodowych. Aktywny bojkot ma polegać m.in. na kampanii informacyjnej na temat programu wyjścia z kryzysu, domaganiu się uwolnienia więźniów politycznych oraz wyłonienia w wolnych wyborach nowego prezydenta, parlamentu i władz wszystkich szczebli. Podobny bojkot jest gotowy rozpocząć od 25 marca komitet organizacyjny na rzecz stworzenia partii Białoruska Chrześcijańska Demokracja. Komitet zapowiada, że warunkiem jego udziału w wyborach jest m.in. uwolnienie więźniów politycznych, nowelizacja ordynacji wyborczej oraz zarejestrowanie BChD. Za udziałem w głosowaniu opowiedział się natomiast były opozycyjny kandydat w wyborach prezydenckich z 2010 r. Mikoła Statkiewicz, odbywający karę 6 lat kolonii karnej za organizację masowych zamieszek podczas demonstracji opozycji w Mińsku w wieczór po wyborach prezydenckich 2010 r. Podkreśla on, że uczestnictwo w kampanii pozwoli siłom demokratycznym przedstawić społeczeństwu swoje stanowisko. BNF podjął decyzję, że weźmie udział w wyborach, ale zastrzegł sobie prawo wycofania swoich kandydatów. ""Jeśli do rozpoczęcia głosowania w kraju będą jeszcze więźniowie polityczni i jeśli wszyscy nasi przedstawiciele nie zostaną włączeni do komisji wyborczych, wycofamy swoich kandydatów"" - oznajmił pod koniec stycznia Janukiewicz.",,
https://wiadomosci.onet.pl/kraj/premier-bedzie-przekonywal-opozycje-do-ustaw-rzadowych/5twwy,Premier będzie przekonywał opozycję do ustaw rządowych,"Premier Donald Tusk od najbliższego posiedzenia Sejmu, w czasie obrad będzie urzędował w swoim sejmowym gabinecie. Według rzecznika rządu Pawła Grasia premier będzie przekonywał opozycję do poparcia rządowych projektów ustaw w ramach jesiennej ofensywy legislacyjnej.","W najbliższym czasie do Sejmu trafią dwa pakiety ustaw: finansowy i deregulacyjny. Graś poinformował, że od najbliższego posiedzenia Sejmu (6-8 października) Tusk będzie bardzo często przebywał w swoim gabinecie sejmowym. - Premier będzie spędzał dużo czasu w Sejmie, po to żeby mieć bliższy kontakt z posłami koalicji, jak i opozycji. Będzie zachęcał ich, przekonywał, do szybszej pracy i przeprowadzania ustaw rządowych - przede wszystkim o finansach publicznych i zdrowotnych - podkreślił. Jak dodał, Tusk w sposób ""aktywny i bezpośredni"" będzie działał na rzecz jak najszybszego przyjęcia ustaw, w ramach ofensywy legislacyjnej. Graś zapowiedział też, że szef rządu będzie się pojawiał w Sejmie, gdy będzie potrzebny; nie oznacza to, że będzie tam każdego dnia w czasie posiedzeń. Rzecznik rządu zapewnił też, że - w sprawie ofensywy legislacyjnej - premier stale współpracuje z marszałkiem Sejmu Grzegorzem Schetyną. Tusk poinformował w sobotę, że od najbliższego, październikowego posiedzenia Sejmu do końca roku będzie urzędował w gabinecie sejmowym, a nie w swojej kancelarii. - Codziennie będę w Sejmie, tak że będziecie mogli (dziennikarze) monitorować moje działania na rzecz pracy nad tym pakietem ustaw, bo to jest dla mnie naprawdę śmiertelnie poważne zadanie i do Gwiazdki zdążymy z większością projektów - podkreślił. Grzegorz Schetyna powiedział dziennikarzom, że premier chce zaangażować się w pracę legislacyjną w parlamencie, asystować przy pracach nad budżetem oraz przy rządowej ofensywie legislacyjnej. - To jest zwyczaj wcześniej w Polsce nieobecny, bardzo brytyjski - zauważył. Schetyna dodał, że z gabinetu w Sejmie premier ma ""krok"" do gabinetu szefa klubu PO i do gabinetów szefów klubów opozycyjnych. Jak mówił, ""w tym trójkącie widzi intensywną pracę"", bo - zaznaczył - ""kluczem jest zbudowanie większości w Sejmie"". - Może wprowadzimy nowy świecki obyczaj i przy każdej debacie budżetowej, co roku, premier będzie przeprowadzał się do Sejmu, jeżeli to będzie skutecznie motywować kluby - dodał marszałek. Dopytywany, czy nie będzie się czuł pilnowany przez premiera, Schetyna odparł, że jeżeli szef rządu chciałby go pilnować, musiałby ""wprowadzić się do jego gabinetu, a (premier) ma swój gabinet"". Według wiceszefowej klubu PO Małgorzaty Kidawy-Błońskiej bardzo dobrze, iż Tusk w czasie obrad będzie więcej czasu spędzał w Sejmie. - Kontakt posłów z premierem będzie niezbędny, żeby ofensywa legislacyjna została szybko przeprowadzona. To ważne dla szefów klubów opozycyjnych, żeby mieli kontakt z premierem, aby mogli uzgadniać pewne sprawy, może pozwoli to na szybsze przeprowadzenie niezbędnych zmian - powiedziała posłanka dziennikarzom. Przypomniała, że politycy opozycji wielokrotnie zarzucali Platformie, że nie mają kontaktu z premierem. - Teraz nie będą mogli krytykować, bo będą mieli do tego świetne warunki - mówiła posłanka PO. - Jeżeli szef klubu opozycyjnego, lider opozycji, będzie chciał rozmawiać z Tuskiem, to do takiego spotkania dojdzie, po to premier będzie w Sejmie, żeby taki kontakt był bezpośredni - dodała. Kidawa-Błońska wyraziła nadzieję, że prezes PiS Jarosław Kaczyński zmieni zdanie i będzie współpracował i rozmawiał z szefem rządu. - Słowa Kaczyńskiego, że nie poda ręki prezydentowi i premierowi, i że nie będzie z nimi współpracował są niezrozumiałe. Jarosław Kaczyński nie może w taki sposób się zachowywać i w taki sposób się wypowiadać. Jeżeli to jest jego strategia wyborcza, to jestem przerażona - zaznaczyła. Przyznała też, że po słowach Kaczyńskiego nie wyobraża sobie niestety spotkania Tuska z prezesem PiS. - Szkoda, że opozycja w sposób urągający wszelkim zasadom dobrego wychowania i współpracy parlamentarnej tak się zachowuje. Boję się polityków nieodpowiedzialnych, którzy gardzą konkurencją polityczną, przecież potrzebna jest dobra współpraca rządu z parlamentem - podkreślił. Do zapowiedzi rzecznika rządu w sprawie częstszej obecności premiera w Sejmie sceptycznie odniósł się w rozmowie z PAP wiceprezes PiS Adam Lipiński. - To jest taki zabieg PR-owski przed wyborami samorządowymi, to jest retoryka polityczna, która zawsze się ujawnia przed wyborami - ocenił. Lipiński nie widzi możliwości, by spotkania z premierem w Sejmie mogły wpłynąć na to, że PiS zmieni zdanie na temat poszczególnych rządowych projektów ustaw. - Jest pewna praktyka parlamentarna, która trwa od wielu lat, że o decyzjach klubu decydują członkowie klubu i władze klubu, władze partii. My w tym gronie będziemy podejmowali decyzje dotyczące poparcia bądź niepoparcia poszczególnych projektów - powiedział. - Nie bardzo wiem, dlaczego premier ma urzędować w Sejmie. Ma tu swój gabinet, ale - o ile wiem - ten gabinet ma niewystarczające środki łączności - podkreśla z kolei Ryszard Kalisz (Lewica). W jego ocenie, Tusk ""chce pokazać, że będzie bliżej Sejmu, bliżej posłów PO"". - Ale de facto będzie siedział w Alejach Ujazdowskich (w kancelarii premiera). Gwarantuję to państwu - dodał.",,
http://wiadomosci.onet.pl/kraj/jackowski-obywatele-rp-prowokuja-frasyniuk-to-celebryta/b58lzh9,"Jackowski: Obywatele RP prowokują, Frasyniuk to celebryta","- Obywatele RP prowadzą działania o charakterze prowokacyjnym, naruszają w sposób świadomy prawo i mam nadzieję, że z całą surowością prawa będą również potraktowani - powiedział Jan Maria Jackowski (PiS). Stwierdził, że przyjęta ustawa o zgromadzeniach jest ""zasadna i zgodna z konstytucją"". - Jest potrzebna, ponieważ daje instrumenty do przeciwdziałania rozmaitym prowokacjom ze strony różnych grup obywateli - mówił polityk. - W 2010 roku mieliśmy ataki na tych, którzy się modlili pod krzyżem - argumentował Jackowski.","Odniósł się również do zatrzymania przez policję Władysława Frasyniuka podczas kontrdemonstracji w dniu miesięcznicy smoleńskiej. Stwierdził, że w Stanach Zjednoczonych, gdyby ktoś naruszył nietykalność funkcjonariusza, nikt nie dziwiłby się potraktowania takiej osoby z całą surowością, ""nawet gdyby był to prezydent Stanów Zjednoczonych"" - skwitował. Frasyniuka nazwał zaś ""celebrytą"".",,
https://wiadomosci.onet.pl/swiat/ntv-oskarzyla-gruzje-o-finansowanie-opozycji-i-przygotowywanie-rewolucji-w-rosji/veh74,NTV oskarżyła Gruzję o finansowanie opozycji i przygotowywanie rewolucji w Rosji,Należąca do kontrolowanego przez państwo koncernu gazowego Gazprom telewizja NTV w piątek oskarżyła Gruzję o finansowanie przeciwników prezydenta Władimira Putina i przygotowywanie krwawej rewolucji w Rosji.,"NTV uczyniła to w wyemitowanym wieczorem - bezpośrednio po magazynie informacyjnym ""Siewodnia"" - filmie dokumentalnym ""Anatomia protestu-2"". Zaatakowała ona przede wszystkim koordynatora radykalnego Frontu Lewicy Siergieja Udalcowa, a swoje zarzuty oparła na materiałach filmowych wykonanych ukrytą kamerą i podsłuchach jego rozmów telefonicznych. Wśród oskarżonych o przyjmowanie z zagranicy pieniędzy na swoją działalność znaleźli się też inni organizatorzy protestów przeciwko powrotowi Putina na Kreml, w tym adwokat, bojownik z korupcją i bloger Aleksiej Nawalny, szef Zjednoczonego Frontu Obywatelskiego (OGF) Garri Kasparow, znana obrończyni środowiska naturalnego Jewgienija Czyrikowa oraz liderzy ruchu Solidarność Borys Niemcow i Ilja Jaszyn. NTV pokazała m.in. fragmenty nagranej z ukrycia rozmowy Udalcowa i jego doradców z mężczyzną, którego przedstawiła jako Giwiego Targamadzego, ""człowieka mającego doświadczenie w organizowaniu kolorowych rewolucji i wystąpień ulicznych"", przewodniczącego komisji ds. obrony i bezpieczeństwa parlamentu Gruzji i jednego z przywódców Zjednoczonego Ruchu Narodowego kierowanego przez gruzińskiego prezydenta Micheila Saakaszwilego. Stacja zmontowała materiał w taki sposób, że wynikało z niego, iż Targamadze i Udalcow chcą sprowokować w Rosji rewolucję, która - ich zdaniem - powinna się zacząć od przejęcia władzy w graniczącym z Polską obwodzie kaliningradzkim, dokąd - jak zauważyli - Kreml nie będzie w stanie przerzucić dodatkowych wojsk, gdyż musiałyby one przejechać przez kraje NATO. Według NTV Udalcow otrzymuje od strony gruzińskiej 35 tys. dolarów miesięcznie, a jego stronnicy przygotowywani są w ""obozach szkoleniowych dla rewolucjonistów"" na terytorium Litwy i Rumunii, gdzie wykładowcami są również ""specjaliści od kolorowych rewolucji"" z Gruzji i Serbii. Gazpromowska telewizja zasugerowała, że z Gruzją związani są także popierający antyputinowską opozycję dziennikarze i blogerzy, w tym Olga Romanowa, Jewgenija Albac, Ksenia Sobczak, Michaił Kozyriew i Rustam Adagamow. Na liście tej znalazł się też redaktor naczelny również należącego do Gazpromu radia Echo Moskwy Aleksiej Wieniediktow. Z filmu NTV wynikało także, iż gotowość finansowania rewolucji w Rosji zadeklarował też związany z poprzednim burmistrzem Moskwy Jurijem Łużkowem i ukrywający się w Londynie bankier Andriej Borodin. Stacja szczególnie wyeksponowała udział w antyputinowskich protestach skrajnych nacjonalistów skupionych wokół lidera ruchu Rosjanie Aleksandra Biełowa-Potkina. Zasugerowała również, że animatorzy protestów gotowi są wciągnąć do realizacji swoich planów terrorystów czeczeńskich i bossów mafijnych. Pierwsi mieliby organizować akty dywersji, a drudzy - bunty w koloniach karnych. Zdaniem NTV odpowiedzialność za to, że opozycja w Rosji jest finansowana z zagranicy, ponosi zarówno państwo, jak i społeczeństwo. Państwo - bo przymykało oczy na tę sytuację, a społeczeństwo - ponieważ tolerowało taki stan rzeczy. Udalcow kategorycznie zaprzeczył, by protesty przeciwko Putinowi były finansowane z zagranicy. Zaprzeczył też, że spotykał się z wysłannikami Gruzji i że antyputinowska opozycja rozważa użycie siły w walce o władzę. - Wszystko to, co wmawia nam NTV, to brednie wariata - oświadczył koordynator Frontu Lewicy, którego cytuje agencja Interfax. Pierwszą część ""Anatomii Protestu"" NTV zaprezentowła w marcu, wkrótce po wyborach prezydenckich w Rosji. Oskarżyła wówczas opozycję o opłacanie uczestników masowych protestów w Moskwie przeciwko powrotowi Putina na Kreml i organizowanie antyputinowskich prowokacji. Zarzuciła jej również, że działa pod dyktando Waszyngtonu. Trzon Frontu Lewicy, któremu przewodzi 35-letni Udalcow, stanowi dawna Awangarda Czerwonej Młodzieży (AKM). W 1999 roku Udalcow bez powodzenia kandydował do Dumy Państwowej z listy Stalinowskiego Bloku na rzecz ZSRR, utworzonego przez Jewgienija Dżugaszwilego, wnuka Józefa Stalina. Od 2006 roku Udalcow współpracuje z radykalną Inną Rosją (dawną Partią Narodowo-Bolszewicką), na której czele stoi były dysydent i pisarz Eduard Limonow. Niektórzy analitycy uważają Udalcowa za potencjalnego kandydata na nowego lidera KPRF.",,
https://wiadomosci.onet.pl/swiat/protesty-przeciwko-skazaniu-opozycyjnego-polityka-w-kuwejcie/3d97v,Protesty przeciwko skazaniu opozycyjnego polityka w Kuwejcie,"Policja w Kuwejcie użyła wczoraj wieczorem gazu łzawiącego i granatów ogłuszających, by rozpędzić tysiące zwolenników opozycji, którzy protestowali przeciwko skazaniu prominentnego polityka na pięć lat więzienia - poinformowali świadkowie, cytowani przez AFP.","Według świadków podczas starć z policją rannych zostało wielu uczestników demonstracji. Starcia wybuchły po akcji specjalnych oddziałów policji w domu prominentnego polityka Musallama al-Barraka, który mimo wyroku skazującego nie został jeszcze uwięziony. Po południu specjalne oddziały policji weszły do domu tego byłego parlamentarzysty, by przewieźć go do więzienia. Jednak nie udało im się znaleźć opozycjonisty. Jak pisze AFP, w odpowiedzi na tę akcję policji 10 tys. osób udało się pod komisariat w południowo-zachodniej części stolicy. Protestujący obrzucali funkcjonariuszy kamieniami i koktajlami Mołotowa. Służby bezpieczeństwa użyły gazu łzawiącego i grantów ogłuszających. W poniedziałek Barrak został skazany na pięć lat więzienia i pracę przymusową za obrażenie władcy, emira Sabaha al-Ahmada al-Dżabira as-Sabaha, podczas wiecu w październiku zeszłego roku. Obrońcy opozycjonisty poinformowali w środę, że odwołali się od wyroku. Sąd uznał, że były parlamentarzysta obraził as-Sabaha, gdy w przemówieniu oskarżył emira o ""autokratyczne rządy"". Według agencji dpa Barrak, który został wówczas aresztowany, miał również powiedzieć pod adresem as-Sabaha: ""Nie boimy się twoich więzień"". Wypowiadając się w lokalnej opozycyjnej telewizji Al-Jum polityk zapewnił, że choć uważa swój proces za nielegalny, to jest gotów poddać się karze, o ile zostanie mu przedstawiony oryginalny nakaz aresztowania. Były parlamentarzysta skrytykował też akcję policji przeprowadzoną w jego domu. Twierdzi, że podczas operacji jego bliscy zostali pobici. Protestując przeciwko poniedziałkowemu wyrokowi sądu hakerzy włamali się w nocy z wtorku na środę na stronę internetową ministerstwa informacji i umieścili tam przemówienie, za które Barrak został skazany. Kuwejt, który należy do OPEC i jest sojusznikiem USA, dotychczas nie podzielił losu innych arabskich państw i nie stał się sceną masowych prodemokratycznych protestów. Z drugiej jednak strony od około dwóch lat wzrasta napięcie miedzy opozycją a rządem zdominowanym przez rodzinę emira.",fot. Stephanie McGehee/Reuters,
https://wiadomosci.onet.pl/swiat/egipt-potepiono-fatwe-wzywajaca-do-zabijania-opozycjonistow/wd1lb,Egipt: potępiono fatwę wzywającą do zabijania opozycjonistów,Premier egipskiego rządu Hiszam Mohammed Kandil potępił w czwartek wydaną przez muzułmańskiego duchownego fatwę (dekret religijny) wzywającą do zabicia liderów opozycji. Władze rozważają postępowanie prawne przeciwko duchownemu.,"Premier egipskiego rządu Hiszam Mohammed Kandil potępił w czwartek wydaną przez muzułmańskiego duchownego fatwę (dekret religijny) wzywającą do zabicia liderów opozycji. Władze rozważają postępowanie prawne przeciwko duchownemu. Jak podała państwowa agencja informacyjna, Kandil ostrzegł, że takie fatwy mogą prowadzić do ""akcji wywrotowej i niepokojów"" w kraju. Na Facebooku premier napisał, że jego gabinet chce podjąć kroki prawne przeciwko ""wszystkim tym, którzy wydają edykty lub fatwy wzywające do przemocy"". Dzień wcześniej Mohammed ElBaradei, liberalny polityk i najbardziej znacząca postać głównej opozycyjnej koalicji Frontu Ocalenia Narodowego, skrytykował milczenie rządu na temat wydanej fatwy. Jak poinformował przedstawiciel sił bezpieczeństwa, na którego powołuje się agencja AP, dom ElBaradeia jest pod obserwacją, żeby zapewnić mu ochronę. Reuters donosi, że egipska policja rozmieściła swoje siły w pobliżu domów innych prominentnych, liberalnych przeciwników rządu. Ultrakonserwatywny duchowny Mahmud Szaaban, który wystąpił w religijnym programie telewizyjnym, powiedział, że kierownictwo Frontu ""podpala Egipt, żeby zdobyć władzę i że Bóg wydał na nich karę śmierci w myśl islamskiego prawa szarijatu"". Szaaban, oprócz ElBaradeia, fatwą obłożył też byłego kandydata na prezydenta Hamdina Sabahy. Nie jest jasne, kiedy duchowny wystąpił w telewizji. Fatwa została potępiona przez Bractwo Muzułmańskie oraz najważniejszą religijną instytucję w kraju, uniwersytet muzułmański Al-Azhar. Egipt zmaga się z falą gwałtownych niepokojów od 25 stycznia, kiedy rozpoczęły się demonstracje zwołane w drugą rocznicę obalenia prezydenta Hosniego Mubaraka. W protestach zginęło co najmniej 56 osób. 27 stycznia prezydent Mohammed Mursi wprowadził stan wyjątkowy w trzech prowincjach nad Kanałem Sueskim - Port Saidzie, Ismaili i Suezie. Opozycja oskarża Mursiego o zdradzenie ideałów rewolucji i o to, że skoncentrował w swoich rękach zbyt wiele władzy. Agencja Associated Press określa obecne napięcia w Egipcie jako największy kryzys od upadku Mubaraka.",,
https://wiadomosci.onet.pl/kraj/krytyka-polski-za-ujawnienie-danych-bialorusi/d3stb,Krytyka Polski za ujawnienie danych Białorusi,"Głupota, lenistwo lub zła wola - tak prezes Helsińskiej Fundacji Praw Człowieka Danuta Przywara skomentowała ujawnienie przez polską prokuraturę informacji o kontach białoruskiego opozycjonisty Alesia Bialackiego. HFPC oczekuje od premiera, by przeprosił ""demokratyczną Białoruś"".","Wczoraj PAP podała informację o tym, że polska prokuratura przekazała białoruskim śledczym informację o rachunkach bankowych Alesia Bialackiego, szefa białoruskiego Centrum Praw Człowieka ""Wiasna"" i wiceprzewodniczącego Międzynarodowej Federacji Helsińskiej. Według przedstawicieli organizacji pozarządowych i białoruskiej opozycji przyczyniło się to do jego ubiegłotygodniowego zatrzymania przez KGB. Został on oskarżony o ukrywanie dochodów. W ub. tygodniu zatrzymanie Bialackiego stanowczo potępił polski MSZ. - Oczekujemy, iż premier przeprosi w imieniu rządu i w imieniu Rzeczpospolitej Polskiej naszych kolegów na Białorusi za to, co się stało, że przeprosi demokratyczną Białoruś. My ze swojej strony jako organizacje pozarządowe działające na rzecz demokratycznej Białorusi i na rzecz demokracji na świecie bardzo, ale to bardzo usilnie przepraszamy - powiedziała Przywara podczas konferencji prasowej w Warszawie. HFPC chce, by szef rządu skorzystał ze swoich ustawowych uprawnień i zażądał informacji od Prokuratury Generalnej. Pytana, jak mogło dojść do przekazania białoruskim śledczym informacji o kontach opozycjonisty, Przywara oceniła, że ""zagrało lenistwo, głupota bądź zła wola, alb wszystkie trzy rzeczy razem wzięte"". Przedstawiciele HFPC podkreślili, że nie byli w stanie uwierzyć, że przekazano na Białoruś dane Bialackiego ani w wyjaśnienie prokuratury, że prokuratorzy nie byli w stanie stwierdzić, czy jest on działaczem opozycyjnym. - Co ja mam powiedzieć? Że należało wejść w przeglądarkę Google i wpisać ""Aleś Bialacki""? - ironizowała Przywara. Podkreślała, że Bialacki w czerwcu odebrał podczas Global Forum we Wrocławiu Nagrodę Wolności. Wiceprezes HFPC Adam Bodnar zwracał uwagę, że w umowach dot. współpracy prawnej Polski z Białorusią znajdują się zapisy pozwalające odmówić pomocy prawnej m.in. ze względu na złamanie podstawowych zasad prawa krajowego. HFPC zaapelowało też, by uprzedzić białoruskich działaczy o tym, że ich dane zostały przekazane władzom Białorusi. Prokuratura Generalna tłumaczy, że była to pomoc prawna. MSZ twierdzi, że Mińsk wykorzystuje umowy międzypaństwowe, by represjonować opozycję. W piątek szef MSZ Radosław Sikorski przeprosił w imieniu Polski za przekazanie informacji białoruskim śledczym. ""Karygodny błąd pomimo ostrzeżeń MSZ. Zdwoimy wysiłki na rzecz demokracji na Białorusi"" - napisał Sikorski na Twitterze.","Prezes Helsińskiej Fundacji Praw Człowieka Danuta Przywara, fot. PAP/Bartłomiej Zborowski",
https://wiadomosci.onet.pl/swiat/na-bialorusi-protesty-zatrzymani-aktywisci-i-opozycyjni-politycy/1krhmqc,"""Nie chcemy Łukaszenki, nie chcemy Putina"". Protesty na Białorusi","Na Białorusi odbyły się pierwszomajowe wiece opozycji. Domagano się m.in. ustąpienia prezydenta Łukaszenki i zwolnienia więźniów politycznych. W Mińsku zebrało się ok. 500 osób. W stolicy obyło się bez aresztowań, ale w wielu mniejszych miastach zatrzymano opozycyjnych aktywistów i polityków oraz dziennikarzy. Niektórych zatrzymano jeszcze przed planowanymi manifestacjami - np. lider Białoruskiego Kongresu Narodowego Mikoła Statkiewicz zniknął już w piątek. Po 16 godzinach poszukiwań jego żona dowiedziała się, że został aresztowany.","Gdy ludzie gromadzili się na Placu Październikowym w Mińsku, policja przez głośniki apelowała o rozejście się i ostrzegała, że może użyć broni - władze nie wydały zgody na zorganizowanie demonstracji. Zgromadzonych powitała Marina Adamowicz, żona Mikoły Statkiewicza. Na podwyższeniu stali opozycyjni politycy i aktywiści z historycznymi, biało-czerwono-białymi flagami Białorusi. Obecny był m.in. Uładzimir Niaklajeu, przewodniczący kampanii społecznej ""Mów prawdę!"" i kandydat na prezydenta Białorusi w wyborach prezydenckich w 2010 roku.  - Białoruś jest gotowa na zmiany - mówił do zebranych. - Komuniści i naziści chcieli, by ten kraj umarł! Chcieli zrobić z nas niewolników! Ale ten kraj żył, żyje i będzie żył! Niech żyje Białoruś! - mówił do zgromadzonych Pawieł Siewiaryniec, lider Białoruskiej Chrześcijańskiej Demokracji (BChD), skazany w 2005 roku na trzy lata robót za protesty przeciw kolejnej kadencji Łukaszenki.- Czy chcemy, żeby na Białorusi trwała dyktatura? Czy trzeba nam Łukaszanki? Czy trzeba nam tu Putina? - demonstranci zaprzeczali. ""Niech żyje Białoruś! Wolność!"" - skandowano. Domagano się odejścia prezydenta, zwolnienia więźniów politycznych i zapewnienia pracy. - Przyszłam przede wszystkim, by wyrazić wsparcie dla Statkiewicza - mówiła jedna z demonstrantek dziennikarce Biełsatu. - Chcę, by nasza młodzież, nasze wnuki, miały przyszłość na Białorusi. Chciałabym, by ludzie byli odważniejsi i by przychodziło nas więcej - dodała. Po około godzinie protestujący ruszyli w pochodzie główną ulicą Mińska, Prospektem Niezależności. Choć demonstrantów otoczyły milicyjne wozy, nikogo nie aresztowano. Ale zatrzymania miały miejsce w innych miastach Białorusi. W Homlu, pomimo wcześniejszej zgody władz na zgromadzenie, jeszcze przed rozpoczęciem akcji aresztowano m.in. aktywistę Andreja Makarowa. Jego żona przekazała, że niepełnosprawny aktywista został oskarżony o kradzież rowerów. Dzień wcześniej w Homlu zatrzymano dziennikarza, który miał transmitować protest, pod zarzutem ""używania wulgaryzmów"". Utrudniano też uczestnikom dotarcie na miejsce spotkania - auto przedstawicieli Białoruskiej Chrześcijańskiej Demokracji było kilkukrotnie zatrzymywane pod pretekstem kontroli, inny aktywista był od rana obserwowany przez milicjantów w cywilu, którzy ruszyli w jego kierunku, gdy tylko wraz z żoną chciał opuścić dom. Małżeństwo zdążyło uciec do środka - podaje Biełsat. Opozycjonistów zatrzymywano też m.in. w Mohylewie, Słonimiu czy Pińsku - informują niezależne media. W Mohylewie i Słonimiu ostatecznie odwołano protesty pierwszomajowe. Nie doszło również do marszu protestu niezależnych związków zawodowych. Wczoraj prezes Białoruskiego Kongresu Demokratycznych Związków Zawodowych oświadczył, że rezygnuje z akcji. Władze nie wydały zgody na przemarsz zaplanowaną trasą.","""Nie chcemy Łukaszenki, nie chcemy Putina"". Protesty na Białorusi",
https://wiadomosci.onet.pl/swiat/nieudana-proba-zjednoczenia-syryjskiej-opozycji/72f1r,Nieudana próba zjednoczenia syryjskiej opozycji,"Podziały w opozycyjnej Syryjskiej Koalicji Narodowej pogłębiły się, gdy w czasie rozmów w Stambule nie udało się znacząco rozszerzyć jej składu. Jedynie pięć miejsc zamiast obiecanych 22 przyznano członkom opozycyjnego bloku Michela Kilo.","Sam Kilo - laicki, marksistowski opozycjonista, pochodzący z rodziny chrześcijańskiej - wszedł w skład liczącej obecnie 60 członków koalicji. Mówiąc o monitorowanym z niepokojem przez arabskich i zachodnich obserwatorów głosowaniu w Stambule, po czterech dniach obrad, Kilo powiedział: ""Mówiono o 25 nazwiskach jako podstawie do naszych negocjacji, potem była zgoda na 22, następnie liczba ta spadła do 20, 18, 15, a ostatecznie stanęło na pięciu nazwiskach"". - Nie wydaje mi się, byście mieli zamiar współpracować i przyjąć naszą wyciągniętą rękę. Życzymy wszystkiego najlepszego - zwrócił się do koalicji, zdominowanej obecnie przez islamistów. Przedstawiciel bloku Kilo poinformował, że grupa ma w najbliższych godzinach zdecydować o swojej przyszłości w ramach opozycji. Waszyngton naciskał na syryjską koalicję, by przezwyciężyła podziały i zwiększyła reprezentację liberałów, aby zmniejszyć dominację bloków islamistycznych w ugrupowaniu. Spotkanie opozycji w Stambule przedłużono o dwa dni, aby uwzględnić w dyskusjach planowaną na czerwiec z inicjatywy Rosji i USA konferencję pokojową w Genewie oraz przyszłość tymczasowego premiera opozycji Ghassana Hitto, który od nominacji 19 marca nie było w stanie utworzyć przejściowego rządu. Do nieudanego głosowania doszło na kilka godzin przed spotkaniem ministrów spraw zagranicznych UE w Brukseli, na którym ma zapaść decyzja w sprawie embarga na dostawy broni dla Syrii. Za dostarczaniem pomocy rebeliantom walczącym z reżimem Baszara el-Asada opowiadają się Francja i Wielka Brytania.",,
https://wiadomosci.onet.pl/kraj/patryk-jaki-jest-duza-demobilizacja-opozycji/vmjn0g,Patryk Jaki: jest duża demobilizacja opozycji,"Jest duża demobilizacja opozycji, postępujący rozpad w PO ma wpływ na to, co się dzieje - ocenił w programie ""Kawa na ławę"" TVN24 Patryk Jaki, komentując wczorajszy marsz Komitetu Obrony Demokracji. - Okazuje się, że przy takiej mobilizacji frekwencja jest taka jak na powiatowym meczu piłkarskim - dodał wiceminister sprawiedliwości. W programie Bogdana Rymanowskiego burzliwą dyskusję wywołał temat rekonstrukcji rządu. - Współczuję pani premier. Ministrowie nie czują, że to ona jest szefem - ocenił Krzysztof Hetman z PSL.","Gośćmi ""Kawa na ławę"" byli Patryk Jaki (PiS), Paweł Mucha (Kancelaria Prezydenta), Krzysztof Hetman (PSL), Rafał Trzaskowski (PO), Adam Szłapka (.Nowoczesna) i Piotr Apel (Kukiz'15). Zgromadzeni w studiu goście skomentowali wczorajszy marsz Komitetu Obrony Demokracji. Wiceminister sprawiedliwości Patryk Jaki ocenił, że na marszu pojawiło się tyle osób, co na meczu średniej wielkości klubu piłkarskiego. - To lekceważenie ludzi, którzy wychodzą na ulicę. Próbujecie za wszelką cenę deprecjonować te marsze. Za każdym razem przy tym stole są dyskusje, jaka była frekwencja - stwierdził natomiast Rafał Trzaskowski z PO. Jego zdaniem ulice wciąż są ""pełne ludzi"". - Widać tam bardzo licznych polityków PO i .Nowoczesnej. Ciężko powiedzieć, że to tylko protest obywatelski. Sukces frekwencyjny marszu KOD mnie nie poraża - ocenił Paweł Mucha z Kancelarii Prezydenta. Jednym z poruszanych przez gości Bogdana Rymanowskiego tematów była możliwa rekonstrukcja rządu Beaty Szydło. Poseł Adam Szłapka z .Nowoczesnej stwierdził, że ""do wymiany jest cały rząd"". Surowo ocenił także działania ministra finansów. - Szałamacha ma bardzo słabą pozycję, mówi się o tym, że zgadza się na wszystko. Zafunduje nam ""dziurę Szałamachy"". Jeśli chodzi o finanse, to zbliżamy się do bezpieczników konstytucyjnych - powiedział. - Słyszałem cały czas narzekanie na osiem lat rządów PO-PSL. Co wy robiliście przez ten czas? Dlaczego się dobrze nie przygotowaliście? Nie macie już pieniędzy, wydajecie obligacje, żeby mieć na 500+. Wszystko musicie w tej chwili poprawiać - mówił w kierunku Patryka Jakiego Rafał Trzaskowski. - Jedyne, co dobrze wam idzie, to deptanie podstawowych zasad demokracji. Chcę powiedzieć jedną rzecz: dotychczas była złota zasada, że ministrowie finansów to byli specjaliści, natomiast Szałamacha nie ma pojęcia o gospodarce - podsumował poseł PO. Zdaniem Jakiego, rząd Beaty Szydło przez osiem miesięcy zrobił to, czego przez osiem lat nie udało się rządom PO-PSL. - Chcę zauważyć, że w ciągu 100 dni nasz rząd przygotował największą ilość ustaw. Jest pełno rzeczy, które moglibyśmy robić szybciej i lepiej. Dlatego mówimy o rekonstrukcji - dodał wiceminister sprawiedliwości. Piotr Apel z klubu Kukiz'15 zwrócił uwagę na fakt, że rolą partii opozycyjnych nie jest jedynie krytyka obozu władzy. - Obowiązkiem opozycji jest również przygotowywać odpowiednie zapisy i projekty ustaw. Dlatego Kukiz'15 proponuje konkretne rozwiązania - stwierdził. - Współczuję pani premier. Ministrowie nie czują, że to ona jest szefem tego rządu - ocenił z kolei Krzysztof Hetman z PSL.",Patryk Jaki,
https://wiadomosci.onet.pl/swiat/glodujacy-apeluja-do-prezydenta-polski/wgdye,Głodujący apelują do prezydenta Polski,"Działacze opozycyjnej ukraińskiej partii Batkiwszczyna, którzy już cztery dni prowadzą głodówkę we Lwowie, domagając się uczciwych wyborów władz lokalnych, zwrócili się do prezydenta Polski Bronisława Komorowskiego, by nie dopuścił do ograniczenia demokracji na Ukrainie. Swój apel działacze Batkiwszczyny, na której czele stoi była premier Julia Tymoszenko, przekazali dzisiaj konsulatowi generalnemu RP we Lwowie - poinformowały służby prasowe tego ugrupowania.","- Rzeczywiście, otrzymaliśmy taki list i przekazaliśmy go do kancelarii prezydenta Komorowskiego w Warszawie - potwierdził w rozmowie konsul generalny we Lwowie Grzegorz Opaliński. - Polska zawsze była odpowiedzialnym partnerem Ukrainy i broniła naszych interesów we wspólnocie europejskiej. Zwracamy się do Pana z prośbą o ocenę działań ukraińskich władz, fałszujących wybory lokalne, i niedopuszczenie do tego, by w sąsiadującym z Pańskim krajem państwie doszło do ograniczenia demokracji oraz wolności wyboru obywateli - napisano w liście do Komorowskiego. Działacze Batkiwszczyny rozpoczęli głodówkę w ubiegły wtorek. Protest ten trwa w Kijowie, gdzie do głodówki przystąpiło siedem osób, oraz we Lwowie, gdzie głoduje dziesięciu przedstawicieli partii Tymoszenko. Członkowie Batkiwszczyny są przekonani, że działania ukraińskich władz z prezydentem Wiktorem Janukowyczem na czele uniemożliwiają przeprowadzenie uczciwych wyborów władz lokalnych w końcu października, w których wszyscy mieliby równe szanse. Zarzucają jednocześnie rządzącym, iż fałszerstwa, których się dopuszczają, wykluczają Batkiwszczynę z udziału w wyborach w obwodach, w których ma ona największe poparcie. We wrześniu Julia Tymoszenko ostrzegła władze, że jej ugrupowanie może nawet zbojkotować te wybory. Oskarżyła Partię Regionów prezydenta Janukowycza o nielegalne przejmowanie ośrodków Batkiwszczyny, wskutek czego podczas wyborów faktycznie będą one reprezentować ugrupowanie rządzące, a nie opozycję. Była premier tłumaczyła wówczas, że mechanizm przejmowania jej partii przez Partię Regionów powstał w wyniku zmian kierownictwa lokalnych ośrodków Batkiwszczyny, kiedy to w miejsce skompromitowanych działaczy mianowano nowych. Według Tymoszenko ministerstwo sprawiedliwości Ukrainy odmówiło rejestracji nowych szefów lokalnych ośrodków Batkiwszczyny, pozostawiając w dokumentach nazwiska zwolnionych szefów, którzy współpracują dziś z Partią Regionów. Tymoszenko podkreśliła, że w wyniku tych działań Partia Regionów tworzy fałszywe ośrodki jej własnej partii w obwodach, gdzie cieszy się ona największym poparciem: kijowskim, lwowskim i iwano-frankowskim. Mechanizm przejmowania Batkiwszczyny zastosowano również w obwodzie ługańskim i charkowskim.","Julia Tymoszenko, fot. PAP/ Radek Pietruszka",
https://wiadomosci.onet.pl/swiat/ukrainska-opozycja-szkodzi-w-rozmowach-z-ue/d2kys,Ukraińska opozycja szkodzi w rozmowach z UE?,"Ukraińska opozycja robi wszystko, by wynik zaplanowanego na 22 listopada szczytu Ukraina-Unia Europejska był dla Kijowa niekorzystny - oświadczył szef administracji prezydenta Wiktora Janukowycza, Serhij Lowoczkin.","- Prowadzimy bardzo trudne negocjacje i z żalem muszę stwierdzić, że opozycja stara się zrobić, co tylko możliwe, by szczyt nie zakończył się sukcesem w takich sprawach, jak utworzenie strefy wolnego handlu, czy też ruch bezwizowy dla obywateli Ukrainy - powiedział na konferencji prasowej w Kijowie. - Dla opozycji ważniejsze są porażki władz niż sukcesy Ukrainy - podkreślił prezydencki urzędnik. Wiadomo już, że mimo wcześniejszych zapewnień ukraińskich władz w trakcie szczytu Ukraina-UE w Brukseli nie dojdzie do podpisania umowy stowarzyszeniowej z Kijowem. Uprzedziła o tym jeszcze we wrześniu Angela Filote, rzeczniczka komisarza UE ds. poszerzenia Sztefana Fuelego. Problematyczna może także okazać się kwestia strefy wolnego handlu. W październiku prezydent Janukowycz krytykował propozycje UE w tej dziedzinie, mówiąc, że narażają one Ukrainę na straty finansowe. Opozycja tymczasem bombarduje Brukselę doniesieniami o łamaniu jej praw i dokonywanych przez władze atakach na wolność prasy. Przodują w tym politycy Bloku byłej premier Julii Tymoszenko, korzystający ze swych związków z Europejską Partią Ludową (EPL), największym ugrupowaniem politycznym w Parlamencie Europejskim (PE). Partia Tymoszenko o nazwie Batkiwszczyna (Ojczyzna) jest członkiem stowarzyszonym EPL. Partia Regionów prezydenta Janukowycza, która do niedawna nie miała tak ścisłych kontaktów z politykami w Brukseli, ostatnio postanowiła naprawić ten błąd. W październiku podpisała memorandum o współpracy z Grupą Postępowych Socjalistów i Demokratów w PE. W ten sposób w konflikt, toczący się między ukraińską władzą a opozycją, zostali zaangażowani europejscy deputowani. Dziś z Brukseli nadeszła wiadomość, że PE po raz kolejny odłożył głosowanie nad rezolucją w sprawie Ukrainy. Opozycja w Kijowie ma nadzieję, że będzie ona zawierać krytykę władz, związaną m.in. z jej oskarżeniami o sfałszowanie wyborów władz lokalnych z 31 października. Ich oficjalne wyniki nie zostały dotąd ogłoszone, jednak według sondaży zwycięstwo odniosła Partia Regionów. Na głosowanie nad rezolucją nalegali przedstawiciele EPL, a oponowali posłowie grupy socjalistów i demokratów. Wniosek tych ostatnich zwyciężył.","Prezydent Ukrainy Wiktor Janukowycz, fot. AFP",
https://wiadomosci.onet.pl/swiat/syria-opozycja-zaakceptuje-przejsciowa-wladze-osobistosci-rezimowej/ter7y,"Syria: opozycja zaakceptuje przejściową władzę ""osobistości reżimowej""","Syryjska opozycja gotowa jest zaakceptować, by ""osobistość reżimowa"" pokierowała krajem w okresie przejściowym po odejściu prezydenta Baszara al-Assada - powiedział we wtorek rzecznik Narodowej Rady Syryjskiej (NRS) Georges Sabra.","- Zgadzamy się na odejście Assada i przekazanie jego uprawnień któremuś z członków reżimu, by pokierował okresem przejściowym, jak to się stało w Jemenie - powiedział Sabra. NRS jest główną koalicją opozycyjną w Syrii. Prezydent Jemenu Ali Abd Allah Salah po roku rewolty w swym kraju podpisał na jesieni 2011 roku porozumienie o przekazaniu władzy wiceprezydentowi Abd Rabu Mansurowi Hadiemu w okresie przejściowym w zamian za immunitet dla siebie i swoich bliskich. Hadi został w 2012 roku wybrany na prezydenta. W poniedziałek szefowie dyplomacji państw Ligi Arabskiej na spotkaniu w Dausze zaapelowali do prezydenta Asada o jak najszybsze przekazanie władzy w zamian za zapewnienie mu i jego rodzinie bezpiecznego wyjazdu z kraju; reżim w Damaszku ofertę tę odrzucił. ""Akceptujemy tę inicjatywę, ponieważ priorytetem obecnie jest położenie kresu masakrom i ochrona cywilów syryjskich, a nie proces Assada"" - powiedział Sabra. Na pytanie o ""osobistość reżimową"", którą opozycja syryjska zaakceptowałaby, rzecznik oświadczył, że ""Syria dysponuje patriotami nawet w łonie reżimu, a niektórzy oficerowie syryjskiego wojska mogą odegrać rolę w przekazaniu władzy"". Żadnych szczegółów nie podał. Liga Arabska w styczniu wzywała już, by Assad przekazał swe prerogatywy wiceprezydentowi Farukowi asz-Szaraa, ale reżim nie zgodził się na tę propozycję.","Konflikt w Syrii, fot. AFP",
https://wiadomosci.onet.pl/swiat/opozycjonisci-gloduja-na-ukrainie/ntjhz,Opozycjoniści głodują na Ukrainie,"17 działaczy opozycyjnej partii Batkiwszczyna byłej premier Ukrainy Julii Tymoszenko rozpoczęło głodówkę, domagając się uczciwych wyborów władz lokalnych, które odbędą się w ich kraju w końcu października.","Do głodówki przystąpiło siedem osób z obwodowego komitetu partyjnego w Kijowie oraz dziesięć osób z obwodu lwowskiego. - Ogłaszamy bezterminową głodówkę, by zwrócić uwagę społeczeństwa ukraińskiego i całego świata, że w jednym z największych państw europejskich - na Ukrainie - ustanawiana jest dyktatura - czytamy w manifeście, ogłoszonym przez głodujących. Członkowie partii Tymoszenko są przekonani, że działania władz Ukrainy z prezydentem Wiktorem Janukowyczem na czele uniemożliwiają przeprowadzenie uczciwych wyborów władz lokalnych, w których wszyscy mieliby równe szanse. Zarzucają jednocześnie rządzącym, iż fałszerstwa, których się dopuszczają, wykluczyły Batkiwszynę z udziału w wyborach w obwodach, w których ma ona największe poparcie. Wcześniej we wrześniu Julia Tymoszenko ostrzegła władze, że jej ugrupowanie może nawet zbojkotować październikowe wybory władz lokalnych. Tymoszenko oskarżyła Partię Regionów prezydenta Janukowycza o nielegalne przejmowanie ośrodków jej partii Batkiwszczyna, wskutek czego podczas wyborów faktycznie reprezentować będą one ugrupowanie rządzące, a nie opozycję. Była premier tłumaczyła wówczas, że mechanizm przejmowania jej partii przez Partię Regionów powstał w wyniku zmian kierownictwa lokalnych ośrodków Batkiwszczyny. Zmiany te polegały na usuwaniu skompromitowanych działaczy partyjnych i wyborze nowych. - Działaliście szybko i cynicznie. Ministerstwo sprawiedliwości otrzymało polecenie, by nie rejestrować nowych szefów lokalnych ośrodków partii Batkiwszczyna, pozostawiając w dokumentach zwolnionych szefów, którzy współpracują dziś z Partią Regionów - oświadczyła. Tymoszenko podkreśliła, że w wyniku tych działań Partia Regionów tworzy fałszywe ośrodki jej własnej partii w obwodach, gdzie cieszy się ona największym poparciem: kijowskim, lwowskim i iwano-frankowskim. Mechanizm przejmowania Batkiwszczyny zastosowano również w obwodzie ługańskim i charkowskim.","Była premier Ukrainy Julia Tymoszenko, fot. AFP",
https://wiadomosci.onet.pl/kraj/rzeczpospolita-petru-idzie-do-sadu/wcwmmbz,"""Rzeczpospolita"": Petru idzie do sądu","Nowoczesna nie zamierza pozostawić odłogiem sprawy inwigilacji swojego lidera oraz działaczy stowarzyszenia Obywatele RP. W tej sprawie opozycja jest jednomyślna. Zostały złożone żądania wyjaśnień i zawiadomienie do prokuratury. Dzisiejsza ""Rzeczpospolita"" twierdzi, że to będzie ""paliwo na lato"".","Całą sprawę rozpoczęła czwartkowa publikacja ""Gazety Wyborczej"" o inwigilacji liderów opozycji w czasie protestów społecznych w obronie sądownictwa 21 lipca b.r. Z opublikowanych nagrań operacyjnych policji wynika, że śledziła ona kilku z nich, w tym lidera Nowoczesnej Ryszarda Petru. Jak pisze dzisiaj ""Rzeczpospolita"", po publikacji Ryszard Petru złożył zawiadomienie do prokuratury o możliwości popełnienia przestępstwa z art. 231. § 1. kodeksu karnego. Wspomniany artykuł mówi o przekroczeniu uprawnień przez funkcjonariusza. Jednocześnie z zawiadomieniem Petru posłowie Zarówno Nowoczesnej jak i PO wystosowali pisma do komendanta policji Jarosława Szymczyka oraz premier Beaty Szydło z żądaniem wyjaśnień jakie działania są podejmowane wobec opozycji. Grzegorz Schetyna, jak twierdzi dziennik miał na Twitterze ostro skrytykować ministra Błaszczaka: ""Szukacie haków, obserwacja, przyczepianie ogona, próby zastraszenia to ubeckie metody. I wy walczycie z postkomuną? Wstyd, panie Błaszczak"". Jak policja wyjaśnia działania operacyjne podjęte wobec opozycji? O tym przeczytają Państwo dziś na stronach ""Rzeczpospolitej"".",Ryszard Petru,
https://wiadomosci.onet.pl/kraj/morawiecki-nie-damy-sie-sprowokowac-opozycji/g391e4s,Morawiecki: nie damy się sprowokować opozycji,"Trudno mi powiedzieć, co zrobi opozycja; na szczęście według przepisów posiedzenie Sejmu może się odbywać w sali plenarnej, w innej sali, nawet poza budynkiem Sejmu; na pewno nie damy się sprowokować opozycji - powiedział dziś wicepremier Mateusz Morawiecki.","Wicepremier, minister finansów i rozwoju Mateusz Morawiecki pytany w dzisiejszy wieczór na antenie TVP Info o możliwą sytuację w Sejmie po Nowym Roku, ocenił: ""Trudno mi powiedzieć, co zrobi opozycja"". - Na szczęście według dzisiejszych przepisów posiedzenie Sejmu może się odbywać w tej sali, może się odbywać w innej sali, może się nawet odbywać poza budynkiem Sejmu - tłumaczył wicepremier. Dodał: - Na pewno nie damy się sprowokować opozycji. Przypomniał, że gdy Samoobrona okupowała sejmową mównicę, to wszyscy byli oburzeni. - Oczywiście media mainstreamowe, media III Rzeczypospolitej, były skrajnie oburzone - mówił. - Natomiast, niestety, taka charakterystyczna cecha III Rzeczypospolitej - to są dwie różne miary dla tej samej sprawy. Kiedy dzisiaj ta opozycja, która była u władzy, okupuje mównicę, to się okazuje, że jest wszystko dobrze - podkreślił. Dodał, że ""przecież nie może być tak, że jeżeli jakaś jedna grupa posłów okupuje mównicę, to nie mogą się odbywać posiedzenia Sejmu"". Morawiecki, pytany o głosowania nad budżetem, wskazał, że budżet jest legalny i ""bardzo niebezpieczny dla opozycji"". - Jak się okaże, że zrealizujemy to wszystko, to można powiedzieć - rząd Prawa i Sprawiedliwości przekazał 40 mld zł ludziom, tym ludziom, którzy najbardziej potrzebują i budżet się dalej spina, budżet jest w całości i ma się bardzo dobrze - wskazał wicepremier. - Ja nawet się nie dziwię, że oni protestują, jeśli chodzi o ten budżet - ocenił. - Jeżeli ten budżet został spięty i my pokażemy za 6-12 miesięcy, że można było zrealizować Mieszkanie plus, tanie budownictwo mieszkaniowe, można było zrealizować program 500 zł dla dzieci, można było zrealizować program dla przedsiębiorców, ubezpieczenia dla rolników i wiele innych rzeczy, i potem się okaże, że to jest budżet odpowiedzialny i nie wpadniemy w żadną spiralę długu, to można będzie potem zapytać, co robiła koalicja PO-PSL przez poprzednie 8 lat - powiedział Morawiecki. - Obserwuję Sejm (...) i mam nadzieję, że wszystko zakończy się pozytywnie, bo Polacy chcą spokoju, chcą kompromisu i tę rękę wyciągnęliśmy i mam nadzieję, że ona nie zostanie koniec końców odrzucona - wskazał. Zdaniem Morawieckiego ""naprawdę najlepiej jest usiąść do stołu (...) i posłuchać siebie nawzajem"". - Mam nadzieję, że do takiego zrozumienia dojdzie (...) - powiedział.",Mateusz Morawiecki,
https://wiadomosci.onet.pl/swiat/rosja-przeciwnicy-premiera-jednocza-sie-powstala-nowa-liga/lbxrs,"Rosja: przeciwnicy premiera jednoczą się, powstała nowa Liga","Grupa znanych twórców kultury, naukowców, dziennikarzy i blogerów, którzy w grudniu uczestniczyli w wielotysięcznych manifestacjach w Rosji w obronie prawa do uczciwych wyborów, powołała do życia Ligę Wyborców (LW).","Celem Ligi ma być obrona praw obywatelskich Rosjan. Wśród założycieli LW są m.in. literaci - Ludmiła Ulicka, Borys Akunin i Dmitrij Bykow, piosenkarz rockowy Jurij Szewczuk, politolog Dmitrij Orieszkin, dziennikarze - Tatjana Łazariewa, Olga Romanowa, Siergiej Parchomienko i Leonid Parfionow, a także blogerzy - Ilja Warłamow i Rustam Adagamow. Szczegółowo o swoim programie Liga Wyborców zamierza poinformować w środę na konferencji prasowej w Moskwie. Parfionow, jeden z głównych animatorów tej inicjatywy, oświadczył, że chciałby, aby Liga ""przyciągała wyborców gotowych do obrony politycznej konkurencji w Rosji niezależnie od swoich poglądów"". - Nie jestem politykiem i nigdy nim nie będę. Jestem na to zbyt ciemna i niewykształcona. Jeśli jednak widzę, że mój kraj gaśnie, to będę temu przeciwdziałać i wzywać do tego innych - oznajmiła z kolei Łazariewa. 4 grudnia w Federacji Rosyjskiej odbyły się wybory do Dumy Państwowej, izby niższej parlamentu. Według Centralnej Komisji Wyborczej (CKW), wygrała je kierowana przez premiera Władimira Putina partia Jedna Rosja, zdobywając 49,32 proc. głosów, co przełożyło się na 238 mandatów w 450-miejscowej izbie, tj. większość absolutną. Opozycja zarzuciła władzom fałszerstwa wyborcze. Po wyborach na ulicach Moskwy i innych miast przeciwko oszustwom demonstrowały tysiące osób. Setki zostały zatrzymane przez policję. Wielu uczestników manifestacji pobito. Największe akcje protestacyjne odbyły się 10 i 24 grudnia w stolicy. W tej pierwszej wzięło udział 25 tys., a według niektórych źródeł - nawet 40 tys. osób. W drugiej - ponad 60 tys. osób. Uczestnicy domagali się m.in. odejścia Putina, unieważnienia wyników wyborów do Dumy i rozpisania nowych, a także odwołania i pociągnięcia do odpowiedzialności karnej przewodniczącego CKW Władimira Czurowa oraz innych urzędników państwowych odpowiedzialnych za fałszerstwa. Żądali też zarejestrowania wszystkich formacji politycznych, którym w ostatnich latach odmówiono wpisania do rejestru partii, zwolnienia więźniów politycznych i zniesienia cenzury w federalnych środkach masowego przekazu. Kolejne takie wspólne wystąpienie w Moskwie opozycja zamierza zorganizować 4 lutego, na miesiąc przed wyborami prezydenckimi w FR, po których na Kreml zamierza wrócić Putin. Były wicepremier i minister finansów Aleksiej Kudrin, który podjął próbę mediacji między organizatorami demonstracji i władzami, oświadczył dzisiaj, że jego wysiłki nie przyniosły żadnych rezultatów. - Trwa polityczny ping-pong: opozycja czeka na konkretne posunięcia władz, a władze nie wiedzą, z kim mają rozmawiać - oznajmił Kudrin, którego cytuje dziennik ""Wiedomosti"". Kudrin, o którym Putin publicznie mówi jako o swoim przyjacielu, a który jesienią 2011 roku po konflikcie z prezydentem Dmitrijem Miedwiediewem musiał opuścić Ministerstwo Finansów, poparł utworzenie Ligi Wyborców. Deputowany z ramienia lewicowej partii Sprawiedliwa Rosja Giennadij Gudkow, który uczestniczył w rozmowach prowadzonych przez Kudrina, poinformował, że jeśli władze wyrażą gotowość do rozmów na temat żądań protestujących, to ci w ciągu kilku dni wyznaczą swoich negocjatorów.",,
https://wiadomosci.onet.pl/kraj/sondaz-ibris-dla-rz-polacy-chca-wielkiej-opozycyjnej-koalicji-w-wyborach-do-pe-i/blczm9f,"Sondaż IBRiS dla ""Rz"": Polacy chcą wielkiej opozycyjnej koalicji w wyborach do PE i Sejmu","Wyborcy nie mają wątpliwości - partie opozycyjne powinny wystawić wspólne listy do Parlamentu Europejskiego, Sejmu i Senatu - czytamy w dzisiejszej ""Rzeczpospolitej"". Wielką koalicję w obu przypadkach popiera niemal 40 proc. badanych.","IBRiS zadał respondentom pytanie o to, jaka jest, ich zdaniem, najlepsza dla opozycji formuła startu w wiosennych wyborach do PE i jesiennych wyborach parlamentarnych. Jeśli chodzi o PE, to aż 39 proc. badanych jest zdania, że najlepszym wyjściem jest wielka koalicja wszystkich ugrupowań opozycyjnych. 23 proc. wskazało na kilka mniejszych koalicji jako optymalną formułę wyborczą. 21 proc. wskazało na samodzielny start poszczególnych partii, a 17 proc. wybrało odpowiedź ""nie wiem"". W wyborach do polskiego parlamentu wielką koalicję opozycyjną poparło 37 proc. - czytamy w dzisiejszej ""Rzeczpospolitej"". 22 proc. uważa, że najlepiej, jeśli wystartuje kilka mniejszych koalicji. Za samodzielnym startym poszczególnych partii jest 25 proc. respondentów, a 16 proc. nie ma zdania w tej kwestii. Czytaj też: Michał Szczerba: Jerzy Buzek i Janusz Lewandowski ""jedynkami"" Koalicji Europejskiej Koncepcja wspólnej listy partii opozycyjnych w wyborach do Parlamentu Europejskiego i Sejmu największym poparciem cieszy się wśród wyborców Platformy Obywatelskiej. Najwięcej wątpliwości mają zwolennicy SLD - wynika z sondażu IBRiS dla ""Rzeczpospolitej"".",Podpisanie deklaracji o powołaniu Koalicji Europejskiej 24.02.2019,
http://wiadomosci.onet.pl/kraj/wojciech-skurkiewicz-to-nie-sluzy-naszej-ojczyznie/1ftfwv2,Wojciech Skurkiewicz: to nie służy naszej ojczyźnie,"Wojciech Skurkiewicz w rozmowie z Onetem stwierdził, że ""opozycja ciągle zmierza do tego, by skarżyć się na działania władz polskich gdzieś poza granicami naszego kraju"". - To nie służy naszej ojczyźnie. Prawo i Sprawiedliwość nie zabiegało w taki ekspresyjny sposób o to, by w Brukseli Polska była łajana. (...) Jeżeli są kwestie, które powinny nas jednoczyć, to powinniśmy mówić jednym głosem - dodał poseł Prawa i Sprawiedliwości.",,,
https://wiadomosci.onet.pl/kraj/terlecki-opozycja-siega-po-sile/ctdk9hg,"Ryszard Terlecki: działania demokratyczne są nieskuteczne dla opozycji, więc sięga po siłę","Działania demokratyczne są nieskuteczne dla opozycji, więc sięga po siłę, próbuje destabilizować państwo - podkreślił dziś w TV Republika szef klubu PiS Ryszard Terlecki. Jak ocenił konflikt wokół TK się uspokoił, dlatego pola konfliktu będą przenoszone w inne miejsca.","Terlecki podkreślił, że jednym z warunków do zawarcia kompromisu z opozycją w Sejmie jest uznanie, że ustawa budżetowa na 2017 r. została 16 grudnia przyjęta zgodnie z przepisami i regulaminem Sejmu. Tymczasem, jak dodał, opozycja wciąż kwestionuje, że wówczas na Sali Kolumnowej nie było kworum. Według Terleckiego kworum zostało zachowane. - Myślę, że do 11 stycznia (kiedy rozpoczyna się posiedzenie Sejmu) doczekamy jednak sytuacji, gdy ci radykałowie, którzy okupują salę obrad Sejmu przyjdą po rozum do głowy i się wycofają z tego działania - zaznaczył wicemarszałek. Pytany, czy ""retoryka konfrontacyjna"" opozycji będzie utrzymywana odparł - Tak. Powstał gabinet cieni (PO), ale potem jakoś zniknął. Wyobrażam sobie też, że pani Katarzyna Lubnauer z panem Petru założą drugi Sejm sobie. Nie wiem, u siebie w domu np. i co z tego wynika? Tyle samo co z gabinetu cieni pana Schetyny. - Będą pewnie w najbliższym czasie procedowane ustawy, które też będą dawać opozycji pole do sprzeciwiania się, niezgody. To jest jasne, bo my realizujemy swój program, z którym opozycja się nie zgadza i to też jest normalne, tyle że opozycja powinna mieć swoją propozycję, program, alternatywę dla swoich działań, a mówienie tylko tyle, że zrobimy wszystko na odwrót, co robi PiS to jest niepoważne i to trochę jakby tę opozycję kompromituje - podkreślił Terlecki. Jak zauważył nawet za czasów partii Janusza Palikota czy Samooobrony, nie było w Sejmie takich ekscesów jak te z 16 grudnia. - Przekraczamy kolejny poziom, no właśnie takiego troszkę dezawuowania instytucji niezwykle ważnej, a może nawet najważniejszej dla demokracji - zaznaczył wicemarszałek. Według niego obecnie, kiedy uspokoił się konflikt wokół Trybunału Konstytucyjnego pola konfliktu będą przenoszone w inne miejsca - na inne instytucje. - Najwyraźniej Sejm w tej pierwszej odsłonie nowych, kolejnych działań opozycji się pojawił - zauważył. Szef klubu PiS ocenił, że działania opozycji są szkodliwe dla wszystkich, także dla szacunku dla prawa, instytucji państwowych i demokracji. - Nie zanosi się na to, żeby opozycja mogła doprowadzić do np. wyborów przyspieszonych, nie ma takiej możliwości, mimo że Petru to zgłasza, ale to jest pobożne życzenie - ocenił. - Działania demokratyczne, drogą demokratyczną są nieskuteczne dla opozycji, żeby odzyskać władzę, więc sięga po siłę, próbuje destabilizować państwo tak, żeby można było tę władzę zdobyć w inny sposób niż demokratycznie - dodał Terlecki. Od 16 grudnia w sali plenarnej Sejmu przebywają posłowie opozycji, którzy rozpoczęli wtedy protest wobec wykluczenia z obrad posła PO Michała Szczerby i wobec projektowanych zmian w zasadach pracy dziennikarzy w Sejmie, domagając się zachowania jej dotychczasowych reguł. 16 grudnia marszałek Sejmu Marek Kuchciński wznowił obrady w Sali Kolumnowej, gdzie przeprowadzono głosowania m.in. nad ustawą budżetową na 2017 r. Opozycja uważa, że głosowania w Sali Kolumnowej były nielegalne, m.in. z powodu braku kworum. Marszałek Sejmu zapewnił, że w głosowaniach 16. grudnia brała udział wymagana w konstytucji liczba posłów oraz, że każdy z posłów mógł wejść do Sali Kolumnowej głównym wejściem i brać udział w każdym głosowaniu.",Wicemarszałek Sejmu Ryszard Terlecki i rzecznik PiS Beata Mazurek,
https://wiadomosci.onet.pl/swiat/zebrano-pieniadze-ktore-byc-moze-uwolnia-bialoruskiego-opozycjoniste/80x68,"Zebrano pieniądze, które być może uwolnią białoruskiego opozycjonistę","Białoruscy działacze zebrali już 759 mln rubli (316 tys. zł) na spłatę sumy, którą sąd nakazał zwrócić przebywającemu w kolonii karnej szefowi Centrum Praw Człowieka ""Wiasna"" Alesiowi Bialackiemu - powiadomił dzisiaj jego zastępca Walancin Stefanowicz.","Dzisiaj ogłoszono też, że apelacja Bialackiego od wyroku zostanie rozpatrzona 24 stycznia. Bialacki został 24 listopada skazany na 4,5 roku kolonii karnej o zaostrzonym rygorze wraz z konfiskatą mienia. Sąd uznał, że nie zapłacił on podatków od kwot przechowywanych na kontach bankowych w Polsce i na Litwie. Oba kraje udostępniły służbom białoruskim dane bankowe Bialackiego w ramach mechanizmu pomocy prawnej. Wyrok stanowi też, że Bialacki ma zwrócić państwu 757,5 mln rubli białoruskich. Białoruscy obrońcy praw człowieka rozpoczęli zbiórkę funduszy na spłacenie tej kwoty 15 grudnia. - Suma ta została już całkowicie zgromadzona - wpłynęło 759 mln rubli. Ustalamy szczegóły konta, by zrobić przelew - powiedział Stefanowicz, którego cytuje opozycyjny portal Karta'97. - Sumę tę przelejemy przed rozpatrzeniem apelacji i mamy nadzieję, że wpłynie to na decyzję sądu miejskiego Mińska o złagodzeniu kary dla Bialackiego - dodał Stefanowicz. Jak podkreślił, wpłacenie zasądzonej sumy nie będzie oznaczać przyznania się Bialackiego do winy. Bialacki podczas procesu argumentował, że pieniądze na jego kontach nie stanowiły jego dochodu, tylko zostały przekazane przez zagraniczne fundacje na działalność w sferze obrony praw człowieka. Ocenił, że wyrok ma motywy polityczne, ponieważ ""Wiasna"" pomagała osobom represjonowanym na Białorusi z przyczyn politycznych.",,
https://wiadomosci.onet.pl/tylko-w-onecie/konwinski-wspolpraca-miedzy-po-i-kukiz15-jest-w-tej-chwili-niemozliwa/n1m4xx,Konwiński: współpraca między PO i Kukiz’15 jest w tej chwili niemożliwa,"– Mamy różne scenariusze działań w zależności od rozwoju sytuacji w Polsce. Będziemy starać się wykorzystać rolę, jaką pełnimy w parlamencie, a wyprowadzenie ludzi na ulice to ostateczność – powiedział Zbigniew Konwiński. Sekretarz klubu PO stwierdził, że Nowoczesna, która w sondażach zaczęła wyprzedzać Platformę, ""na dłuższą metę, nie będzie skuteczna w starciu z PiS-em"". Konwiński odniósł się także do inicjatywy klubu Kukiz’15 odnośnie do zmiany konstytucji w zakresie zmian dotyczących TK. – Współpraca między PO i Kukiz’15 ws. tych zmian jest w tej chwili niemożliwa – oświadczył w rozmowie z Onetem.","Ze Zbigniewem Konwińskim, sekretarzem klubu parlamentarnego PO, rozmawia Przemysław Henzel. Przemysław Henzel: Wybory wewnętrzne w PO są już na finiszu, a nowym szefem partii najprawdopodobniej zostanie Grzegorz Schetyna, który jest już jedynym kandydatem na to stanowisko. Czy to oznacza koniec okresu, w którym PO ""zajmowała się sama sobą""? Zbigniew Konwiński: Grzegorz Schetyna na 100 procent będzie nowym przewodniczącym Platformy Obywatelskiej. W tej chwili wybory są już formalnością, choć oczywiście nadal trwają. Pomimo to Platforma nie zajmowała się sama sobą, chociaż taką narrację uprawiali nasi przeciwnicy polityczni. Cały czas robiliśmy swoje, wykonując swoją pracę na forum parlamentu, co pokazały nasze działania w sprawie Trybunału Konstytucyjnego. ""Newsweek"" dwa dni temu ujawnił nagranie ze spotkania Grzegorza Schetyny ze stołecznymi działaczami PO, w trakcie którego padły słowa m.in. o wyprowadzaniu ludzi na ulice. Czy to jedyna ""recepta"" Platformy na bycie w opozycji? Mamy różne scenariusze działań w zależności od rozwoju sytuacji w Polsce. Będziemy starać się maksymalnie wykorzystać rolę, jaką pełnimy w parlamencie. Wyprowadzenie ludzi na ulice to oczywiście ostateczność, ale także taką ostateczność należy brać pod uwagę w związku z tym, co w kraju wyprawia teraz Prawo i Sprawiedliwość. Z wypowiedzi Grzegorza Schetyny wynika, że polityka wiecowania mogłaby mieć miejsce, gdyby ""skończyła się możliwość funkcjonowania w parlamentarnej opozycji"". Nasze możliwości parlamentarne i tak już są dosyć ograniczone, a PiS dąży do dalszego ograniczenia roli parlamentarnej opozycji. Nie rezygnujemy jednak z prac na forum Sejmu i Senatu, a także na polu prawnym, jeśli chodzi o możliwość zaskarżania ustaw do Trybunału Konstytucyjnego, tak jak to było z nowelizacją ustawy o TK autorstwa PiS. Jeśli Prawo i Sprawiedliwość dalej nie będzie respektować wyroków Trybunału, to wtedy będzie się trzeba zastanowić nad innymi działaniami – nie tylko na forum parlamentu. Zapowiedzi Grzegorza Schetyny o wyprowadzeniu ludzi na ulice spotkały się z krytyką ze strony PiS. Poseł Andrzej Jaworski uważa, że takie oświadczenia mogą szkodzić Polsce, a PO wciąż nie może pogodzić się z porażką w wyborach parlamentarnych. Jeśli ktoś spełnia wymagania ustawy o zgromadzeniach, to ma prawo do organizowania zgromadzeń. PiS od początku swoich rządów wmawia wszystkim, że nie możemy pogodzić się z wyborczą porażką, a w tym samym czasie jedyne projekty ustaw, jakimi ta partia się ""na poważnie"" zajmuje, dotyczą szeroko rozumianych służb, mediów, Trybunału Konstytucyjnego i inwigilacji. Tymczasem realizacja obietnic, takich jak program ""500 złotych na dziecko"", idzie ścieżką rządową, i grzęzną one gdzieś w konsultacjach międzyresortowych. Z wcześniejszych zapowiedzi polityków PO wynika, że po okresie 100 dni Beaty Szydło Platforma zaprezentuje tzw. gabinet cieni. Czy wiadomo, jaki będzie jego kształt? To już w tej chwili pytanie do nowego przewodniczącego PO, ale mogę powiedzieć, że w sprawie ""gabinetu cieni"" już się przygotowaliśmy. Mamy wielu kompetentnych ludzi w parlamencie, możemy skorzystać także z doświadczenia osób, które pracowały wcześniej w poszczególnych ministerstwach. A jak zapowiedzi PO mają się do słabnących notowań sondażowych Pana partii? Platforma jest obecnie największym klubem opozycji parlamentarnej, ale w sondażach zaczęła ustępować Nowoczesnej. Badania opinii publicznej są oczywiście ważne, ale pamiętajmy, że od wyborów minęły dopiero dwa miesiące. W tej chwili to nie sondaże są dla nas najważniejsze, ale to, co Prawo i Sprawiedliwość robi z Polską. W obecnej chwili skupiamy się na tym, by nie pozwolić partii Jarosława Kaczyńskiego na kolejne szaleństwa. Sondaże wyborcze są na drugim miejscu, na pierwszym miejscu jest Polska. A nie obawia się Pan, że część posłów PO mogłaby w przyszłości przejść do partii Ryszarda Petru? Przypuszczam, że w przyszłości taki ruch jest raczej możliwy w drugą stronę. Tak wynika z mojej własnej oceny sytuacji i z rozmów z niektórymi posłami Nowoczesnej. PO jest największą formacją opozycyjną, w ramach której działają różne skrzydła, a jednym z nurtów jest nurt liberalny. Moim zdaniem, rolę skutecznej opozycji przeciwko PiS-owi może pełnić tylko partia, która jest formacją bardziej kompletną, a taką partią jest właśnie PO. Nowoczesna, która jest formacją jednego nurtu, na dłuższa metę, nie będzie skuteczna w starciu z PiS-em. Czy PO i Nowoczesną czeka teraz okres rywalizacji czy może raczej okres pewnej współpracy na forum parlamentu? My robimy swoje, a Nowoczesna, prowadzi swoją politykę. Oni bardziej koncentrują się na obecności swojego lidera w mediach, my chcemy być bardziej aktywni w terenie, wśród wyborców, korzystając z tego, że mamy kilka tysięcy aktywnych, doświadczonych samorządowców. Obawiam się zresztą, że następnym miejscem, w którym będzie trzeba bronić Polski przed szaleństwami PiS-u, będzie Polska samorządowa. Oczywiście, w parlamencie możliwa, i wskazana, jest współpraca pomiędzy różnymi siłami opozycyjnymi. Już teraz w wielu sprawach głosujemy razem z PSL-em, a w niektórych także z Nowoczesną; to normalna praktyka, jeśli określone rozwiązania są rzeczywiście dobre. A co z ofertą ze strony Kukiz’15 w sprawie zmiany konstytucji w zakresie zmian dotyczących Trybunału Konstytucyjnego? Czy PO byłaby skłonna, by udzielić poparcia tej inicjatywie?",Zbigniew Konwiński w Sejmie,
https://wiadomosci.onet.pl/swiat/rosja-duma-uchwalila-ustawe-ulatwiajaca-zakladanie-partii-politycznych/p8d4j,Rosja: Duma uchwaliła ustawę ułatwiającą zakładanie partii politycznych,"Duma Państwowa uchwaliła dziś ustawę, która liberalizuje przepisy regulujące zakładanie partii politycznych. Przewiduje ona m.in., że partia, aby uzyskać rejestrację, będzie musiała liczyć co najmniej 500 członków, a nie 40 tys., jak dotychczas.","Jest to pierwsza z pakietu ustaw zmierzających do zreformowania systemu politycznego Federacji Rosyjskiej, których projekty przedłożył prezydent Dmitrij Miedwiediew. Oczekuje się, że już w przyszłym tygodniu ustawę zatwierdzi Rada Federacji, wyższa izba rosyjskiego parlamentu, i podpisze prezydent. W ten sposób może ona wejść w życie już 1 kwietnia. Reformę systemu politycznego prezydent zapowiedział 22 grudnia ubiegłego roku w swoim dorocznym orędziu do Zgromadzenia Federalnego - dwóch izb parlamentu. Wkrótce potem przesłał do Dumy projekty ustaw, które - oprócz uproszczenia przepisów dotyczących zakładania partii - mają ułatwić rejestrację kandydatów w wyborach prezydenckich i parlamentarnych, a także przywrócić bezpośrednie wybory gubernatorów, zniesione w 2004 roku z inicjatywy ówczesnego gospodarza Kremla, Władimira Putina. W połowie lutego Miedwiediew wniósł też do Dumy Państwowej projekt ustawy zmieniającej zasady wybierania niższej izby parlamentu. Nowe przepisy mają zagwarantować, że w Dumie reprezentowane będą wszystkie regiony FR. Demokratyzacja systemu politycznego była jednym z głównych żądań uczestników wielotysięcznych manifestacji oponentów Putina, do których doszło w Moskwie i innych miastach FR po wyborach parlamentarnych z 4 grudnia ub.r. Opozycja uznała je za sfałszowane na korzyść putinowskiej partii Jedna Rosja. W lutym Miedwiediew spotkał się z liderami zarówno zarejestrowanych, jak i niezarejestrowanych partii. W wyniku tego dialogu powołano grupę roboczą, na której forum przywódcy opozycji pozaparlamentarnej mogą zgłaszać poprawki do prezydenckich projektów. Jej pracami kieruje pierwszy zastępca szefa kremlowskiej kancelarii Wiaczesław Wołodin. Projekty Miedwiediewa zakładają też obniżenie z 2 mln do 200 tys. liczby podpisów wyborców, które muszą zbierać kandydaci na prezydenta wysunięci przez ugrupowania pozaparlamentarne lub własne komitety wyborcze. Prezydent zaproponował również wydłużenie kadencji gubernatorów z czterech do pięciu lat. Kreml nie zgodził się natomiast, by partie mogły się łączyć w bloki wyborcze, czego domagała się opozycja. Obawia się ona, że zmniejszenie liczebności członków partii do 500 osób doprowadzi do rozdrobnienia sceny politycznej, co w ostatecznym rachunku będzie służyć partii władzy. Na posiedzenia plenarne Dumy, podczas których izba debatowała nad prezydenckimi projektami, zaproszono też reprezentantów opozycji pozaparlamentarnej, w tym partii niewpisanych do prowadzonego przez Ministerstwo Sprawiedliwości rejestru osób prawnych, tj. z punktu widzenia prawa - nielegalnych. Jednak tym drugim - m.in. liderowi radykalnego Frontu Lewicy Siergiejowi Udalcowowi - nie udzielono głosu; mogli oni tylko przysłuchiwać się dyskusji. - Witamy z zadowoleniem uchwalenie tego aktu prawnego i opowiadamy się za kontynuowaniem reformy sytemu politycznego. Bez kolejnych kroków będziemy ją uważać za niepełną, imitacyjną - oświadczył Udalcow w kuluarach Dumy. Przywódca Frontu Lewicy zapowiedział, że opozycja nadal będzie żądać wprowadzenia do ustawy normy dopuszczającej tworzenie bloków wyborczych i kontynuować wystąpienia uliczne, gdyż - jak podkreślił Udalcow - to aktywność publiczna obywateli dała początek obecnej reformie. Obecnie w FR legalnie działa tylko siedem partii. Oprócz putinowskiej Jednej Rosji są to: Komunistyczna Partia Federacji Rosyjskiej (KPRF), nacjonalistyczna Liberalno-Demokratyczna Partia Rosji (LDPR), socjalistyczna Sprawiedliwa Rosja, liberalna Słuszna Sprawa, prokomunistyczni Patrioci Rosji i demokratyczne Jabłoko. Formacje te uważane są za opozycję systemową. Wszystkie w większym lub mniejszym stopniu są lojalne wobec Kremla. Przepisy utrudniające rejestrację partii politycznych weszły w życie w 2005 roku z inicjatywy Putina, który był wówczas prezydentem. Od tego czasu odmówiono zarejestrowania lub wykreślono z rejestru partii co najmniej 15 ugrupowań. Wśród tych formacji są: Sojusz Narodowy Siergieja Baburina, Inna Rosja Eduarda Limonowa, Republikańska Partia Rosji (RPR) Władimira Ryżkowa, ROT Front Udalcowa, Partia Czynu Konstantina Babkina i Ojczyzna-Zdrowy Rozsądek Michaiła Dielagina. Najwięcej kontrowersji wzbudziła odmowa zarejestrowania w czerwcu 2011 roku Partii Wolności Narodowej (Parnas), utworzonej przez czterech liderów opozycji demokratycznej: Michaiła Kasjanowa, Władimira Miłowa, Borysa Niemcowa i wspomnianego Ryżkowa. Chcieli oni, aby ta nowa formacja wzięła udział w wyborach parlamentarnych w grudniu 2011 roku i wystawiła wspólnego kandydata w wyborach prezydenckich w marcu 2012 roku.",,
https://wiadomosci.onet.pl/swiat/syryjscy-rebelianci-odrzucaja-udzial-w-rozmowach-pokojowych/2hemfx,Syryjscy rebelianci odrzucają udział w rozmowach pokojowych,"Grupy syryjskich rebeliantów powiadomiły dzisiaj, że nie wezmą udziału w zaplanowanych na koniec stycznia rozmowach pokojowych, jeśli w życie nie zostaną wprowadzone artykuły dotyczące kwestii humanitarnych z ostatniej rezolucji ONZ.","Rebelianci, w tym wpływowa Armia Islamska, wspomina o artykułach 12 i 13 rezolucji, która została przyjęta w zeszłym roku i wzywa strony wojny domowej w Syrii, aby udostępniły pomoc humanitarną wszystkim ludziom będącym w potrzebie i zaprzestały wszelkich ataków na cywilów. ""Uważamy, że wdrożenie tych artykułów w życie jest oczywiste i jest prawem człowieka"" - głosi oświadczenie. ""Nie przyjmujemy żadnego kompromisu w tej sprawie na podstawie jakiegokolwiek usprawiedliwienia czy w jakichkolwiek okolicznościach"" - dodano. Pierwsza runda rozmów pokojowych z udziałem przedstawicieli syryjskiej opozycji i rządu w Damaszku ma się odbyć 25 stycznia w Genewie pod auspicjami ONZ. Informację tę potwierdził dzisiaj specjalny wysłannik ONZ do Syrii Staffan de Mistura po spotkaniu z przedstawicielami USA, Rosji i innych światowych mocarstw - poinformował Reuters. Jak powiedział dziennikarzom, przedstawiciele pięciu stałych członków Rady Bezpieczeństwa ONZ (USA, Rosja, Chiny, Wielka Brytania, Francja) zgodzili się, że należy ""wzywać do trwałego i nieskrępowanego dostępu do wielu obleganych obszarów"" w Syrii. W poniedziałek koordynator syryjskiej opozycji ds. rozmów pokojowych Riad Hidżab oskarżył rosyjskie lotnictwo o zabicie ponad 30 dzieci w nalocie w Syrii i oświadczył, że opozycja nie rozpocznie negocjacji z Damaszkiem, póki obce siły bombardują Syryjczyków. Z kolei w weekend syryjski rząd wyraził gotowość wzięcia udziału w rozmowach w Genewie, jednocześnie chce poznać - jak to ujął - ""listy organizacji terrorystycznych i nazw grup opozycyjnych, które wezmą udział w rozmowach"". Rządu w Damaszku wszystkie ugrupowania przeciwstawiające się prezydentowi Baszarowi el-Asadowi określa jako terrorystyczne. Rada Bezpieczeństwa ONZ uchwaliła 19 grudnia 2015 r. rezolucję dotyczącą mapy drogowej dla procesu pokojowego w Syrii, zgodnie z którą rozmowy w sprawie zawieszenia broni i utworzenia rządu przejściowego mają rozpocząć się w styczniu br. Rezolucja ani słowem nie wspomina jednak o przyszłości prezydenta Asada. Kwestia ta jest głównym punktem spornym między stronami konfliktu. Zachód oraz kraje Zatoki Perskiej domagają się odejścia dyktatora, którego wspiera jednak Rosja. Plan zaakceptowany przez RB ONZ przewiduje m.in. utworzenie rządu przejściowego oraz przeprowadzenie wolnych wyborów i opracowanie nowej konstytucji w ciągu 18 miesięcy. W negocjacjach mają uczestniczyć przedstawiciele syryjskiego rządu i opozycji.",Syryjscy rebelianci odrzucają udział w rozmowach pokojowych,
https://wiadomosci.onet.pl/swiat/przedstawiciele-syryjskiej-opozycja-licza-ze-rosja-wplynie-na-asada/nd56y,"Przedstawiciele syryjskiej opozycja liczą, że Rosja wpłynie na Asada","Przebywający w Moskwie przedstawiciele syryjskiej opozycji mówią, że wyczuwają zmianę w stanowisku Rosji w kwestii Syrii i liczą na to, że rosyjskie władze będą w stanie wpłynąć na reżim Baszara el-Asada w celu zaprzestania przemocy.","Rzecznik Narodowej Komisji Koordynacyjnej Hajsam Mana powiedział w Moskwie, że Rosja wyraziła poparcie dla zmian demokratycznych w Syrii i uważa, że Syryjczycy sami powinni decydować o przyszłości swego kraju. - Przedstawiciele rosyjskiego rządu nie wydają się popierać idei utrzymania reżimu dyktatorskiego - oświadczył Mana na konferencji prasowej. - Mówią o kontynuowaniu zmian demokratycznych, a to dla nas bardzo ważne - dodał. Inny członek delegacji opozycji syryjskiej zaznaczył, że pozycja Rosji zmieniła się, zwłaszcza w ostatnich dwóch tygodniach. Członkowie delegacji wyrazili nadzieję, że Rosja wykorzysta swe wpływy, by przekonać Asada do przestrzegania planu pokojowego wysłannika ONZ i Ligi Arabskiej Kofiego Annana. Szef Komisji Koordynacyjnej Hasan Abdel Azim, który stoi na czele delegacji, oświadczył, że poparcie Moskwy jest zasadnicze dla powodzenia misji Annana. - To ostatnia szansa na zakończenie bratobójczej masakry i stworzenie warunków przejścia do demokratycznych form rządzenia - podkreślił. Jednocześnie przyznał, że choć opozycja jest podbudowana rozmowami w Moskwie, różnice poglądów się utrzymują. Zaznaczył, że Rosja wciąż bardzo krytycznie odnosi się do przeciwników Asada stosujących siłę, gdy opozycja uważa to za uzasadnioną reakcję na przemoc ze strony reżimu.",,
https://wiadomosci.onet.pl/swiat/bandarenka-po-operacji-kregoslupa-lekarz-mowi-o-sukcesie/lwnh8,"Bandarenka po operacji kręgosłupa, lekarz mówi o sukcesie","Uwięziony białoruski opozycjonista Źmicier Bandarenka przeszedł dzisiaj w szpitalu w Mińsku operację kręgosłupa, którą wcześniej jego bliscy oceniali jako ryzykowną. Jak powiadomiła jego żona, Wolha, lekarze uważają, że operacja jest udana.","- Lekarz, który przeprowadzał operację, powiedział, że przeszła pomyślnie - powiedziała Wolha Bandarenka. Dodała, że pozwolono jej przekazać mężowi, który jest skazany na dwa lata kolonii karnej, wodę i przedmioty higieny. Zobaczyła go również w szpitalu; Bandarenka wyciągnął w jej stronę palce ułożone w znak ""wiktorii"" (V). Żona opozycjonisty wyjaśniła, że znajduje się on teraz w zwykłej sali szpitalnej, pod ochroną trzech funkcjonariuszy służb specjalnych, którzy dyżurują w sali i na korytarzu. Wolha Bandarenka zapowiedziała, że będzie się teraz domagać, by mąż przeszedł konieczną rehabilitację. Bandarenka pod koniec kwietnia został skazany przez sąd na dwa lata kolonii karnej za udział w protestach opozycji po zeszłorocznych wyborach prezydenckich. Podczas wyborów był współpracownikiem jednego z opozycyjnych kandydatów na prezydenta Andreja Sannikaua, który również został skazany na kolonię karną. W areszcie, przed skierowaniem na odbywanie wyroku, znalazł się w szpitalu więziennym z powodu poważnych problemów z kręgosłupem. Administracja oznajmiła w ostatnich dniach, że daje mu wybór: albo podda się operacji, albo będzie skierowany do kolonii karnej. Rodzina i współpracownicy opozycjonisty wskazywali, że operacja odbywa się w przymusowym terminie, grozi kalectwem, a rehabilitacja w warunkach więziennych będzie trudna.",,
https://wiadomosci.onet.pl/kraj/zbigniew-ziobro-o-wypowiedziach-opozycji-pokazuja-swiadomosc-porazki/bnx0fc0,Zbigniew Ziobro o wypowiedziach opozycji: pokazują świadomość porażki,"Zbigniew Ziobro na swojej konferencji prasowej skomentował zachowanie opozycji. Jego zdaniem przejawia ona agresywne zachowanie. - Jak już mówiłem, z ubolewaniem przyjmuję bardzo agresywne, dosyć kontrowersyjne wypowiedzi części posłów opozycji, którzy kierowali inwektywy w stosunku do kandydatów sędziów do KRS - mówił Ziobro.","- To były słowa bardzo niegodne, mówiące bardzo wiele o stanie umysłów ludzi tzw. totalnej opozycji - stwierdził minister. - To były wypowiedzi pokazujące świadomość porażki pana Budki i jego kolegów z PO, państwa z Nowoczesnej, którzy nie chcą przyjąć do wiadomości, że my wprowadzamy zmiany i nie chcemy marnować czasu, który oni mieli na wprowadzanie zmian - mówił Zbigniew Ziobro. Minister sprawiedliwości odniósł się do dyskusji jaka trwała w Sejmie. - Nie padały tam żadne ważne argumenty, z którymi miałbym się nie zgodzić. Mój żal wynika z braku argumentów, które zastąpiły wyzwiska, skierowane wobec sędziów kandydatów do KRS - mówił Ziobro. - Ten głos przypomina jako żywo słowa, jakie władza ludowa kierowała do studentów w 1968 roku - podsumował minister sprawiedliwości, nawiązując do wydarzeń Marca'68, których 50. rocznicę obchodzimy w tym tygodniu. Chcesz być na bieżąco z najważniejszymi informacjami dnia? Polub Onet Wiadomości na Facebooku!",Zbigniew Ziobro,
https://wiadomosci.onet.pl/swiat/kandydat-bialoruskiej-opozycji-docenia-pomoc-polski/f0yyv,Kandydat białoruskiej opozycji docenia pomoc Polski,"Jeden z liderów białoruskiej opozycji Alaksander Milinkiewicz powiedział dzisiaj, że nie zgadza się z opinią o klęsce polskiej polityki wobec Białorusi. Dodał, że Polska ze wszystkich krajów UE najmocniej wspiera na Białorusi społeczeństwo obywatelskie. Milinkiewicz mówił o tym na konferencji prasowej przedstawicieli białoruskich sił demokratycznych.","- Nie podzielam opinii o klęsce polskiej polityki, choć w każdej polityce jest wiele niedostatków. Polacy, poczynając od 2006 roku, mocniej niż wszystkie inne kraje Unii Europejskiej podtrzymują nasze społeczeństwo obywatelskie i media, które pracują dla Białorusi. Wspierana jest TV Biełsat, a jest to projekt bardzo drogi, wspierane jest Radio Racyja - (również nadające na Białoruś - red.) - powiedział lider ruchu ""O Wolność"", który był kandydatem opozycji w wyborach prezydenckich w 2006 roku. Milinkiewicz wskazał też na polski program stypendialny dla białoruskich studentów jako na część pomocy dla Białorusi. - Do dziś, mimo że mniej studentów w ostatnich latach wyrzucanych jest z uniwersytetu za udział w akcjach politycznych, kontynuowany jest program (im. Kastusia) Kalinouskiego. I jego skala się nie zmniejsza. Polski premier powiedział, że nawet wtedy, kiedy nie będzie represjonowanych, to chcemy zachować ten program po to, żeby po prostu brali w nim udział utalentowani ludzie z Białorusi, którzy mogą uczyć się według europejskich programów na europejskich uniwersytetach"" - wskazał opozycjonista. Pozytywnie ocenił również zaangażowanie Polski na rzecz unijnej inicjatywy Partnerstwa Wschodniego. Przypomniał, że Polska obok Szwecji jest inicjatorem tego projektu. - Uważam, że ten program również jest ważny dla Białorusi, choć kraj do tej pory nie wykorzystał możliwości, jakie daje"" Partnerstwo Wschodnie - powiedział Milinkiewicz. Opinię o tym, że polityka polskiego rządu wobec Białorusi poniosła ""całkowitą klęskę"" wyraził wczoraj prezes Prawa i Sprawiedliwości Jarosław Kaczyński, oceniając rozpędzenie przez milicję wielotysięcznej manifestacji w Mińsku. Kilkadziesiąt tysięcy ludzi protestowało w wieczór wyborczy przeciw kolejnej reelekcji prezydenta Alaksandra Łukaszenki. Według oficjalnych wyników niedzielnych wyborów uzyskał on prawie 80 proc. głosów.",,
https://wiadomosci.onet.pl/swiat/kambodza-asean-wzywa-zachod-do-zniesienia-sankcji-wobec-birmy/cr445,Kambodża: ASEAN wzywa Zachód do zniesienia sankcji wobec Birmy,"Stowarzyszenie Narodów Azji Południowo-Wschodniej (ASEAN) zaapelowało dziś do państw zachodnich, by w odpowiedzi na niedzielne wybory uzupełniające do parlamentu Birmy zniosły wszystkie sankcje nałożone na ten kraj.","Szefowie państw i rządów tej regionalnej organizacji zebrali się dziś w stolicy Kambodży, Phnom Penh. Kraj ten sprawuje obecnie rotacyjną prezydencję w ASEAN-ie. O apelu poinformował kambodżański wiceminister spraw zagranicznych Kao Kim Hourn. - Zniesienie sankcji przyczyniłoby się do procesu demokratyzacji i rozwoju gospodarczego Birmy - mówił. Minister spraw zagranicznych Indonezji Marty Natalegawa jest zdania, że ""Birma się zmienia i ta zmiana musi być nagrodzona"". Podczas obrad, które toczą się za zamkniętymi drzwiami, birmański prezydent Thein Sein zapewniał, że niedzielne głosowanie było wolne i sprawiedliwe. Stany Zjednoczone i Unia Europejska sygnalizowały wcześniej, że gdyby tak było, zaistniałaby możliwość zniesienia niektórych sankcji nałożonych w ciągu ubiegłych dwóch dziesięcioleci w związku z łamaniem praw człowieka przez birmańskie władze. Do parlamentu po raz pierwszy wybrana została przywódczyni opozycji Aung San Suu Kyi. Jej Narodowa Liga na rzecz Demokracji (NLD) uzyskała co najmniej 40 z 45 mandatów, o które toczyła się walka wyborcza - potwierdziła dziś komisja wyborcza. Końcowe wyniki mają być podane wieczorem. Partia laureatki Pokojowej Nagrody Nobla informowała wczoraj, że zdobyła 43 miejsca w parlamencie. Jednak wpływ NLD pozostanie minimalny, ponieważ jedną czwartą miejsc w parlamencie mają zagwarantowaną wojskowi, a 80 proc. pozostałych mandatów przypada zbliżonej do armii Partii Związku Solidarności i Rozwoju (USDP).",,
https://wiadomosci.onet.pl/swiat/opozycja-na-ukrainie-chce-sankcji-dla-osob-falszujacych-wybory/bddc5,Opozycja na Ukrainie chce sankcji dla osób fałszujących wybory,"Opozycja na Ukrainie apeluje do wspólnoty międzynarodowej o wprowadzenie sankcji wobec osób odpowiedzialnych za fałszowanie wyborów parlamentarnych, które odbyły się w minioną niedzielę. Na czele listy znajduje się prezydent Wiktor Janukowycz.","Apel wystosowała w sobotę opozycyjna partia Batkiwszczyna (Ojczyzna) byłej premier Julii Tymoszenko, odbywającej obecnie karę siedmiu lat więzienia. Ugrupowanie domaga się od Zachodu zajęcia kont bankowych i nieruchomości oraz niewydawania wiz ludziom biorących udział w fałszerstwach wyborczych. ""Te wybory wejdą nie tylko do historii naszego kraju, ale i do historii całego świata jako przykład brutalnych i bezprecedensowych fałszerstw na korzyść władzy"" - głosi oświadczenie. Wymieniając naruszenia, Batkiwszczyna wskazała m.in. na szturmowanie komisji wyborczych przez milicyjne oddziały specjalne Berkut, niszczenie biuletynów wyborczych na korzyść kandydatów z obozu władzy oraz zmienianie wyników głosowania przy pomocy lojalnych wobec ekipy rządzącej członków Centralnej Komisji Wyborczej (CKW). ""Zrozumiałe, że wszelkie demokratyczne awanse, czynione przez cywilizowaną wspólnotę na początku prezydentury Janukowycza, wyglądają dziś co najmniej naiwnie, a czasem nawet śmiesznie. Ukraina z przekonaniem kroczy ku autorytaryzmowi i dyktaturze Janukowycza"" - piszą autorzy oświadczenia. Na liście osób, które zdaniem opozycji powinny być objęte sankcjami, oprócz prezydenta Ukrainy znalazł się prokurator generalny Wiktor Pszonka, szef MSW Witalij Zacharczenko oraz szefowie administracji obwodowych i naczelnicy delegatur MSW, w których dochodzi do fałszerstw wyborczych. Są na niej również współpracujący z władzami sędziowie. Na liście umieszczono ogółem 53 osoby. Choć wybory parlamentarne na Ukrainie odbyły się 28 października, do godzin popołudniowych w sobotę CKW w Kijowie zdołała podliczyć 99,82 proc. oddanych głosów. Komisja wciąż nie ma danych z dziewięciu okręgów jednomandatowych, gdzie trwają spory, czy w wyborach zwyciężyli kandydaci opozycji, czy też reprezentanci władz. Zgodnie z danymi CKW w głosowaniu na listy partyjne wybory wygrała Partia Regionów prezydenta Janukowycza, zdobywając 30 proc. głosów. Na kolejnych miejscach znalazły się: Batkiwszczyna (25,53 proc.), Udar boksera Witalija Kliczki (13,95 proc.), Komunistyczna Partia Ukrainy (13,18 proc.) oraz nacjonalistyczna partia Swoboda (10,44 proc.)",,
https://wiadomosci.onet.pl/tylko-w-onecie/platforma-nowoczesna-i-psl-wystartuja-razem-w-wyborach-klotnia-o-nazwe/1h41sk1,Wielka koalicja przeciwko PiS? Na razie kłótnia o nazwę,"Rozpoczęły się nieformalne negocjacje partii opozycyjnych w sprawie wspólnego startu w przyszłorocznych wyborach - ustalił Onet. Już widać, że stworzenie koalicji nie będzie proste. Trwa bowiem spór o to, czy w ogóle jest sens tworzyć jedną listę opozycji przeciw PiS. I jak ma się ona nazywać.","Formalnie jest jeszcze cisza. Na pozór po wyborach samorządowych największe partie zajęte są wyłącznie dopinaniem lokalnych koalicji, dzieleniem stanowisk i podsumowywaniem kampanii. Ale tak naprawdę to niejedyne zajęcie ich liderów. Według informacji Onetu - które potwierdziliśmy w kilku źródłach - rozpoczęły się już nieformalne negocjacje partii opozycyjnych w sprawie wspólnego startu w przyszłorocznych wyborach. Chodzi o wiosenne wybory do Parlamentu Europejskiego oraz jesienne wybory parlamentarne. Przeprowadzone niedawno wybory samorządowe są najbardziej aktualną mapą wpływów poszczególnych partii. Dotyczy to zwłaszcza głosowania na poziomie sejmików wojewódzkich, bo ono najbardziej przypomina wybory sejmowe. Zwyciężyło w nim PiS z 34 procentami poparcia - tyle że to wynik dla rządzących rozczarowujący, wszak w wyborach parlamentarnych w 2015 r. PiS zdobyło prawie 38 proc. głosów. Okazało się, że politycznie władzy nie pomogły grube miliardy złotych wpompowane w portfele Polaków w ramach programów socjalnych. Długo wyczekiwana i ogłoszona z pompą wspólna lista Platformy Obywatelskiej i Nowoczesnej - czyli Koalicja Obywatelska - zdobyła prawie 27 proc. Do tego ponad 12 proc. dla PSL, które startowało samodzielnie. PRZYPOMINAMY: Ostateczne wyniki wyborów samorządowych Ten wynik dodał opozycji wiatru w żagle - uwierzyła, że możliwe jest to, co jeszcze niedawno uważane było powszechnie za mało realne: odsunięcie PiS od władzy za rok. Szkopuł w tym, że powyborcze uczucie ulgi i radości w PO, Nowoczesnej oraz PSL wyraźnie obniżyło mobilizację we wszystkich tych partiach. Dziś - bez noża na gardle - rozmawia się im o koalicji wyraźnie trudniej. Najspokojniej jest w Platformie. Partia stworzyła po wyborach samorządowych osiem regionalnych koalicji - to połowa kraju. Jeszcze kilka miesięcy temu lider PO Grzegorz Schetyna nawet nie śnił o takim wyniku. Platforma miała nawet szansę na więcej, ale została ograna przez PiS. Dla przykładu - straciła rządy na Śląsku, dlatego że jeden z radnych Nowoczesnej Wojciech Kałuża w zamian za posadę przeszedł do PiS. Partii Kaczyńskiego brakowało właśnie jednego głosu do opanowania regionalnego sejmiku. Choć liderzy PO publicznie się na to oburzają, to faktem jest, że sami toczyli podobne negocjacje w regionach, gdzie to im brakuje pojedynczych głosów - choćby w Łódzkiem. Rozmawiali tam z ludźmi posła PiS Marka Matuszewskiego, ale wolta w stylu Kałuży się nie udała. Kontrola nad regionem pozostała w rękach Jarosława Kaczyńskiego, a Matuszewski został zawieszony. CZYTAJ WIĘCEJ: Kulisy wyboru Wojciecha Kałuży oraz jego odejścia z Koalicji Obywatelskiej Mimo to nastroje w PO są dobre. - Jeśli wygramy wybory parlamentarne, to w kilku sejmikach przeciągniemy radnych na swoją stronę i odsuniemy PiS od władzy - mówi Onetowi członek ścisłych władz PO, wymieniając nie tylko Łódzkie i Śląsk, ale także Dolny Śląsk i Podlasie (gdzie samodzielnie rządzi PiS, tyle że trawiony wojną frakcji ministrów Krzysztofa Jurgiela i Jarosława Zielińskiego). Szkopuł w tym, że najpierw trzeba zwyciężyć z PiS - a to nie będzie proste, biorąc pod uwagę tarcia po stronie opozycji. Platforma z niepokojem patrzy na sytuację w Nowoczesnej, z której odchodzą działacze. Chodzi nie tylko o wiceszefa klubu Nowoczesnej Piotra Misiłę, usuniętego z partii za powyborczą krytykę władz, ale także o terenowych działaczy, z których część dołącza do nowej partii Ryszarda Petru, dawnego założyciela Nowoczesnej. Samorządowa koalicja z PO paradoksalnie wyostrzyła wewnętrzne konflikty w Nowoczesnej. Posłowie - jest ich dziś już tylko 21 - zdają sobie sprawę, że szyld .N przechodzi do historii. Partia ma milionowe długi i brakuje jej struktur, a radnych ma tylko dzięki współpracy z Platformą. To nieunikniony kierunek - Nowoczesna zostanie wkrótce wchłonięta przez PO. Dlatego posłowie .N już stoją w blokach, konkurując o dobre miejsce w Platformie. - Oni są tak podzieleni i tak się nawzajem nienawidzą, że nie mają do siebie elementarnego zaufania. Jedni podejrzewają drugich, że są już z nami dogadani - opowiada członek zarządu Platformy. W .N jest co najmniej kilkuosobowa grupa posłów, którzy uważają, że już dziś powinien powstać wspólny klub parlamentarny z Platformą. Nie pali się do tego liderka partii Katarzyna Lubnauer. Dla niej własny partyjny szyld to gwarancja silniejszej osobistej pozycji w kontaktach z PO - i większa szansa na walkę o stanowisko wiceszefowej Platformy po jej mariażu z Nowoczesną. Z podobnych względów politycznie próbuje zmartwychwstać Ryszard Petru, którego Lubnauer pozbawiła władzy w Nowoczesnej. Wraz z grupką zaufanych stworzył nową liberalno-socjalną partię Teraz! Nasz rozmówca, jeden z najważniejszych polityków Platformy: - Ryszard nie kryje, że chodzi mu głównie o to, aby wejść do koalicji z nami jako lider odrębnej partii. Być może wejdzie, ale na pewno nie stanie się jedną z twarzy takiej koalicji. Miał swą szansę w polityce i ją zaprzepaścił. Z punktu widzenia przyszłorocznych wyborów europejskich i sejmowych kluczowa jest jednak nie partia Lubnauer i nie partia Petru. Kluczowy jest PSL, kierowany przez Władysława Kosiniaka-Kamysza. Wybory samorządowe pokazały, że na poziomie sejmików KO nawet nie obroniła stanu posiadania Platformy i Nowoczesnej z wyborów parlamentarnych w 2015 r. Startując wówczas oddzielnie, partie zdobyły niemal 32 proc. (Platforma 24 proc., zaś Nowoczesna - prawie 8 proc.). Dlatego też lider Platformy Grzegorz Schetyna uznał, że KO potrzebuje poszerzenia swej formuły, jeśli chce naprawdę myśleć o odsunięciu PiS od władzy. I intensywnie namawia Kosiniaka-Kamysza na wspólny start. Młody lider ludowców jest nawet przychylny dla tego pomysłu. Według informacji Onetu, wstępnie chce rozmawiać o wspólnym starcie w wyborach europejskich, od ich wyniku uzależniając dalszą współpracę. Tyle tylko że Kosiniak-Kamysz ma w partii potężną opozycję dla tego pomysłu. Liderem ruchu oporu jest były minister rolnictwa Marek Sawicki, wiceszef Rady Naczelnej PSL. Zwolennik Sawickiego: - Po pierwsze, jeśli zdecydujemy się na koalicję w wyborach europejskich z liberałami, to w razie porażki nie zdołamy wypromować własnej listy PSL przed wyborami parlamentarnymi. To byłby nasz koniec. Po drugie, wspólna lista wszystkich przeciw PiS jest bez sensu. Powinny być dwie-trzy listy. Niech idą PO z Nowoczesną, my z mniejszymi partiami konserwatywnymi i do tego lewica. Dlaczego tak? Ano dlatego, że mój ludowy wyborca nie zagłosuje na żadną koalicję PSL z Nowoczesną. Dla wsi to aborcjoniści i lewacy. W razie takiego startu możemy stracić jakieś 40 proc. wyborców PSL, bo oni uciekną do PiS. A więc wspólna koalicja przeciw PiS paradoksalnie może pomóc PiS. Stronnik Kosiniak-Kamysza: - Nowoczesna może nie przetrwać do wiosny. Zresztą do wyborów europejskich idą twarde elektoraty. Tacy wyborcy nie odejdą do PiS ze względu na nasz wspólny start z liberałami. Ci, którzy mieli odejść, już dawno odeszli. POLECAMY: Bruksela pokonała PiS [KOMENTARZ] Do starcia obu polityków i ich zwolenników dojdzie w sobotę podczas posiedzenia Rady Naczelnej PSL. Tam mają zapaść decyzje co do rozmów z Platformą. Wszystko wskazuje na to, że Kosiniak-Kamysz dostanie delikatne zielone światło do konkretnych negocjacji. Ale to jeszcze niczego nie znaczy. Ludowcy, nawet ci od Kosiniaka-Kamysza, mają długą listę żądań wobec Schetyny. - Nie będziemy startować pod nazwą Koalicji Obywatelskiej - mówi nam jeden z nich. - A w nazwie koalicji musi być nasz szyld: PSL. Ważny polityk Platformy: - Upierają się, żebyśmy wystartowali jako koalicja PO-PSL, tak jak razem rządziliśmy przez osiem lat. Ludowcy mają też drugi pomysł: proponują start pod szyldem ""Europejska Partia Ludowa"". Tak się nazywa chadecka frakcja w Parlamencie Europejskim, w której od lat wspólnie zasiadają PO i PSL. Członek zarządu Nowoczesnej: - Nasze "".N"" w nazwie koalicji oznacza konkretne wartości. Bez niego część wyborców bardziej liberalnych i lewicowych zagłosuje na nową partię Roberta Biedronia. Nie ma się co dziwić, że przy takiej atmosferze rozmów, nie ruszyły jeszcze negocjacje dotyczące o wspólnego programu. Od żadnego z rozmówców nie usłyszeliśmy ani jednego merytorycznego pomysłu, jak przekonać wyborców, by w przyszłym roku wybrali szyld opozycji. Jakikolwiek by był. POLECAMY: wszystkie teksty Andrzeja Stankiewicza Chcesz być na bieżąco z najważniejszymi informacjami dnia? Polub Onet Wiadomości na Facebooku!","Grzegorz Schetyna, Katarzyna Lubnauer, Władysław Kosiniak-Kamysz",
https://wiadomosci.onet.pl/swiat/rosyjska-opozycja-miliardy-zdefraudowane-podczas-przygotowan-igrzysk/45evf,Rosyjska opozycja: miliardy zdefraudowane podczas przygotowań igrzysk,Rosyjscy biznesmeni i urzędnicy ukradli do 30 miliardów dolarów ze środków przeznaczonych na przygotowanie zimowych igrzysk olimpijskich w Soczi - wynika z raportu opublikowanego przez przeciwników prezydenta Władimira Putina.,"Putin, dla którego sukces igrzysk to, jak pisze agencja Reuters, kwestia reputacji, stoi w obliczu krytyki i zarzutów korupcji oraz przekroczenia kosztów przedsięwzięcia, które już teraz szacuje się na 50 mld dolarów, czyli pięciokrotnie więcej niż początkowo zakładano. Igrzyska w Soczi odbędą się w lutym 2014 roku. ""Główny wniosek z pierwszej części naszego raportu jest następujący: podczas przygotowań igrzysk 25 do 30 mld dolarów zostało ukradzionych"" - powiedział dziennikarzom jeden z liderów opozycji Borys Niemcow. Autorzy raportu: Niemcow i Leonid Martyniuk - również krytyka Putina - utrzymują, że najdroższe obiekty sportowe zbudowane na igrzyska w Soczi powstały poza publicznymi przetargami. Władze Rosji już wcześniej dementowały doniesienia o korupcji szerzącej się przy budowie olimpijskich obiektów i broniły wzrostu kosztów. W ubiegłym roku Borys Niemcow i Leonid Martyniuk przygotowali raport na temat majątku prezydenta Federacji Rosyjskiej. Napisali w nim, że Władimir Putin żyje na poziomie, jakiego nie powstydziliby się nawet monarchowie państw Zatoki Perskiej.",Fot. AFP,
https://wiadomosci.onet.pl/swiat/grozili-ze-urzadza-mu-guantanamo/703w2,"Grozili, że urządzą mu Guantanamo","Zwolniony niedawno z kolonii karnej białoruski opozycjonista Alaksandr Atroszczankau, skazany za protesty po wyborach prezydenckich, powiedział, że więźniom ""mówiono otwarcie, iż są zakładnikami i towarem"", który będzie wymieniany na kredyty.","To, co dzieje się ze skazanymi po zeszłorocznych wyborach opozycjonistami, nazwał ""faszyzmem i handlem niewolnikami"". Atroszczankau, który był podczas kampanii wyborczej rzecznikiem prasowym jednego z kandydatów opozycji Andreja Sannikaua, wypowiadał się w piątek na konferencji prasowej wraz z innymi zwolnionymi opozycjonistami. Pobyt w areszcie śledczym KGB w Mińsku, gdzie trafił po demonstracji opozycji w wieczór wyborczy 19 grudnia, określił jako ""jedną niekończącą się torturę"". Jak relacjonował, grożono mu tam, że ""urządzą mu Guantanamo"". Na konferencji wystąpił też jeden z najmłodszych skazanych za protesty powyborcze - 21-letni Mikita Lichawid. Według niego warunki w areszcie śledczym KGB są ""dzikie"", a ludzie, z którymi tam przebywał, skazani za przestępstwa gospodarcze, mówili o przypadkach bicia w areszcie. Lichawid spędził w trakcie odbywania wyroku 81 dni w karcerze. Za udział w opozycyjnej demonstracji został skazany na 3,5 roku kolonii karnej o zaostrzonym rygorze. Atroszczankau był skazany na cztery lata takiej samej kolonii. Obaj znaleźli się w trzeciej i największej grupie ułaskawionych niedawno przez prezydenta Alaksandra Łukaszenkę uczestników powyborczych protestów. Mimo ułaskawień w koloniach karnych nadal pozostają trzej byli kandydaci w wyborach: Mikoła Statkiewicz, Dźmitry Wus i Sannikau, którzy otrzymali kary sześciu, 5,5 roku oraz pięciu lat kolonii karnej.",,
http://wiadomosci.onet.pl/tylko-w-onecie/opozycja-walczy-z-reformami-pis-ale-jednosci-nie-ma/7fhdk3p,Opozycja walczy z reformami PiS. Ale jedności nie ma,"Posłowie opozycji zorganizowali naradę, na której chcieli ustalić wspólną taktykę sprzeciwu wobec reformy sądownictwa proponowanej przez PiS. Platforma Obywatelska postuluje nawet utworzenie wspólnego klubu parlamentarnego, na co nie zgadza się Nowoczesna i PSL. W spotkaniu opozycji nie uczestniczył klub Kukiz'15.","Po co więc spotkali się liderzy opozycyjnych klubów? Ryszard Petru mówi o potrzebie ""koordynacji"". PSL o wspólnym zbieraniu podpisów. PO i Nowoczesna zorganizowały też w Sejmie spotkanie z sędziami i przedstawicielami środowiska prawniczego. Podczas spotkania liczne autorytety prawnicze w tym prof. Andrzej Rzepliński, prof. Małgorzata Gersdorf i prof. Adam Strzembosz krytykowały projekt PiS. Prawnicy apelowali też do prezydenta Andrzeja Dudy, aby nie podpisywał ustaw PiS. Sędziwie szczególnie krytykowali powstanie izby dyscyplinarnej w Sądzie Najwyższym. W minioną środę wieczorem na stronach Sejmu opublikowano poselski projekt PiS nowej ustawy o SN. Przewiduje on m. in. utworzenie trzech nowych izb SN, zmiany w trybie powoływania sędziów SN i umożliwia przeniesienie obecnych sędziów SN w stan spoczynku. Projekt zakłada, że ""z dniem następującym po dniu wejścia w życie niniejszej ustawy sędziowie SN, powołani na podstawie przepisów dotychczasowych, przechodzą w stan spoczynku, z wyjątkiem sędziów wskazanych przez Ministra Sprawiedliwości"".",,
https://wiadomosci.onet.pl/swiat/bialorus-niaklajeua-nie-puszczono-do-helsinek-na-pokaz-jego-ksiazki/pz5xj,Białoruś: Niaklajeua nie puszczono do Helsinek na pokaz jego książki,"Białoruski pisarz, szef opozycyjnej kampanii ""Mów Prawdę!"", Uładzimir Niaklajeu nie dostał zgody na wyjazd do Helsinek, gdzie w czwartek jest prezentowany zbiór jego poezji w przekładzie na fiński - poinformowało Radio Swaboda.","- Niestety odmówiono mi. Dlatego nie będę mógł być obecny na tym wieczorze - oświadczył Niaklajeu. Jak dodał, imprezę poprowadzi tłumacz Jukka Malinen, który za przekład wierszy Niaklajeua zebranych w książce ""Czerwony zachód"" otrzymał fińską nagrodę ""Tańczący niedźwiedź"". Zgodnie z wyrokiem sądu Niaklajeu powinien od godz. 20 do 6 rano przebywać we własnym domu, regularnie zgłaszać się na milicję; nie może wyjeżdżać poza Mińsk. Za naruszenie tych zasad otrzymywał już oficjalne ostrzeżenia inspekcji kryminalnej. Nowa powieść Niaklajeua ""Saturator z wodą gazowaną z syropem i bez (mińska powieść)"" znalazła się wśród 12 tytułów pretendujących w tym roku do Nagrody im. Jerzego Giedroycia za najlepszą książkę prozatorską w języku białoruskim w 2011 r., ustanowioną przez ambasadę RP oraz Instytut Polski w Mińsku, a także Białoruski PEN-Centr i Związek Pisarzy Białoruskich. W czwartek o uniemożliwieniu jej wyjazdu za granicę poinformowała też wiceprzewodnicząca opozycyjnej organizacji Młody Front Nasta Daszkiewicz. Nastę Daszkiewicz, która niedawno wyszła za mąż za lidera Młodego Frontu Źmiciera Daszkiewicza, odbywającego wyrok prawie 3 lat kolonii karnej, wysadzono z pociągu jadącego do Wilna. Na granicy argumentowano, że nie zmieniła po ślubie paszportu, choć przed wyjazdem specjalnie upewniła się w urzędzie paszportowym, że nie będzie to problemem. Niaklajeu był jednym z kandydatów opozycji w wyborach prezydenckich 19 grudnia 2010 r. W wieczór wyborczy został pobity przez nieznanych sprawców, według opozycji - przez struktury siłowe. Trafił do szpitala i nie brał udziału w powyborczej demonstracji opozycji. Ze szpitala został uprowadzony i przeniesiony do aresztu śledczego KGB. Później nałożono na niego areszt domowy, w którym przebywał do procesu. W maju 2011 r. otrzymał karę dwóch lat w zawieszeniu na dwa lata za ""przygotowywanie działań poważnie naruszających porządek publiczny"". Amnesty International uznała go za więźnia sumienia. Po wyborach prezydenckich z 2010 roku brutalnie zdławiono w Mińsku protest przeciwko oficjalnym wynikom, dającym prawie 80 proc. poparcia prezydentowi Alaksandrowi Łukaszence. Do aresztów trafiło wtedy ponad 600 osób. Kilkadziesiąt z nich stanęło przed sądem w sprawach karnych dotyczących masowych zamieszek, ponad 20 skazano na pobyt w kolonii karnej. Jeden z opozycyjnych kandydatów opozycji Mikoła Statkiewicz odbywa wyrok 6 lat kolonii karnej.",,
https://wiadomosci.onet.pl/kraj/ryszard-terlecki-zazalenie-opozycji-ws-umorzenia-sledztwa-z-gory-przegrane/7gt2e10,Ryszard Terlecki: zażalenie opozycji ws. umorzenia śledztwa - z góry przegrane,"Zażalenie opozycji na decyzję prokuratury, która umorzyła śledztwo ws. posiedzenia Sejmu w Sali Kolumnowej 16 grudnia 2016 r., wydaje się z góry przegrane; posiedzenie w Sali Kolumnowej było zgodne z regulaminem Izby - powiedział dziś szef klubu PiS Ryszard Terlecki.","Według Prokuratury Okręgowej w Warszawie, posiedzenie Sejmu z 16 grudnia 2016 r., podczas którego uchwalono ustawę budżetową, miało prawidłowy przebieg, a przeniesienie obrad z sali plenarnej do Sali Kolumnowej było zgodne z prawem. Prokuratura oceniła też, że ""we wszystkich przeprowadzonych w Sali Kolumnowej głosowaniach, w tym nad ustawą budżetową, brała udział wystarczająca do podjęcia decyzji liczba posłów – od 236 do 237, a więc zostało zapewnione tzw. kworum"". Nie stwierdziła przy tym, by głos oddawały osoby nieuprawnione. Poseł Platformy Cezary Tomczyk zapowiedział wczoraj, że PO złoży zażalenie na decyzję Prokuratury Okręgowej w Warszawie. Jego zdaniem, zachowanie marszałka Sejmu Marka Kuchcińskiego 16 grudnia było ""złamaniem wszystkich możliwych standardów"". Terlecki ocenił we wtorek w TVN24, że opozycja składa takie wnioski, ponieważ nie ma nic ""lepszego do roboty w lecie, jak składać zażalenie w takiej sprawie z góry, wydaje się, przegranej"". Dopytywany, czy spodziewał się decyzji prokuratury o umorzeniu śledztwa, Terlecki powiedział, że ""po pierwsze procedury sejmowe były zgodne z regulaminem Sejmu i co do tego nie było żadnych wątpliwości"". - Druga kwestia, to awantura, która się wtedy odbywała na terenie Sejmu i wokół niego - dodał. Zdaniem Terleckiego, ""to są dwie różne sprawy i dobrze, że ta pierwsza została pomyślnie załatwiona"". Postępowanie prowadzone było od 19 grudnia ubiegłego roku. Dotyczyło przekroczenia uprawnień i niedopełnienia obowiązków służbowych oraz działania na szkodę interesu publicznego przez funkcjonariuszy publicznych. Zawiadomienie w tej sprawie złożyły m.in. PO i Nowoczesna. Chodzi o posiedzenie Sejmu 16 grudnia 2016 r. W związku z planami ograniczeń w pracy dziennikarzy w Sejmie oraz wykluczeniem z obrad jednego z posłów PO Michała Szczerby, opozycja rozpoczęła wówczas blokowanie sejmowej mównicy. Marszałek Sejmu Marek Kuchciński wznowił obrady w Sali Kolumnowej, tam też przeprowadzono głosowanie m.in. nad ustawą budżetową na 2017 r.",Ryszard Terlecki,
https://wiadomosci.onet.pl/swiat/niaklajeu-film-w-bialoruskiej-telewizji-to-falszywka/8tbg4,Niaklajeu: film w białoruskiej telewizji to fałszywka,"Białoruski opozycjonista Uładzimir Nikalajeu nazwał dzisiaj ""fałszywką"" film państwowej telewizji białoruskiej, w którym zarzucono mu przyjęcie z polskiej ambasady w Mińsku pieniędzy na organizację protestu powyborczego w 2010 r. - Jest on (film) fałszywy, nawet jeśli chodzi o sumy. Mowa w nim, że ""Mów Prawdę!"" otrzymał na plac (Niepodległości, gdzie odbywały się protesty) 80 tysięcy euro. Oczywiście dla naszego mieszkańca to szok: ""80 tysięcy euro!"". Ale jeśli podzielić 80 tys. euro na 3 tys. ""atakujących"", to na każdego wypadnie 26 euro. Nie sądzę, by ktokolwiek atakował cokolwiek za takie pieniądze - powiedział.","W wyemitowanym w niedzielę wieczorem prawie półgodzinnym filmie zatytułowanym ""Lekcje polskiego"" pokazano - jak twierdził głos zza kadru - depeszę z polskiego MSZ do ambasady w Mińsku nakazującą wypłacenie Niaklajeuowi 80 tys. euro z funduszy ambasady ""na przygotowanie i przeprowadzenie akcji protestu 19 grudnia 2010"" po wyborach prezydenckich na Białorusi. Szef kampanii ""Mów Prawdę!"" Niaklajeu był jednym kandydatów opozycji w tych wyborach. Według telewizyjnego komentatora, wyjaśnia to, skąd Niaklajeu miał pieniądze na namioty i ""trzy tysiące atakujących"". - Jest on (film) fałszywy, nawet jeśli chodzi o sumy. Mowa w nim, że ""Mów Prawdę!"" otrzymał na plac (Niepodległości, gdzie odbywały się protesty) 80 tysięcy euro. Oczywiście dla naszego mieszkańca to szok: ""80 tysięcy euro!"". Ale jeśli podzielić 80 tys. euro na 3 tys. ""atakujących"", to na każdego wypadnie 26 euro. Nie sądzę, by ktokolwiek atakował cokolwiek za takie pieniądze"" - oznajmił Niaklajeu, którego cytuje niezależny portal udf.by. Dodał, że telewizja pokazała, ""co komu przyszło do głowy, byle tylko skompromitować"" opozycję. W niedzielnym filmie oświadczono, że w przedstawionej depeszy ""mowa jest wprost, że zamieszki na placu Niepodległości były opłacone z Warszawy"". ""Ten sensacyjny dokument pozwala inaczej spojrzeć na to, co się stało wieczorem 19 grudnia i kto stał za zamieszkami przy gmachu rządu"" - skomentował głos zza kadru. W materiale pokazano również rzekomą depeszę dyplomatyczną wysłaną z ambasady w Mińsku 20 września 2011 r., czyli prawie rok po wyborach, w której ambasador Leszek Szerepka zdaje relację ze spotkania z Niaklajeuem. Jest w niej mowa o wsparciu wysokości 28 tys. euro. W filmie zaprezentowano też nagranie przedstawiające innego byłego kandydata na prezydenta Alesia Michalewicza, który uzyskał azyl polityczny w Czechach. Jak mówi komentator, wykonano je podczas przesłuchania w KGB przed wyjazdem z kraju. Michalewicz opowiada w nim - jak twierdzą autorzy materiału - o finansowaniu białoruskiej opozycji przez Polskę.",,
https://wiadomosci.onet.pl/swiat/ukraina-wladze-terroryzuja-sponsorow-opozycji/g5mkp,Ukraina: władze terroryzują sponsorów opozycji,"Ukraińskie władze terroryzują biznesmenów, wspierających finansowo ugrupowania opozycyjne - oświadczył Ołeksandr Turczynow, bliski współpracownik byłej premier Ukrainy, Julii Tymoszenko.","- Takich problemów nie mieliśmy nawet w czasach prezydentury Leonida Kuczmy - powiedział Turczynow, komentując doniesienia o zwolnieniach pracowników ośrodków regionalnych Bloku Julii Tymoszenko (BJuT). Według prasy spowodowały to kłopoty finansowe tego ugrupowania. Turczynow, który w rządzie Tymoszenko był wicepremierem, oświadczył, że zwolnienia to wynik zastraszania przez władze przedsiębiorców, którzy wspierali dotychczas działalność BJuT. - Finansowanie i pomaganie opozycji jest dziś dla biznesmenów niebezpieczne. Służby podatkowe i struktury siłowe bardzo pilnie śledzą taką działalność, po czym terroryzują przedsiębiorców, którzy próbują wspierać siły opozycyjne - powiedział polityk w programie telewizyjnym nadanym w środę wieczorem. Blok Tymoszenko, największe ugrupowanie opozycji w ukraińskim parlamencie twierdzi, że swymi działaniami władze Ukrainy, a przede wszystkim rządząca Partia Regionów prezydenta Wiktora Janukowycza dąży do pozbycia się konkurencji politycznej. Takie zarzuty padają też ze strony samej Tymoszenko, której w grudniu prokuratura zarzuciła, iż będąc szefową rządu dopuszczała się machinacji finansowych. W związku z toczonym przeciwko niej śledztwem Tymoszenko ma zakaz opuszczania kraju.",,
https://wiadomosci.onet.pl/swiat/grzywna-dla-dzialacza-opozycyjnego-za-akcje-wyborcze/hcz52w,Grzywna dla działacza opozycyjnego za akcje wyborcze,"Lider opozycyjnego ruchu białoruskiego ""Razem"" Wiaczasłau Siuczyk został skazany na karę grzywny za udział w dwóch akcjach związanych z wyborami prezydenckimi w październiku 2015 r. – poinformowało dziś Radio Swaboda.","Sąd uznał Siuczyka za winnego udziału w zorganizowanej bez zezwolenia władz akcji 10 października, kiedy to kilka tysięcy osób przeszło ulicami Mińska w marszu na rzecz wolnych wyborów, oraz w mniejszej akcji protestu przeciwko fałszowaniu ich wyników dzień później. Działaczowi nakazano zapłacenie 6,3 mln rubli białoruskich, czyli równowartość 1,3 tys. zł. W listopadzie zeszłego roku Siuczyk został ukazany wysoką grzywną (10,8 mln rubli, czyli 2,4 tys. zł) za udział w dwóch innych akcjach: 23 września na rzecz uczciwych wyborów prezydenckich i 4 października przeciwko planom rozmieszczenia na Białorusi rosyjskiej bazy lotniczej. Wybory prezydenckie na Białorusi odbyły się 10 października. Według oficjalnych danych urzędujący szef państwa Alaksandr Łukaszenka zdobył w nich 83,47 proc. głosów. Szef misji obserwatorów OBWE na Białorusi Kent Harstedt podkreślił, że głosowanie było dalekie od demokratycznych standardów, a w szczególności odnotowano ""poważne problemy"" podczas liczenia głosów.",Sąd uznał Siuczyka za winnego,
https://wiadomosci.onet.pl/swiat/ukraina-nie-komentuje-sprawy-uprowadzonego-rosyjskiego-opozycjonisty/zxwx4,Ukraina nie komentuje sprawy uprowadzonego rosyjskiego opozycjonisty,MSZ Ukrainy nie skomentowało oświadczenia Urzędu Wysokiego Komisarza ONZ ds. Uchodźców (UNHCR) zaniepokojonego sprawą porwania w Kijowie i potajemnego wywiezienia do Moskwy rosyjskiego opozycjonisty Leonida Razwozżajewa.,"Wcześniej tego dnia UNHCR ostrzegł, że za wydanie Rosji Razwozżajewa Ukraina może być pociągnięta do odpowiedzialności za ""rażące naruszenie prawa wewnętrznego i międzynarodowego"". - Uważnie badamy tę kwestię i dostarczymy wszelkich komentarzy, gdy wypracujemy już stanowisko. Ukraina przestrzega swych zobowiązań międzynarodowych i dlatego nasza odpowiedź powinna być oparta na dokumentach, które w tej sprawie otrzymamy - oświadczył rzecznik MSZ w Kijowie Ołeksandr Dikusarow. Razwozżajew, aktywista radykalnego rosyjskiego Frontu Lewicy, został uprowadzony w piątek po opuszczeniu kijowskiego biura UNHCR, gdzie dowiadywał się o możliwość uzyskania azylu. W niedzielę w Moskwie sąd nakazał aresztowanie go na dwa miesiące. Ukraińska opozycja przypuszcza, że Razwozżajewa uprowadziły rosyjskie służby specjalne. Arsenij Jaceniuk, przywódca Zjednoczonej Opozycji, która idzie do wyznaczonych na niedzielę wyborów parlamentarnych pod szyldem partii Batkiwszczyna, zażądał we wtorek powołania specjalnej komisji śledczej w związku z tą sprawą. - Co się stało z rosyjskim opozycjonistą, kto porwał człowieka, który szedł do biura ONZ w celu uzyskania azylu? Dlaczego nie ma do tej pory jasnego stanowiska ani MSZ, ani Służby Bezpieczeństwa Ukrainy? Czy na terytorium Ukrainy działają obce służby specjalne? - pytał Jaceniuk na konferencji prasowej. O porwaniu Razwozżajewa poinformował w poniedziałek deputowany do Dumy Państwowej, niższej izby rosyjskiego parlamentu, z ramienia lewicowej partii Sprawiedliwa Rosja Ilja Ponomariow. Razwozżajew jest jego asystentem. Komitet Śledczy Federacji Rosyjskiej potwierdził następnie fakt aresztowania opozycjonisty, jednak poinformował, że Razwozżajew w niedzielę ""sam zwrócił się do Komitetu Śledczego FR i wyraził gotowość przyznania się do winy"". Razwozżajew był ścigany pod zarzutem podjęcia przygotowań do zorganizowania w Rosji masowych rozruchów. Dochodzenie w tej sprawie Komitet Śledczy FR wszczął w ubiegłą środę. Podejrzanymi są też m.in. koordynator Frontu Lewicy Siergiej Udalcow i jego bliski współpracownik Konstantin Lebiediew. Ten drugi już w czwartek został aresztowany na dwa miesiące. Natomiast Udalcowowi śledczy zakazali opuszczania Moskwy.",,
https://wiadomosci.onet.pl/kraj/trudne-chwile-w-koalicji-pawlak-chce-wspolpracy-z-opozycja/ms60g,Trudne chwile w koalicji. Pawlak chce współpracy z opozycją,"Waldemar Pawlak wyśle listy do szefów opozycji z propozycją współpracy podczas kryzysu - dowiedziała się ""Rzeczpospolita"".","Wicepremier i lider PSL chce szukać wspólnych punktów programowych z opozycją i proponować współpracę w tym zakresie. To kolejny zaskakujący Pawlaka, który wczoraj skrytykował własny rząd i powiedział, że ""przykro patrzeć na to, jak rząd oddaje inicjatywę opozycji, zamiast realizować to, co zostało już przedyskutowane"". Pawlak przyznał wczoraj również, że wiele z jego pomysłów jest blokowane przez ministra Jacka Rostowskiego. - Myślę, że główny problem bierze się z innej optyki, jednorocznej, księgowej, a nie rozwojowej, czyli o przyszłych dochodach. Bo gdyby zastanowił się z perspektywy politycznej, wpłynąłby na urzędników, by nie patrzyli tak statycznie - mówi. Podkreślił też, że minister Rostowski ""bardziej ufa swoim urzędnikom niż kolegom z rządu"". Wicepremier stwierdził również, że w wielu przypadkach ma zgodę premiera Tuska, ale zmiany blokuje właśnie minister finansów. - Mamy na horyzoncie kolejną falę spowolnienia gospodarczego i czas na odważne decyzje, nie można się okopać na ustalonych pozycjach. Nasze propozycje trzymają się twardych realiów, ale mają ułatwić działania rozwojowe - mówił w rozmowie z ""Rzeczpospolitą"". Ta sama gazeta publikuje dzisiaj informacje o kolejnym działaniu Pawlaka, które może źle wpłynąć na współpracę między koalicjantami. Głównym punktem są właśnie listy, które wicepremier wyśle do przywódców opozycyjnych klubów parlamentarnych. - Rząd jest w defensywie komunikacyjnej i merytorycznej, nie wiadomo, w którą stronę chce zmierzać. Waldemar Pawlak, mając tego świadomość, dba o siebie i własną partię. Deklaruje otwartość i elastyczność - przekonuje w rozmowie z ""Rz"" politolog Bartłomiej Biskup. Mimo to, politycy PO starają się łagodzić całą sprawę. - Gdybyśmy byli z Waldemarem Pawlakiem we wszystkim idealnie jednomyślni, to bylibyśmy w tej samej formacji politycznej, a nie jesteśmy - mówi Andrzej Halicki. Więcej w ""Rzeczpospolitej"".","Waldemar Pawlak i Jacek Rostowski,fot.Żaneta Gotowalska/Onet",
https://wiadomosci.onet.pl/swiat/kuba-znany-dysydent-zostal-aresztowany/46je2,Kuba: znany dysydent został aresztowany,"Guillermo Farinas, jeden z najbardziej znanych kubańskich dysydentów, został aresztowany przez policję. Razem z nim zatrzymano 15 innych opozycjonistów - poinformowała rodzina Farinasa.","Policja zatrzymała 49-letniego Farinasa w rodzinnym mieście Santa Clara, położonym 240 km na wschód od Hawany. Guillermo Farinas był więziony w kubańskich więzieniach za działalność opozycyjną wobec komunistycznego rządu przez ponad 11 lat. Ponad 20 razy ogłaszał strajki głodowe, będące protestem wobec polityki władz Kuby. Ostatnią głodówkę rozpoczął w lutym ubiegłego roku, domagając się wolności dla więźniów politycznych. Swój protest przerwał po czterech miesiącach, gdy władze ustąpiły. Umowę o wypuszczeniu więźniów wynegocjował wówczas kubański Kościół katolicki.","Guillermo Farinas, fot. Reuters",
https://wiadomosci.onet.pl/kraj/powstal-ponadpartyjny-lubelski-zespol-parlamentarny-ale-bez-pis/tq5svvl,"Powstał ponadpartyjny Lubelski Zespół Parlamentarny, ale bez PiS. ""Czekamy na przeprosiny""","Parlamentarzyści wszystkich ugrupowań opozycyjnych zgodzili się przystąpić do reaktywowanego Lubelskiego Zespołu Parlamentarnego. Inicjatywa powstanie bez polityków PiS, którzy - zdaniem polityków opozycji - od kilku tygodni ociągają się z przekazaniem swoich podpisów. Tymczasem działacze PiS podają powód, który ma im uniemożliwić wstąpienie do zespołu.","Równo miesiąc temu lubelski senator Jacek Bury publicznie poinformował o powołaniu Lubelskiego Zespołu Parlamentarnego. Miała to być ponadpartyjna inicjatywa, której celem będzie współpraca ponad podziałami na rzecz lokalnej społeczności. - Chcę, by zespół był miejscem, gdzie wszyscy będą zgodnie pracować - deklarował w listopadzie Jacek Bury, senator KO. Na początku wszystko szło dobrze. Pod wnioskiem o rejestrację podpisali się parlamentarzyści Koalicji Obywatelskiej, PSL, Lewicy i Konfederacji. Zbieraniem podpisów od posłów zajął się Michał Krawczyk. Pozostało przekonać jedynie polityków Prawa i Sprawiedliwości. Krawczyk umówił się z posłem PiS Przemysławem Czarnkiem, że ten zbierze podpisy od przedstawicieli partii rządzącej. - I na tym się skończyło. Od kilku tygodni poseł Czarnek obiecuje przekazać mi te podpisy. Uważam, że jest to gra na czas, więc postanowiłem dziś zarejestrować zespół. W każdym momencie posłowie i senatorowie PiS będą mogli do niego przystąpić - mówi nam Michał Krawczyk, poseł KO. Z kolei Buremu przypadło przekonywanie senatorów. Z nimi również nie poszło łatwo. - Senatorowie Grzegorz Czelej i Józef Zając dotrzymali obietnicy. Obaj złożyli swoje podpisy. Pozostali senatorowie z PiS grają na czas. Grzegorz Bierecki, ironicznie się uśmiechając, powiedział mi, że mają zespół wewnątrz swojego klubu parlamentarnego PiS, do którego zapraszają - mówi w rozmowie z Onetem Jacek Bury, senator KO z Lublina. Tymczasem politycy PiS powołali swój własny Lubelski Zespół Parlamentarny wewnątrz klubu parlamentarnego. Zespół wybrał już swoje władze i zdążył spotkać się pięć razy. Kolejne posiedzenie zaplanowano na 8 stycznia 2020 roku. Okazuje się, że jest konkretny powód, który uniemożliwia posłom PiS przystąpić do ponadpartyjnej Jak nam przekazał były wojewoda lubelski, a obecnie poseł PiS Przemysław Czarnek, zebrane przez niego podpisy zostały wycofane. Dlaczego? - Wszyscy posłowie PiS wycofali swoje podpisy, ponieważ poczuli się dotknięci słowami prezydenta Krzysztofa Żuka. Dopóki nie zostaną przeproszeni, to nie będą zasiadać w zespole pana Krawczyka i pana Burego. W tej sytuacji nie widzimy przesłanek do efektywnej współpracy z PO, której szef struktur wojewódzkich robi tego typu insynuacje - odpowiada na zarzuty Przemysław Czarnek, poseł PiS.",Przemysław Czarnek,
https://wiadomosci.onet.pl/swiat/beda-zmiany-w-hiszpanskiej-konstytucji/lbvlt,Będą zmiany w hiszpańskiej konstytucji,"Rząd Hiszpanii premiera Jose Luisa Rodrigueza Zapatero ogłosił dziś, że doszedł do porozumienia z opozycyjną Partią Ludową w sprawie wpisania do konstytucji limitu deficytu budżetowego oraz długu publicznego, który ma zagwarantować stabilność budżetu.","Hiszpański rząd poinformował, że został już ustalony harmonogram prac nad zapisem; dopuszcza on limit deficytu budżetowego na poziomie 0,4 proc. PKB od 2020 roku. Lider prawicowej Partii Ludowej Mariano Rajoy zapowiadał już wcześniej, że jego ugrupowanie poprze reformę konstytucji. Zapis będzie dopiero drugą poprawką do konstytucji od jej powstania w 1978 roku po autorytarnych rządach gen. Franco. 16 sierpnia Francja i Niemcy zaproponowały, by 17 krajów strefy euro określiło w ustawie zasadniczej do połowy 2012 r. limit budżetowy w celu osiągnięcia zrównoważonego budżetu. W Niemczech limity dotyczące stabilności finansów publicznych zostały już wpisane w konstytucję, podczas gdy we Francji zasady te są źródłem gorącej debaty między rządem a opozycją.",,
https://wiadomosci.onet.pl/swiat/prokuratura-ostrzega-kandydata-opozycji-na-bialorusi/r7g7x,Prokuratura ostrzega kandydata opozycji na Białorusi,"Białoruska Prokuratura Generalna wystosowała dzisiaj ostrzeżenie wobec Jarosława Romańczuka, jednego z kandydatów opozycji w wyborach prezydenckich 19 grudnia, za ""wzywanie do nielegalnych działań"".","Romańczuk, mający polskie korzenie ekonomista, kandydat Zjednoczonej Partii Obywatelskiej, że przyczyną są jego wezwania w telewizji do wyborców, by przyszli w wieczór wyborczy na Plac Październikowy w Mińsku. - To świadczy o tym, że władze się boją - ocenił. Romańczuk otrzymał telefon z prokuratury po południu, kiedy jechał do Mozyrza. - Rozmawiałem z przedstawicielem Prokuratury Generalnej. Powiadomiono mnie, że dostanę ostrzeżenie pisemne na adres domowy - powiedział. Wyjaśnił, że chodzi o wezwanie do wyborców w wystąpieniu telewizyjnym 2 grudnia i w trakcie debaty wyborczej 4 grudnia, kiedy wezwał wyborców do przyjścia na plac. Zapytany o skutki ostrzeżenia, Romańczuk powiedział: ""Na pewno będzie powiadomiona Centralna Komisja Wyborcza. Jakie będą decyzje tego organu, trudno przewidzieć"". Dwaj inni kandydaci opozycji: Wital Rymaszeuski i Mikoła Statkiewicz otrzymali wcześniej ostrzeżenia Prokuratury Generalnej za to, że również w telewizji wezwali wyborców na wiec 24 listopada na Placu Październikowym. Po tym wiecu otrzymali oficjalne ostrzeżenie z CKW, która powołała się na to, że decyzją władz Mińska na tym placu nie można prowadzić agitacji wyborczej. Inni kandydaci opozycji, w tym Rymaszeuski i Statkiewicz, również apelują do wyborców, by w wieczór wyborczy przyszli na Plac Październikowy. Opozycja zapewnia, że będzie to pokojowe zgromadzenie.",,
https://wiadomosci.onet.pl/kraj/opozycja-przeprasza-za-poparcie-zmian-w-prawie-lowieckim-i-zapowiada-poprawki/b6b7rnx,Opozycja przeprasza za poparcie zmian w Prawie łowieckim i zapowiada poprawki,"Posłanki PO i Nowoczesnej zapowiedziały w poniedziałek złożenie poprawek do rządowego projektu noweli Prawa łowieckiego, które zmienią m.in. przepisy, wprowadzone w grudniu ub.r. na mocy specustawy dot. walki z ASF. Ewa Lieder (N) przeprosiła za wcześniejsze poparcie dla specustawy.","W połowie grudnia Sejm jednogłośnie uchwalił specustawę, która pozwoli na podjęcie nadzwyczajnych działań, by powstrzymać rozprzestrzenianie się wirusa afrykańskiego pomoru świń (ASF). Głównym celem ustawy jest zwiększenie skuteczności zwalczania chorób zakaźnych zwierząt poprzez wprowadzenie nowych rozwiązań w zakresie zabezpieczenia przed rozwleczeniem choroby zakaźnej, zwalczania chorób zakaźnych wśród zwierząt wolno żyjących (dzikich). Daje ona możliwość nakładania nowych nakazów, zakazów i ograniczeń oraz wprowadza sankcje administracyjne za ich nieprzestrzeganie. Ustawa zmienia przy tym przepisy m.in. w Prawie łowieckim, zwiększając nadzór nad Polskim Związkiem Łowieckim. Chodzi o poprawę efektywności odstrzału sanitarnego, m.in. polowań na obszarach chronionych. Ponadto wprowadzono możliwość wypowiedzenia umowy dzierżawy obwodu łowieckiego. Dodano także przepis, który przewiduje karanie osób, które umyślnie utrudniają lub uniemożliwiają wykonywanie polowania. Chcesz być na bieżąco z najważniejszymi informacjami dnia? Polub Onet Wiadomości na Facebooku! Posłanka Nowoczesnej Ewa Lieder na poniedziałkowej konferencji prasowej przeprosiła za to, że m.in. posłowie Nowoczesnej głosowali w grudniu za uchwaleniem specustawy do walki z ASF zawierającej też te zmiany w Prawie łowieckim. ""Ja, w swoim imieniu chciałabym dzisiaj przeprosić, bo niestety przeoczyliśmy, jako opozycja, zmiany w specustawie. Przepraszam za to"" - podkreśliła Lieder. Dodała jednak, że opozycja chce poprawić to złe prawo, które zostało uchwalone w grudniu. Obecna na konferencji posłanka PO Dorota Niedziela przypomniała, że równolegle w Sejmie toczą się prace nad rządowym projektem zmian w Prawie łowieckim, który ma m.in. dostosować to prawo do wyroku Trybunału Konstytucyjnego z 2014 r. TK orzekł, że przepisy ustawy w niewystarczający sposób uwzględniają prawa właścicieli nieruchomości przy tworzeniu obwodów łowieckich. Tym rządowym projektem zmian w Prawie łowieckim ma zająć się we wtorek rano sejmowa podkomisja nadzwyczajna. Posłanka Lieder zapowiedziała złożenie podczas wtorkowych obrad podkomisji poprawek do rządowego projektu nowelizacji Prawa łowieckiego, które jednocześnie zmienią przepisy wprowadzone do niego na mocy specustawy do walki z ASF. ""81 proc. Polek i Polaków uważa, że prawo własności jest ważniejsze, niż prawo do polowania. Prawie 80 proc. Polek i Polaków jest przeciw uczestnictwu dzieci w polowaniach (...) Mam nadzieję, że PiS przemyśli te nasze uwagi i zrozumie, że społeczeństwo zwyczajnie oczekuje dobrego prawa łowieckiego"" - dodała Lieder. ""Od ponad miesiąca walczymy ze złym prawem, które wprowadza PiS, które tak naprawdę niszczy cztery podstawowe rzeczy jeżeli chodzi o prawo łowieckie - zabrania nam prawa do własności, pozwala na uczestnictwo dzieci w polowaniach, zabiera nam możliwość swobodnego korzystania z lasów"" - powiedziała z kolei posłanka Niedziela. Obecni na konferencji przedstawiciele organizacji ekologicznych przypomnieli, że opowiadają się m.in. za wprowadzeniem obowiązku okresowych badań okulistycznych, psychologicznych i psychiatrycznych dla myśliwych, wprowadzeniem zakazu udziału dzieci w polowaniach, polowania w pobliżu domów, polowań zbiorowych i dokarmiania zwierząt oraz strzelania toksyczną dla środowiska amunicją ołowianą. Zaproponowali też przepisy gwarantujące ochronę prawa własności poprzez możliwość skutecznego wyłączania - na wniosek właściciela - prywatnych nieruchomości spod reżimu polowań, bez konieczności uzasadniania tego przed sądem. W przedstawionym przez nich dokumencie znalazły się również propozycje wprowadzenia obowiązku informowania o planowanych polowaniach indywidualnych i zbiorowych, wykreślenie ""kultywowania tradycji łowieckich"" jako przesłanki do ustalania listy gatunków łownych, obowiązku wykazywania przez myśliwych wszystkich postrzelonych zwierząt oraz wykreślenie łosia, szakala złocistego, zająca szaraka i borsuka oraz 13 gatunków dzikich ptaków z listy gatunków łownych. ""Te gatunki zwierząt na liście gatunków łownych znajdują się niesłusznie, nie ma żadnych podstaw i racjonalnych uzasadnień, aby polować na te zwierzęta. Tego domagamy się od lat i mamy nadzieję, że wszystkie te społeczne poprawki, postulaty w końcu znajdą uznanie wśród wszystkich posłów i w końcu da się przeprowadzić dobrą, pożyteczną, korzystną dla dzikiej przyrody i dla dzikich zwierząt zmianę prawa łowieckiego"" - przekonywał obecny na konferencji prezes Pracowni na rzecz Wszystkich Istot Radosław Ślusarczyk.",Ewa Lieder,
http://wiadomosci.onet.pl/tylko-w-onecie/piotr-apel-to-kryzys-ktory-poharatal-wszystkich/2vb9g8r,"Piotr Apel: to kryzys, który poharatał wszystkich","- Nie zajmujemy się rzeczami naprawdę poważnymi, nie szukamy rozwiązań, tylko zajmujemy się wojenkami - mówi o sejmowym kryzysie Piotr Apel z Kukiz'15. - To kryzys, który poharatał wszystkich, a przede wszystkim poharatał polską demokrację i polski parlamentaryzm - podkreśla w rozmowie z Onetem.",,,
https://wiadomosci.onet.pl/swiat/lukaszenka-potwierdza-istnienie-listy-osob-objetych-zakazem-wyjazdu/lk2qw,Łukaszenka potwierdza istnienie listy osób objętych zakazem wyjazdu,"Prezydent Białorusi Aleksandr Łukaszenka potwierdził, że władze stworzyły listę osób objętych zakazem wyjazdu z kraju, i zapowiedział jej egzekwowanie ""z pełną mocą"". Powiedział o tym w wywiadzie dla rosyjskiej telewizji Russia Today.","Zapytany, czy powstała lista osób objętych zakazem wyjazdu, odparł: ""Sporządziliśmy (taką listę - red.). Tylko jeszcze nie została wprowadzona w życie z pełną mocą. Ale będzie"". Wypowiedzi z wywiadu podały dziś białoruskie portale internetowe. Łukaszenka zarzucił opozycji białoruskiej podjudzanie Zachodu do wprowadzenia sankcji wobec urzędników i biznesmenów z tego kraju. - To oni podrzucają Zachodowi nazwiska, organizacje, przedsiębiorstwa i nalegają na wprowadzenie sankcji gospodarczych - oświadczył. Poproszony o skomentowanie faktu, że wyjazd uniemożliwiono także byłemu szefowi parlamentu Stanisławowi Szuszkiewiczowi, odparł: ""Co się tyczy jego polityki, to wystarczy przytoczyć jedno działanie - gdy razem z (ówczesnym prezydentem Ukrainy Leonidem) Krawczukiem namawiał (ówczesnego prezydenta Rosji Borysa) Jelcyna do rozwiązania Związku Radzieckiego. Wiem o Szuszkiewiczu aż zanadto, chociaż starczyłby ten jeden fakt, żeby go nie wypuścić do końca życia. Ale nie robię tego i nie będę robić"". W ostatnich tygodniach uniemożliwiono wyjazd z Białorusi na Litwę i do Polski kilkunastu osobom - opozycyjnym politykom, obrońcom praw człowieka i dziennikarzom, w tym właśnie Szuszkiewiczowi. Białoruskie służby graniczne w niedzielę wyprowadziły go z pociągu do Wilna, oświadczywszy, że nie ma prawa wyjeżdżać za granicę. 77-letni Szuszkiewicz był pierwszym przywódcą niepodległej Białorusi po rozpadzie ZSRR. W latach 1991-1994 pełnił funkcję głowy państwa i jednocześnie szefa parlamentu. To on 8 grudnia 1991 roku zorganizował spotkanie z udziałem ówczesnych przywódców Rosji i Ukrainy, Borysa Jelcyna i Leonida Krawczuka, na którym podpisano porozumienie w sprawie likwidacji ZSRR i utworzenia Wspólnoty Niepodległych Państw.",,
https://wiadomosci.onet.pl/swiat/syryjska-koalicja-opozycyjna-porozumiala-sie-w-kwestii-rozszerzenia/m4nly,Syryjska koalicja opozycyjna porozumiała się w kwestii rozszerzenia,"Opozycyjna Syryjska Koalicja Narodowa w nocy z czwartku na piątek porozumiała się w kwestii przyjęcia ok. 40 nowych członków. Zdecydowano, że wybory nowego szefa koalicji odbędą się w połowie czerwca.","Wśród nowo przyjętych znaleźli się przedstawiciele sztabu generalnego Wolnej Armii Syryjskiej, głównego zbrojnego ugrupowania walczącego z reżimem Baszara el-Asada, i innych grup rebelianckich - poinformował tymczasowy przewodniczący koalicji George Sabra. Koalicja obradowała przez osiem dni w hotelu w Stambule. Początkowo spotkanie miało trwać od 23 do 25 maja, ale spory wokół kwestii rozszerzenia głównego ruchu syryjskiej opozycji wymusiły przedłużenie rozmów. Pierwsze głosowanie w tej sprawie zakończyło się w niedzielę fiaskiem - zatwierdzono wówczas jedynie osiem nowych kandydatur, co według obserwatorów ilustrowało głębokie podziały wewnątrz opozycji. Waszyngton naciskał na koalicję, by przezwyciężyła podziały i zwiększyła reprezentację liberałów, aby zmniejszyć dominację bloków islamistycznych w ugrupowaniu. W Stambule zapadła także decyzja o odroczeniu wyborów nowego szefa koalicji mającego zastąpić Moaza al-Chatiba, który w marcu podał się do dymisji. ""Głosowanie to odbędzie się najpóźniej 12 czerwca"" w czasie kolejnego posiedzenia w Stambule - powiadomił Sabra. Z tego powodu na nieokreślony czas odłożono również desygnowanie tymczasowego opozycyjnego rządu Ghassana Hitto. W czwartek koalicja zapowiedziała, że nie weźmie udziału w planowanej przez Rosję i USA konferencji pokojowej w Genewie, podczas gdy siły rządowe wpierane przez libański Hezbollah masakrują powstańców w mieście Al-Kusajr. Gotowość udziału w genewskiej konferencji zgłosił natomiast reżim syryjski. Minister spraw zagranicznych Syrii Walid el-Mualim mówił, że Damaszek nie stawia żadnych warunków wstępnych. Z kolei opozycja jako warunek udziału w konferencji stawia odejście syryjskiego prezydenta Asada. Szef MSZ Rosji Siergiej Ławrow ocenił w czwartek, że koalicja ""nie posiada konstruktywnej platformy"". - Jedyne, co łączy jej członków, to żądanie natychmiastowego odejścia Baszara el-Asada. Ale wszyscy łącznie z partnerami z Zachodu rozumieją, że takie stanowisko jest nierealistyczne - wskazał. Konflikt zbrojny w Syrii trwa od marca 2011 roku. Obrońcy praw człowieka szacują, że zginęło w nim co najmniej 94 tys. ludzi.",,
https://wiadomosci.onet.pl/kraj/po-i-nowoczesna-odwolanie-nitrasa-zemsta-pis-za-protest-opozycji/mlnr9jn,PO i Nowoczesna: odwołanie Nitrasa - zemsta PiS za protest opozycji,"Odwołanie posła Sławomira Nitrasa (PO) z funkcji szefa delegacji Sejmu i Senatu do Zgromadzenia Parlamentarnego OBWE to zemsta PiS za protest opozycji w Sejmie; to ""skandal"" i ""małostkowość"" - ocenili dziś politycy PO i Nowoczesnej.","Nitras został wczoraj odwołany z funkcji szefa delegacji Sejmu i Senatu do Zgromadzenia Parlamentarnego OBWE. Zastąpi go dotychczasowa wiceprzewodnicząca, poseł PiS Barbara Bartuś. Nitras nie brał udziału we wczorajszym posiedzeniu delegacji; wniosek o jego odwołanie złożył senator PiS Grzegorz Bierecki. Poseł PO Andrzej Halicki powiedział dziś na konferencji prasowej w Sejmie, że odwołanie Nitrasa to ""skandal"" i złamanie dobrych obyczajów, według których na czele delegacji stoi polityk opozycji. Jak dodał, PiS nie ukrywa, że decyzja w sprawie Nitrasa to zemsta za udział posła PO w proteście opozycji w Sejmie. Halicki powiedział, że chciałby się spotkać z marszałkiem Sejmu Markiem Kuchcińskim, aby porozmawiać o sprawie odwołania Nitrasa z funkcji. - Mam nadzieję, że marszałek Kuchciński nie zaakceptuje takiego stylu i sposobu przeprowadzenia tej zmiany - zaznaczył. Poseł Joanna Kluzik-Rostkowska oceniła, że działania PiS w sprawie Nitrasa są ""małostkowe i żałosne"". - To przykre, że łamie się obyczaje, które obowiązywały od wielu lat - podkreśliła. Przekonywała, że nie było żadnego merytorycznego powodu do odwołania posła Platformy. Zdaniem Rafała Trzaskowskiego (PO), działania PiS wobec Nitrasa to ""czysta zemsta polityczna"". - Widać tutaj małostkowość chyba samego prezesa PiS Jarosława Kaczyńskiego, który pozwala na tego typu awantury - zaznaczył. Jak dodał, ""to nie jest poważne zachowanie"". Według posła Nowoczesnej Grzegorza Furgo, odwołanie Nitrasa to ""rodzaj sądu kapturowego"". Furgo podkreślił, że Nitras nie miał możliwości odnieść się do zarzutów, ponieważ nie mógł przybyć na posiedzenie delegacji. - Około godz. 12 dostaliśmy powiadomienie, że posiedzenie zostało zwołane na godz. 16, poseł Nitras był wtedy w Szczecinie - zaznaczył. Furgo ocenił, że zarzuty PiS wobec Nitrasa były ""wzięte z sufitu"", ""pseudomerytoryczne"", wymyślone tylko po to, aby odwołać go z funkcji. Nitras przewodniczył polskiej delegacji Sejmu i Senatu do Zgromadzenia Parlamentarnego OBWE od 14 stycznia 2016 r.",Sławomir Nitras,
https://wiadomosci.onet.pl/tylko-w-onecie/slawomir-neumann-pis-jest-jak-bolszewicy-mysli-ze-moze-zdeptac-wszystkich/y02vcbh,"Sławomir Neumann: PiS jest jak bolszewicy. Myśli, że może zdeptać wszystkich","– To jest myślenie bolszewickie: mamy większość, więc możemy deptać wszystkich, bo co mogą nam zrobić – mówi w rozmowie z Onetem poseł Sławomir Neumann, przewodniczący klubu parlamentarnego Platformy Obywatelskiej. – Dzisiaj mają̨ salę Kolumnową, ale co, zamkną ją przed nami, nie wpuszczą posłów opozycji? Myśli pan, że taki numer przejdzie w Europie? Cały czas jesteśmy w Unii Europejskiej. No, chyba że chcemy z niej wystąpić... – dodaje.","Łukasz Rogojsz: Jarosław Kaczyński oskarża opozycję o próbę dokonania puczu. Jak czujecie się jako puczyści? Sławomir Neumann: Narracja przyjęta przez prezesa Kaczyńskiego jest tak absurdalna, że aż trudno ją komentować. Widzę tu dwie możliwości. Pierwsza jest taka, że Kaczyński świadomie i cynicznie wprowadza tego rodzaju agresję do języka polityki, bo mówienie o puczu oznacza zupełnie nowy, zdecydowanie wyższy poziom agresji w debacie politycznej. Druga możliwość wskazuje, że prezes PiS żyje w paranoi i jest pod wpływem politycznego otoczenia, które tego typu scenariusze mu wmawia. A to byłoby bardzo groźne, bo pokazywałoby, że Polską rządzą ludzie obłąkani, niestabilni emocjonalnie. Ja chciałbym, żeby realna była pierwsza z tych ewentualności, a więc cyniczne zaostrzanie języka polityki, co u Kaczyńskiego jest częstym i popularnym przypadkiem. A jak się czujemy? Dobrze, bo uważamy, że jesteśmy po właściwej stronie mocy, a to, co robimy, będzie miało w przyszłości pozytywne skutki dla Polski. Trzymając się tej gwiezdnowojennej retoryki, co ciemna strona mocy chce osiągnąć, wprowadzając taki język do debaty publicznej? Zwycięstwo Galaktycznego Imperium. To próba jeszcze mocniejszego utwardzenia tego najzagorzalszego pisowskiego elektoratu. Taki przekaz jest kierowany bardziej do wyznawców, członków sekty niż typowych odbiorców treści politycznych. Tych wyborców, którzy właśnie niczym sekta przyjmują słowa swojego mistrza wyłącznie na wiarę i odrzucają wszelkie argumenty czy dowody, mówiące o tym, że ich mistrz się kompromituje. Kiedyś ci sami ludzie byli faszerowani spiskowymi teoriami o zamachu w Smoleńsku, dzisiaj są to spiskowe teorie o puczu opozycji. W obu przypadkach mechanizm jest prosty i niezmienny. Wszyscy, którzy są przeciwko PiS i krytykują sposób rządzenia Polską przez tę partię, są puczystami, wrogami. Jedyni sprawiedliwi w tym kraju to prezes i jego totumfaccy. To jest bardzo paranoiczne i bardzo niebezpieczne postrzeganie świata. Powoduje nie tylko bardzo głębokie podziały społeczne, ale też tworzy rany w psychice społecznej, które później, nawet gdy PiS straci już władzę, ciężko będzie wyleczyć. Prezes PiS nie jest sam w swojej teorii. Wicepremier Piotr Gliński w ""Salonie politycznym"" Trójki mówił o pełzającym zamachu stanu w wykonaniu opozycji: ""Liderzy opozycji podpisywali się pod listem, w którym było odwołanie m.in. do przedstawicieli resortów siłowych, żeby wypowiedzieli posłuszeństwo władzy"". Brzmi jak przygotowanie do puczu. Należy rozumieć definicję puczu. PiS ma pełnię władzy w Polsce – resorty siłowe, wojsko, policję, specsłużby, prokuraturę, większość w parlamencie. Jeżeli w Polsce miał miejsce jakikolwiek pucz, to na jego czele, 16 grudnia w sali Kolumnowej, stanęli Jarosław Kaczyński z Markiem Kuchcińskim. Był taki list? Był, ale dotyczył czegoś zupełnie innego. Nasi polityczni przeciwnicy powinni go czytać ze zrozumieniem. Dziwię się, że wicepremier Gliński, profesor socjologii, ma z tym problem. Czego w takim razie dotyczył list? Planów zmian w systemie emerytalnym i obywatelskiego nieposłuszeństwa związanego z nową ustawą o zgromadzeniach publicznych. Zostajecie w Sejmie do 11 stycznia. Co wtedy? I co po tej dacie? Jest kilka możliwości. Może to być konflikt, który dalej będzie eskalować i się zaogniać. Może też dojść do jego rozwiązania przed tą datą, bo przecież zostało jeszcze sporo czasu. Rozwiązanie konfliktu, czyli co? Ustąpienie marszałka Kuchcińskiego, przywrócenie do obrad posła Szczerby i powtórzenie głosowań z sali Kolumnowej? Takie mieliście oczekiwania. Dziś wiadomo już, że choćby powtórka głosowań jest nierealna, bo część ustaw z sali Kolumnowej przeszła przez Senat, a część przejdzie przez niego na pierwszym styczniowym posiedzeniu. To przykre, że Senat bierze udział w tym bezprawiu, parafuje i przedkłada prezydentowi ustawy przyjęte 16 grudnia, zamiast uznać je za ""podróbki"". Dopisują się do listy hańby. Przykre też, że prezydent Duda po raz kolejny staje po stronie swojej partii, a nie po stronie prawa, bo tylko tak można ocenić podpisanie przez niego ustaw podjętych na spornym posiedzeniu w sali Kolumnowej, mimo olbrzymich wątpliwości dotyczących sposobu procedowania głosowań i liczenia głosów. Platforma nigdy nie zaakceptuje tego, żeby w polskim Sejmie klub PiS nagle przekształcał się w obrady Sejmu przy dołączeniu jednego czy dwóch posłów Ruchu Kukiz'15. Nie zaakceptujemy tego, że klub PiS będzie rządził, depcząc prawo. Bo jeśli teraz odpuścimy, to któregoś ranka obudzimy się i dowiemy, że poprzedniego wieczora na Nowogrodzkiej zebrał się klub PiS, przyszło jeszcze kilku ludzi od Kukiza i razem przyjęli dowolny pakiet ustaw, bo marszałek Kuchciński przyniósł laskę marszałkowską i udawał, że to obrady Sejmu. Planujecie blokować salę posiedzeń do skutku? Są różne formy protestu. To znaczy? Przeniesienie obrad po raz kolejny do sali Kolumnowej wcale nie musi rozwiązać obecnej sytuacji. Jeśli marszałek Kuchciński myśli, że w ten sposób rozprawi się z tym protestem, to może się mocno zdziwić. Właśnie taki scenariusz zapowiedział wicemarszałek Sejmu Ryszard Terlecki. I co? Nie wpuszczą tam opozycji i będą udawać, że klub PiS jest Sejmem RP? Jeżeli myślą, że w demokratycznym państwie w centrum Europy, jakim ma być Polska, będą tolerowane takie numery rodem z dzisiejszej Wenezueli, to prędzej czy później się na tym przejadą. Kaczyński już teraz upodabnia się do wenezuelskiego prezydenta Nicolása Maduro. To jest droga nie tylko groteskowa, ale i szkodliwa dla Polski. A może chodzi wam po prostu o przedterminowe wybory, o których Ryszard Petru mówi od początku protestu? Trzeba być rozsądnym. Przecież bez zgody PiS-u nikt nie przegłosuje skrócenia kadencji parlamentu. Nie chcecie zmusić PiS-u do wcześniejszych wyborów? Blokowanie Sejmu, protesty społeczne, presja polityczna. Dziewięć lat temu to podziałało, PiS wybrał wariant z przedterminowymi wyborami i srogo się przeliczył. Dlatego mówię, że jest przynajmniej kilka scenariuszy możliwego rozwiązania obecnej sytuacji. Także po 11 stycznia. W skrajnym przypadku, jeśli doszłoby do eskalacji napięć społecznych, takim scenariuszem są wcześniejsze wybory. Ale obecnie jest to najmniej prawdopodobna opcja, bo PiS kocha władzę i nie po to tak ją kumulowało, by teraz ją oddać. Spodziewam się raczej rozwiązania tej patowej sytuacji i tego, że PiS cofnie się o krok. Takim krokiem w tył jest, zdaniem polityków PiS-u, specjalny status lidera opozycji, o którym ostatnio parokrotnie mówił prezes Kaczyński. Nie potrzebujemy takiego wsparcia. Radzimy sobie i będziemy sobie radzić bez wsparcia PiS-u. Kaczyński nie będzie koncesjonować opozycji. Problemem nie jest dziś opozycja a działania marszałka Kuchcińskiego, bo to on, personalnie i jednoosobowo, odpowiada za kryzys parlamentarny, który mamy w Polsce. W tym nielegalne obrady Sejmu i prawdopodobne oszustwa przy liczeniu głosów na sali Kolumnowej. Mówi pan o fałszerstwach przy liczeniu głosów. Platforma podejmie w związku z tym kroki prawne? Już wcześniej zapowiadaliśmy, że skierujemy wnioski do prokuratury przeciwko wszystkim, którzy brali udział w nielegalnym posiedzeniu na sali Kolumnowej. I jestem przekonany, że nawet jeśli Zbigniew Ziobro umorzy wszystkie te sprawy, to kiedyś prokurator generalny się zmieni i sprawy zostaną wznowione. Ci ludzie muszą mieć pełną świadomość tego, że brali udział w prawdziwym zamachu stanu, a nie jakimś wyimaginowanym puczu. I za to poniosą konsekwencje. Surowe i zgodne z prawem. Trybunał Stanu czy droga prawna? W tym przypadku jestem przeciwnikiem Trybunału Stanu dla tych ludzi. Zresztą nie wszyscy spełniają kryteria, żeby przed niego trafić. Mamy tutaj do czynienia ze sprawami kryminalnymi, działaniami, które wprost definiuje Kodeks karny. A to materiał dla prokuratur i sądów powszechnych. Chcielibyście zostać męczennikami, żeby władza użyła przeciwko wam i protestującym siły? Po zdarzeniach z nocy 16 grudnia takie słowa padają ze strony polityków i stronników PiS. W którym momencie tak się zachowywaliśmy? Ani przez sekundę nie widziałem takiej sytuacji. Blokowanie wyjazdu polityków PiS z Sejmu i rzucane z tłumu hasła ""Na Sejm!"". Do tego ostre werbalne ataki na posłankę Krystynę Pawłowicz i minister edukacji Annę Zalewską. To stare i wyświechtane powiedzenie, ale kto sieje wiatr, ten zbiera burzę. Pamiętam z poprzednich lat manifestacje PiS-u i nienawistne hasła, jakie podczas nich padały. Pamiętam też, co się działo podczas uroczystości państwowych: buczenie, gwizdy i wyzwiska wobec prof. Bartoszewskiego czy polityków Platformy, zwłaszcza prezydenta Komorowskiego, premiera Tuska, premier Kopacz. Teraz jest to samo, tylko z drugiej strony. Tak i żeby była jasność: to wcale nie jest dobre. Ale też w żaden sposób te zachowania nie zostały wyreżyserowane. To wyraz twardego sprzeciwu wobec drastycznej polityki władz. To także wyraz zwykłych ludzkich emocji. Tak samo jak antyrządowe protesty, które zaczęły się 16 grudnia. Ludzie chcieli powiedzieć: ""nie"" oszustwom PiS, bo nie rozumieją, zresztą chyba nikt normalny nie rozumie, jak mając niemal nieograniczoną władzę w państwie, można jeszcze posuwać się do tego rodzaju obrzydliwych oszustw. Już w trakcie tych demonstracji w nocy 16 grudnia w tłumie pojawiały się okrzyki ""Na Sejm! Na Sejm!"". Nie boicie się, że stracicie kontrolę nad emocjami, które wywołaliście i ludźmi, którzy was popierają? Skutki mogą być tragiczne. W tego typu kryzysach znacznie większa odpowiedzialność za rozwój wypadków spoczywa na władzy. Zawsze. Platforma podczas swoich rządów to rozumiała i dziś PiS też musi to zrozumieć. Prowokowanie ludzi, którzy w dużych emocjach przychodzą protestować prędzej czy później obróci się przeciwko władzy. O jakich prowokacjach pan mówi? Politycy PiS sprawiali raczej wrażenie przestraszonych tym, co działo się pod Sejmem. Prowokacją były działania PiS w Sejmie, w sali Kolumnowej. Ostentacyjne pokazanie suwerenowi, czyli narodowi, że mają go w głębokim poważaniu, bo dysponują 234 posłami i jeśli zechcą, zamkną się w jakiejś stodole, będą udawać, że zebrał się Sejm i przegłosują, co tylko przyjdzie im do głowy. Polacy przyszli pod Sejm nie dlatego, że ktoś ich wzywał, ale dlatego, że w telewizji i internecie zobaczyli, co dzieje się w Sejmie. Chcieli wesprzeć opozycję w walce z chamskim i ordynarnym łamaniem prawa, dać wyraz swoim nerwom i emocjom. Wizytówką działań PiS tamtego dnia był szyderczy uśmiech Jarosława Kaczyńskiego, gdy w asyście policji wyjeżdżał z parlamentu. Na portalach społecznościowych można było zauważyć, jak gwałtownie rosły wówczas emocje. Ich ujściem było później blokowanie Kaczyńskiego na Wawelu. Pod adresem Platformy i Nowoczesnej pada zarzut, że w sejmowym proteście licytują się, kto jest bardziej opozycyjny. Cel: zdobycie statusu lidera opozycji, o którym niedawno wspominał Jarosław Kaczyński. Jeżeli PiS myśli, że jesteśmy idiotami i może nas takim tanimi sztuczkami podzielić, to jest mi ich po prostu żal. Nie macie poczucia porażki? PiS obeszło wasz protest: ustawy uchwalono w Sejmie, część przeszła już przez Senat i nawet została podpisana przez prezydenta, a pierwsze posiedzenie Sejmu w 2017 roku może odbyć się na sali Kolumnowej. Nie czujemy się przegrani. Jeśli PiS myśli, że w taki sposób rozwiąże ten konflikt, to żyją w równoległej rzeczywistości, jakimś pisowskim Matrixie. Ale takie są dzisiaj fakty. PiS się nie ugiął pod tym protestem i wszystko wskazuje na to, że Sejm będzie pracować w sali Kolumnowej w okrojonym o Platformę i Nowoczesną składzie. Może być i 300 posłów na sali Kolumnowej i też nie da się prowadzić obrad. Jak się nie da? 16 grudnia pokazał coś zgoła przeciwnego. Chyba że PiS nas nie wpuści na salę Kolumnową. A jak wpuści, to co? Chcecie zablokować również tę salę? Jeżeli PiS będzie chciał przenieść posiedzenia Sejmu do innej sali, my tam będziemy. Nie pozwolimy na łamanie prawa czy oszustwa w żadnym miejscu. Niezależnie, czy będzie to sala Kolumnowa, czy inne miejsce wskazane przez marszałka Kuchcińskiego. Nie macie żalu do PSL-u, że odciął się od protestu Platformy i Nowoczesnej, stanął z boku i kreuje się na arbitra, który chce wypracować rozwiązanie sporu? Każdy odpowiada za siebie i prowadzi taką politykę, jaką uważa za słuszną. My odpowiadamy tylko za Platformę i jako Platforma mówimy, że nie zgodzimy się na ordynarne oszustwa PiS-u w Sejmie. Mogą nas przegłosowywać na każdym posiedzeniu, robili to przez rok i mogą robić przez kolejne trzy, ale nie pozwolimy na uderzanie w fundamenty polskiej demokracji i parlamentaryzmu. Zwrot ""nie pozwolimy"" zakłada, że macie jakieś środki nacisku i możliwość zmiany sytuacji. Macie? Na razie pokazaliśmy, że możemy przeciwstawić się PiS-owi. Na razie. Co macie w zanadrzu? Protesty mają sens i mocna presja na rządzących też ma sens. Będziemy korzystać z różnych narzędzi, żeby obnażać oszustwa PiS-u. Cała aktywność Platformy na wielu kierunkach będzie pracowała na odsunięcie tych złych rządów w niebyt. IPSOS przeprowadził pod koniec grudnia dla OKO.press sondaż, z którego wynika, że w bieżący spór polityczny aktywnie zaangażowałoby się 1,8 mln zwolenników ""dobrej zmiany"" i 3,4 mln jej przeciwników. Odczytujecie to jako swój sukces? Zawsze następuje moment przesilenia. Teraz obserwujemy pierwsze takie przesilenie, ale to jeszcze nie jest koniec rządu PiS i nie jest to jeszcze ten etap, który prowadzi do wcześniejszych wyborów. Jeszcze 16 grudnia najprostszym rozwiązaniem było ogłoszenie przerwy w obradach przez marszałka Kuchcińskiego, zwołanie Konwentu Seniorów, przyznanie się do pomyłki i przywrócenie posła Szczerby do obrad. Zamiast tego oni poszli na przysłowiowy rympał. Jak bolszewicy, bo to jest myślenie bolszewickie: mamy większość, więc możemy deptać wszystkich, bo co mogą nam zrobić. Dzisiaj mają salę Kolumnową, ale co, zamkną ją przed nami, nie wpuszczą posłów opozycji? Myśli pan, że taki numer przejdzie w Europie? Cały czas jesteśmy w Unii Europejskiej. No, chyba że chcemy z niej wystąpić... Unia Europejska? Panie przewodniczący, sam Pan nie wierzy, że Bruksela cokolwiek zrobi w tej sprawie. Jeżeli nie będzie działać demokratycznie wybrany parlament, to kraj nie wypełnia podstawowego kryterium członkostwa w Unii Europejskiej i łamie fundamentalne wartości Wspólnoty. Opozycja od roku mówi, że sparaliżowany jest Trybunał Konstytucyjny. Unia na razie nie wyciągnęła wobec Polski żadnych poważnych konsekwencji. I nie zanosi się na to, żeby miała to zrobić. A dalej jesteśmy pełnoprawnym członkiem Unii. Unia na poważnie zajmuje się kwestią Trybunału Konstytucyjnego, a sparaliżowanie parlamentu byłoby jeszcze poważniejszą sprawą. Tak poważnie zajmuje się sprawą Trybunału Konstytucyjnego, że poza słowami i zaleceniami nie stało się kompletnie nic. Jestem przekonany co do działań Brukseli. A realne koszty już ponosimy. Spójrzmy na gospodarkę: coraz niższy PKB, coraz mniej inwestycji, spadająca w ciągu roku o kilkadziesiąt procent wartość największych państwowych spółek. W tym roku powróciła także inflacja. To jest realna cena, jaką Polska płaci za nieodpowiedzialną politykę PiS. Ale tu mamy do czynienia z kwestią jeszcze ważniejszą, absolutnie fundamentalną: czy mandat wyborczy dany przez naród ma jakiekolwiek znaczenie dla większości parlamentarnej. Mówicie, że jest tak źle, a PiS w dwóch ostatnich sondażach: Millward Brown dla TVN24 i IPSOS dla OKO.press – ma 35 proc. poparcia. Zyskało odpowiednio pięć i jeden punkt procentowy. Z kolei Platforma w pierwszym z badań straciła punkt procentowy, a w drugim zyskała siedem. Może okupowanie Sejmu w święta było błędem, a Polacy uwierzyli w słowa polityków PiS o awanturującej się opozycji? Nie robi się sondaży w tak skrajnych emocjach, bo wówczas nie muszą dawać prawdziwego obrazu sympatii politycznych. Po sondażu Millward Brown nie pomyśleliście, że trzeba było w porę wycofać się z tego protestu? A tak staliście się zakładnikami własnego protestu. Nie protestujemy dla sondaży. One mogą być lepsze lub gorsze, ale teraz to kwestia kompletnie drugorzędna. Pojawia się pytanie fundamentalne: po co jesteśmy w polityce i czego chcemy. Jeżeli dla paru punktów procentowych i poklasku zgodzilibyśmy się, że nic się nie stało, że tak można procedować w polskim parlamencie, że tak postępuje się w demokracji, to takie bycie w polityce zupełnie mija się z celem. Sensem bycia w polityce jest przejęcie władzy i realizacja własnego programu politycznego. A sondaże pokazują, kto w danej chwili ma na to największe szanse. Słupki nie mają znaczenia. Znaczenie ma wynik wyborczy. Słupki pokazują, kto ma szanse na najlepszy wynik. My co nieco o sondażach możemy powiedzieć, więc coś przypomnę. Styczeń 2015 roku, Bronisław Komorowski ma 70 proc. poparcia. Maj tego samego roku, przegrywa w wyborach prezydenckich z Andrzejem Dudą. Jeżeli ktoś jest zakładnikiem sondaży, może być mocno zdziwiony albo wręcz rozczarowany po wyborach. Nie tak się robi poważną politykę. Sondaże dają pewne sygnały, ale jeśli ktoś w swoich działaniach kieruje się tylko sondażami, może popełnić wiele błędów. Może wasze słupki sondażowe wyglądają, jak wyglądają, ponieważ Grzegorz Schetyna stał się zakładnikiem ""frakcji rewolucyjnej"" młodych posłów PO. Tak twierdzi senator PiS Adam Bielan. Jego zdaniem Schetyna chętnie wycofałby się z protestu, ale już nie ma jak. Jak ""Solidarność"" w PRL-u robiła strajki, to komuniści w swoich mediach zawsze mówili, że jest potwornie podzielona, że ci robotnicy tak naprawdę wcale nie chcieliby protestować, ale ekstrema związkowa zmusza ich do strajkowania i pilnuje, żeby strajkowali. Przekonywali ludzi, że sama ""Solidarność"" nawet nie jest taka zła, tylko jest w niej tych kilku ekstremistów, którzy wszystko psują. To samo próbuje dzisiaj mówić Adam Bielan i jego koledzy z PiS. Decyzja o proteście była jednomyślną decyzją Zarządu Krajowego Platformy Obywatelskiej, któremu przewodniczy Grzegorz Schetyna. Potem potwierdziliśmy to jednomyślną decyzją klubu parlamentarnego. Zostańmy przy młodych posłach PO. Mocno wybili się w trakcie tego protestu. Robią relacje na żywo w mediach społecznościowych, mnóstwo zdjęć, komentują to, co się dzieje. Z drugiej strony mamy selfie przy fotelu marszałkowskim i śpiewanie piosenek na sejmowej mównicy. To jest powaga walki z dyktaturą i obrony demokracji, o jaką chodzi opozycji? Nie jest prawdą, że wszyscy nasi młodzi posłowie i posłanki robią takie rzeczy. Niektórzy uważają, że to jest w porządku, inni, że nie. To kwestia temperamentu. Nasi młodzi politycy są, jacy są i też dzięki temu wygrali początek tego protestu, relacjonując wydarzenia w Sejmie i zastępując w tym media, które nie były dopuszczane do wielu miejsc wydarzeń. Teraz sytuacja się uspokoiła, więc zachowanie młodych polityków PO może nieco odstawać od tego obrazu i dla części odbiorców być niezrozumiałe. Ale każdy ma tu swoje zadanie do wykonania. I tym zadaniem jest robienie sobie selfie z fotelem marszałkowskim czy śpiewanie na mównicy sejmowej ""Nie pucz, kiedy odjadę""? Naturalnie, że nie, ale pamiętajmy, że to są też emocje. Nie potępiam ludzi za to, że mają emocje. Jeżeli mamy do czynienia z taką ekstremalną sytuacją, nie jest jakąś straszną przewiną, że ktoś robi sobie selfie z fotelem marszałkowskim. Nie widzę w tym nic aż tak zdrożnego. Tylko potem cała akcja protestacyjna zostaje sprowadzona do tych kilku zachowań i zamiast trzymać powagę: wciąż zapewniacie, że sytuacja jest bardzo poważna, popada w śmieszność.",Sławomir Neumann,
https://wiadomosci.onet.pl/kraj/niesiolowski-kazdy-sen-to-wyjscie-z-wiezienia/w0p86,Niesiołowski: każdy sen to wyjście z więzienia,"Stefan Niesiołowski za czasów PRL spędził cztery lata w więzieniu za próbę ""obalenia siłą ustroju politycznego"". Jak stwierdził w rozmowie z ""Gazetą Wyborczą"", był to bardzo traumatyczny czas. - Moja pierwsza łaźnia w Barczewie. Gdyby ktoś dał mi wtedy cyjanek, prawdopodobnie połknąłbym truciznę - wspominał.","- Gdyby ktoś mi wtedy powiedział, że będę tutaj, w tym więzieniu, na uroczystościach jako poseł wolnej Polski, uznałbym z całą pewnością, że oszalał - powiedział poseł PO w Barczewie, podczas piątkowej uroczystości odsłonięcia tablicy ku czci więźniów politycznych.. Profesor Stefan Niesiołowski jest obecnie przewodniczącym sejmowej komisji obrony narodowej. Wcześniej piastował również funkcje senatora czy wicemarszałka Sejmu. W rozmowie z ""Gazetą Wyborczą"" postanowił powrócić do lat 70. ubiegłego wieku, gdy za działalność opozycyjną i próbę podpalenia Muzeum Lenina w Poroninie trafił na cztery lata do więzienia w Barczewie. Niesiołowski został zatrzymany 20 czerwca 1970 r. - Całą sobotę byłem (…) przesłuchiwany. W nocy ze strachu w ogóle nie spałem. Przez cztery dni nie byłem w stanie nic zjeść. Kompletnie nic - tak poseł wspominał pierwsze chwile po przesłuchaniu. Jak zaznaczył, został oskarżony o terroryzm i próbę obalenia siłą ustroju socjalistycznego. Dodał przy tym, że esbecy nie stosowali wobec niego siły, ""chociaż czasami grozili biciem i rzucaniem na pożarcie kryminalistom. Straszyli też, że już nigdy nie wyjdę na wolność."" Przekraczając więzienne bramy zobaczył wszechobecny brud. - Brudne sienniki, podrapane ściany, cuchnące kible - stwierdził. Podkreślił, że był kompletnie nieprzygotowany do życia w więzieniu. - Pierwsza łaźnia w więzieniu w Barczewie to makabryczne wspomnienie. Gdyby ktoś dał mi wtedy cyjanek, prawdopodobnie połknąłbym truciznę - stwierdził. Byłemu wicemarszałkowi Sejmu aż trzy lata zajęło przedarcie się na szczyt więziennej hierarchii. Dokonał tego pisząc za więźniów listy do ich dziewczyn, narzeczonych i żon, a także skargi i odwołania. Jak dodał, bardzo pomocna okazała się również wiedza o świecie. Niesiołowski opowiadał skazanym m.in. o Clausie von Stauffenbergu, który planował zamach na Hitlera, czy mordzie w Katyniu. Niesiołowski w więzieniu najbardziej obawiał się psychopatów. Gdy trafił do celi z jedną z takich osób, rozpoczął głodówkę, domagając się natychmiastowych przenosin. - Groźba głodówki poskutkowała i przenieśli mnie do innej celi. Później dowiedziałem się, że Krzywda (chory psychicznie więzień - przyp. red.) w końcu kogoś w nocy udusił. Powiedział wtedy oddziałowemu, że ""wyrwał chwasta"" - przyznał rozmówca ""Gazety Wyborczej"". Najgorszym wspomnieniem z peerelowskiego więzienia jest dla Niesiołowskiego potworna nuda. - Walczyłem z nią każdego dnia, leżąc oparty o taboret, bo na łóżku w ciągu dnia nie wolno było leżeć, a długo chodzić po celi nie miałem siły. To był rodzaj upodlenia, obecnie nawet cały dzień można spędzić na łóżkach - powiedział poseł PO. Dodał, że równie złym wspomnieniem było traktowanie w więzieniu osób chorych psychicznie czy opóźnionych umysłowo. - Był taki chłopak, który miał dwadzieścia kilka lat, a wyglądał na 15. Został skazany za próbę gwałtu na konduktorce. Powinno się go leczyć, a nie zamykać w więzieniu, gdzie był bity po twarzy, poniżany, okradany. Takich przypadków było dużo - przyznał Niesiołowski. Jak zaznaczył, wyszedł z więzienia w 1974 r. na mocy amnestii. Powrót do normalnego życia na wolności zajął mu kilka tygodni. - Nie potrafiłem się poruszać po mieście. Potrzebowałem godziny, żeby na dworcu znaleźć kasę, kupić bilet i trafić na właściwy peron. Bałem się wychodzić z domu, jeśli już gdzieś szedłem, to tylko do pobliskiego parku. Tam siedziałem na ławce i czytałem gazety, aż przyszła po mnie mama lub siostra - opowiadał Niesiołowski. Jak zaznaczył, udało mu się zaprzyjaźnić z wieloma osobami, które wysłały w sprawie jego wyroku listy protestacyjne do resortu spraw wewnętrznych. Byli to m.in. Wiktor Woroszylski, Władysław Bartoszewski, Adam Michnik czy Jacek Kuroń. Cały wywiad z prof. Stefanem Niesiołowskim w sobotnim wydaniu ""Gazety Wyborczej"".","Stefan Niesiołowski, fot. Przemyslaw Skrzydlo / Agencja Gazeta",
https://wiadomosci.onet.pl/kraj/palikot-donald-tusk-popuscil-politycznie/96lym,"Palikot: Donald Tusk ""popuścił"" politycznie","- Okazuje się, że żywot polityczny Tuska jest starszy niż żywot biologiczny! I Tusk ""popuścił"" politycznie! - pisze Janusz Palikot na swoim blogu w Onecie.","Zdaniem lidera Ruchu Palikota, szef rządu nie udźwignął wydarzeń ostatnich dni. ""Nie wytrzymał presji spotkań Pawlaka z opozycją, wyskoków Gowina i ględzenia Kaczyńskiego! Nie wiedzieć dlaczego Tusk nagle przedstawił exposé wczoraj na konferencji! Miał je wygłosić w piątek, a wygłosił wczoraj! Doprawdy! Popuścił!"" - pisze polityk. ""Stres, nerwy, Schetyna, Gowin, Gliński - wszystko naraz się chłopu zlało w coś w rodzaju zapalenia kiszki stolcowej. Facet z taką dolegliwością nie powinien się raczej pokazywać na wizji!"" - dodaje Palikot. I jak stwierdza, ""przy braku pomysłów na inicjatywy pozostają Tuskowi pampersy! Odrobina luksusu w piątym roku urzędowania!"". Palikot nie odpuszcza także innym członkom rządu. ""Boni ma już dość!! Pawlak »kamienna twarz« właśnie się zawiesił, Sikorski wieczorem pojadł fasolki i ma wzdęcia"" - pisze.","Janusz Palikot, fot. PAP/Leszek Szymański",
https://wiadomosci.onet.pl/kraj/jan-grabiec-schetyna-nie-zdecydowal-czy-wezmie-udzial-w-spotkaniu-u-karczewskiego/1h3d92y,Jan Grabiec: Schetyna nie zdecydował czy weźmie udział w spotkaniu u Karczewskiego,"Szef PO Grzegorz Schetyna nie podjął jeszcze decyzji, czy weźmie udział w spotkaniu liderów partii politycznych u marszałka Senatu Stanisława Karczewskiego - powiedział dziś rano rzecznik Platformy Jan Grabiec.","- (Grzegorz Schetyna) jeszcze nie podjął decyzji - powiedział Grabiec. Zaznaczył przy tym, że na tego typu spotykania, jakie dziś organizuje w Senacie marszałek Karczewski, ""opozycja powinna chodzić z uzgodnionym, wspólnym stanowiskiem"". Zaprzeczył przy tym jakoby planowane było spotkanie szefów trzech klubów parlamentarnych: PO, PSL i Nowoczesnej. Nieoficjalnie od polityków Platformy można usłyszeć, że są rozczarowani dzisiejszymi doniesienia medialnymi jakoby miało dojść już do porozumienia między częścią opozycji i Prawem i Sprawiedliwością. - Jeśli prawdą jest, co podają media, że wszystko jest już dogadane, to takie spotkanie nie ma sensu - powiedział jeden z bliskich współpracowników Grzegorza Schetyny. Marszałek Senatu Stanisław Karczewski poinformował dziś rano, że na zaplanowanym na godz. 14 spotkaniu chce liderom partii politycznych przedstawić propozycje zakończenia obecnego kryzysu parlamentarnego.",Grzegorz Schetyna,
https://wiadomosci.onet.pl/kraj/msz-wyrazy-wspolczucia-po-smierci-oswaldo-paya/bbb2p,MSZ: wyrazy współczucia po śmierci Oswaldo Paya,"Polskie Ministerstwo Spraw Zagranicznych z głębokim żalem przyjęło wiadomość o tragicznej śmierci kubańskiego opozycjonisty Oswaldo Paya, niestrudzonego działacza na rzecz demokratyzacji i praw człowieka, założyciela i lidera Chrześcijańskiego Ruchu Wyzwolenia.","Oswaldo Paya, jeden z najbardziej znanych kubańskich dysydentów, zginął w wypadku samochodowym 21 lipca. Miał 60 lat. ""Ministerstwo Spraw Zagranicznych RP pragnie przekazać rodzinie Oswaldo Paya Sardinasa i członkom Chrześcijańskiego Ruchu Wyzwolenia wyrazy głębokiego współczucia"" - napisał rzecznik resortu Marcin Bosacki. Jak przypomniano w oświadczeniu, ""Projekt Varela"" autorstwa Paya, proponujący wprowadzenie reform demokratycznych do kubańskiego systemu prawnego, zyskał poparcie tysięcy obywateli. ""Dzięki swojej aktywności, koncentrującej się na projektach zjednoczenia kubańskiej opozycji w kraju i za granicą oraz pokojowej transformacji politycznej i gospodarczej Kuby, Oswaldo Paya Sardinas zyskał uznanie demokratycznego świata i został uhonorowany licznymi nagrodami, w tym Nagrodą Parlamentu Europejskiego im. Sacharowa w 2002 roku oraz nominacjami do Pokojowej Nagrody Nobla"" - czytamy.",,
https://wiadomosci.onet.pl/swiat/przed-konkursem-eurowizji-w-baku-zatrzymano-41-osob/9306q,Przed konkursem Eurowizji w Baku zatrzymano 41 osób,Podczas demonstracji w przeddzień pierwszego półfinału Konkursu Piosenki Eurowizji w stolicy Azerbejdżanu Baku policja zatrzymała co najmniej 41 osób protestujących przeciwko autorytarnym rządom prezydenta Hejdara Alijewa.,"Kilkuset przeciwników reżimu prezydenta Alijewa przemaszerowało przez centrum miasta, skandując hasła: ""Wolność"" i ""Precz z korupcją"" - poinformowała w poniedziałek agencja dpa. Władze skierowały przeciwko demonstrantom duże siły policyjne. Funkcjonariusze wciągali uczestników marszu siłą do autokarów, pobili ich i wywieźli 60 kilometrów za miasto, gdzie wreszcie zostali wypuszczeni - pisze dpa, powołując się na azerbejdżański portal internetowy ""contact.az"". Demonstracje odbyły się również w innych częściach Baku. Także tam interweniowały siły bezpieczeństwa. Jedna z uczestniczek demonstracji została ciężko ranna. Na znak protestu przeciwko łamaniu praw człowieka i samowoli władz młodzi azerbejdżańscy muzycy zorganizowali w niedzielę wieczorem koncert ""Sing for democracy"". Wśród gości w lokalu Marshalls w centrum stolicy znajdował się także ambasador Niemiec Herbert Quelle - podkreśla dpa. Działaczka praw człowieka Lejla Junus powiedziała agencji, że chociaż Azerbejdżan w związku z konkursem piosenki znalazł się w centrum międzynarodowego zainteresowania, władze kontynuują aresztowania wśród opozycjonistów. Tydzień temu azerbejdżańska policja nie dopuściła do opozycyjnej demonstracji w Baku. Zatrzymano kilkanaście osób. Punktem kulminacyjny konkursu Eurowizji będzie finał 26 maja. Transmisja może przyciągnąć ponad 100 mln telewidzów. Organizacje obrońców praw człowieka i opozycja w Azerbejdżanie miały nadzieję, że wydarzenie stanie się okazją do zwrócenia uwagi na niedostatek demokracji w tej byłej republice ZSRR. Organizacja Human Rights Watch podkreślała ostatnio, że ""w Azerbejdżanie często dochodzi do naruszania praw człowieka"". Według HRW 70 osób, w tym siedmiu dziennikarzy, jest przetrzymywanych w Azerbejdżanie w więzieniach z przyczyn politycznych. Baku organizuje 57. edycję konkursu Eurowizji dzięki temu, że reprezentujący Azerbejdżan duet Ell i Niki zwyciężył w poprzedniej edycji konkursu, która odbyła się w maju 2011 roku w Niemczech.","Pacyfikowanie antyrządowej demonstracji w Baku,fot.Reuters",
https://wiadomosci.onet.pl/swiat/bialorus-lukaszenka-moze-ulaskawie-niektorych-wiezniow-politycznych/2m26l,Białoruś: Łukaszenka - może ułaskawię niektórych więźniów politycznych,"Prezydent Białorusi Alaksandr Łukaszenka zapowiedział dziś, że być może w najbliższym czasie ułaskawi niektórych więźniów uważanych na Zachodzie za politycznych - poinformowała agencja BiełTA, wyjaśniając, że Alaksandr Łukaszenka powiedział o tym dziś na naradzie.","Na posiedzeniu dotyczącym polityki zagranicznej dodał, że Białoruś nie wygoniła ambasadorów państw Unii Europejskiej, ale będzie rozpatrywać kwestię ich powrotu ""jednostkowo"". - W najbliższym czasie rozpatrzę sprawy tych (więźniów), którzy sami napisali prośbę o ułaskawienie. Nikt mi nie zarzuci, że nie wykonuję swoich obowiązków albo nie spełniam obietnic. Podejmiemy decyzję co do niektórych osób, które w końcu uznały zgubność swojego stanowiska i polityki wobec własnego państwa - powiedział Łukaszenka. Dodał jednak: ""Bardzo dużo się mówi w ostatnim czasie o jakichś więźniach politycznych. U nas w kodeksie karnym nie ma artykułów politycznych"". Łukaszenka podjął również kwestię ambasadorów państw UE, którzy wyjechali z Białorusi ponad miesiąc temu. - Nie jesteśmy przeciwni powrotowi europejskich ambasadorów, ale będziemy rozpatrywać (kwestię) każdego ambasadora personalnie - oznajmił. - Umówiliśmy się z ministrem spraw zagranicznych (Siarhiejem Martynauem), że będziemy rozpatrywać każdy kraj i każdego ambasadora personalnie, jeśli chodzi o powrót na Białoruś. Ale nie ma to nic wspólnego z tym, że chcemy przeszkodzić powrotowi ambasadorów - oznajmił. Dodał, że Białoruś nie jest przeciwna normalizacji stosunków z UE. - Ale bez jakiegokolwiek nacisku i szantażu. Przymuszanie nas pod presją, nakłanianie i domaganie się spełnienia wysuwanych wobec nas żądań przyniesie rezultat odwrotny do zamierzonego - zaznaczył. Minister spraw zagranicznych Białorusi oznajmił po naradzie z Łukaszenką, że jego krajowi nie zależy na eskalacji napięcia w stosunkach z UE. - Białorusi nie zależy na jakiejkolwiek eskalacji obecnych rozbieżności, które niestety istnieją. Wręcz przeciwnie, proponujemy deeskalację - powiedział. - Proponowaliśmy Unii Europejskiej konkretne kroki, które - gdyby nas wysłuchano - już dziś doprowadziłyby do deeskalacji sytuacji. Niestety na razie to nie następuje. Mimo to Białoruś jest gotowa wykazać dobrą wolę i dalej pracować z jej partnerami w Unii Europejskiej nad znalezieniem rozwiązań obecnej sytuacji, które byłyby do przyjęcia dla obu stron - oświadczył. Zaznaczył, że dialog z pozycji ucznia i nauczyciela nie doprowadzi do ""normalnego rezultatu"". - Tak samo posunięcia karne i sankcje są z zasady skazane na niepowodzenie - powiedział. Podkreślił jednak, że UE to sąsiad Białorusi i chce ona z nim współpracować. Nawiązując do kwestii więźniów politycznych dodał, że temat ten ""nie ma ani bezpośredniego, ani żadnego innego związku z naszymi stosunkami z Unią Europejską"". Uwolnienie więźniów politycznych jest postulatem stawianym władzom Białorusi przez Zachód. W grudniu na konferencji prasowej Łukaszenka oświadczył, że tylko wtedy wypuści z więzienia byłych kandydatów na prezydenta Andreja Sannikaua i Mikołę Statkiewicza, skazanych odpowiednio na 5 i 6 lat kolonii karnej, jeśli podpiszą prośby o ułaskawienie. - Mogę ułaskawić osobę, która się do mnie o to zwróci. Jak się nie zwrócą, będą siedzieć w więzieniu - oznajmił wtedy. O podpisaniu przez Sannikaua prośby o ułaskawienie powiadomiła pod koniec stycznia jego żona. Na początku lutego poinformował zaś o złożeniu prośby o ułaskawienie opozycjonista Źmicier Bandarenka, który odbywa wyrok 2 lat kolonii karnej. 23 marca ministrowie spraw zagranicznych 27 państw UE przyjęli nowe sankcje wobec reżimu Białorusi, w tym decyzję o zamrożeniu aktywów 29 firm, należących do trzech oligarchów, wspierających reżim prezydenta Alaksandra Łukaszenki. W przyjętej deklaracji ministrowie zapowiedzieli wprowadzanie kolejnych sankcji, ""dopóki wszyscy więźniowie polityczni nie zostaną uwolnieni"".",,
https://wiadomosci.onet.pl/swiat/rzad-indii-utrzymuje-ograniczenia-dla-hipermarketow/2fdwp,Rząd Indii utrzymuje ograniczenia dla hipermarketów,"Rząd Indii poinformował dzisiaj, że zawiesza otwarcie krajowego rynku detalicznego dla zagranicznych supermarketów, takich jak Tesco czy Carrefour. To kapitulacja władz pod presją parlamentarnej opozycji - pisze agencja Associated Press.","Rząd spotkał się z przedstawicielami wszystkich partii i ogłosił, że zawiesza otwarcie rynku dla zagranicznych supermarketów, a w zamian za to opozycja przestanie zakłócać prace parlamentu, co dotąd czyniła na znak protestu przeciwko planowanemu wejściu światowych gigantów. Decyzja o otwarciu rynku detalicznego ""została zawieszona. Zgodę na to wyraziły wszystkie partie w parlamencie"" - oświadczył minister ds. nowej i odnawialnej energii Farooq Abdullah. Pod koniec listopada rząd Indii ogłosił, że zezwolił zagranicznym gigantom takim jak Tesco, Carrefour czy Walmart na wejście na ogromny rynek handlu detalicznego w Indiach. Dotąd obecność zagranicznego kapitału handlowego była tolerowana w Indiach jedynie w odniesieniu do handlu hurtowego.",,
https://wiadomosci.onet.pl/swiat/sukces-demonstracji-w-syrii-bedzie-nowa-konstytucja/qcmz2,Sukces demonstracji w Syrii. Będzie nowa konstytucja,"Prezydent Syrii Baszar el-Asad wydał dekret o utworzeniu komisji, która w ciągu czterech miesięcy przygotuje projekt nowej konstytucji kraju - podała oficjalna agencja Sana. W Syrii od marca trwają antyrządowe demonstracje i zamieszki.","Opracowanie nowej ustawy zasadniczej było jednym z głównych żądań opozycji na początku ruchu kontestacji, który rozpoczął się 15 marca, ale opozycjoniści wkrótce zaczęli domagać się też ustąpienia prezydenta. - Komisja osiągnie cel swojej misji w okresie, który nie przekroczy czterech miesięcy od daty opublikowania tego dekretu - pisze agencja Sana. Przedstawiciel wysokiego szczebla sprawującej od kilkudziesięciu lat władzę w Syrii partii Baas, Mohammad Said Bcheitan, mówił wcześniej, że przyszła konstytucja, która powinna zostać przyjęta dwoma trzecimi głosów w parlamencie, będzie też przedmiotem referendum.",,
https://wiadomosci.onet.pl/swiat/birma-opozycjonisci-skazani-na-wiezienie/77j4n,Birma: opozycjoniści skazani na więzienie,Pięciu Birmańczyków zostało skazanych na kary do 11 lat więzienia m.in. za domniemane powiązania z grupami dysydenckimi na uchodźstwie - poinformował jeden z adwokatów.,"Oskarżonych zatrzymano po atakach z użyciem granatów podczas święta Thingyan, czyli festiwalu wody w kwietniu 2010 roku. Zginęło wówczas 10 osób, a 200 odniosło obrażenia. Ostatecznie jednak sądzono ich za inne przestępstwa, gdyż udziału w atakach nie udało się dowieść. Jeden z oskarżonych, Bo Bo Thein, został skazany na 11 lat więzienia za złamanie ustawy o imigracji, posiadanie narkotyków, członkostwo w nielegalnej organizacji i inne antypaństwowe działania. Pozostałym wymierzono kary od dwóch do ośmiu lat więzienia. ""Głównym zarzutem było to, że Bo Bo Thein miał kontakty z Narodową Ligą na rzecz Demokracji (rozwiązaną partią noblistki Aung San Suu Kyi) i z Generation Wave"", inną birmańską grupa opozycyjną na uchodźstwie - powiedział adwokat.",,
https://wiadomosci.onet.pl/swiat/financial-times-strach-przed-syryjska-bronia-chemiczna/hkwh9,"""Financial Times"": strach przed syryjską bronią chemiczną","Gdy syryjska wojna domowa przybiera na sile, w USA, Europie i na Bliskim Wschodzie rosną obawy, że reżim w Damaszku może zechcieć skorzystać ze swego potężnego arsenału broni chemicznej - pisze dziennik ""Financial Times"".","Syria nie podpisała konwencji o zakazie broni chemicznej i nigdy nie ujawniła rozmiarów swojego arsenału broni chemicznej i biologicznej, przez co każda dyskusja na ten temat skazana jest w dużej mierze na dywagacje - zastrzega brytyjska gazeta. ""FT"" powołuje się na niezależnych ekspertów, którzy przypominają, że w latach 80. XX wieku ZSRR pomagał Syrii w produkcji broni chemicznej, mającej być przeciwwagą dla potencjału militarnego Izraela. Obecnie agencje wywiadowcze oceniają, że prezydent Baszar el-Asad dysponuje największymi na świecie zapasami broni chemicznej, w tym gazu musztardowego i sarinu. W miniony piątek powodem do zaniepokojenia światowej opinii publicznej stały się doniesienia, według których rząd syryjski rozpoczął przemieszczanie części swego potężnego arsenału broni chemicznej. Wśród wielu możliwych scenariuszy rozwoju sytuacji w Syrii Zachód obawia się przede wszystkim trzech. W pierwszym reżim Asada używa broni chemicznej w walce z siłami opozycji, co - jak ocenia ""FT"" - ""nie jest nie do pomyślenia, biorąc pod uwagę, pod jaką presją znajdują się syryjskie władze"". Wskazuje jednak, że takie posunięcie ""niemal na pewno zjednoczyłoby międzynarodową społeczność wokół natychmiastowej interwencji zbrojnej w Syrii"". Drugi scenariusz, którego obawia się Zachód, zakłada, że ogromny arsenał syryjski wpadnie w niepowołane ręce, np. libańskiego Hezbollahu lub aktywnych w Syrii zagranicznych bojowników Al-Kaidy. Wreszcie obawy zachodnich rządów dotyczą niekontrolowanej eksplozji w jednym z - jak się szacuje - pięciu zakładów produkcyjnych lub 20 składów broni chemicznej na terenie Syrii. Biorąc pod uwagę powyższe kwestie, możliwości działania Zachodu w kwestii syryjskiej wojny domowej jeszcze bardziej się zawężają - konkluduje ""Financial Times"".","Baszar el-Asad, fot. Reuters",
https://wiadomosci.onet.pl/swiat/kuwejt-piec-lat-wiezienia-dla-opozycjonisty-za-krytyke-wladcy/hx1t3,Kuwejt: pięć lat więzienia dla opozycjonisty za krytykę władcy,"Prominentny polityk opozycji w Kuwejcie został w poniedziałek skazany na pięć lat więzienia i pracę przymusową za obrażenie władcy, emira Sabaha al-Ahmada al-Dżabira as-Sabaha, podczas wiecu w październiku zeszłego roku - poinformował prawnik skazanego.","Sąd uznał, że były parlamentarzysta Musallam al-Barrak obraził as-Sabaha, gdy w przemówieniu oskarżył emira o ""autokratyczne rządy"". Według agencji dpa Barrak, który został wówczas aresztowany, miał również powiedzieć pod adresem as-Sabaha: ""Nie boimy się twoich więzień"". Prawnik Barraka poinformował, że rozważa wniesienie apelacji od wyroku. Podczas ogłaszania wyroku budynek sądu był otoczony licznymi oddziałami sił bezpieczeństwa, których zadaniem było nie dopuścić do manifestacji solidarności ze skazanym politykiem. Kilkudziesięciu zwolenników Barraka zebrało się jednak przed domem jego rodziców. Kuwejt, który należy do OPEC i jest sojusznikiem USA, dotychczas nie podzielił losu innych arabskich państw i nie stał się sceną masowych prodemokratycznych protestów. Z drugiej jednak strony od około dwóch lat wzrasta napięcie miedzy opozycją a rządem zdominowanym przez rodzinę emira. W wyborach do parlamentu w 2012 roku Musallam al-Barrak zdobył największe poparcie ze wszystkich kandydatów. Podczas łącznie sześciu kadencji jako deputowany wielokrotnie oskarżał o korupcję pełniących urzędy oraz deputowanych bliskich rodzinie rządzącej. Był też czołową postacią protestów przeciw wprowadzonym przez rząd zmianom w ordynacji wyborczej, które zdaniem opozycji ograniczają szanse wyborcze jej kandydatów. Według Associated Press poniedziałkowy wyrok może ponownie wywołać uliczne protesty, jakie wybuchły pod koniec ubiegłego roku po aresztowaniu Barraka na wiecu. Powołując się na lokalne media, agencja ta przypomina również, że władze Kuwejtu rozważają wprowadzenie przepisów, które przewidują grzywny w wysokości nawet miliona dolarów za obrazę członków rodziny as-Sabaha.",,
https://wiadomosci.onet.pl/swiat/bahrajn-aresztowania-opozycjonistow/rgxhf,Bahrajn: aresztowania opozycjonistów,"Władze Bahrajnu oświadczyły dzisiaj, że sześciu przedstawicieli opozycji aresztowano za kontakty z obcymi państwami i nawoływanie do obalenia rządu. Poinformowano o tym w komunikacie rozpowszechnionym przez telewizję państwową.","W oświadczeniu napisano, że aresztowano niektórych liderów rebelii, którzy nawiązali kontakty z obcymi państwami. Potwierdzono, że ""podjęto środki prawne wobec sześciu ludzi, którzy zachęcali do zabijania obywateli i niszczenia mienia publicznego"". W nocy ze środy na czwartek w Bahrajnie zatrzymano co najmniej sześciu wpływowych opozycjonistów. Agencja AFP pisze, że pięciu aresztowanych to przedstawiciele radykalnych szyitów, a piąty - opozycyjny sunnita. Wczoraj policja i wojsko siłą przejęły kontrolę nad Placem Perłowym w stolicy, Manamie, zajmowanym dotychczas przez tysiące antyrządowych manifestantów. W starciach co najmniej pięć osób zginęło, a setki zostały ranne. W Bahrajnie użyto tego dnia czołgów i śmigłowców do rozproszenia demonstrantów, domagających się demokratyzacji życia publicznego.",,
https://wiadomosci.onet.pl/swiat/unia-liczy-na-konkretne-dzialania-minska/1nxzq,Unia liczy na konkretne działania Mińska,"UE ma nadzieję, że propozycja powołania okrągłego stołu z opozycją, którą przedstawił prezydent Białorusi Alaksandr Łukaszenka, pozwoli m.in. na omówienie sytuacji praw człowieka w tym kraju. Czeka jednak na konkretne działania ze strony Mińska.","""Przyjęliśmy do wiadomości wczorajszą propozycję prezydenta Łukaszenki, ogłoszoną publicznie, o jego gotowości zwołania okrągłego stołu na temat sytuacji w kraju. Poza tą deklaracją, nie mamy żadnych innych szczegółów dotyczących możliwych sposobów (zorganizowania) takiego »okrągłego stołu«"" - brzmi tekst oświadczenia przesłanego dziś przez rzeczniczkę KE Maję Kocijanczicz. Wczoraj państwowa białoruska agencja BiełTA podała, że Łukaszenka zaproponował w tym samym dniu oponentom politycznym i przedstawicielom Unii Europejskiej oraz Rosji wspólne przedyskutowanie sytuacji na Białorusi. ""UE ma nadzieję, że inicjatywa prezydenta Łukaszenki jest znakiem tego, że Białoruś jest gotowa do omówienia sytuacji w kraju odpowiadając na obawy Unii, wyrażone w przyjętych przez Radę (ministrów UE) wnioskach"" - dodała Kocijanczicz. Ministrowie spraw zagranicznych UE dwukrotnie, w styczniu i w czerwcu, zajmowali stanowisko w sprawie nasilających się od grudnia 2010 represji wobec opozycji politycznej na Białorusi, ostro potępiając działania władz białoruskich. W odpowiedzi na nie UE zamroziła aktywa oraz zakazała wstępu na swoje terytorium przedstawicielom reżimu Łukaszenki oraz osobom bezpośrednio zaangażowanym w prześladowanie opozycji. Unijnymi sankcjami objętych jest obecnie prawie 200 osób. W przyjętych w czerwcu wnioskach UE uzależniła inwestycje Europejskiego Banku Inwestycyjnego na Białorusi od pozytywnej oceny sytuacji pod względem praw człowieka. Zażądała także od władz w Mińsku zaprzestania ""politycznie umotywowanych prześladowań oraz nacisków na siły demokratyczne, niezależne media, społeczeństwo obywatelskie oraz tych, którzy stają w ich obronie"". Unia zapowiedziała poruszenie kwestii nieprzestrzegania praw człowieka na Białorusi również na forach międzynarodowych, takich jak Rada Praw Człowieka ONZ lub OBWE.","Prezydent Białorusi Aleksandr Łukaszena, fot. AFP",
https://wiadomosci.onet.pl/swiat/opozycja-oskarza-o-falszerstwo-ws-nominacji-prezesa-narodowego-banku-ukrainy/9cb7t,Opozycja oskarża o fałszerstwo ws. nominacji prezesa Narodowego Banku Ukrainy,"Dopiero za drugim podejściem ukraiński parlament zatwierdził dymisję prezesa Narodowego Banku Ukrainy (NBU) Serhija Arbuzowa i mianował na to stanowisko Ihora Sorkina. Opozycja twierdzi, że piątkowe głosowanie w sprawie Sorkina sfałszowano.","Dzień wcześniej rządzącej Partii Regionów Ukrainy prezydenta Wiktora Janukowycza nie udało się przegłosować dymisji Arbuzowa, gdyż wielu deputowanych ugrupowania nie wróciło do pracy w Radzie Najwyższej po przerwie świątecznej. Posłowie większości próbowali wówczas głosować kartkami nieobecnych kolegów, jednak opozycja na to nie pozwoliła. W piątek, podczas głosowania nad kandydaturą Sorkina, deputowani opozycyjni zajęli miejsca nieobecnych przedstawicieli Partii Regionów, by nie dopuścić do użycia ich kartek, jednak na tablicy w parlamencie pojawił się komunikat ""decyzja została podjęta"" na korzyść Sorkina. W tym samym czasie na stronie internetowej Rady Najwyższej, na której automatycznie publikowane są wyniki głosowania, znalazł się komunikat, że kandydaturę Sorkina poparło jedynie 205 posłów w 450-osobowej izbie. W ciągu kilku minut liczbę tę zmieniono na 231. O tym, że głosowanie w sprawie Sorkina zostało sfałszowane świadczą m.in. nagrania, wykonane telefonami komórkowymi przez posłów opozycji. Filmy te publikują ukraińskie media. Kandydaturę Sorkina na prezesa NBU wniósł do parlamentu prezydent Janukowycz w związku z tym, że dotychczasowy prezes banku centralnego Arbuzow pod koniec grudnia został mianowany pierwszym wicepremierem Ukrainy. Osoba Sorkina wywołała burzę medialną, gdyż dziennikarze ustalili, że prywatnie jest on synem wysokiego rangą urzędnika rosyjskiego koncernu Gazprom. Sorkin pochodzi z Doniecka, na wschodniej Ukrainie, i kojarzony jest ze starszym synem prezydenta Janukowycza, Ołeksandrem. Według obserwatorów Ołeksandr zajmuje się w rodzinie szefa państwa sprawami finansowymi.","Ihor Sorkin - nowy prezes NBU, fot Reuters/G. Garanich",
https://wiadomosci.onet.pl/swiat/rosja-stanowisko-ws-syrii-pozostaje-niezmienne/pnen9,Rosja: stanowisko ws. Syrii pozostaje niezmienne,"Rosja nie rozważa zmiany stanowiska w sprawie Syrii i wszelkie próby wywarcia nacisku na Moskwę są ""niestosowne"" - powiedział w środę sekretarz prasowy prezydenta Władimira Putina, Dmitrij Pieskow. Putin wkrótce wybiera się z wizytą do Niemiec i Francji.","Wcześniej tego dnia rosyjskie media informowały, że kanclerz Niemiec Angela Merkel spróbuje przekonać prezydenta Putina do zwiększenia nacisków na władze Syrii. Podczas wizyt w Niemczech i we Francji należy oczekiwać ""kontynuowania spójnej i dobrze uargumentowanej linii, jakiej się trzyma Federacja Rosyjska"" w kwestii Syrii - powiedział Piskow agencji Reutera. Putin spotka się z Angelą Merkel i prezydentem Francji Francois Hollande'em podczas krótkich wizyt w Berlinie i Paryżu; te wizyty to część pierwszej podróży Putina po powrocie 7 maja na Kreml. Rosja, która wielokrotnie torpedowała wysiłki Zachodu, pragnącego potępić prezydenta Baszara el-Asada i odsunąć go od władzy, jest namawiana do wstrzymania poparcia dla niego po masakrze w syryjskim mieście Hula, gdzie zginęło ponad 100 osób, w tym wiele dzieci. - Rosja jest krajem ze spójną polityką zagraniczną i jakakolwiek presja jest raczej niestosowna - powiedział Pieskow zapytany, czy Zachód lub kraje arabskie naciskały na Moskwę, by zmieniła stanowisko. ""Nikt nie dysponuje jednoznaczną informacją"" w sprawie masakry w Huli i Rosja jest zdania, że ""nie wolno kierować się emocjami w tak ważnej chwili"" - zaznaczył Pieskow. Minister spraw zagranicznych Rosji Siergiej Ławrow powiedział w poniedziałek, że winę za masakrę w Huli ponoszą zarówno siły prezydenta Asada, jak i antyrządowi powstańcy. Rada Praw Człowieka ONZ zbada w piątek na specjalnej sesji w Genewie okoliczności zeszłotygodniowej masakry ludności cywilnej w Huli.",,
https://wiadomosci.onet.pl/swiat/syria-sily-rzadowe-ostrzelaly-obrzeza-damaszku-zginelo-21-osob/hreqe,"Syria: siły rządowe ostrzelały obrzeża Damaszku, zginęło 21 osób","Syryjskie siły rządowe ostrzelały Daraję, peryferyjną dzielnicę Damaszku, zabijając co najmniej 21 osób - powiadomili działacze opozycji. Według nich w atakach armii na te okolice zginęło w ciągu ostatnich 72 godzin około 70 osób, głównie cywilów.","Opozycja w Damaszku poinformowała, że wojska wierne prezydentowi Baszarowi el-Asadowi prowadzą ostrzał z wieloprowadnicowych wyrzutni rakietowych. Celem są kryjówki rebeliantów w centrum dzielnicy Daraja. Walki trwają też w piątek w innych rejonach pod Damaszkiem: Kadam, Katana, Hadżar el-Aswad i Assali. Krwawy konflikt w Syrii trwa od marca 2011 roku. Początkowe starcia sił reżimu Assada z demonstrantami, domagającymi się demokratycznych zmian, przekształciły się już w faktyczną wojnę domową. Według opozycyjnego Syryjskiego Obserwatorium Praw Człowieka zginęło w niej prawie 25 tys. osób, głównie cywilów.",fot. AFP,
https://wiadomosci.onet.pl/swiat/ukraina-zaniepokojona-udzialem-szefowej-sejmu-litwy-w-wiecu-w-opozycji/j0m01,Ukraina zaniepokojona udziałem szefowej Sejmu Litwy w wiecu w opozycji,Ukraina wyraziła dziś zaniepokojenie udziałem przewodniczącej litewskiego Sejmu Lorety Graużiniene w opozycyjnym wiecu w Kijowie. Do ukraińskiego MSZ wezwano w tym celu przedstawiciela ambasady Litwy - poinformowała rzeczniczka szefa litewskiej dyplomacji.,"Graużiniene podkreślała wczoraj w Kijowie, że Litwa wspiera Ukraińców w ich procesie integracji europejskiej. Zapewniała, że Litwa mogłaby być dla Ukrainy ""pomostem do Unii Europejskiej"". Według tej agencji przewodnicząca litewskiego Sejmu przybyła do stolicy Ukrainy, wraz z dwoma wiceprzewodniczącymi, z nieplanowaną wizytą, która nie była uzgodniona z rządem, prezydent Dalią Grybauskaite ani MSZ Litwy. Aby udać się do Kijowa, Graużiniene odwołała planowaną wizytę w Wielkiej Brytanii. Ukraińskie portale informują, że Graużiniene nie udało się dziś spotkać z przewodniczącym ukraińskiej Rady Najwyższej Wołodymyrem Rybakiem z powodu ""zmian w jego rozkładzie zajęć"". Na Ukrainie trwają od kilku dni wielkie demonstracje poparcia dla Unii Europejskiej w związku z ogłoszeniem przez rząd wstrzymania przygotowań do podpisania umowy stowarzyszeniowej z UE na szczycie Partnerstwa Wschodniego, które odbedzie się w Wilnie 28-29 listopada.","Aby udać się do Kijowa, Graużiniene odwołała planowaną wizytę w Wielkiej Brytanii",
https://wiadomosci.onet.pl/swiat/bialorus-kandydaci-opozycji-w-areszcie-kgb/3x6gv,Białoruś: Kandydaci opozycji w areszcie KGB,"Pięciu liderów białoruskiej opozycji, którzy kandydowali w niedzielnych wyborach prezydenckich i zostali zatrzymani po demonstracji w Mińsku, znajduje się w areszcie śledczym KGB - podało we dzisiaj Radio Swaboda.","Są tam: Aleś Michalewicz, Uładzimir Niaklajeu, Wital Rymaszeuski, Andrej Sannikau i Mikoła Statkiewicz. W tym samym areszcie, zwanym popularnie ""amerykanką"", przebywa też żona Sannikaua, dziennikarka Iryna Chalip. O miejscu ich pobytu rodziny zostały poinformowane przez przedstawicieli KGB. Już w nocy z niedzieli na poniedziałek, po manifestacji opozycji i zatrzymaniach, prokurator generalny Białorusi Ryhor Wasilewicz oświadczył, że podjęte zostanie śledztwo, które ustali każdego winnego. Potem minister spraw wewnętrznych Anatol Kulaszou powiadomił o wszczęciu śledztwa wobec organizatorów nielegalnego zgromadzenia na podstawie artykułu kodeksu karnego mówiącego o masowych niepokojach. Artykuł grozi maksymalną karą do 15 lat więzienia - przypomina Radio Swaboda. Po niedzielnej demonstracji zatrzymani zostali: Rymaszeuski, Sannikau, Statkiewicz oraz dwaj inni kandydaci na prezydenta: Ryhor Kastusiou i Dźmitry Wus. Ci ostatni zostali zwolnieni w poniedziałek. Michalewicz został zabrany z domu w nocy z niedzieli na poniedziałek. Niaklajeua przewieziono ze szpitala, gdzie trafił po pobiciu przez nieznanych sprawców, jak mówią świadkowie - OMON-owców w cywilu. W areszcie KGB znajdują się też: mąż zaufania Niaklajeua Alaksandr Fiaduta i szef sztabu Rymaszeuskiego Paweł Siewiaryniec. Kastusiou mówił we wtorek na konferencji prasowej, że kiedy był w ""amerykance"", widział, jak prowadzony korytarzem był szef sztabu Niaklajeua, Andrej Dźmitryjeu.","Protesty w Mińsku, fot. Reuters/Alexander Sayenko",
https://wiadomosci.onet.pl/swiat/kambodza-ulaskawiony-przez-krola-szef-opozycji-wrocil-do-kraju/wrcxe,Kambodża: ułaskawiony przez króla szef opozycji wrócił do kraju,"Szef kambodżańskiej opozycji Sam Rainsy, ułaskawiony w zeszłym tygodniu przez króla, wrócił w piątek z uchodźstwa. Chce on wesprzeć swoją partię w wyborach parlamentarnych 28 lipca, w których zmierzy się ona z premierem Hun Senem.","Na lotnisku w Phnom Penh, gdzie opozycjonistę witały tysiące zwolenników, oświadczył on, że wrócił, aby ""uratować kraj"". Wykształcony we Francji i mający francuskie obywatelstwo 64-letni Sam Rainsy jest liderem Kambodżańskiej Partii Ocalenia Narodowego. Do Francji wyjechał w 2005 roku, aby uniknąć procesu pod zarzutem zniesławienia Hun Sena. Rok później został ułaskawiony, a w 2009 roku ponownie wyjechał z Kambodży, gdzie został zaocznie skazany w trzech sprawach na łącznie 11 lat więzienia. Zarzuty przeciwko niemu były uznawane przez wielu za polityczne. Pracował w wielu bankach, m.in. Paribas, i na początku lat 90. krótko był ministrem finansów Kambodży. Tydzień temu został ułaskawiony przez króla Norodoma Sihamoniego na wniosek premiera, którego partia niemal na pewno wygra nadchodzące wybory. Hun Sen, który premierem jest od 1985 roku, i jego Kambodżańska Partia Ludowa dysponują 90 miejscami w 123-osobowym parlamencie. Ułaskawienie nadeszło, gdy USA i inne kraje zwracały uwagę, iż wykluczenie opozycjonisty z kampanii podważyłoby legalność wyborów. Sam Rainsy nie może jednak kandydować ani nawet głosować, ponieważ przebywał za granicą w czasie rejestracji list wyborczych. Krytycy rządu twierdzą, że wybory nie będą ani wolne, ani uczciwe. Argumentują, że reżim Hun Sena wykorzystuje m.in. wpływy w sądownictwie, aby osłabić opozycję. Partia Ocalenia Narodowego powstała po połączeniu Partii Sama Rainsy'ego i Partii Praw Człowieka.",,
https://wiadomosci.onet.pl/kraj/zbigniew-ziobro-o-upublicznieniu-wizerunkow-demonstrantow-spod-sejmu/bsj5g4d,Ziobro: żadne wizerunki nie zostały bezprawnie upublicznione,"– Żadne wizerunki nie zostały bezprawnie upublicznione – powiedział podczas dzisiejszej konferencji prasowej minister sprawiedliwości Zbigniew Ziobro. Odniósł się w ten sposób do opublikowanych na stronie internetowej stołecznej policji zdjęć 21 osób, biorących udział w zdarzeniach przed Sejmem 16 grudnia.","Wczoraj o wyjaśnienia ze strony Ziobry zwrócił się poseł Nowoczesnej Adam Szłapka. Mówił, że minister sprawiedliwości powinien poinformować, kto zlecił opublikowanie wizerunków osób, które uczestniczyły w demonstracji pod Sejmem. – Jeśli chodzi o prokuraturę i policję, nie ma żadnego konfliktu. Te organy współpracują ze sobą, żeby wyjaśnić to, co wydarzyło się pod Sejmem 16 grudnia i potem wszystkie te wydarzenia, które miały miejsce również w Krakowie na Wawelu, gdy pan premier Jarosław Kaczyński chciał odwiedzić grób brata – powiedziała z kolei Beata Szydło, odpowiadając na pytanie o zrzucanie przez prokuraturę na policję odpowiedzialności za publikację wizerunków osób protestujących przed Sejmem. Zaznaczyła, że nie ma w Polsce nikogo ponad prawem. – Jeżeli ktoś łamie prawo, muszą być wyciągane konsekwencje. W tej chwili prokuratura i policja współpracują ze sobą i prowadzą zgodnie z obowiązującymi ustawami postępowanie – powiedziała Szydło. Chodzi o wydarzenia z nocy z 16 na 17 grudnia sprzed Sejmu, kiedy m.in. blokowano wyjazd posłów i przedstawicieli rządu. Szef MSWiA Mariusz Błaszczak poinformował w środę, że policja zidentyfikowała 80 protestujących osób. Jak dodał, w Krakowie, w związku z protestami przed Wawelem, zidentyfikowano 22 osoby. Błaszczak mówił, że oczekuje, że osoby te zgłoszą się na policję lub że publikacja wizerunków pomoże ustalić ich tożsamość, tak by mogły odpowiedzieć za łamanie prawa. Wczoraj Komenda Stołeczna Policji poinformowała, że opublikowanie na stronie internetowej stołecznej policji wizerunków 21 osób biorących udział w grudniowych zdarzeniach przed Sejmem poleciła warszawska prokuratura okręgowa prowadząca śledztwo w tej sprawie. Według rzecznika Prokuratury Okręgowej w Warszawie prok. Michała Dziekańskiego komenda stołeczna opublikowała wizerunki demonstrantów na podstawie przepisów ustawy o policji. – Prokurator nie wydawał w tym zakresie żadnej decyzji procesowej. Natomiast wiedział, że taka publikacja ma nastąpić i się temu nie sprzeciwiał – powiedział wczoraj wieczorem Dziekański. Na konferencji premier była też pytana o to, że minister spraw wewnętrznych i administracji Mariusz Błaszczak przekazał na Twitterze w piątek rano tweeta napisanego przez innego użytkownika portalu, który brzmiał: ""Po uniewinnieniu zadymiarzy z KOD informuję, że bez obaw można zakłócać spotkania PO i Nowoczesnej organizowane w Polsce"". Premier zaznaczyła, że nie był to wpis ministra, a Błaszczak jedynie ten wpis przekazał. – A dlaczego go przekazał? To myślę, że zawsze najlepiej spytać właściciela Twittera – dodała. Według niej, gdyby zapytać o to Błaszczaka, na to pytanie by odpowiedział. – Ja nie będę ingerować w podejmowane przez niego decyzje – powiedziała premier.",Beata Szydło i Zbigniew Ziobro,
https://wiadomosci.onet.pl/swiat/ukrainska-opozycja-janukowycz-dazy-do-unii-celnej-z-rosja/239h6,Ukraińska opozycja: Janukowycz dąży do Unii Celnej z Rosją,"Jeden z liderów Zjednoczonej Opozycji Arsenij Jaceniuk ostrzegł, że prezydent Ukrainy Wiktor Janukowycz gotów jest włączyć kraj do Unii Celnej Rosji, Białorusi i Kazachstanu, jeśli Zachód nie uzna wyniku wyborów parlamentarnych, które odbędą się w niedzielę.","Jaceniuk, numer jeden na listach wyborczych Zjednoczonej Opozycji, która idzie do wyborów pod szyldem prozachodniej partii Batkiwszczyna, oświadczył też, że w razie sukcesu opozycji w niedzielnym głosowaniu jego ugrupowanie nie ma zamiaru uczestniczyć w formowaniu rządu. - O wszystkim decyduje prezydent Janukowycz i żadnej współpracy z tym prezydentem w części decyzji kadrowych być nie może. Jedyna forma możliwej współpracy będzie polegała na tym, że my przyjmujemy ustawy i wymagamy, by Janukowycz je podpisał. Niech tylko spróbuje te ustawy zawetować - powiedział Jaceniuk. - Opozycja w żadnym wypadku nie będzie brać udziału w tworzeniu rządu. Obecnie na Ukrainie funkcja premiera (faktycznie) nie istnieje - dodał na konferencji prasowej w Kijowie. W ocenie Jaceniuka poniedziałkowa wizyta Janukowycza w Moskwie i jego spotkanie z prezydentem Władimirem Putinem może świadczyć, iż w razie kolejnego ochłodzenia w relacjach z Unią Europejską władze w Kijowie gotowe są na wejście do Unii Celnej Rosji, Kazachstanu i Białorusi. - Wizyta prezydenta w Moskwie miała nie tylko charakter przedwyborczy, ale miała także na celu faktycznie włączenie Ukrainy do Unii Celnej. Takie oświadczenie złożył też (ukraiński) wicepremier Serhij Tihipko, który powiedział, że tylko w Unii Celnej będziemy szczęśliwi i będzie nam dobrze - podkreślił opozycyjny polityk. - Wszystko to wpisuje się w jedną koncepcję. Jeśli Europa uzna wybory parlamentarne za nieuczciwe i niedemokratyczne, to oznacza to, że UE wstrzymuje dialog. A to z kolei oznacza, że (wynegocjowana) umowa o politycznym stowarzyszeniu (z UE) wraz z umową o strefie wolnego handlu nie zostanie podpisana. To oznacza także zamrożenie rozmów o ruchu bezwizowym (z UE), po czym Ukraina zacznie przekształcać się w coś w rodzaju Białorusi - oświadczył Jaceniuk. W zaplanowanych na niedzielę wyborach do Rady Najwyższej Ukrainy największe szanse wejścia do parlamentu mają: prezydencka Partia Regionów, określana czasem mianem prorosyjskiej, oraz opozycyjne ugrupowania prozachodnie - Batkiwszczyna i partia Udar boksera Witalija Kliczki. W parlamencie znajdą się też prawdopodobnie komuniści i nacjonalistyczna partia Swoboda.",fot. Reuters,
https://wiadomosci.onet.pl/swiat/rzeczpospolita-koniec-bialoruskiej-odwilzy/52xcylj,"""Rzeczpospolita"": koniec białoruskiej odwilży","Aleksandr Łukaszenka stoi przed dylematem: jak zniechęcić opozycję do organizacji masowych protestów, które od tygodnia trawią Białoruś, a jednocześnie nie zerwać rozpoczętego procesu ocieplania stosunków z Zachodem? Dylematy te analizuje dzisiejsza ""Rzeczpospolita"", opisując sobotnio-niedzielne manifestacje w Mińsku i falę represji, która nastąpiła w ich konsekwencji.","Mińskie sądy od wczoraj orzekają wyroki w sprawach ponad 100 zatrzymanych podczas weekendowych wystąpień w stolicy. Skazywani są oni na kilkunastodniowe kary aresztu lub kary grzywny. Demonstrację brutalnie rozpędziła białoruska policja. ""W ten sposób na Białorusi zakończyła się tak zwana odwilż"" - pisze ""Rzeczpospolita"" cytując opinię politologa Aliaksandra Klaskouskiego, który ocenia, iż ""podjęto decyzję, żeby uderzyć w społeczeństwo tak mocno, by zniechęcić je do protestów"". Jednocześnie Łukaszenka nie chce zrywać rozpoczętego z Zachodem dialogu. Dlatego wykonuje drobne gesty, które mają być wyrazem jego dobrej woli. Jednym z nich jest zwolnienie kilkuset aresztowanych bez postawienia im zarzutów czy uwolnienie z więzienia Komitetu Bezpieczeństwa Państwowego, uważanego za zaginionego, Mikoły Stankiewicza - jednego z liderów białoruskiej opozycji. Za gest dobrej woli można uważać także fakt, że prezydent po raz pierwszy ustąpił przed protestami społecznymi, zawieszając na rok wprowadzenie skandalicznego, zdaniem gazety, podatku od bezrobocia, który stał się bezpośrednią przyczyną fali manifestacji. Na pewno jednak relacji z Zachodem nie poprawi oskarżanie Polski i Litwy o szkolenie aresztowanej przez policję kilka dni temu ""grupy osób, które przygotowywały prowokacje z użyciem broni"". Więcej szczegółów z wydarzeń na Białorusi w dzisiejszej ""Rzeczpospolitej"".",Policja aresztuje jednego z protestantów w Mińsku,
https://wiadomosci.onet.pl/swiat/litewskie-sluzby-podatkowe-przekazywaly-informacje-bialorusi/skq7w,Litewskie służby podatkowe przekazywały informacje Białorusi,Litewska Państwowa Inspekcja Podatkowa (STI) także przekazuje władzom w Mińsku dane o operacjach finansowych obywateli Białorusi; w tym roku przekazała dane o 12 osobach - podało dziś Radio Swaboda.,"""Przed przesłaniem informacji STI konsultuje i koordynuje swoje działania z MSZ"" Litwy - cytuje radio wiceszefa STI Arturasa Klerauskasa, którego wypowiedź przekazał najpierw litewski portal internetowy, DELFI. Nie wiadomo, czy wśród przekazanych danych są informacje o rachunkach opozycjonistów białoruskich. Według Klerauskasa STI nie otrzymywała zapytania o obrońcę praw człowieka Alesia Bialackiego, którego dane bankowe przekazało służbom białoruskim litewskie Ministerstwo Sprawiedliwości. Umożliwiło to aresztowanie Bialackiego i oskarżenie go o przestępstwa podatkowe. Klerauskas dodał, że służby białoruskie przede wszystkim interesuje to, czy obywatele Białorusi przechowują na Litwie więcej pieniędzy, niż oficjalnie zgłaszają. Po aresztowaniu Bialackiego Ministerstwo Sprawiedliwości ogłosiło, że w ciągu roku przekazało Mińskowi dane o rachunkach około 400 obywateli Białorusi. Potem zapewniło, że dotyczyło to tylko dwóch opozycjonistów: Bialackiego i jego współpracownika z Centrum Praw Człowieka ""Wiasna"", Walancina Stefanowicza. Według ""Wiasny"" chodzi o rachunki bankowe, na które przekazywane były środki fundacji zagranicznych na działalność organizacji, w tym na pomoc osobom prześladowanym na Białorusi z powodów politycznych. Informacje o Bialackim przekazała Białorusi prócz strony litewskiej również polska Prokuratura Generalna, także w ramach mechanizmu pomocy prawnej.",,
https://wiadomosci.onet.pl/swiat/ukraina-lucenko-apeluje-o-uznanie-wynikow-wyborow-parlamentarnych/qjke9,Ukraina: Łucenko apeluje o uznanie wyników wyborów parlamentarnych,"Jurij Łucenko, były szef MSW Ukrainy, który odbywa karę czterech lat więzienia, zaapelował do opozycji, by bez względu na fałszerstwa uznała wyniki wyborów parlamentarnych z 28 października.","Pozwoli to na lepsze przygotowanie się do wyborów prezydenckich w 2015 r. - ocenił polityk w wywiadzie dla dziennika ""Kommiersant-Ukraina"". - Zwycięstwo nad Janukowyczem jest nie tylko niezbędne, ale i realne. Najważniejsze, by opozycyjni przywódcy odrzucili wąskie interesy partyjne i ambicje personalne - powiedział. Łucenko wyjaśnił, że nie można uznać wyborów parlamentarnych za uczciwe chociażby z tego względu, że nie uczestniczyła w nim jednak z liderek opozycji, skazana na siedem lat więzienia była premier Julia Tymoszenko. - Po opanowaniu przez Partię Regionów 90 proc. miejsc w komisjach wyborczych całego kraju wybory przestały być przejrzyste. Masowe przekupywanie i zmuszanie wyborców do głosowania przekreśliło demokratyczny przebieg kampanii. Tak w rzeczywistości było, ja jednak opowiadam się za uznaniem nowego parlamentu - oświadczył. Łucenko, minister spraw wewnętrznych w gabinecie Tymoszenko i bohater wymierzonej w Janukowycza pomarańczowej rewolucji 2004 r., został skazany w lutym na cztery lata więzienia za sprzeniewierzenie pieniędzy państwowych. Przyznał m.in. swemu kierowcy dodatek emerytalny o równowartości 16 tys. złotych. Jako skazani przez sąd Tymoszenko i Łucenko nie mogli kandydować w wyborach parlamentarnych. Według wstępnych wyników zwycięstwo w wyborach odniosła Partia Regionów prezydenta Janukowycza. Ugrupowania opozycyjne, Batkiwszczyna Tymoszenko i partia Udar boksera Witalija Kliczki, znalazły się na kolejnych miejscach.",,
https://wiadomosci.onet.pl/swiat/syria-ofensywa-sil-rzadowych-przeciwko-opozycji/03bym,Syria: ofensywa sił rządowych przeciwko opozycji,"W sobotę w Syrii siły rządowe kontynuowały natarcie na główne ośrodki ruchu opozycyjnego, atakując niemal w całej prowincji stołecznej i w Hims, w centrum kraju. Powstańcy syryjscy zabili oficera i sześciu żołnierzy w ataku na autobus wojskowy pod Damaszkiem.","Ataku tego, na szosie łączącej przedmieście stolicy Dumę z miastem Adra dokonali dezerterzy z armii rządowej. Zacięte walki między wojskiem a Wolną Armią Syrii (WAS) złożoną z dezerterów trwały w sobotę w mieście Rastan, w prowincji o tej samej nazwie. Zniszczono tam kilka pojazdów wojskowych i zlikwidowano kilka posterunków kontrolnych na drogach. W Idlibie eksplozja samochodu-pułapki na wojskowym punkcie kontrolnym zabiła sześciu żołnierzy. Poprzedniego dnia dwunastu członków syryjskich sił bezpieczeństwa zginęło w dwóch zamachach w Mazairib w pobliżu miasta Deraa na południu kraju. Za każdym razem władze komunikują, że polegli to ofiary ""band terrorystów opłacanych z zagranicy"". Tymczasem wojska rządowe i siły bezpieczeństwa prowadziły zmasowane natarcie w rejonie Damaszku. Zajmowały wsie i miasteczka w pasie od Kfar Batny po Hesrine, bronione przez siły WAS. Po dziesięciu miesiącach demonstracji przeciwko reżimowi prezydenta Baszara el-Asada, które przerodziły się w walkę zbrojną, wojska rządowe próbują od wtorku opanować sytuację w kraju. Liczba cywilnych ofiar represji w Syrii wzrosła od wtorku o 193 osoby. Według danych ONZ, od początku syryjskiej insurekcji zginęło ponad 5 tysięcy uczestników ruchu opozycyjnego. Rząd syryjski twierdzi ze swej strony, że straty wojska i sił bezpieczeństwa wynoszą 2 tysięcy zabitych. W sobotę zginęło co najmniej 12 cywilnych Syryjczyków, z czego ośmiu w Hims, głównym ośrodku buntu opozycji w centrum kraju. Wojsko przeprowadzało w sobotę pacyfikację dzielnicy Baba Amro, skąd dochodzą od kilkunastu godzin odgłosy kanonady. Przewodniczący Narodowej Rady Syryjskiej (NRS) Burhan Ghaljun, reagując na decyzję Ligi Arabskiej o zawieszeniu misji 165 obserwatorów w Syrii uznał, że decyzja ta jest przyznaniem się do jej fiaska. - Nie zdołała ona zapewnić cywilnej ludności syryjskiej minimum ochrony - powiedział Ghaljun w wywiadzie dla agencji EFE. ""Liga Arabska - oświadczył - nie jest już w stanie odegrać żadnej roli w kryzysie syryjskim wobec inwazji reżimu zwróconej przeciwko syryjskim miastom i wsiom"". Lider opozycji podkreślił, że reżim syryjski nie wypełnił żadnego z punktów arabskiego planu i protokołu misji, dotyczących zaprzestania przemocy, zwolnienia aresztowanych w czasie protestów i wycofania wojska z ulic miast. Sekretarz generalny Ligi Arabskiej Nabil al-Arabi zakomunikował w sobotę, że zawieszenie misji obserwatorów następuje natychmiast, a o jej przyszłości zadecyduje następne spotkanie arabskich ministrów spraw zagranicznych. Nie wyznaczono na razie daty tego spotkania. Delegacja na czele z al-Arabim udaje się w niedzielę do Nowego Jorku, aby spotkać się z członkami Rady Bezpieczeństwa ONZ i uzyskać jej poparcie dla ""mapy drogowej"" przewidującej ustąpienie prezydenta Baszara el-Assada. Sytuacja w Syrii, zwłaszcza wzrost nasilenia represji rządowych wobec opozycji, była w sobotę przedmiotem narady przedstawicieli krajów Zatoki Perskiej i Turcji w Stambule. Poprzedniego dnia turecki MSZ wydał oświadczenie, w którym stwierdza, że liczba ofiar wśród syryjskiej ludności cywilnej przybiera ""niepokojące rozmiary"". ""Jest rzeczą nieodzowną, aby wszyscy protagoniści wspólnoty międzynarodowej, zwłaszcza Rada Bezpieczeństwa ONZ, podjęli pilnie i w sposób zdecydowany niezbędne działania"" wobec sytuacji w Syrii - podkreśla się w tym dokumencie.","Syria, Damaszek, fot. PAP/EPA",
https://wiadomosci.onet.pl/swiat/turcja-premier-wzywa-do-przerwania-marszu-protestacyjnego-opozycji/dlq1v47,Turcja: premier wzywa do przerwania marszu protestacyjnego opozycji,"Premier Turcji Binali Yildirim wezwał opozycję do przerwania rozpoczętego w czwartek marszu z Ankary do Stambułu, protestu przeciwko skazaniu na 25 lat więzienia pod zarzutem szpiegostwa posła opozycyjnej Partii Ludowo-Republikańskiej (CHP) Enisa Berberoglu.","- Sprawiedliwości nie poszukuje się na ulicach - powiedział Yildirim pod adresem przywódcy tej głównej, świeckiej siły opozycyjnej, 68-letniego Kemala Kilicdaroglu, który idzie na czele marszu. Szef rządu wezwał do rezygnacji z dalszego marszu na liczącej 425 km trasie. Berberoglu, wiceprzewodniczący socjaldemokratycznej CHP, został skazany w środę pod zarzutem szpiegostwa, ponieważ w maju 2015 roku udostępnił opozycyjnemu dziennikowi ""Cumhuriyet"" informacje i zdjęcia dotyczące transportowania należącymi do tureckiej państwowej służby wywiadowczej (MIT) samochodami ciężarowymi amunicji przeznaczonej dla Syrii. Kilicdaroglu określił zarówno aresztowanie, jak i skazanie Berberoglu jako ""bezprawne akty"", których dokonano na polecenie ""pałacu prezydenckiego"", tj. prezydenta Recepa Tayyipa Erdogana. Lider tureckiej opozycji porównał wyrok do ""drugiego zamachu stanu"" po ""puczu lipcowym"". - Prawdziwy zamach stanu miał miejsce 20 lipca, po wprowadzeniu stanu wyjątkowego w Turcji - oświadczył lider CHP Wojskowi spiskowcy podjęli 15 lipca ub. roku próbę przewrotu w Turcji i obalenia prezydenta Erdogana. Rząd, po niepowodzeniu puczu, wprowadził w kraju stan wyjątkowy. Towarzyszyło mu aresztowanie ponad 50 tys. osób oraz zwolnienie lub zawieszenie w obowiązkach ponad 100 tys. urzędników i przedstawicieli różnych zawodów. - Konsekwencją (nieudanego przewrotu) było zaaranżowanie drugiego zamachu stanu przez wprowadzenie stanu wyjątkowego - oświadczył Kilicdaroglu, przemawiając w piątek w południe, gdy uczestnicy marszu opozycji - około 5 tys. osób - rozpoczynali drugi dzień akcji. Marsz będzie prawdopodobnie trwał 20 dni i zakończy się przed stambulskim więzieniem, w którym odbywa karę Berberoglu.",Marsz protestacyjny w Ankarze,
https://wiadomosci.onet.pl/kraj/34-posiedzenie-sejmu-otwarte-przerwa-potrwa-do-jutra/m56r0dv,34. posiedzenie Sejmu - otwarte. Przerwa potrwa do jutra,"O godz. 19. 00 marszałek Marek Kuchciński otworzył 34. posiedzenie Sejmu. Posłowie uczcili pamięć czterech zmarłych w ostatnich dniach osób, m.in. Longina Komołowskiego. Potem marszałek ogłosił przerwę w obradach do jutra, do godz. 10.","Po otwarciu posiedzenia Marek Kuchciński wezwał do uczczenia pamięci zmarłych w ostatnich dniach: Longina Komołowskiego, Stanisława Hniedziewicza, Marii Łopatkowej i Janusza Brochwicz-Lewińskiego. Posłowie odmówili modlitwę ""wieczny odpoczynek"". Następnie marszałek ogłosił przerwę w posiedzeniu do czwartku, do godz. 10. Część posłów opuściła salę plenarną. Wokół mównicy sejmowej pozostaje grupa posłów PO. - Marszałek skorzystał ze swojego prawa, ogłosił przerwę. Zobaczymy, jak jutro zdecyduje, czy Sejm będzie kontynuowany, czy nie. Mam nadzieję, że czas do jutra, do godz. 10.00 PO wykorzysta na opamiętanie się, bo okazuje się, że wszyscy poza Platformą chcemy w tym parlamencie na sali posiedzeń pracować - powiedziała dziennikarzom rzeczniczka PiS Beata Mazurek. Na pytanie, jak w czwartek mogą przebiegać obrady Sejmu, odparła, że to jest pytanie do marszałka Sejmu. - To marszałek, w porozumieniu z Konwentem Seniorów, decyduje, jak będzie wyglądało posiedzenie Sejmu - zaznaczyła posłanka. Szef klubu PO Sławomir Neumann poinformował, że posłowie Platformy zostaną na sali obrad do jutra. Rano zbiera się zarząd PO, później klub parlamentarny Platformy, który omówi ewentualne dalsze kroki w sprawie protestu w Sejmie. - Zostajemy na sali obrad do rana, są dyżury rozpisane do rana - powiedział Neumann. - Galerię nam otworzono, rozmawiałem z marszałkiem Kuchcińskim na Konwencie, pytając go, jaka jest zasada działania dziennikarzy przez niego ogłoszona, nie przez marszałka (Senatu) Karczewskiego. Marszałek Kuchciński potwierdził mi, że wróciło do starych zasad dzisiaj. Prosiliśmy o otwarcie galerii i została otworzona - dodał. Według szefa Nowoczesnej Ryszarda Petru ""sytuacja się nie zmieniła, jeśli chodzi o budżet"". - Cały czas można go zakwestionować - podkreślił. Pytany o działania Nowoczesnej podczas dalszej części 34. posiedzenia Sejmu jutro, Petru zapowiedział, że poinformuje o nich po porannym Konwencie Seniorów, bo na razie zbyt trudno przewidzieć, co się wydarzy. Ocenił jednocześnie, że PiS będzie chciało dalej rozmawiać, bo ""bardzo się niekomfortowo czuje z budżetem, który nie został uchwalony"". Zdaniem Pawła Kukiza (Kukiz '15) ""wszyscy politycy powinni przeprosić, ponieważ nie rozpoczynają dyskusji na temat koniecznych zmian ustrojowych, legislacyjnych, prawnych"". - Prawo jest złe i od tego musimy zacząć - powiedział dziennikarzom polityk. Prezes PSL Władysław Kosiniak-Kamysz wyraził nadzieję, że po przerwie w obradach Sejmu posłowie wrócą do normalnej pracy oraz że nie będzie blokowana mównica. Kosiniak-Kamysz na konferencji w Sejmie ocenił, że ""ostatni czas to był wyraz braku dialogu klasy politycznej"". - My o ten dialog apelowaliśmy od samego początku. Przedstawialiśmy swoje propozycje, dążyliśmy do kompromisu i porozumienia - przypomniał. Jak podkreślił, PSL nie zgadzało się z decyzjami podjętymi 16 grudnia na Sali Kolumnowej. - Mieliśmy wątpliwości prawne, mieliśmy wątpliwości dotyczące prawidłowości przyjęcia budżetu. Chcieliśmy rozwiązać kwestie nie na gruncie prawnym, bo tutaj są dwie skrajne opinie, ale na gruncie kompromisu politycznego i on był możliwy, ale zależał od dobrej woli przede wszystkim rządzących, obozu władzy, który nie zdał egzaminu - powiedział Kosiniak-Kamysz. Dodał, że za kryzys współodpowiedzialna jest opozycja, ale jak ocenił, jest to ""mniejsza odpowiedzialność"". Szef ludowców wyraził żal, że dopiero dziś doszło do pierwszych spotkań, w których uczestniczyli wszyscy przedstawiciele partii politycznych. Rozmowy - jak stwierdził - ""ze względu na ramy czasowe i na to, że budżet został przyjęty w Senacie, nie doprowadziły do pozytywnego finału"". - Rozpoczęło się kolejne posiedzenie Sejmu. Mam nadzieję, że do jutra rana już nie będzie blokowana mównica i po przerwie wrócimy do normalnej pracy - podkreślił Kosiniak-Kamysz. Parlamentarzyści PSL chcą - jak zaznaczył - normalnie pracować. - Są poważne problemy. My jesteśmy powołani do ich rozwiązywania, a w ostatnim czasie klasa polityczna zachowywał się, jak przedszkolaki - nie, przedszkolaki są lepsze, bo sobie potrafią podać rękę, jak się nawet posprzeczają"" - mówił szef ludowców. Kosiniak-Kamysz zaznaczył, że sprawa budżetu ""nie jest zamknięta"". - (Ustawa) jest teraz u prezydenta. Prezydent powinien ją skierować do TK - ocenił. - Jeśli tego nie uczyni, my będziemy zbierać podpisy i złożymy wniosek do Trybunału Konstytucyjnego, bo pewność finansów publicznych i dbanie o dobro wspólne jest wartością - podsumował szef PSL. Senat nie zaproponował dziś poprawek do budżetu na 2017 r., teraz ustawa trafi do prezydenta. Uchwałę w tej sprawie poparli wszyscy obecni senatorowie PiS. Spośród 33 senatorów PO 32 nie uczestniczyło w głosowaniu. W debacie senatorowie PO dowodzili, że ""ten budżet nie istnieje"". Za uchwałą w sprawie przyjęcia budżetu na przyszły rok bez poprawek opowiedziało się w sumie 59 senatorów, przeciw było dwóch, nikt się nie wstrzymał. W głosowaniu nie wzięło udziału 39 senatorów, w tym, oprócz senatorów PO, sześciu senatorów PiS i jeden niezrzeszony. Sejm uchwalił budżet na 2017 r. 16 grudnia podczas posiedzenia w Sali Kolumnowej. Zgodnie z ustawą, dochody budżetu państwa wyniosą w 2017 roku ponad 325 mld zł, a wydatki - ponad 384 mld zł; maksymalny poziom deficytu nie przekroczy 59 mld 345 mln 500 tys. zł. Opozycja kwestionuje przyjęcie budżetu przez Sejm, twierdząc, że gdy ustawa była głosowana, w Sali Kolumnowej nie było kworum, a część opozycyjnych posłów nie była dopuszczona do obrad. Marszałek Sejmu zapewnił, że w głosowaniach 16 grudnia brała udział wymagana w konstytucji liczba posłów, oraz że każdy z posłów mógł wejść do Sali Kolumnowej głównym wejściem i brać udział w każdym głosowaniu. Wicemarszałek Sejmu Bogdan Borusewicz (PO) podkreślał, że jest to ""sytuacja bez precedensu"". - Ten budżet nie istnieje, ponieważ został uchwalony w Sali Kolumnowej z pogwałceniem prawa - mówił. Jak zaznaczył, opowiedzenie się Senatu za tym budżetem ""będzie miało potężne konsekwencje dla funkcjonowania państwa"". Także senator PO Bogdan Klich przekonywał, że budżet został uchwalony przez Sejm z naruszeniem konstytucji oraz regulaminu Sejmu. - To jest dokument, który nie powinien mieć nawet oznaczenia senackiego, bo został przyjęty nielegalnie - ocenił. Marszałek Senatu Stanisław Karczewski odpierał zarzuty senatorów PO. - Macie pretensje, że macie wątpliwości, czy było kworum. To trzeba było być w Sali Kolumnowej, do której pan marszałek Kuchciński musiał przenieść posiedzenie, dlatego, że wy posunęliście się dalej niż Lepper i zablokowaliście również miejsce, na którym siedzi pan marszałek Kuchciński. To się nie wydarzyło w historii polskiego parlamentaryzmu i europejskiego parlamentaryzmu. To jest wstyd i wielka nieodpowiedzialność - mówił. - Niszczycie polski parlamentaryzm, demokrację - kontynuował i zarzucił opozycji, że dążyła do tego, ""żeby nie uchwalić tego budżetu"". Lider PiS Jarosław Kaczyński odniósł się do prowadzonego w ostatnich tygodniach przez część opozycji protestu na sali plenarnej w Sejmie. Według niego, ""żadna demokracja nie może się opierać na zasadzie, że jakaś grupa, grupa mniejszościowa, może - i to przy pomocy działań nielegalnych - blokować funkcjonowanie Sejmu, funkcjonowanie parlamentu"". - A nikt nie jest w stanie udowodnić, że to, co było tutaj robione, było robione w sposób legalny - przekonywał Kaczyński. - To było - powtarzam - całkowicie nielegalne i to było przeciwko polskiej demokracji, to było celowo skierowane przeciwko polskiej demokracji, bo cała ta walka, która się toczy, to jest walka przeciw demokracji, przeciwko temu, żeby większość parlamentarna mogła decydować w interesie zwykłych ludzi, mogła decydować w interesie Polaków - dodał szef PiS. Według prezesa PiS, jego partia jest gotowa na dalsze rozmowy. - Ale to muszą być rozmowy o tym, żeby polskie życie publiczne wróciło do choćby jako takiej normy - zaznaczył. Prezes PiS mówił też o nieliczeniu się z powagą Sejmu, agresji, ""zaczepkach i aktach łamania kultury"" w Sejmie. - Mam nadzieję, że to, co się dzieje, będzie asumptem, żeby to się skończyło, żeby polskie życie publiczne wróciło do tych norm, które były przestrzegane w poprzednich kadencjach - podkreślił. Na pytanie, co w przypadku dalszej blokady mównicy przez posłów opozycji, odparł: - Będą podjęte odpowiednie działania, to nie do mnie należy, tylko do marszałka. Dodał, że on jako poseł i prawnik może powiedzieć, że blokowanie stołu prezydialnego, uniemożliwianie marszałkowi Sejmu, funkcjonariuszowi publicznemu, przemocą sprawowania funkcji, to ""bardzo poważne przestępstwo przeciwko państwu"", czyn utworzony w Kodeksie karnym. - Mam nadzieję, że ci, co to robią, zrozumieją, w jakiej się znajdują sytuacji - powiedział szef PiS.",Posłowie PO na sali plenarnej po ogłoszeniu przerwy w posiedzeniu Sejmu,
https://wiadomosci.onet.pl/swiat/kolejne-zatrzymania-iranskich-dziennikarzy/cfj5v,Kolejne zatrzymania irańskich dziennikarzy,"Strona internetowa irańskiej opozycji informuje, że wczoraj zatrzymano trzech dziennikarzy głównego irańskiego dziennika reformatorskiego ""Szark"". Zamknięto też teherańską siedzibę telewizji ""Farsi1"", która ma amerykańskich właścicieli.","W kwietniu br. dziennik zaczął się ponownie ukazywać po trzech latach zakazu publikacji, ocenianego przez reformatorów jako próba uciszenia krytyków prezydenta Mahmuda Ahmadineżada. Według portalu Saham, redaktora naczelnego gazety Ahmada Gholamiego oraz szefów działu politycznego i międzynarodowego funkcjonariusze służb bezpieczeństwa wyprowadzili z newsroomu. Nie wiadomo, co było podstawą zatrzymania. Również we wtorek na polecenie władz zamknięto teherańską siedzibę kanału telewizji satelitarnej nadającego po persku ""Farsi1"", który ma amerykańskich właścicieli. Co najmniej pięciu pracowników stacji zatrzymano pod zarzutem - jak ujęły to cytowane przez agencję Reutera źródła bliskie władz w Teheranie - ""wspierania działalności antyrewolucyjnej"". Według zachodniej prasy, prezydent Iranu Mahmud Ahmadineżad od momentu ponownego wyboru na szefa państwa w czerwcu 2009 roku wywiera coraz większą presję na rodzime media. W ostatnich miesiącach zatrzymano w Iranie dziesiątki dziennikarzy i zamknięto liczne gazety podejrzane o poglądy antyrządowe.",Prezydent Iranu Mahmud Ahmadineżad fot.PAP,
https://wiadomosci.onet.pl/swiat/syria-opozycja-chce-demokratycznego-systemu-politycznego/rjr2k,Syria: opozycja chce demokratycznego systemu politycznego,Syryjscy opozycjoniści koordynujący masowe protesty przeciwko prezydentowi Baszarowi el-Asadowi zażądali zniesienia monopolu partii Baas na władzę i utworzenia demokratycznego systemu politycznego.,"W pierwszym wspólnym oświadczeniu od rozpoczęcia protestów pięć tygodni temu przedstawiciele Lokalnych Komitetów Koordynacyjnych z różnych regionów Syrii napisali, że - żądania wolności i godności mogą być zrealizowane wyłącznie poprzez pokojowe przemiany demokratyczne.",,
http://wiadomosci.onet.pl/kraj/opozycja-przed-spotkaniem-z-merkel/1pqxheh,Opozycja przed spotkaniem z Merkel,"O poparcie dla Donalda Tuska na szefa Rady Europejskiej, bezpieczeństwie energetycznym i ""deptaniu demokracji przez Prawo i Sprawiedliwość"" będą rozmawiali politycy opozycji na spotkaniu z Angelą Merkel. - Mam nadzieję, że pani kanclerz szczerze porozmawia z Jarosławem Kaczyńskim za zamkniętymi drzwiami – powiedział poseł Platformy Obywatelskiej Rafał Trzaskowski.",,,
https://wiadomosci.onet.pl/swiat/bialorus-lukaszenka-potwierdza-chec-wspolpracy-z-zachodem/1tsez,Białoruś: Łukaszenka potwierdza chęć współpracy z Zachodem,"Prezydent Białorusi Alaksandr Łukaszenka oświadczył we wtorek podczas dorocznego orędzia do narodu, że jego kraj jest nadal gotów do dialogu z Zachodem.","Przemówienia prezydenta w Zgromadzeniu Narodowym słucha m.in. ambasador Polski Leszek Szerepka. - Po wyborach prezydenckich 2010 r. chcieliśmy iść dalej tą drogą: pogłębiać dialog z Europą, USA, rozwijać tak zwane społeczeństwo obywatelskie i dialog wewnątrzpolityczny, unowocześniać system polityczny. Ale Zachód i nasza piąta kolumna zdecydowali inaczej. Nie tylko odmówili dialogu, ale przystąpili do ataku na nasz kraj poprzez nacisk i sankcje  - oznajmił Łukaszenka. Określenia ""piąta kolumna"" używa on zwykle w odniesieniu do opozycji.",,
https://wiadomosci.onet.pl/swiat/sad-odrzucil-apelacje-bialoruskich-opozycjonistow/j1ker,Sąd odrzucił apelacje białoruskich opozycjonistów,"Sąd w Mińsku odrzucił apelacje Alaksandra Atroszczankaua, Dźmitryja Nowika i Alaksandra Małczanaua, skazanych na 3 do 4 lat kolonii karnej o zaostrzonym reżimie w związku z demonstracją opozycji w Mińsku 19 grudnia, po wyborach prezydenckich.","W ten sposób w mocy pozostają wyroki wobec nich, które zapadły 2 marca. Wówczas Atroszczankau, były rzecznik prasowy opozycyjnego kandydata na prezydenta Andreja Sannikaua, został skazany na cztery lata, Nowik - na 3,5 roku, a Małczanau - na trzy lata kolonii karnej. Krewni Atroszczankaua zapowiedzieli, że zaskarżą wyrok w Sądzie Najwyższym. Wcześniej inny sąd odrzucił apelację Wasila Parfiankoua, skazanego w pierwszym procesie w sprawie powyborczej demonstracji na cztery lata kolonii karnej o zaostrzonym reżimie. Sądy, przed którymi stają uczestnicy demonstracji, podczas dotychczasowych procesów nie przychylają się do argumentów adwokatów, kwestionujących, że wydarzenia 19 grudnia w Mińsku miały charakter masowych zamieszek. Jednocześnie w ostatnich dniach dziesięciu innym, jeszcze nie osądzonym opozycjonistom zmieniono zarzuty. Nowe, łagodniejsze zarzuty mówią już nie o masowych zamieszkach, lecz o ""działaniach poważnie naruszających porządek publiczny"". Łącznie zarzuty w związku z powyborczą demonstracją postawiono ponad 40 osobom, a dalszych 12 jest podejrzanych. Dotąd skazano osiem osób.",,
https://wiadomosci.onet.pl/swiat/prokuratura-sad-nie-mial-podstaw-by-aresztowac-nawalnego-po-skazaniu/4jnq2,"Prokuratura: sąd nie miał podstaw, by aresztować Nawalnego po skazaniu","Sąd w Kirowie nie miał podstaw do zmiany środka prewencyjnego wobec Aleksieja Nawalnego i Piotra Oficerowa i nie powinien był ich aresztować na sali rozpraw, lecz pozostawić na wolności do czasu rozpatrzenia apelacji - uważa rosyjska Prokuratura Generalna.","Jej zdaniem sąd bezpodstawnie zastosował areszt zamiast utrzymać w mocy poprzedni środek prewencyjny, czyli zakaz opuszczania przez skazanych miejsca zamieszkania. Nawalny został w czwartek skazany na pięć lat kolonii karnej za spowodowanie strat w kontrolowanej przez państwo spółce. Jego domniemany wspólnik Piotr Oficerow został skazany na cztery lata więzienia. Obu zakuto w kajdanki na sali rozpraw i aresztowano. Prokuratura złożyła apelację od tej decyzji sądu. Zgodnie z istniejącą praktyką wniosek prokuratury może być rozpatrzony odrębnie od apelacji, którą już zapowiedzieli adwokaci skazanych. Posunięcie prokuratury może, jak pisze agencja Associated Press, oznaczać próbę złagodzenia przez władze gniewu ludzi; po ogłoszeniu wyroku skazującego Nawalnego na ulice Moskwy i Petersburga wyszło wiele tysięcy osób, które nie zgadzają się z wyrokiem. Władze rosyjskie mogą się też obawiać, że wtrącenie Nawalnego do więzienia osłabi prawomocność wyznaczonych na 8 września wyborów mera Moskwy, w których Aleksiej Nawalny miał się zmierzyć ze wspieranym przez Kreml dotychczasowym merem Siergiejem Sobianinem.",fot. Reuters,
https://wiadomosci.onet.pl/swiat/minsk-kolejne-wyroki-dla-opozycjonistow/4be9g,Mińsk: kolejne wyroki dla opozycjonistów,"Na procesie w Mińsku prokurator zażądał trzech lat ograniczenia wolności (tzw. ""chemii"") dla opozycjonisty Pawła Siewiarynca oraz dwóch lat więzienia w zawieszeniu dla opozycyjnej dziennikarki Iryny Chalip i działacza Siarhieja Marceleua.","Są oni sądzeni za udział w demonstracji opozycji w Mińsku 19 grudnia zeszłego roku, w wieczór po wyborach prezydenckich. Tysiące ludzi protestowały wówczas przeciw oficjalnym wynikom wyborów, dających prawie 80 proc. ubiegającemu się o czwartą kadencję Alaksandrowi Łukaszence. Zdaniem prokuratora, Siewiaryniec podczas demonstracji nie podporządkowywał się poleceniom milicji, przez co utrudniał pracę okolicznych instytucji i firm i zakłócał transport miejski. Chalip wzywała ludzi do udziału w manifestacji, która odbywała się bez zezwolenia. Jej wezwania skłoniły demonstrantów do wyjścia na jezdnię - twierdzi prokurator. Takie same działania zarzucił również Marceleuowi. Prokurator argumentował w końcowym wystąpieniu, że wyjście na jezdnię nie jest wykroczeniem administracyjnym, a przestępstwem, ponieważ doprowadziło do zmian w ruchu transportu. Pasażerowie nie dojechali na miejsce, a firmy poniosły straty. Kara, której zażądał prokurator, nazywana ""chemią"", polega na ograniczeniu wolności i pracach poprawczych. Skazany nie może opuszczać miejscowości, gdzie zostaje wysłany i musi w niej pracować. Musi też nocować w wyznaczonym miejscu. Wyrok w procesie zostanie ogłoszony w sobotę. Siewiaryniec od ponad 10 lat działa w ruchach opozycyjnych. W 2005 roku został skazany na trzy lata ograniczenia wolności za udział w protestach przeciw kolejnej kadencji Łukaszenki. Organizacja Amnesty International uznała go za więźnia sumienia. Wyszedł na wolność w 2007 roku. Opozycjonista, który jest wyznania prawosławnego, podkreśla swoje chrześcijańskie poglądy. Jest jednym z liderów niezarejestrowanej partii chrześcijańsko-demokratycznej. Chalip jest korespondentką rosyjskiej ""Nowej Gaziety"", w lutym otrzymała nagrodę dziennikarską ""Złote póro Rosji"". Jest żoną jednego z kandydatów opozycji w wyborach Andreja Sannikaua. Od końca grudnia jest w areszcie domowym. Gdy po demonstracji zarówno ona, jak i Sannikau trafili do aresztu śledczego, służby opiekuńcze zainteresowały się losem ich trzyletniego syna. Skłoniło to matkę Chalip do starań o prawo do opieki nad wnukiem. Marceleu, w przeszłości student politologii w Poznaniu, był podczas grudniowych wyborów szefem sztabu wyborczego jednego z kandydatów opozycji w wyborach Mikoły Statkiewicza.",,
https://wiadomosci.onet.pl/swiat/opozycja-w-wenezueli-chce-poznac-prawde-na-temat-zdrowia-chaveza/v9zq6,Opozycja w Wenezueli chce poznać prawdę na temat zdrowia Chaveza,"Główna koalicja zrzeszająca wenezuelską opozycję zażądała w środę ujawnienia ""całej prawdy"" na temat stanu zdrowia prezydenta Hugo Chaveza. Po operacji usunięcia nowotworu, przeprowadzonej ponad trzy tygodnie temu, szef państwa nie wypowiadał się publicznie.","Od tego czasu stan zdrowia lewicowego przywódcy jest przedmiotem spekulacji i plotek. - Rząd powinien działać w sposób, który sprawiłby, że zaufalibyśmy mu. Niezbędne jest, aby powiedziano nam całą prawdę - oświadczył na konferencji prasowej sekretarz generalny opozycyjnej Koalicji na rzecz Jedności Demokratycznej (MUD) Ramon Guillermo Aveledo. Domagał się też ujawnienia ""diagnozy i informacji na temat rokowań"" 58-letniego Chaveza, który 11 grudnia 2012 r. przeszedł na Kubie czwartą operację wycięcia nowotworu w okolicach miednicy. Po trwającym sześć godzin zabiegu prezydent nagle doznał krwotoku. Od wyjazdu prezydenta do Hawany nie opublikowano żadnego komunikatu medycznego. O stanie zdrowia szefa państwa rząd informuje od czasu do czasu w krótkich komunikatach rozpowszechnianych przez oficjalne media. Wiceprezydent Nicolas Maduro, którego Chavez przed operacją wyznaczył na swojego ewentualnego następcę, w niedzielę ogłosił, że stan zdrowia szefa państwa pogorszył się. Poinformował, że Chavez doznał ""nowych komplikacji"" po infekcji dróg oddechowych. Chavez, wybrany na trzecią kadencję w październiku 2012 r., 10 stycznia br. ma zostać zaprzysiężony. W ostatnich dniach władze wspominały o ewentualnym przesunięciu uroczystości. Takiej możliwości nie wykluczył Henrique Capriles, którego Chavez pokonał w ostatnich wyborach prezydenckich. Innego zdania jest jednak szef MUD. - 10 stycznia obecny mandat prezydencki kończy się i rozpoczyna się kolejny. (...) Żadna prezydentura nie trwa wiecznie. Jeśli prezydent elekt z powodów zdrowotnych nie może być obecny na swoim zaprzysiężeniu, należy zastosować przepisy konstytucji - podkreślił Aveledo. Dodał, że Chavez powinien przekazać władzę szefowi parlamentu. W sobotę Zgromadzenie Narodowe, które jest zdominowane przez zwolenników Chaveza, wybiera nowego przewodniczącego. Zgodnie z konstytucją Wenezueli, jeśli prezydent nie może wypełniać swoich obowiązków, powinien je przejąć wiceprezydent lub przewodniczący parlamentu, który w ciągu 30 dni musi zwołać przedterminowe wybory - pisze agencja AFP. Rząd wykazuje się ""wielką nieodpowiedzialnością"", usiłując sprawić, by naród uwierzył, że prezydent z Kuby rządzi krajem - dodał szef MUD. W środę zaniepokojenie stanem zdrowia Chaveza wyraził prezydent Boliwii Evo Morales. - Sytuacja naszego brata, prezydenta Chaveza, jest bardzo niepokojąca. Miejmy nadzieję, że wkrótce będziemy mogli zobaczyć, jak nam towarzyszy - powiedział Morales, który jest bliskim sojusznikiem wenezuelskiego prezydenta. - Oby nasze modlitwy zostały wysłuchane, a jego życie ocalone - dodał Morales, który widział się z rodziną Chaveza, gdy w zeszłym tygodniu był na Kubie. Wiceprezydent Wenezueli Maduro poinformował we wtorek, że Chavez jest świadomy komplikacji dotyczących jego zdrowia po operacji wycięcia nowotworu. Hiszpański dziennik ""ABC"" podawał, że prezydent jest w śpiączce. Chavez po raz pierwszy przyznał, że jest chory na raka, w czerwcu 2011 r. Od tego czasu był poddawany chemoterapii i naświetlaniom.",Fot. AFP,
https://wiadomosci.onet.pl/kraj/milion-zlotych-na-ochrone-kaczynskiego-hofman-prezes-dostaje-pogrozki/zxqp0,Milion złotych na ochronę Kaczyńskiego? Hofman: prezes dostaje pogróżki,"Jak poinformował tygodnik ""Newsweek"", Prawo i Sprawiedliwość płaci ponad milion złotych rocznie za ochronę Jarosława Kaczyńskiego. Rzecznik ugrupowania Adam Hofman w porannej rozmowie w ""Jeden na Jeden"" w telewizji TVN24, tej kwoty nie potwierdził. Jak jednak stwierdził, prezesa trzeba chronić, żeby ""nie dać go zabić"".","- Jarosław Kaczyński jest politykiem, do którego codziennie przychodzą pogróżki, a co jakiś czas łuski od pistoletu - powiedział Hofman. - Przez tę atmosferę, którą PO wywołała w Polsce, takiego szaleńczego ataku na Jarosława Kaczyńskiego, musimy go chronić - dodał. Zdaniem gościa programu Bogdana Rymanowskiego ""czepianie się, że chronimy swojego prezesa, jest namawianiem do tego, by obniżyć jego bezpieczeństwo"". - Ponieważ lider opozycji nie ma ochrony, mimo że kiedyś miał, ale małostkową decyzją PO została ona zabrana, to my będziemy swojego prezesa chronić - zapewnił rzecznik PiS. Pytany o to, dlaczego Prawo i Sprawiedliwość nie wystąpi o ponowną ochronę Biura Ochrony Rządu dla Kaczyńskiego, odparł: ""Jak sobie przypomnę, jak państwo chroniło świętej pamięci Lecha Kaczyńskiego, to wolimy wynająć profesjonalistów"". Jak czytamy w artykule tygodnika ""Newsweek"" pt. ""Kasa i sprawiedliwość"", tylko w zeszłym roku ugrupowanie Jarosława Kaczyńskiego otrzymało z budżetu państwa 47 milionów złotych. Jak się jednak okazuje ""w biurze przy ul. Nowogrodzkiej mają do pieniędzy lekką rękę"". ""Jednym ze stałych wydatków PiS jest ochrona Kaczyńskiego. PiS niezmiennie korzysta z usług firmy Grom Group. Spółkę założyło dwóch emerytowanych snajperów jednostki Grom, a w ich ofercie są usługi byłych komandosów, oficerów służb specjalnych i funkcjonariuszy BOR"" - czytamy w tygodniku. Jak ustalił ""Newsweek"", w ubiegłym roku PiS wydało na ochronę prezesa prawie 1,1 mln zł: średnio daje to ok. 90 tys. miesięcznie. Co ciekawe, dla Grom Group pieniądze z PiS stanowią podstawę egzystencji. Firma jest bowiem nowa na rynku - działa od 2010 r. Wiceprezes Grom Group Wojciech Grabowski nie chciał wyjawić, dlaczego Prawo i Sprawiedliwość płaci tak słono. Nie zdradził również, ile pieniędzy przynoszą inni klienci. - To cyfry. Nie znam się na tym - powiedział w rozmowie z dziennikarzem tygodnika. O innych tajemniczych opłatach dokonywanych przez PiS dowiesz się czytając artykuł w najnowszym ""Newsweeku"".",Fot. Sławomir Kamiński / Agencja Gazeta,
https://wiadomosci.onet.pl/swiat/cud-w-rosyjskiej-telewizji-wyemitowano-program-z-opozycjonistami/5mnvm,"Cud w rosyjskiej telewizji, wyemitowano program z opozycjonistami","Liderzy rosyjskiej opozycji, w tym Borys Niemcow i Władimir Ryżkow, pojawili się w niedzielę wieczorem w stacjach telewizyjnych po wielu latach cenzury, co - jak pisze dzisiaj AFP - wywołało zdziwienie rosyjskich mediów i internautów.","Niemcow, jeden z organizatorów manifestacji kwestionujących zwycięstwo partii Władimira Putina w grudniowych wyborach parlamentarnych, otwarcie skrytykował te wybory w programie telewizji NTV, która - jak pisze AFP - w ostatnich miesiącach wyróżniała się materiałami oczerniającymi rosyjskich opozycjonistów. Również w niedzielę wieczorem, w czasie największej oglądalności liberał Władimir Ryżkow skrytykował na kanale Pierwszym (Pierwyj) ""partię złodziei i łajdaków"" Putina. ""Cud się wydarzył w niedzielę wieczorem w telewizji po raz pierwszy od lat kanały NTV i Pierwyj udzieliły głosu opozycji"" - napisał na stronie internetowej niezależnej rozgłośni Echo Moskwy były minister gospodarki Andriej Nieczajew. AFP pisze, że w ubiegłym tygodniu na krótko w telewizji oficjalnej pojawili się także inni opozycjoniści: były arcymistrz szachowy Garri Kasparow i dawny doradca gospodarczy Putina Andriej Iłłarionow.",,
https://wiadomosci.onet.pl/swiat/birma-bank-swiatowy-przygotowuje-85-mln-dol-pomocy/d2en2,Birma: Bank Światowy przygotowuje 85 mln dol. pomocy,"W odpowiedzi na polityczne reformy rozpoczęte w rządzonej jeszcze do niedawna przez wojskową juntę Birmie, Bank Światowy (BŚ) ogłosił we wtorek otwarcie tam swego biura a także rychłe udostępnienie temu krajowi wsparcia w wysokości 85 mln dolarów.","W ten sposób - oświadczył BŚ - dofinansowane mają być reformy trwające w Birmie, która należy do najbiedniejszych krajów Azji Południowo-Wschodniej. Z komunikatu wynika, że pieniądze mają trafić przede wszystkich do zapalnych regionów granicznych. W 2011 roku władzę w Birmie przejął nominalnie cywilny rząd. Prezydent Thein Sein rozpoczął dialog z demokratyczną opozycją i zapowiedział dalsze reformy. Osiągnięto pojednanie z mniejszościami etnicznymi, zwolniono setki więźniów politycznych i przywrócono legalność opozycyjnej partii Narodowa Liga na rzecz Demokracji, kierowanej przez przywódczynię birmańskiej opozycji Aung San Suu Kyi. Wysocy rangą przedstawiciele BŚ spotkali się niedawno zarówno z nią, jak i z prezydentem kraju.","Gospodarstwo rolne w Birmie, fot. AFP",
https://wiadomosci.onet.pl/swiat/szef-pe-spotkal-sie-z-zonami-bialoruskich-opozycjonistow/ywkz5,Szef PE spotkał się z żonami białoruskich opozycjonistów,Szef Parlamentu Europejskiego Martin Schulz spotkał się w środę w Brukseli z żonami więzionych białoruskich opozycjonistów: Alesia Bialackiego i Mikoły Statkiewicza. W rozmowie z Natalią Pińczuk i Maryną Adamowicz wyraził wsparcie dla więźniów politycznych.,"- To dla mnie ważne i wzruszające spotkanie. Chciałbym potwierdzić nieustające wsparcie Parlamentu Europejskiego i moje dla więźniów politycznych na Białorusi. Powinni oni być bezzwłocznie uwolnieni. Przyjdzie dzień, kiedy upadnie dyktatura na Białorusi - mówił Schulz. Na spotkaniu rozmawiano o tym, w jaki sposób można doprowadzić do tego, by Białoruś wkroczyła na drogę demokracji: czy powinno się np. zaostrzać sankcje wobec reżimu w Mińsku, czy też nie - bo mogłyby one również pogorszyć sytuację zwykłych Białorusinów. PE potępił przebieg wrześniowych wyborów parlamentarnych na Białorusi, a także wezwał władze w Mińsku do zmiany prawa i praktyk wyborczych oraz do poszanowania praw człowieka. Do parlamentu białoruskiego nie dostał się ani jeden kandydat opozycji. Bialacki, szef Centrum Obrony Praw Człowieka ""Wiasna"", został pod koniec listopada 2011 r. skazany na pobyt w kolonii karnej o zaostrzonym rygorze i na konfiskatę mienia. Sąd uznał, że nie zapłacił on podatków od kwot przechowywanych na kontach bankowych w Polsce i na Litwie. Odrzucił wyjaśnienia Bialackiego, że pieniądze były przeznaczone na działalność w sferze obrony praw człowieka. Bialacki oceniał, że wyrok ma motywy polityczne, ponieważ ""Wiasna"" pomagała osobom represjonowanym na Białorusi z przyczyn politycznych. Z kolei Statkiewicz odbywa wyrok sześciu lat kolonii karnej za ""organizację masowych zamieszek"" podczas demonstracji opozycji w Mińsku w wieczór wyborów prezydenckich 19 grudnia 2010 roku. Statkiewicz był jednym kandydatów opozycji w tych wyborach. Po wyborach prezydenckich z 2010 roku brutalnie zdławiono w Mińsku protest przeciwko oficjalnym wynikom, dającym prawie 80 proc. poparcia prezydentowi Alaksandrowi Łukaszence. Do aresztów trafiło wtedy ponad 600 osób. Kilkadziesiąt z nich stanęło przed sądem w sprawach karnych dotyczących masowych zamieszek, ponad 20 skazano na pobyt w kolonii karnej.","Martin Schulz, fot. AFP",
https://wiadomosci.onet.pl/kraj/jan-pospieszalski-panstwo-nie-zdalo-egzaminu-nawet-jako-firma-pogrzebowa/2nse8,Jan Pospieszalski: państwo nie zdało egzaminu nawet jako firma pogrzebowa,"- Państwo nie zdało egzaminu nawet w sprawie, z której było tak dumne, jako firma pogrzebowa - tak zamieszanie wokół ekshumacji ciał ofiar katastrofy smoleńskiej skomentował na łamach ""Uważam Rze"" Jan Pospieszalski. Publicysta zasugerował, że w sprawie tragedii z 10 kwietnia 2010 r. rząd skrywa ""jakąś mroczną tajemnicę"".","O prawicowych mediach i telewizji Trwam - (…) W ogólnym pejzażu telewizji publicznej mamy do czynienia z rażącą asymetrią. Poglądy lewicowe, wrażliwość liberalna są nadreprezentatywne, wydaje się, że to cały świat. Gdy wyjdzie się z telewizji, na każdym kroku widać, że to obraz fałszywy - stwierdził Pospieszalski. Zdaniem publicysty wiele osób boi się otwarcie wyrażać swoje poglądy. - Weźmy choćby ""Gazetę Polską Codziennie"", którą współtworzę. Znamy profesorów, ludzi szanowanych, którzy nas czytają, cenią, lubią. Ale już powiedzieć o tym na łamach wielu nie ma niestety odwagi. Boją się skojarzenia z opozycją… - powiedział artysta-muzyk. Rozmówca ""Uważam Rze"" zaznaczył, że prawicowe media są w trudnej sytuacji w porównaniu z mediami liberalnymi. Przypomniał, że pierwszym niekomunistycznym prezesem Radiokomitetu był Andrzej Drawicz, ""który niestety, jak dziś wiemy, był zarejestrowany w PRL jako tajny współpracownik Służby bezpieczeństwa"". Zdaniem publicysty skonstruowany wtedy ład medialny do dnia dzisiejszego ""widzimy (…) na ekranach telewizorów"". W tym też należy upatrywać przyczyny, dla którego telewizja Trwam nie otrzymała koncesji na naziemne nadawanie cyfrowe. Co będzie, jeśli Trwam jednak tej koncesji nie dostanie? - To jest tak naprawdę pytanie, do czego ta władza może się posunąć… - powiedział Pospieszalski. Jak zaznaczył, ciągle wierzy w to, ""że demokracji nie da się w Polsce zabić, że nie da się naszego kraju przerobić na modłę rosyjsko-białoruską"". Jego zdaniem telewizja jest dzisiaj elementem systemu władzy i dlatego tak trudno jest rządzącym dopuścić do głosu media o innych poglądach. - Prepolityczne postawy ludzkie urabiane są właśnie głównie w telewizjach. A one, zaledwie chwilę później, przekładają się na wyniki głosowania - stwierdził. Pospieszalski przyznał, że z dystansem podchodzi do pomysłów rewolucji w Polsce, liczy jednak na ""konsekwentną, zdecydowaną naprawę naszego państwa"". Jego zdaniem pozycja Donalda Tuska jest coraz słabsza. O katastrofie smoleńskiej i rządzie Donalda Tuska Zaznaczył, że rząd boi się m.in. konsekwencji skandali przy wyjaśnianiu przyczyn katastrofy smoleńskiej. - Widzę lęk, gdy mówią o tej sprawie. Lęk na twarzy Tuska, Arabskiego, Kopacz. Strach tak duży, że dochodzę do wniosku, iż ta ekipa zrobi absolutnie wszystko, by władzy nie oddać - powiedział. Jak dodał, ""tam jest jakaś mroczna tajemnica, coś jest skrywane. Może kiedyś się o tym dowiemy?"" Zaznaczył, że ""państwo nie zdało egzaminu nawet w sprawie, z której było tak dumne - jako firma pogrzebowa"". - Zadania rodzinom ofiar takiej traumy, jak niepewność co do autentyczności ciała pochowanego bliskiego, Polacy im nie wybaczą - stwierdził. Zdaniem Pospieszalskiego w Smoleńsku zdarzyło się ""na pewno nie to, co nam opowiadali pani Anodina i pan Miller"". - Już wiemy, że to były kłamstwa, kompletne wymysły niewytrzymujące elementarnego sprawdzenia - powiedział. Zamach? To według niego logiczna druga możliwość ""zwłaszcza po wydarzeniach w 2008 r., po interwencji tam św. Lecha Kaczyńskiego, po próbie zamachu na niego. Wmawiano nam, że historia się skończyła, a ona dopadła nas 10 kwietnia i pokazała najbardziej upiorną twarz"". Więcej na ten temat w ""Uważam Rze"".","Jan Pospieszalski, fot. Michał Łepecki / Agencja Gazeta",
https://wiadomosci.onet.pl/kraj/sikorski-ws-krytyki-za-jego-slowa-w-berlinie-ta-histeria-nie-pomaga/eqy3h,Sikorski ws. krytyki za jego słowa w Berlinie: ta histeria nie pomaga,"- Mamy szansę wejść do pierwszej ligi europejskiej. To lepsze wyjście, niż uciekanie. Walczymy o to, by mieć prawo głosu, zanim wejdziemy do strefy euro - powiedział minister spraw zagranicznych Radosław Sikorski w ""Poranku TOK FM"". - Ta histeria nie pomaga - dodał, odnosząc się do krytyki jego zagranicznego wystąpienia ze strony Jarosława Kaczyńskiego.","Sikorski zaznaczył, że ""8 grudnia będzie najważniejsza Rada Europejska od lat"". - Spodziewajmy się ważnych oświadczeń przywódców europejskich - dodał. - Czy Polska znajdzie się w grupie państw współdecydujących o przyszłości Unii, czy, tak jakby życzyła sobie opozycja, trafi na peryferia? Oto toczy się gra. Chcemy, by Polska odgrywała ważną rolę w UE - podkreślił minister spraw zagranicznych. Radosław Sikorski zapytany, czy informacje podane przez dzisiejszy ""Nasz Dziennik"", że dostał on zakaz publicznych wypowiedzi po swoim poniedziałkowym wystąpieniu w Berlinie na temat Unii Europejskiej są prawdziwe, powiedział: ""Gdybym był zakneblowany, to bym tutaj nie był, a jestem"". - Odczułem, że Tusk komplementował ekspresyjność i retorykę mojego wystąpienia. Jestem wdzięczny premierowi za to, co powiedział - stwierdził Radosław Sikorski. Odnosząc się do słów krytyki Jarosława Kaczyńskiego, wobec jego poniedziałkowego wystąpienia, powiedział, że ""na tym poziomie się nie da dyskutować"". - Wszyscy to zrozumieli, oprócz części opozycji, która mówiła o ""IV Rzeszy"" - dodał. - Kryzys przyśpieszył pewne procesy. Białoruś wbrew naszym propozycjom i ofertom wybrała integrację na kierunku wschodnim. Unia będzie się ściślej integrować gospodarczo. Pytanie, gdzie ma w tym być Polska. Polska powinna należeć do krajów najpoważniejszych w Unii, decydujących. Mamy szansę wejść do pierwszej ligi europejskiej. To lepsze wyjście, niż uciekanie. Walczymy o to, by mieć prawo głosu, zanim wejdziemy do strefy euro - zaznaczył Sikorski. Minister spraw zagranicznych dodał, że ""trzeba skorzystać na szansie wejścia do kręgu decydentów"". - Wejdziemy do strefy euro, jeśli się ona zreformuje i wejście będzie dla nas korzystne. Cała Europa usłyszała ten przekaz wyraźnie, oprócz Kaczyńskiego - zaznaczył. Mocne słowa Sikorskiego Podczas wystąpienia na forum Niemieckiego Towarzystwa Polityki Zagranicznej Radosław Sikorski zaproponował m.in. zmniejszenie i jednoczesne wzmocnienie Komisji Europejskiej, ogólnoeuropejską listę kandydatów do Parlamentu Europejskiego, połączenie stanowisk szefa KE i prezydenta UE. Minister SZ tłumaczył, że bliższa współpraca w ramach UE ma być odpowiedzią na kryzys.","Radosław Sikorski, fot. PAP/Adam Ciereczko",
https://wiadomosci.onet.pl/swiat/syryjskie-sily-wycofaly-sie-z-rebelianckiego-zabadani/ytp9b,Syryjskie siły wycofały się z rebelianckiego Zabadani,Syryjskie siły wycofały się z kontrolowanego przez rebeliantów miasta Zabadani niedaleko granicy z Libanem po zawarciu porozumienia z powstańcami w sprawie zakończenia walk - poinformował dzisiaj przedstawiciel syryjskiej opozycji.,"Kilkadziesiąt czołgów i pojazdów opancerzonych, które otaczały Zabadani, położone 30 km na północny-zachód od Damaszku wycofało się ostatniej nocy do garnizonów wojskowych oddalonych o 8 km. Do miasta zaczęły napływać dostawy żywności - poinformował agencję Reutera przedstawiciel opozycji Kamal al-Labwani. Zabadani jest od połowy marca miejscem protestów przeciwko reżimowi prezydenta Syrii Baszara el-Asada.",,
https://wiadomosci.onet.pl/swiat/zadaja-dymisji-putina/1nq14,Żądają dymisji Putina,"Kilkuset stronników opozycji demonstrowało w niedzielę wieczorem na placu Aleksandra Puszkina w Moskwie, żądając dymisji premiera Władimira Putina i jego rządu. Manifestacja z okazji obchodzonego 12 grudnia Dnia Konstytucji odbyła się za zgodą władz.","Akcję zorganizował opozycyjny Komitet Pięciu Żądań, w którego skład wchodzi m.in. ruch Solidarność Borysa Niemcowa, Zjednoczony Front Obywatelski (OGF) Garriego Kasparowa i Front Lewicowy (LF) Siergieja Udalcowa. Uczestnicy demonstracji domagali się również rozwiązania obu izb parlamentu - Dumy Państwowej i Rady Federacji - oraz przeprowadzenia wolnych wyborów. Żądali także radykalnej wymiany kadr w milicji i służbach specjalnych oraz zagwarantowania przejrzystego, prorozwojowego budżetu federalnego. Niemcow oskarżył Putina o ""sprofanowanie"" Konstytucji Federacji Rosyjskiej. - Ten człowiek odebrał nam nasze prawa, podeptał konstytucję Rosji. Nie daje nam nawet prawa wyboru mera. Sam go nam wyznaczył - mieszkańca Syberii (Siergieja Sobianina - PAP), niemającego nic wspólnego z Moskwą - oświadczył lider Solidarności. Niemcow zaznaczył, że Rosja ma dobrą konstytucję. - Lepszą od francuskiej. Może nawet lepszą od amerykańskiej - oznajmił. Opozycyjny polityk podkreślił, że ""tych, którzy ją podeptali, należy wyrzucić na śmietnik historii"". Niemcow nawiązał też do sobotnich starć pseudokibiców piłkarskich i nacjonalistów z siłami specjalnymi milicji OMON w centrum Moskwy, w wyniku czego co najmniej 31 osób zostało rannych, w tym kilka ciężko. Zatrzymano 65 uczestników zajść. Podobna akcja odbyła się w Petersburgu. Pseudokibice w obu miastach wyszli na ulice, aby uczcić pamięć swojego kolegi Jegora Swiridowa, fanatyka Spartaka Moskwa, zastrzelonego 6 grudnia na przystanku autobusowym podczas sprzeczki z sześcioma przybyszami z Kaukazu. W Moskwie uczestnicy zamieszek wznosili nacjonalistyczne i ksenofobiczne hasła. ""Tylko Rosjanie - tylko zwycięstwo!"", ""Rosja - to nie Kaukaz, Kaukaz - to nie Rosja!"", ""Rosja - dla Rosjan, Moskwa - dla moskwian!"" - skandowali. Atakowali także przechodniów o kaukaskich rysach. Interweniujących milicjantów obrzucali pustymi butelkami, bryłami lodu i płonącymi racami. Według lidera Solidarności, sobotnie zajścia - to konsekwencja korupcji i bezczynności organów ścigania. Niemcow ostrzegł, że takie akcje agresywnych nacjonalistów mogą doprowadzić do rozpadu Rosji. ""Jesteśmy państwem wieloetnicznym. Takie zajścia zagrażają jedności Federacji Rosyjskiej"" - oświadczył. Demonstracja opozycji miała spokojny przebieg. Porządku pilnowały setki OMON-owców i żołnierzy wojsk wewnętrznych. Plac Aleksandra Puszkina i jego okolice przypominały obozowisko milicji i wojska.","Demonstracja opozycji przeciwko Władimirowi Putinowi, fot. PAP/EPA",
https://wiadomosci.onet.pl/swiat/poczatek-procesu-bylego-premiera-slowenii/234e1,Początek procesu byłego premiera Słowenii,"Proces byłego premiera Słowenii Janeza Janszy i czterech innych osób, podejrzanych o korupcję w związku z wielkim kontraktem na zakup broni z fińską firmą Patria, rozpoczął się w Lublanie.","- To zwykła farsa - powiedział dziennikarzom po przybyciu do sądu Jansza, który kieruje głównym ugrupowaniem opozycyjnym Słoweńską Partią Demokratyczną (SDS). W 2010 r. prokuratura oskarżyła Janszę o ""współudział w oferowaniu oraz przyjęciu łapówek lub obietnic łapówkarskich w zamian za mediację"" podczas negocjowania kontraktu wartości 278 mln dol., podpisanego z Patrią w 2006 r. Umowę tę, dotyczącą kupna 135 pojazdów opancerzonych - największy jak dotąd kontrakt Słowenii - podpisał sam Jansza, który sprawował urząd premiera w latach 2004-2008. Jej celem była modernizacja armii słoweńskiej po przystąpieniu do NATO. Wśród pozostałych oskarżonych jest m.in. wysoki rangą przedstawiciel Ministerstwa Obrony. Przed wyborami parlamentarnymi w 2008 r. publiczna telewizja fińska informowała o podejrzeniach dopuszczenia się korupcji przez kilku wysokich rangą przedstawicieli władz Słowenii, w tym Janszę.",,
https://wiadomosci.onet.pl/swiat/rosja-problemy-opozycji-kandydaci-niedopuszczeni-do-wyborow/8557zfz,Rosja: kandydaci opozycji niedopuszczeni do wyborów,"Lokalne komisje wyborcze w Moskwie nie dopuściły do wyborów do rady miejskiej Moskwy kandydatów opozycji: Lubow Sobol, Dmitrija Gudkowa, Iwana Żdanowa i Siergieja Mitrochina. Jako powód podawane są nieprawidłowości w listach z podpisami poparcia.","W większości przypadków komisje stwierdziły, że w podpisach wyborców złożonych pod kandydaturami opozycjonistów są nieprawidłowości. Podały, że odsetek zakwestionowanych podpisów przewyższa dozwolone 10 procent. Oznacza to, że działacze opozycji nie zostaną zarejestrowani jako kandydaci w wyborach. Do walki o mandaty radnych opozycja antykremlowska wystawiła blisko 20 kandydatów w różnych okręgach wyborczych stolicy. Nie tworzyli oni jednego frontu, a reprezentowali trzy grupy opozycji: działaczy skupionych wokół byłego parlamentarzysty Dmitrija Gudkowa, współpracowników Aleksieja Nawalnego (to m.in.: Sobol i Żdanow) i Siergieja Mitrochina, założyciela partii Jabłoko i szefa jej moskiewskiego oddziału. W poniedziałek, z wyborów wyeliminowany został Ilja Jaszyn, dawny współpracownik Borysa Niemcowa, a obecnie burmistrz jednej z dzielnic Moskwy. Zarejestrowanych zostało sześciu kandydatów startujących jako niezależni: rzecznik praw dziecka w Moskwie Jewgienij Bunimowicz, poparci przez Jabłoko: Maksim Krugłow i Daria Biesiedina, współpracownik Dmitrija Gudkowa - Dmitrij Kłoczkow i popierani przez partię komunistyczną: Roman Juneman i Siergiej Cukasow. Galamina, Gudkow, Janauskas i Sobol poinformowali wczoraj, że komisje wyborcze odmówiły wysłuchania ich kontrargumentów bądź dyskusji na ich temat i rozpatrzenia dowodów na to, że zakwestionowane podpisy są prawdziwe. Działacze już w niedzielę wezwali swych zwolenników do udziału w codziennych wieczornych wiecach z żądaniami dopuszczenia opozycji do wyborów. Akcja ta odbyła się również we wtorek i przebiegła spokojnie. Choć demonstracje nie są liczne - gromadzą około tysiąca osób - to nigdy wcześniej wybory do rady miejskiej Moskwy nie były powodem protestów ulicznych. Wśród politologów i komentatorów nie brak głosów, że wykluczanie opozycjonistów z wyborów - choć ich szanse różnie oceniano - zaszkodzi wizerunkowi władz. Na 20 lipca opozycja zapowiedziała demonstrację na Prospekcie Sacharowa i uzyskała na nią zgodę władz miejskich.",Iwan Żdanow podczas protestu opozycji,
https://wiadomosci.onet.pl/swiat/syria-rebelianci-zabili-28-zolnierzy-assada-w-rejonie-miasta-sarakib/0d2pb,Syria: rebelianci zabili 28 żołnierzy Assada w rejonie miasta Sarakib,Syryjscy rebelianci zaatakowali trzy posterunki wojskowe wokół miasta Sarakib na północnym zachodzie kraju i zabili 28 żołnierzy wojsk prezydenta Baszara al-Assada - poinformowało Syryjskie Obserwatorium Praw Człowieka.,"Według mającego siedzibę w Londynie Obserwatorium w ataku zginęło też pięciu rebeliantów. Zaatakowane posterunki znajdowały się na drodze między stołecznym Damaszkiem a będącym gospodarczą stolicą kraju Aleppo. Także w czwartek szef Narodowej Rady Syryjskiej, czyli największej syryjskiej koalicji opozycyjnej, Abdel Basset Sida obarczył społeczność międzynarodową odpowiedzialnością za wzrost fundamentalizmu w Syrii. Jego zdaniem społeczność międzynarodowa nie wspiera narodu syryjskiego i nie robi nic, by powstrzymać rozlew krwi. - Na obszarach, które wymknęły się spod kontroli reżimu, panuje chaos i rozpacz, gdyż władze wciąż atakują te tereny. W takiej atmosferze rozwój fundamentalizmu jest czymś naturalnym - mówił Sida. Była to odpowiedź na środowy apel amerykańskiej sekretarz stanu Hillary Clinton. Podczas wizyty w Zagrzebiu wezwała ona opozycję do ""stawiania oporu islamskim fundamentalistom"". Szefowa amerykańskiej dyplomacji mówiła, że jej zaniepokojenie budzą informacje o ""ekstremistach, którzy przybywają do Syrii i próbują osiągnąć własne cele"". W połowie października szef niezależnej komisji śledczej badającej doniesienia o zbrodniach wojennych w Syrii, brazylijski profesor Paulo Sergio Pinheiro oświadczył, że obecność ""setek radykalnych islamistów"" z zagranicy grozi ""radykalizacją"" syryjskiego konfliktu. Jak podaje Obserwatorium, od wybuchu w marcu 2011 r. powstania przeciwko reżimowi Assada w Syrii zginęło ponad 36 tys. osób, głównie cywilów. Obserwatorium opiera swoje rachuby na danych pozyskiwanych od szerokiej siatki swoich działaczy, adwokatów i lekarzy obecnych na miejscu w Syrii. Organizacja zastrzega, że bilans nie obejmuje setek niezidentyfikowanych ciał odnalezionych w różnych częściach Syrii ani tysięcy osób zaginionych w syryjskich więzieniach oraz członków milicji Szabiha, popierających reżim Assada.",Fot. Reuters,
https://wiadomosci.onet.pl/swiat/bialoruska-opozycja-pozytywnie-ocenia-protesty-sprzed-roku/89pl6,Białoruska opozycja pozytywnie ocenia protesty sprzed roku,"Byli opozycyjni kandydaci w wyborach prezydenckich na Białorusi Alaksandr Milinkiewicz i Wital Rymaszeuski ocenili dzisiaj, że udział Białorusinów w proteście powyborczym w 2010 r. był zwycięstwem i przez rok w społeczeństwie zaszły pozytywne zmiany.","Mówili o tym na marginesie okrągłego stołu z udziałem liderów głównych sił opozycyjnych, który odbył się w siedzibie Białoruskiego Frontu Narodowego (BNF) w rocznicę zdławienia protestu wyborczego. Lider Ruchu ""O Wolność"" i kandydat na prezydenta z 2006 r. Alaksandr Milinkiewicz ocenił w rozmowie z PAP, że ubiegłoroczny protest na Placu Niepodległości w Mińsku miał pozytywny skutek. - Pozytywne było to, że mimo braku jednego kandydata w wyborach (z 19 grudnia 2010 r.) nastąpiła wielka fala mobilizacji. Ludzie wyszli na ulicę i nie wspierali tam jednego czy drugiego kandydata, tylko bronili siebie. Kolejny raz Białorusini pokazali, że mimo strachu i represji chcą żyć w europejskim kraju - powiedział. Przyznał, że przez ostatni rok w kraju zaszły i dobre, i złe zmiany. - Władza skorzystała z wydarzeń, do których doszło na skutek jej prowokacji, żeby zniszczyć struktury społeczeństwa obywatelskiego, nasilić strach. To jest złe - zaznaczył, nawiązując do sprowokowanego według opozycji ataku grupy ludzi na drzwi budynku rządu podczas demonstracji sprzed roku. Jego zdaniem przeważają jednak pozytywy, bo społeczeństwo zmądrzało i lepiej rozumie, kto jest winien sytuacji na Białorusi. - Teraz ludzi wiedzą, że całą odpowiedzialność za bardzo trudny stan ekonomiczny i finansowy kraju ponosi Łukaszenka. Po roku panuje ogólna opinia, że przemiany są potrzebne i władza powinny odejść - podkreślił Milinkiewicz. Rymaszeuski, kandydat w zeszłorocznych wyborach, też ocenił, że demonstracja sprzed roku ""dla społeczeństwa to było zwycięstwo"". - Na Białorusi każde wyjście na ulice jest przezwyciężeniem strachu. Świadczy o wewnętrznym pragnieniu wolności - zaznaczył. Jego zdaniem potwierdzają to letnie akcje milczących protestów, których nie organizowała opozycja. - Brutalne rozpędzenie demonstracji to oczywiście klęska, której winni są także liderzy białoruskiej opozycji. Brak jednego kandydata w wyborach i brak planu podczas protestu to fiasko. Za to ponoszą odpowiedzialność wszyscy bez wyjątku: i ci, którzy uczestniczyli w demonstracji jako kandydaci na prezydenta czy liderzy partii, jak i ci, którzy stali z boku - powiedział Rymaszeuski, skazany na dwa lata w zawieszeniu w związku z protestami powyborczymi. Przyznał, że ostatni rok był dla Białorusinów trudny, bo nastąpiło zbiorowe zubożenie społeczeństwa, a siły demokratyczne doznały wielkiego ciosu po uwięzieniu lub zwolnieniu z pracy wielu polityków. - Ale białoruska opozycja demokratyczna przetrwała i wzmocniła się. Dla wielu Białorusinów był to bodziec, żeby przewartościować życie, obrać inne priorytety i przejść do opozycji. Potwierdza to bardzo niskie poparcie dla Łukaszenki - według niezależnych badań ok. 20 proc. Uważam, że ta zmiana myślenia wielu osób to ogromny sukces - ocenił polityk, nawiązując do opublikowanego we wrześniu badania niezależnego ośrodka NISEPI. Podczas dzisiejszego okrągłego stołu uczestniczyli m.in. kandydat BNF w ostatnich wyborach Ryhor Kastusiou, lider partii ""Sprawiedliwy Świat"" Siarhiej Kalakin, a także szef Zjednoczonej Partii Obywatelskiej Anatol Labiedźka.",,
https://wiadomosci.onet.pl/swiat/lawrow-rozejm-warunkiem-pomocy-syrii/lcpnh,Ławrow: rozejm warunkiem pomocy Syrii,"Rosja studiuje propozycję Ligi Arabskiej w sprawie rozmieszczenia w Syrii wspólnych, oenzetowsko-arabskich sił pokojowych, jednak wcześniej musi dojść do zawieszenia broni - powiedział w poniedziałek szef dyplomacji rosyjskiej Siergiej Ławrow.","- Badamy tę inicjatywę i oczekujemy, że nasi arabscy przyjaciele wyjaśnią pewne jej punkty - powiedział, wyrażając nadzieję, że dojdzie do tego ""w najbliższych dniach"". - Aby rozmieścić w Syrii siły pokojowe, trzeba przede wszystkim zgody strony, która je przyjmie. Po drugie, aby wysłać tam misję pokojową trzeba uzyskać coś, co przypominać będzie zawieszenie broni - podkreślił Ławrow na konferencji prasowej w Moskwie z ministrem spraw zagranicznych Zjednoczonych Emiratów Arabskich szejkiem Abd Allahem ibn Zajedem an-Nahajanem. Jest to, według niego, cel trudny do osiągnięcia. - Uzbrojone grupy, które walczą z rządem syryjskim nie słuchają nikogo i nie są kontrolowane przez nikogo - dodał. Ławrow, który przebywał w ubiegłym tygodniu w Syrii, zaapelował w poniedziałek po raz kolejny do obu stron, aby rozpoczęły negocjacje; przypomniał, że reżim zaproponował opozycji rozmowy z wiceprezydentem. - Trzeba wykorzystać tę okazję i rozpocząć dialog z wiceprezydentem. Teraz piłka jest po stronie opozycji - podkreślił szef rosyjskiej dyplomacji. Obradująca w Kairze Liga Arabska przyjęła w niedzielę rezolucję postulującą wysłanie do Syrii wspólnych oenzetowsko-arabskich sił pokojowych i popierającą syryjską opozycję. Damaszek niemal natychmiast odrzucił tę rezolucję. W marcu 2011 roku na fali arabskiej wiosny rozpoczęły się w Syrii antyrządowe demonstracje, które przerodziły się w opór zbrojny. Według obrońców praw człowieka konflikt pochłonął 7 tys. ofiar. Styczniowy bilans ONZ mówił o 5,4 tys. zabitych. Od tego czasu ONZ nie aktualizuje liczby ofiar, ponieważ trudno jest ją zweryfikować.","Siergiej Ławrow, fot. Reuters",
https://wiadomosci.onet.pl/swiat/wladze-bialorusi-zakazuja-demonstracji-opozycji/mgg3y,Władze Białorusi zakazują demonstracji opozycji,"Władze Mińska nie pozwoliły na wiec i pochód w centrum miasta 25 marca, gdy opozycja białoruska tradycyjnie obchodzi Dzień Wolności. Zezwolono jedynie na mityng na odległym od centrum Placu Bangalore.","W poprzednich latach władze zazwyczaj kierowały opozycję na peryferyjny Plac Bangalore, kiedy ubiegała się ona o zezwolenie na wiec 25 marca. Mimo to opozycja organizowała kilkutysięczne manifestacje, które kończyły się zatrzymaniami. W tym roku opozycja chciała przeprowadzić pochód i mityng, zaczynając od Placu Jakuba Kołasa do Skweru Janki Kupały w centrum miasta. - Nie pozwolono nam na tę marszrutę. Zaproponowano nam przeprowadzenie mityngu w parku Przyjaźni Narodów w godzinach 18-20. Nie pozwolili na żaden pochód - powiedział wiceszef opozycyjnej Zjednoczonej Partii Obywatelskiej Leu Marholin gazecie ""Nasza Niwa"". - Na Bangalore oczywiście się nie zgadzamy. Myślę, że ostateczną decyzję podejmiemy w poniedziałek - dodał. Organizatorów uprzedzono o odpowiedzialności w wypadku, jeśli akcja odbędzie się w innym miejscu.",,
https://wiadomosci.onet.pl/swiat/bialorus-liderzy-opozycji-maja-byc-sadzeni-za-chuliganstwo/07bkm,Białoruś: liderzy opozycji mają być sądzeni za chuligaństwo,"Liderzy białoruskiej opozycji Anatol Labiedźka, Siarhiej Kalakin i Alaksander Atroszczankau, zatrzymani w nocy z wtorku na środę w pociągu jadącym do Moskwy, mają być sądzeni za ""drobne chuligaństwo"", być może już jutro - informują niezależne portale.","- Mszczą na nas za pryncypialne stanowisko dotyczące konieczności wprowadzenia sankcji przeciwko reżimowi - powiedział Atroszczankau przez telefon portalowi Karta'97. Wszystkich trzech opozycjonistów wysadzono w nocy z pociągu jadącego do Moskwy. To pierwszy przypadek, gdy osoby objęte zakazem wyjazdu z kraju nie zostały przepuszczone przez białorusko-rosyjską granicę. Do tej pory zawracano je tylko na granicy z Polską lub Litwą. - Celnicy oznajmili początkowo, że podejrzewa się ich o transport substancji narkotycznych. Zostali przewiezieni do aresztu w Orszy, gdzie wciąż się znajdują.(…) Teraz zarzuca im się, że dopuszczali się chuligaństwa w pociągu - powiedziała żona Atroszczankaua, Daria Korsak, którą cytuje Radio Swaboda. O tym, że rozprawa ma się odbyć jutro, milicja powiadomiła ojca opozycjonisty, Alaksandra. Radio Swaboda informuje jednak, że na jutrzejszej wokandzie sądu w Orszy, która już została wywieszona, nie ma nazwisk opozycjonistów. Atroszczankau - koordynator kampanii ""Europejska Białoruś"", Kalakin - lider partii ""Sprawiedliwy Świat"" oraz Labiedźka - szef opozycyjnej Zjednoczonej Partii Obywatelskiej mieli w środę wieczorem lecieć z Moskwy do Brukseli na spotkanie z unijnym komisarzem ds. rozszerzenia i polityki sąsiedzkiej Sztefanem Fuele. Atroszczankau miał także udzielić wywiadu rosyjskim dziennikarzom. ""Zaczęło się prawdziwe polowanie na liderów opozycji"" - komentuje zatrzymania opozycyjny portal Telegraf.by. Prezydent Białorusi Alaksandr Łukaszenka potwierdził w ubiegłym tygodniu, że władze stworzyły listę osób objętych zakazem wyjazdu z kraju, i zapowiedział jej egzekwowanie ""z pełną mocą"". W ostatnich tygodniach uniemożliwiono wyjazd z Białorusi na Litwę i do Polski kilkunastu osobom - opozycyjnym politykom, obrońcom praw człowieka i dziennikarzom, m.in. właśnie Labiedźce i Kalakinowi. Kalakin informował później, że udało mu się przekroczyć granicę okrężną drogą - przez Rosję. Oficjalnie podawane są różne powody objęcia czasowym zakazem wyjazdu. Labiedźkę MSW powiadomiło, że przyczyną jest ""uchylanie się od obowiązków nałożonych na niego przez sąd"", ale nie podało, jakich. Redaktorowi naczelnemu niezależnego tygodnika ""Nasza Niwa"" Andrejowi Dyńce oraz szefowi organizacji obrony praw więźniów ""Platforma"" Andrejowi Bandarence (obaj mają ponad 40 lat) wyjaśniono, że powodem zakazu wyjazdu jest uchylanie się przez nich od służby wojskowej. Ministrowie spraw zagranicznych 27 państw UE przyjęli w piątek nowe sankcje wobec reżimu Białorusi, w tym decyzję o zamrożeniu aktywów 29 firm, należących do trzech oligarchów, wspierających reżim prezydenta Alaksandra Łukaszenki. W przyjętej deklaracji ministrowie zapowiedzieli wprowadzanie kolejnych sankcji, ""dopóki wszyscy więźniowie polityczni nie zostaną uwolnieni"". Jednocześnie zadeklarowali, że będą ułatwiać podróże do UE zwykłych obywateli Białorusi i obniżać koszty wiz.",,
https://wiadomosci.onet.pl/swiat/rumunia-sad-uznal-ze-laczenie-wyborow-jest-niekonstytucyjne/9r3nb,"Rumunia: sąd uznał, że łączenie wyborów jest niekonstytucyjne","Rumuński Trybunał Konstytucyjny uznał dzisiaj za sprzeczną z konstytucją forsowaną przez rząd ustawę, która pozwala na jednoczesne przeprowadzenie wyborów samorządowych i parlamentarnych. Nowe przepisy ułatwiłyby fałszerstwa wyborcze - wskazywali krytycy.","Skargę na przepisy złożyły do Trybunału ugrupowania opozycyjne. Gabinet premiera Emila Boca przyjął ustawę w grudniu w trybie przyspieszonym, nie poddawszy jej pod debatę w parlamencie. Krytycy ostrzegali, że ułatwiłoby to fałszerstwa wyborcze, rząd zaś powoływał się na oszczędności, wynikające z jednoczesnego przeprowadzenia dwóch głosowań.",,
https://wiadomosci.onet.pl/swiat/juz-wkrotce-rosja-wstrzasna-masowe-protesty/cm7le,Już wkrótce Rosją wstrząsną masowe protesty?,"Rosję mogą czekać w ciągu najbliższych pięciu lat masowe uliczne protesty, jeśli rząd nie zmieni swojej polityki gospodarczej i nie wprowadzi demokratycznych reform - ostrzegł były rosyjski premier Michaił Kasjanow.","Kasjanow, którego rząd został zdymisjonowany w 2004 roku po konflikcie z ówczesnym prezydentem Rosji Władimirem Putinem, próbuje obecnie zarejestrować partię opozycyjną, by wystartować w wyborach parlamentarnych w grudniu bieżącego roku i prezydenckich w marcu przyszłego roku. Przedstawiając swój plan w wywiadzie dla agencji Reuters Kasjanow oświadczył, że prezydent Dmitrij Miedwiediew stracił okazję, by przeprowadzić liberalne reformy a gospodarka kraju pod kierownictwem premiera Putina zmierza w niebezpiecznym kierunku. Zdaniem Kasjanowa klimat dla inwestorów zagranicznych jest w Rosji fatalny a rozwój gospodarczy jest zbyt mocno uzależniony od eksportu ropy naftowej i gazu ziemnego. Byłego szefa rządu niepokoi również powszechna korupcja, ograniczona konkurencja oraz kurcząca się populacja. - Musimy przygotować ludzi na zmiany w kraju (...) to jest ostatnia szansa, by opanować sytuację środkami konstytucyjnymi i parlamentarnymi. Potem problemy zaczną dojrzewać - powiedział były premier. Zapytany co się stanie, jeśli nie zostaną wprowadzone zmiany Kasjanow odparł: - Dojdzie do zmian, ale nie poprzez wybory parlamentarne. Do takiej sytuacji jeszcze nie doszliśmy, jednak sądzę, że stanie się tak w ciągu trzech, czterech, pięciu lat - podczas następnej kadencji prezydenckiej. Rośnie niezadowolenie społeczeństwa z działań władz. Zaznaczył jednocześnie, że pomimo obalenia cara przez rewolucję w 1917 roku Rosja ma niewiele tradycji powstańczych. Kasjanow powiedział też, że młodzi ludzie w dużych miastach są coraz bardziej sfrustrowani rosnącym bezrobociem, brakiem otwartej debaty politycznej i prawdziwej demokracji, ponieważ jakikolwiek bunt jest natychmiast tłumiony. Jego zdaniem jeśli nie uda się zmienić sytuacji w sposób konstytucyjny Rosja znajdzie się na podobnej drodze co kraje Afryki Północnej. Kasjanow, który był premierem przez cztery lata, założył wraz z byłym wicepremierem Borysem Niemcowem i liberałem Władimirem Ryżkowem Partię Wolności Narodowej (Parnas). Czeka obecnie na decyzję władz w sprawie rejestracji ugrupowania. Decyzja ma być podjęta do 22 czerwca. Jego zdaniem pokaże ona, czy w Rosji demokracja ma szansę powodzenia. W 2008 roku Kasjanow nie mógł wystartować w wyborach prezydenckich, ponieważ sąd uznał, że część podpisów pod jego kandydaturą było nieważnych. - Rosja jest na rozdrożu i decyzja o drodze, którą pójdzie zostanie podjęta teraz między innymi poprzez rejestrację naszej partii - powiedział. Kasjanow uważa, że Putin wróci w przyszłym roku na Kreml, ale nawet jeśli pozostanie tam Miedwiediew to będzie to niewielka różnica, ponieważ jest on po prostu częścią systemu stworzonego przez Putina.",,
https://wiadomosci.onet.pl/swiat/opozycji-na-bialorusi-po-raz-kolejny-odmowiono-zarejestrowania-partii/sz7tk,Opozycji na Białorusi po raz kolejny odmówiono zarejestrowania partii,Ministerstwo Sprawiedliwości Białorusi po raz kolejny odmówiło zarejestrowania partii Białoruska Chrześcijańska Demokracja - poinformował dzisiaj dziennikarzy minister sprawiedliwości Aleh Śliżeuski.,"Śliżeuski oświadczył, że w dokumentach złożonych w celu rejestracji dopatrzono się szeregu nieprawidłowości. W szczególności dotyczy to spisu założycieli partii, który - jak podkreślił - sporządzono w sposób niewłaściwy. - Wobec tego takich dokumentów nie można było uznać za prawnie wiążące - powiedział minister. W grudniu odbył się w Mińsku czwarty zjazd założycielski BChD od 2009 r. Ministerstwo konsekwentnie odmawia zarejestrowania partii, a odwołania do Sądu Najwyższego od decyzji resortu są oddalane. BChD aktywnie uczestniczyła w kampanii przed wyborami prezydenckimi 19 grudnia 2010 r. Jej kandydat Wital Rymaszeuski za wezwanie do protestu przeciwko sfałszowaniu wyników głosowania został skazany na 2 lata pozbawienia wolności w zawieszeniu. Szef sztabu wyborczego Rymaszeuskiego, Pawał Siewiaryniec, został skazany na 3 lata ograniczenia wolności połączone z pracami poprawczymi.",,
https://wiadomosci.onet.pl/kraj/grzegorz-schetyna-apeluje-do-prezydenta-by-przygotowal-projekt-zmian-w-ustawie-o/th05pjx,"Grzegorz Schetyna apeluje do prezydenta, by przygotował projekt zmian w ustawie o ustroju sądów","Lider PO Grzegorz Schetyna zaapelował do prezydenta Andrzeja Dudy, by w związku ze stanowiskiem Komisji Europejskiej, przygotował projekt zmian w ustawie o ustroju sądów. Zadeklarował przy tym gotowość współpracy z prezydentem w tej sprawie.","Wiceprzewodniczący Komisji Europejskiej Frans Timmermans oświadczył, że ustawy dotyczące polskiego sądownictwa będą miały bardzo poważny, negatywny wpływ na niezawisłość wymiaru sprawiedliwości w Polsce. W związku z tym - jak dodał - KE zaleca, by polskie władze w ciągu miesiąca rozwiązały wszystkie zidentyfikowane problemy w sprawie sądownictwa. Timmermans poinformował jednocześnie, że jak tylko wejdzie w życie, podpisana we wtorek przez prezydenta, nowelizacja ustawy o ustroju sądów powszechnych, Komisja rozpocznie, w związku z nowym prawem, procedurę o naruszenie praworządności w naszym kraju. Zapowiedział, że w przypadku odwołania sędziów Sądu Najwyższego lub przeniesienia ich w stan spoczynku, KE jest gotowa uruchomić art. 7 traktatu unijnego dopuszczający sankcje. Lider Platformy, odnosząc się do stanowiska Timmermansa, ocenił że jest to ""ważny sygnał potwierdzający ostrzeżenia, które płyną z Brukseli odnośnie oceny decyzji prawnych polskiego rządu i polskiego parlamentu"". - Wydaje się, że decyzja o dwóch wetach prezydenta Dudy (do ustawy o Sądzie Najwyższym i noweli ustawy o Krajowej Radzie Sądownictwa - red.) zmienia tę sytuację, ale - jak słyszeliśmy - nie do końca. Bardzo wyraźnie widzimy, że sprawa ustawy o ustroju sądów powszechnych wraca i ona będzie rozpatrywana w Komisji Europejskiej - dodał Schetyna. Jego zdaniem, wiceszef KE dał w środę ""bardzo wyraźny sygnał"" Polsce, by zmienić kształt noweli ustawy o ustroju sądów. - Nie mam zbyt dużej wiary, że zrobi to polski rząd, polska premier, więc uważam, że w tej sytuacji, wychodząc naprzeciw także tym dziesiątkom tysięcy Polaków na protestach w ostatnich dniach, na ulicach polskich miast, to prezydent Duda powinien mieć inicjatywę i w ramach (...) przygotowania dwóch nowych projektów ustaw - o KRS i SN, powinien także - i takie jest moje oczekiwanie - poprawić tę ustawę o ustroju sądów powszechnych - podkreślił szef PO. W jego ocenie, taka inicjatywa Andrzeja Dudy byłaby odpowiedzią na ""wielkie wyzwanie i prośbę o trzecie weto"", które formułowali Polacy protestujący na ulicach wielu polskich miast. - Pokazałaby również, że możemy rozmawiać w nowej sytuacji i w nowy sposób i takie zachowanie jest oczekiwane przez Komisją Europejską - zaznaczył polityk. Zadeklarował, że Platforma Obywatelska jest gotowa wspólnie pracować z prezydentem nad przygotowaniem projektu zmian w ustawie o ustroju sądów powszechnych. Lider PO przestrzegał jednocześnie, że groźba uruchomienia art. 7 Traktatu o UE jest dla naszego kraju niebezpieczna. - Rząd nie może zatykać uszu, uważając że nic się nie stało. Stało się coś poważnego i trzeba podjąć kroki, by wyjść z tej trudnej sytuacji - przekonywał polityk.",Grzegorz Schetyna,
https://wiadomosci.onet.pl/swiat/berlusconi-wyklucza-dymisje-i-przedterminowe-wybory/q3q3m,Berlusconi wyklucza dymisję i przedterminowe wybory,"Premier Włoch Silvio Berlusconi oświadczył, że ustąpiłby ze stanowiska tylko wtedy, gdyby otrzymał wotum nieufności w parlamencie. Rząd będzie pracował do końca kadencji w 2013 roku, by przeprowadzić reformy - tak odpowiedział na apele o dymisję.","Podczas telefonicznego połączenia z uczestnikami wiecu swej macierzystej partii Lud Wolności w Cervere, na północy Włoch, szef rządu jasno odniósł się do ponawianych przez całą centrolewicową oraz centroprawicową opozycję żądań dymisji w związku z kolejną odsłoną skandalu obyczajowego z udziałem prostytutek; prostytutki miały uczestniczyć w przyjęciach organizowanych w willach Berlusconiego. - Codziennie proszą nas komuniści i postkomuniści, żeby rząd zrobił krok wstecz. Ale niech się uspokoją, nie możemy podążać za oczekiwaniami mediów i opozycji. Nie podamy się do dymisji, chyba że otrzymamy wotum nieufności w parlamencie, co ja wykluczam - powiedział Berlusconi. Następnie zapewnił: ""Idziemy naprzód, bo mamy spójną, trwałą, bezpieczną większość, która może wreszcie przeprowadzić reformy, począwszy od wymiaru sprawiedliwości, systemu podatkowego, architektury instytucjonalnej państwa"". - Włosi proszą nas o te reformy, konieczne by zmodernizować kraj - oznajmił premier. Berlusconi nawiązał również do sprawy podsłuchów rozmów telefonicznych, których przecieki do mediów ujawniły skandal obyczajowy z jego udziałem. - Musimy - mówił - znów stać się państwem cywilizowanym, bo dzisiaj nim nie jesteśmy. - Czy kiedy dzwonicie do kogoś nie czujecie szponów państwa policyjnego? - pytał. - Obecnie nie czujemy, że państwo stoi na straży naszej wolności. Bardzo ważne jest to, by kontynuować reformy po to, by odzyskać poczucie wolności - oświadczył premier. Zapowiedział, że w najbliższych dniach jego rząd przedstawi dekret w sprawie wzrostu i rozwoju kraju.",Silvio Berlusconi,
http://wiadomosci.onet.pl/kraj/andrzej-halicki-rezygnacja-z-nazwy-naszej-partii-jest-mozliwa/5vpb33n,Andrzej Halicki: rezygnacja z nazwy naszej partii jest możliwa,"Gościem programu ""Fakt Opinie"" był Andrzej Halicki. Agnieszka Burzyńska pytała posła, czy Platforma obywatelska byłaby skłonna zrzec się nazwy i stworzyć wspólne z pozostałymi partiami opozycyjnymi obywatelski komitet. Andrzej Halicki mówił, że ""to jest wszystko możliwe"" ponieważ ""cel jest najważniejszy"".",,,
https://wiadomosci.onet.pl/swiat/aung-san-suu-kyi-spotkala-sie-z-przedstawicielem-rzadu/y7008,Aung San Suu Kyi spotkała się z przedstawicielem rządu,"Prodemokratyczna działaczka birmańska Aung San Suu Kyi spotkała się dziś z ministrem pracy Aung Kyi, co jest pierwszym jej bezpośrednim kontaktem z przedstawicielem władz od czasu, gdy została zwolniona z aresztu domowego.","Spotkanie odbyło się w rządowym domu gościnnym i trwało 80 minut. Jak oświadczył później minister, dyskutowano na temat praworządności oraz usunięcia nieporozumień w interesie kraju i narodu. Jego rozmówczyni zadeklarowała tylko, że do spotkania doszło w interesie narodu i kraju. Kierowana przez Suu Kyi Narodowa Liga na Rzecz Demokracji wygrała wybory parlamentarne w 1990 roku, ale nie została dopuszczona do władzy przez wojskową juntę, której reakcją było wzmocnienie prześladowań opozycji. Liga zbojkotowała najnowsze wybory w listopadzie ubiegłego roku, traktując je jako nieuczciwe - którą to opinię podzielają rząd USA i inni krytycy. W marcu nowy parlament powołał cywilny rząd, ale dominują w nim byli wojskowi. Ponadto konstytucja nadal zapewnia siłom zbrojnym wiodącą rolę w państwie.",,
https://wiadomosci.onet.pl/swiat/bialorus-szesc-organizacji-apeluje-o-bojkot-wyborow-parlamentarnych/fdr16,Białoruś: sześć organizacji apeluje o bojkot wyborów parlamentarnych,"Sześć białoruskich partii opozycyjnych i organizacji zaapelowało w piątek do Białorusinów o bojkot niedzielnych wyborów do niższej izby parlamentu, Izby Reprezentantów. ""Nie bierzcie udziału w farsie wyborczej!"" - Wezwały na konferencji prasowej w Mińsku.","Apel wystosowały opozycyjne ugrupowania: Zjednoczona Partia Obywatelska (ZPO), Białoruska Chrześcijańska Demokracja (BChD), Białoruski Ruch, młodzieżowa organizacja Młody Front, niezależna Rada Białoruskiej Inteligencji oraz związek zawodowy pracowników przemysłu radiowego i elektronicznego. ""To była najgorsza kampania polityczna w historii Białorusi - oznajmił lider ZPO Anatol Labiedźka. - Nigdy dotąd partie polityczne nie odstępowały od kampanii wyborczej, nigdy się nie zdarzało, by w eter nie były puszczane wystąpienia kandydatów. Pragnienie (prezydenta Alaksandra) Łukaszenki, by skupić całą władzę w swoich rękach, doprowadziło do pełnego kryzysu systemu wyborczego. To droga donikąd"". Szef BChD Wital Rymaszeuski podkreślił zaś, że nie może być mowy o wolnych wyborach, dopóki na Białorusi są więźniowie polityczni. ""Ci ludzie też mają prawo do uczestnictwa w procesie wyborczym. Izolowania oponentów reżimu stwarza podstawę, by nie uznać tych wyborów ani za wolne, ani za demokratyczne"" - powiedział. 15 września dwie największe partie opozycyjne - ZPO i Partia Białoruski Front Narodowy (BNF) - wycofały swoich kandydatów z wyborów, motywując to niewłączeniem ich przedstawicieli do komisji wyborczych oraz obecnością więźniów politycznych w kraju. Szef ZPO powiedział, że nie wyemitowano wystąpień 32 kandydatów partii, gdyż wzywali do bojkotu wyborów",Fot. PAP/EPA,
https://wiadomosci.onet.pl/kraj/opozycja-zapowiada-koalicje-prodemokratyczna-nie-wyklucza-blokady-sejmu/js44w44,"Opozycja zapowiada ""koalicję prodemokratyczną"", nie wyklucza blokady Sejmu","Dzisiaj w Warszawie odbyło się spotkanie środowisk opozycyjnych, które zadeklarowały powstanie ""koalicji prodemokratycznej"". Inicjatorem spotkania był ruch Strajk Kobiet. Jak poinformowano, partie opozycyjne nie wykluczają akcji zablokowania Sejmu.","Jak powiedziała organizatorka Strajku Kobiet Marta Lempart, w spotkaniu uczestniczyli przedstawiciele PO, Nowoczesnej, PSL, Unii Europejskich Demokratów, Partii Razem, Partii Zieloni, Stowarzyszenia Inicjatywa Polska, a także przedstawiciele Komitetu Obrony Demokracji, Obywateli RP, Obywateli Solidarnie w Akcji, Tamy i innych. - Skupiliśmy się na najbliższym tygodniu, ustaliliśmy, że będziemy robić wszystko, co w naszej mocy, czyli każdy w swoim zakresie, żeby nie dopuścić do tego, żeby po pierwsze zostały podpisane ustawy dotyczące ustroju sądów i KRS oraz żeby nie została uchwalona ustawa o Sądzie Najwyższym - poinformowała Lempart. - Zarówno my, wszystkie organizacje obywatelskie, jak i posłanki i posłowie zadeklarowaliśmy wszelkie możliwe działania, które do tego nie dopuszczą - oświadczyła. Nie chciała jednak zdradzić żadnych szczegółów planowanych akcji. Ostrzegła, że partie opozycyjne nie wykluczają możliwości zablokowania Sejmu. - Mamy przekonanie, że różne działania, które podejmowaliśmy wcześniej, były nieskuteczne. One teraz powtórzone i z uniknięciem tych błędów, które były popełnione, mogą tym razem być skuteczne - przekonywała. Jak mówiła, środowiska opozycyjne deklarują powstanie ""koalicji prodemokratycznej"". - Chcemy zamknąć ten rozdział, w którym się mówiło, że politycy i obywatele to są dwa różne obozy. Poczuliśmy na tym spotkaniu, że wszyscy jesteśmy obywatelami - dodała. ""Koalicja prodemokratyczna"" - według Lempart - przyjęła też w niedzielę treść deklaracji o ""współpracy na rzecz tego, aby nie został zniszczony ustrój demokratyczny"". Dokument ten partie i organizacje, jak wynika z zapowiedzi Lempart, podpiszą w ciągu 24 godzin. W środę wieczorem na stronach Sejmu został opublikowany projekt PiS dotyczący Sądu Najwyższego, który przewiduje m. in. trzy nowe izby SN, zmiany w trybie powoływania sędziów SN i umożliwienie przeniesienia obecnych sędziów SN w stan spoczynku. Projekt przewiduje, że ""z dniem następującym po dniu wejścia w życie niniejszej ustawy sędziowie SN, powołani na podstawie przepisów dotychczasowych, przechodzą w stan spoczynku, z wyjątkiem sędziów wskazanych przez Ministra Sprawiedliwości"". Wczoraj Senat przyjął bez poprawek przygotowaną w Ministerstwie Sprawiedliwości nowelizację ustawy o Krajowej Radzie Sądownictwa oraz nowelizację ustawy Prawo o ustroju sądów powszechnych. Obie ustawy trafią teraz do prezydenta Andrzeja Dudy.","Opozycja zapowiada ""koalicję prodemokratyczną"", nie wyklucza blokady Sejmu",
https://wiadomosci.onet.pl/swiat/msz-tunezji-konferencja-w-sprawie-syrii-bez-narodowej-rady-syryjskiej/8le2b,MSZ Tunezji: Konferencja w sprawie Syrii bez Narodowej Rady Syryjskiej,"Narodowa Rada Syryjska, główne ciało skupiające syryjską opozycję, nie będzie miała oficjalnej reprezentacji na konferencji grupy - Przyjaciół Syrii"" 24 lutego w Tunezji - poinformował w piątek szef tunezyjskiej dyplomacji.","Tunezja gościła pierwszy kongres syryjskiej opozycji w grudniu 2011 roku, ale oficjalnie nie uznała Narodowej Rady Syryjskiej. - Wszystko w swoim czasie - oświadczył na konferencji prasowej minister spraw zagranicznych Rafik Ben Abdessalem. Odniósł się do planowanego na 24 lutego spotkania grupy, która skupia przedstawicieli państw starających się odizolować reżim syryjskiego prezydenta Baszara el-Asada. Abdessalem dodał, że życzyłby sobie ustanowienia w Syrii grupy opozycyjnej, ""mającej rzeczywistą reprezentację"". Komentatorzy zauważają, że niemal rok po wybuchu w Syrii rewolty przeciwko Asadowi Rada w dalszym ciągu nie przewodzi realnie syryjskiej ulicy. W obliczu trwającego 11 miesięcy syryjskiego kryzysu, najkrwawszego w ramach arabskiej wiosny, kraje arabskie nie są skore udzielić wsparcia grupie opozycyjnej, która jest podzielona i nie jest w stanie skoordynować antyreżimowych wystąpień. Abdessalem poinformował też, że Rosja i Chiny, dwa kraje sprzeciwiające się potępieniu reżimu Asada i wetujące projekt rezolucji Rady Bezpieczeństwa ONZ, zostały zaproszone na przyszłotygodniową konferencję. - Wykluczanie tych krajów nie ma miejsca - oświadczył tunezyjski minister. Sprecyzował, że w spotkaniu mają uczestniczyć wszyscy członkowie Ligi Arabskiej, Unia Europejska, kilka krajów Organizacji Współpracy Islamskiej, a także ""kraje mające wpływy w regionie: USA, Chiny, Rosja, Brazylia, Indie"".",,
http://wiadomosci.onet.pl/kraj/manifestacje-w-polsce-bedzie-wspolny-protest-calej-opozycji/xz3p5hx,Manifestacje w Polsce. Będzie wspólny protest całej opozycji?,"Będzie wspólny protest całej opozycji? - Są takie rzeczy, które powinny jednoczyć - przyznał w rozmowie z Onetem Ryszard Petru. - To prawo zabija część demokracji w Polsce - dodał. Cezary Tomczyk z PO podkreślił, że ""ten dzień przejdzie do historii"".","W dzisiejszym głosowaniu w Sejmie odrzucony został w pierwszym czytaniu projekt nowelizacji ustawy o Krajowej Radzie Sądownictwa autorstwa PO, który utrzymywał wybór sędziów do KRS przez środowiska sędziowskie.",,
https://wiadomosci.onet.pl/swiat/rozmowy-ukrainskiej-opozycji-z-przedstawicielami-ue/ltksv,Rozmowy ukraińskiej opozycji z przedstawicielami UE,"Politycy ukraińskiej opozycji pozytywnie ocenili ogłoszenie zakończenia negocjacji o umowie stowarzyszeniowej z Unią Europejską, wyrazili jednak nadzieję, że władze ich kraju stworzą warunki umożliwiające podpisanie i ratyfikację tego dokumentu.","Koniec negocjacji ogłoszono dzisiaj na przeprowadzonym w Kijowie szczycie Ukraina-UE. Tak, jak oczekiwano, spotkanie nie zakończyło się parafowaniem umowy o stowarzyszeniu. Stało się tak wskutek ochłodzenia w relacjach ukraińsko-unijnych po skazaniu na siedem lat więzienia byłej premier Julii Tymoszenko. - UE nie zamyka drzwi przed Ukrainą i dążeniami jej narodu do integracji europejskiej - oświadczył były wicepremier Ołeksandr Turczynow, jeden ze współpracowników Tymoszenko, po rozmowach opozycji z przewodniczący Rady Europejskiej Hermanem Van Rompuyem i przewodniczącym Komisji Europejskiej Jose Manuelem Barroso. - Teraz piłka jest po stronie ukraińskich władz. Albo rzeczywiście zaczną one formowanie niezbędnego dla europejskiej integracji fundamentu, a więc odbudują demokrację i prawo i wstrzymają represje polityczne, albo przetworzą wszystkie te osiągnięcia w kolejne rozmowy w prasie i obietnice, które będą pozbawione jakichkolwiek podstaw - podkreślił Turczynow. Inny były wicepremier Hryhorij Nemyria, który jest reprezentantem Tymoszenko na arenie międzynarodowej, zaznaczył, że podpisanie i ratyfikacja umowy stowarzyszeniowej z UE będzie zależeć od przestrzegania przez władze w Kijowie standardów demokratycznych. Dotyczy to w szczególności uczciwych wyborów parlamentarnych, które mają odbyć się na Ukrainie jesienią przyszłego roku. - Jednym z kluczowych warunków uznania tych wyborów przez UE jest udział w nich opozycji, włączając w to Julię Tymoszenko i (więzionego prawie od roku byłego szefa MSW) Jurija Łucenkę. Będzie to niemożliwe, jeśli ci przywódcy (opozycji) pozostaną za kratkami i dziś po raz kolejny usłyszeliśmy potwierdzenie tego stanowiska (ze strony UE) - powiedział Nemyria. Po dzisiejszym szczycie i rozmowach z prezydentem Wiktorem Janukowyczem Van Rompuy podkreślił, że UE opowiada się za jak najszybszą ratyfikacją umowy stowarzyszeniowej, lecz przeszkodą są związki między władzą sądowniczą a polityką na Ukrainie. - Nasze zaniepokojenie związane jest z pewnym upolitycznieniem systemu sądowego na Ukrainie, czego wyrazem jest sprawa Tymoszenko. Kluczową kwestią jest także wolność mediów i wolność zgromadzeń - powiedział przewodniczący Rady Europejskiej. Przewodniczący Komisji Europejskiej Barroso wyraził z kolei nadzieję, że szczyt Ukraina-UE pozwoli władzom w Kijowie na dalsze działania na rzecz zawarcia umowy o stowarzyszeniu z Unią.",,
https://wiadomosci.onet.pl/kraj/dramatyczne-slowa-opozycji-bialorus-na-krawedzi-upadku/8xdvt,"Dramatyczne słowa opozycji. ""Białoruś na krawędzi upadku""","Wysokie wyroki polityczne przeciwko działaczom opozycji demokratycznej, w tym niezależnym dziennikarzom, tortury fizyczne i psychiczne to obecnie jedyny sposób władz Białorusi na dialog z narodem - twierdzą obrońcy praw człowieka i przedstawiciele opozycji.","Przedstawiciele opozycji demokratycznej, którzy dzisiaj wzięli udział w konferencji prasowej w Warszawie pt. ""Białoruś na krawędzi upadku"" podkreślili, że chociaż od wyborów prezydenckich na Białorusi minęło już prawie pół roku, to wciąż zapadają drakońskie wyroki przeciwko oponentom politycznym prezydenta Alaksandra Łukaszenki. - 19 grudnia ub.r. niewątpliwie rozpoczął się na Białorusi nowy okres w historii. W kraju nie ma systemu sprawiedliwości i nawet nikt tego nie ukrywa, a przebieg procesów pokazuje, że sądy na Białorusi realizują politykę administracji Łukaszenki, a nie są niezależną władzą sądowniczą - powiedział Andrej Dmitryjeu, szef sztabu wyborczego b. kandydata na prezydenta Uladzimira Niaklajeua. W jego ocenie na Białorusi nie ma żadnego systemu sprawiedliwości, a jedynie ""odgrywany jest teatr, gdzie sędzia, adwokat i prokurator odgrywają przypisane im role"". Jak podkreślił, od grudniowych wyborów prezydenckich, po których odbyła się w centrum Mińska wielotysięczna manifestacja opozycji, 43 osobom postawiono zarzuty, w tym pięciu opozycyjnym kandydatom na prezydenta, 22 osoby otrzymały wyroki od 2 do 3,5 lat pozbawienia wolności, a 10 osób zostało skazanych na 4-6 lat więzienia. - Łączny czas pozbawienia wolności wszystkich więźniów wynosi 100 lat, a łączny czas pozbawienia wolności w zawieszeniu oraz warunkowo - 20 lat. Do dzisiaj nie wszystkie sprawy się skończyły, a władza pozostawia sobie furtkę do pociągnięcia kolejnych osób do odpowiedzialności. Taki status podejrzanych lub oskarżonych ma nadal 18 osób - powiedział Dmityjeu. Dodał, że w związku z postępowaniem śledczym po wydarzeniach 19 grudnia przeprowadzono ponad 200 rewizji w domach i biurach u podejrzewanych obywateli, aktywistów, polityków, dziennikarzy i obrońców praw człowieka. Szefowa Centrum Transformacji Prawnej i obrończyni praw człowieka Elena Tankaczowa powiedziała, że po 19 grudnia Białorusini po raz pierwszy w tak ewidentny sposób zetknęli się z tak dużą liczbą zakładników politycznych. Według niej oznacza, to że Łukaszenka czuje się ""całkowicie bezkarnie"". - Śledząc wszystkie procesy związane z powyborczym wieczorem 19 grudnia 2010 r., możemy jednoznacznie stwierdzić, że wersje dot. zamieszek masowych w żaden sposób nie zostały udowodnione. W zasadzie nie było obciążających dowodów, co nie przeszkodziło w wydawaniu wyroków skazujących - powiedziała Tankaczowa. Podkreśliła, że szczególną uwagę opinii międzynarodowej należy zwrócić na stosowanie przez zamaskowanych funkcjonariuszy KGB tortur fizycznych i psychicznych wobec kandydatów na prezydenta w ostatnich wyborach i ich współpracowników. - Aresztowanym nie udzielano pomocy medycznej, której potrzebowali, utrudniano lub wręcz pozbawiano dostępu do pomocy prawnej, uniemożliwiając bądź utrudniając spotkania adwokatów z oskarżonymi - zaznaczyła Tankaczowa. Dodała, że prawników, którzy podjęli się obrony więźniów politycznych ministerstwo sprawiedliwości Białorusi szykanuje m.in. poprzez odbieranie licencji, pozbawiając w ten sposób prawa do wykonywania zawodu oraz zabrania im się informowania mediów o stanie zdrowia więzionych opozycjonistów. - Największym obecnie problemem obrońców praw człowieka jest brak dostępu do zamkniętych zakładów karnych, czyli w żaden sposób nie możemy monitorować tego, co się tam dzieje i jaki jest stan zdrowia skazanych - powiedziała. Obecna na konferencji prasowej Daria Korsak, której mąż został skazany na 4 lata kolonii karnej o zaostrzonym rygorze mówiła dziennikarzom m.in. o warunkach panujących w Mińskich więzieniach. - Oskarżeni mieszkali w celach, w których temperatura wynosiła 5-8 stopni. Niektórzy spali na deskach pod łóżkami, gdyż brakowało miejsc. Mogli skorzystać z toalety tylko dwa razy dziennie i zmuszani byli do spania twarzą zwróconą w stronę bardzo mocnego światła - mówiła Korsak. Jak podkreśliła, stan zdrowia wielu skazanych dramatycznie się pogarsza, a niektórzy z nich potrzebują pilnej hospitalizacji.",,
https://wiadomosci.onet.pl/swiat/chiny-9-lat-wiezienia-za-nawolywanie-do-przewrotu/13fnh,"Chiny: 9 lat więzienia za ""nawoływanie do przewrotu""","Sąd w południowo-zachodnich Chinach skazał dzisiaj dysydenta i pisarza na dziewięć lat więzienia za ""podżeganie do obalenia władzy państwowej"". 42-letni Chen Wei miał się dopuścić tych czynów w publikowanych przez siebie prodemokratycznych esejach.","Dysydent został skazany przez sąd w mieście Suining, w prowincji Syczuan. Wyrok zapadł zaledwie 30 minut po zakończeniu procesu, który trwał trzy godziny. Skazany miał nawoływać do przewrotu w czterech esejach opublikowanych w internecie - oświadczył jeden z jego adwokatów. Chen został zatrzymany w lutym w ramach ofensywy władz przeciwko internautom anonimowo nawołującym w internecie do organizowania protestów, na wzór tych z krajów Afryki Północnej i Bliskiego Wschodu. - (Chen Wei) nie przyznał się do winy. Napisał tylko kilka esejów. Przedstawiliśmy pełną obronę, ale często nam przerywano i nic z tego, co mówiliśmy, nie zostało przyjęte przez sąd - relacjonował adwokat Liang Xiaojun. Dodał, że po ogłoszeniu wyroku Chen oświadczył: - Protestuję, jestem niewinny. Demokratyczne rządy muszą zwyciężyć, rządy autokratyczne muszą się skończyć. Chen odsiadywał w przeszłości wyrok pięciu lat więzienia za udział w prodemokratycznych demonstracjach na placu Tiananmen w 1989 roku.",,
https://wiadomosci.onet.pl/kraj/poprawki-senatu-ws-zgromadzen-koalicja-za-opozycja-przeciw/8bv5z,Poprawki Senatu ws. zgromadzeń - koalicja za; opozycja przeciw,"Podczas głosowania nad poprawkami Senatu do noweli Prawa o zgromadzeniach PO i PSL będą za, a pozostałe kluby wstrzymają się od głosu. Ustawa godzi w prawa obywatelskie - mówi opozycja. Prawo do wolności zgromadzeń nie jest absolutne - odpowiadają zwolennicy zmian.","Pomysł przygotowania nowelizacji powstał po zeszłorocznych zajściach w stolicy w związku z obchodami Święta Niepodległości 11 listopada. Uchwalona w czerwcu przez Sejm nowela, której projekt przedłożył prezydent Bronisław Komorowski, daje m.in. możliwość zakazania organizacji dwóch lub więcej zgromadzeń w tym samym miejscu i czasie, jeśli może to prowadzić do naruszenia porządku. Pod koniec lipca Senat wprowadził do niej 13 poprawek. Jedna z nich zmienia termin zawiadomienia gminy o zgromadzeniu z przyjętych przez Sejm sześciu dni na trzy dni robocze. W konsekwencji zmienia to termin na zmianę czasu lub miejsca zgromadzenia zgłoszonego jako drugie w miejscu zajętym przez inną manifestację. Na mocy poprawek Senatu zmianie ulegną też przepisy karne wprowadzające kary grzywny dla przewodniczącego zgromadzenia, jeśli nie wykonuje swych obowiązków i nie przeciwdziała naruszeniom porządku publicznego oraz uczestnika zgromadzenia, który nie podporządkowuje się poleceniom przewodniczącego. Zamiast 7 i 10 tys. zł kary te będą mogły maksymalnie wynosić do 5 tys. zł - zgodnie z ogólnymi przepisami Kodeksu wykroczeń. Kolejna poprawka wykreśliła wymóg dołączania do zawiadomienia o zgromadzeniu zdjęcia organizatora. Inna zmiana sprecyzowała, że do postępowań dotyczących zgromadzeń zgłoszonych przed dniem wejścia w życie nowelizacji stosuje się dotychczasowe przepisy. Według innej poprawki organ gminy będzie mógł wezwać do zmiany czasu, miejsca lub trasy zgromadzenia zgłoszonego później, dopiero gdy jednocześnie wystąpią dwie wskazane w ustawie przesłanki uniemożliwiające odbycie zgromadzenia - brak możliwości oddzielenia zgromadzeń, a także brak możliwości odbycia ich w taki sposób, aby ich przebieg nie zagrażał życiu, zdrowiu lub mieniu w znacznych rozmiarach. W środę podczas debaty sejmowej Janusz Dzięcioł z PO powiedział, że senackie poprawki mają na celu wyeliminowanie wątpliwości konstytucyjnych i zadeklarował poparcie dla większości z nich. - Zmiany projektowano w taki sposób, aby w żadnym razie nie naruszać wolności organizowania pokojowych zgromadzeń i uczestniczenia w nich - powiedział. Zdaniem Eugeniusza Kłopotka z PSL Senat złagodził niektóre przepisy tej ustawy. - Nawet najbardziej rygorystyczne przepisy nie zastąpią wyobraźni tych, którzy decydują, wydają pozwolenia i tych, którzy chcą się gromadzić, manifestować i protestować. Nie zastąpi również zdrowego rozsądku zarówno tych, którzy uchwalają takie prawo, ale przede wszystkim również tych, którzy mają to prawo respektować. Bez poszanowania prawa i respektu dla drugiego człowieka niewiele da się zrobić. Mam nadzieję, że nie będę musiał oglądać takich scen, jakie oglądaliśmy 11 listopada ubiegłego roku - mówił Kłopotek. Nowelizację skrytykowali posłowie opozycji. Jacek Sasin z PiS powiedział, że ustawa w ogóle nie powinna być uchwalona. Przypomniał, że przeciwko ustawie protestowały m.in. organizacje pozarządowe oraz ""Solidarność"". - Poprawki Senatu w żaden sposób nie zmieniają antydemokratycznego i antykonstytucyjnego charakteru tej ustawy. Nie będziemy przykładać ręki do tworzenia tego złego prawa - powiedział Sasin. Michał Kabaciński z RP zapowiedział skierowanie nowych przepisów do Trybunału Konstytucyjnego. - To przypomina raczej projekt zza wschodniej granicy. To co dzisiaj proponuje Platforma i obóz, który jest związany z PO, mam na myśli prezydenta RP, to jest po prostu ograniczanie i zamykanie ludziom ust. Chcecie doprowadzić do takiej sytuacji, żeby ludzie nie mogli wychodzić na ulice (w reakcji) na wasze afery i w związku z waszymi aferami. Powstrzymajmy się od tworzenia takich antydemokratycznych ustaw - powiedział Kabaciński. Krystyna Łybacka z SLD zwróciła uwagę na fakt, że nowelizowaną ustawę można było poprawić na wcześniejszych etapach prac parlamentarnych. - Przez źle pojętą lojalność wobec pana prezydenta ci wszyscy, którzy popierali tę ustawę, tak naprawdę narazili autorytet prezydenta. Chodzi o aspekt, w jakim prezydent powinien najbardziej wykazywać się aktywnością, bowiem jedną z czołowych prerogatyw prezydenta jest stanie na straży konstytucji. A to jest ustawa, która niestety budzi wątpliwości co do zgodności z konstytucją. Tak naprawdę Senat mógł zrobić jedno - podjąć uchwałę o odrzucenie tej ustawy - powiedziała Łybacka. Nowelizację Prawa o zgromadzeniach skrytykował także Andrzej Dąbrowski z SP. - To zła nowelizacja, która godzi w demokrację. Wzbudziła bardzo duży, słuszny sprzeciw społeczny. Ludzie muszą mieć prawo do wolności zgromadzeń. Nie można tego ograniczać, bo społeczeństwo musi mieć możliwość wypowiedzenia swojego zadowolenia lub niezadowolenia - mówił Dąbrowski. Zarzuty posłów opozycji odpierał prezydencki minister Krzysztof Łaszkiewicz. Jak powiedział, prawo do wolności zgromadzeń nie ma charakteru absolutnego. - Konstytucja stanowi, że prawo do organizowania demonstracji, wyrażania swoich poglądów może być ograniczone w sytuacji, kiedy jest zagrożenie bezpieczeństwa i porządku publicznego. To co stało się 11 listopada, w rocznicę odzyskania przez Polskę niepodległości, stało się okazją do awantur, wyrywania bruku, palenia samochodów i bicia ludzi. Jest pytanie, czy o taką wolność chodzi. (...) W przekonaniu pana prezydenta chowanie się ludzi, którzy mają złe zamiary, i pod płaszczykiem wolności wyrywają bruk i biją innych, jest niedopuszczalne - to jest odpowiedź na pytanie, dlaczego ta ustawa - mówił Łaszkiewicz. Od początku prac legislacyjnych propozycje przepisów przedstawione przez prezydenta Komorowskiego wywołują kontrowersje. Przeciw nowelizacji protestowały m.in. organizacje pozarządowe, w tym Helsińska Fundacja Praw Człowieka, Forum Obywatelskiego Rozwoju i Fundacja ""Panoptykon"". O odrzucenie nowelizacji apelował przewodniczący NSZZ ""Solidarność"" Piotr Duda. Solidarność już na początku lipca zapowiedziała złożenie wniosku do Trybunału Konstytucyjnego w przypadku uchwalenia nowych przepisów. Z apelem o odrzucenie zmian zwracali się także byli działacze opozycji z czasów PRL: Zbigniew Bujak, Władysław Frasyniuk, Barbara Labuda, Bogdan Lis, Henryka Krzywonos-Strycharska. Apel ten podpisał także Józef Pinior, który jest senatorem PO. Kancelaria Prezydenta argumentowała zaś jeszcze w czerwcu, że ""projekt w przekonaniu prezydenta jest projektem zrównoważonym, który godzi konstytucyjne prawo do wolności, ale i do bezpieczeństwa"". Głosowanie nad nowelizacją zaplanowano na piątek.",,
https://wiadomosci.onet.pl/kraj/giertych-premier-ma-wiekszy-problem-ze-schetyna-niz-z-gowinem/yd1qg,Giertych: Premier ma większy problem ze Schetyną niż z Gowinem,"Premier sam się ośmieszył, przemawiając w Sejmie w sprawie związków partnerskich - stwierdził w TVN24 Roman Giertych. Jego zdaniem, rola Gowina nie była tak znacząca jak się wydaje, a Donald Tusk większy problem ma z Grzegorzem Schetyną niż z ministrem sprawiedliwości.","Giertych podkreślał, że Jarosława Gowina nie można winić za oklaski, jakie otrzymał od opozycji po swoim wystąpieniu ws. związków partnerskich. Zapytany, czy nie uważa, że miało ono ośmieszyć premiera, oświadczył:  - Premier sam się ośmieszył. Gowin przedstawił stanowisko jasne jak słońce i oczywiste dla każdego prawnika - mówił w ""Kropce nad i"". - Tusk nie powinien się zajmować marginesem społecznym, czyli problemem związków partnerskich - dodał. Pytany o jego przewidywania co do przyszłości ministra sprawiedliwości odpowiedział, że ""ukłon polityka w stronę opozycji często kończy się w opozycji"". Zaznaczył także, iż jego zdaniem opcja, by Gowin został przywódcą PiS, nie wchodzi w grę. - PiS do końca  będzie miało tylko jednego, jedynego słusznego przywódcę, Kaczyńskiego - wyjaśnił. Zdaniem Giertycha poważniejszym problemem niż spór z Gowinem jest obecnie dla Tuska Grzegorz Schetyna. - To co robi Schetyna to podgrzewanie atmosfery konfliktu politycznego, które prędzej czy później doprowadzi do rozłamu w Platformie - powiedział, odnosząc się do wypowiedzi Schetyny na temat adopcji dzieci przez pary homoseksualne. Gość ""Kropki nad i"" skomentował także powrót Aleksandra Kwaśniewskiego do polityki, którego - jego zdaniem - obawia się bezpodstawnie Donald Tusk. Argumentował to tym, że były prezydent ma dwa poważne problemy mogące pokrzyżować jego plany. Pierwszym, według Giertycha, jest Janusz Palikot. - Na tej wspólnej konferencji występował w roli pokornego pudelka - żartował polityk. Drugim natomiast jest, według byłego wicepremiera, kwestia więzień CIA w Polsce. Jeśli bowiem okaże się, iż Kwaśniewski kłamał, mówiąc, że go nie było, jego ewentualna kariera w instytucjach europejskich może zostać całkowicie przekreślona.  - W tym roku sprawa powinna być wyjaśniona - podkreślił Giertych. I jak dodał, los byłego prezydenta jest właściwie uzależniony od tej sprawy.","Roman Giertych, fot. Bartosz Bobkowski / Agencja Gazeta",
https://wiadomosci.onet.pl/swiat/etiopia-sad-skazal-opozycjonistow-na-dlugoletnie-wiezienie/gl7hj,Etiopia: sąd skazał opozycjonistów na długoletnie więzienie,"Etiopski sąd skazał w piątek znanego dziennikarza i blogera na 18 lat więzienia za terroryzm, a 23 działaczy opozycji na kary więzienia od ośmiu lat do dożywocia w procesie krytykowanym przez obrońców praw człowieka.","Skazany na 18 lat więzienia dziennikarz Eskinder Nega był wcześniej wielokrotnie więziony za krytykowanie władz - pisze agencja AFP. Negę skazano za współpracę z ugrupowaniem Ginbot 7, uznaną w zeszłym roku przez rząd w Addis Abebie za organizacją terrorystyczną. Wyrok dożywocia otrzymał opozycjonista Andualem Arage. Sąd uznał go za ""szefa lub jednego z decydentów organizacji terrorystycznej"" w Etiopii - podała AFP, nie precyzując jednak nazwy tej organizacji. Dożywocie otrzymało również dwóch innych prominentnych działaczy opozycji, Berhanu Nega i Andargachew Tsige, którzy przebywają poza krajem - poinformował Reuters. Według tej agencji wszystkich 24 Etiopczyków zostało uznanych za winnych spiskowania z rebeliantami w celu obalenia rządu. Reuter zauważa, że to trzecia taka sprawa w ciągu pół roku, w którą uwikłani są przedstawiciele mediów. Podczas piątkowej rozprawy na sali sądowej obecnych było tylko ośmiu oskarżonych; szesnastu pozostałych zostało osądzonych zaocznie. Oskarżeni zostali skazani na mocy ustawy antyterrorystycznej, krytykowanej przez obrońców praw człowieka za to, że pozwala na tłumienie wolności wypowiedzi i zamykanie ust opozycji. Komitet Ochrony Dziennikarzy (CPJ), którego siedziba znajduje się w USA, skrytykował wyrok, oskarżając etiopski rząd o ""wykorzystywanie walki z terroryzmem jako pretekstu do uciszania i ograniczania działalności opozycji"".",,
https://wiadomosci.onet.pl/kraj/rzeczpospolita-renty-dla-walczacych-z-komuna/p8sll,"""Rzeczpospolita"": renty dla walczących z komuną","Żyjący w biedzie dawni działacze opozycji dostaną specjalne zasiłki. Doradcy prezydenta RP Jan Lityński i Henryk Wujec przygotowali projekt ustawy, która to umożliwi - ustaliła ""Rzeczpospolita"".","Lityński i Wujec chcą, by kryterium dochodowe decydowało o przyznaniu rent specjalnych dla znajdujących się w trudnej sytuacji materialnej dawnych działaczy podziemia. Proponują świadczenia w wysokości 831 zł miesięcznie (jeśli dochód nie przekracza 813 zł) oraz 415 zł (dochód poniżej 1355 zł). Jak podkreśla Wujec, to zasiłki wyłącznie dla tych byłych opozycjonistów, którzy rzeczywiście potrzebują wparcia, a nie dla wszystkich działaczy podziemia. Na specjalne renty mogą liczyć represjonowani w latach 1957-89 - m.in. osoby, które siedziały w więzieniach lub były wielokrotnie aresztowane na minimum 48 godzin. Działalność antykomunistyczną i represjonowanie trzeba będzie udowodnić. Jeszcze w tym tygodniu projekt dawnych działaczy podziemnej ""Solidarności"" trafi do Senatu, który ma wystąpić z inicjatywą ustawodawczą w tej sprawie.","Jan Lityński, fot. Wojciech Olkuśnik / Agencja Gazeta",
https://wiadomosci.onet.pl/kraj/glinski-dla-uwazam-rze-tusk-zaskoczyl-mnie-dziwnym-trybem-zawiadamiania-o-zmianach-w/nz39l,"Gliński dla ""Uważam Rze"": Tusk zaskoczył mnie dziwnym trybem zawiadamiania o zmianach w rządzie","- Na ogół premier niczym mnie nie zaskakuje. (...) Ale ostatnio rzeczywiście zaskoczył mnie dziwnym trybem zawiadamiania o zmianach w rządzie - powiedział w rozmowie z ""Uważam Rze"" prof. Piotr Gliński, kandydat PiS na premiera rządu technicznego.","- Na końcu długiej konferencji prasowej na tematy ogólne figlarnie zapowiedział wymianę ministrów konstytucyjnych. Potem napisał na Twitterze, że będą to zmiany kosmetyczne, a na końcu wyszło to co zwykle - stwierdził Gliński. - Premier jedno nazwisko zastąpił drugim. Nie ocenił pracy odchodzącego ministra, nie wykazał popełnionych błędów i nie wyznaczył nowych zadań - tłumaczył. Kandydat PiS na premiera rządu technicznego zaznacza, że premier Donald Tusk ""nie rządzi, tylko uprawia plastikową propagandę"". Według Glińskiego szef rządu ""nie rozmawia ze społeczeństwem uczciwie, spokojne, jak powinien rozmawiać człowiek, który ma ogromną władzę i słabszy od niej mandat"". - Za Platformą opowiedziało się przecież tylko 20 procent uprawnionych do głosowania. Co oczywiście nie przeszkodziło jej w całkowitym zmonopolizowaniu wszystkich ośrodków władzy i związanych z nimi instytucji - mówi. Rozmówca ""Uważam Rze"" stawia niepokojącą diagnozę: ""demokracja jest coraz słabsza, de facto zaczyna obumierać"". Jak twierdzi, ""jeśli nawet posłowie PO nie mogą zgłosić poprawek do ustaw bez zgody przedstawiciela rządu, a nie mogą, to znaczy, że jest ograniczana rola Sejmu i łamana konstytucja"". Jego zdaniem, ""nie funkcjonuje też debata publiczna, nie ma wzajemnej kontroli różnych sił politycznych, nie ma społeczeństwa obywatelskiego"". - Jest za to świetnie realizujący się system III RP, w którym odbiera się opozycji należne jej prawa - zaznacza Gliński. Zdaniem kandydata PiS na szefa rządu technicznego oskarżenia stawiane przez premiera i prezydenta pod jego adresem ""o działanie wbrew regułom i mechanizmom demokratycznym"" są nieodpowiedzialne i szkodzą demokracji. - Wskazywanie alternatywy programowej i personalnej to nie tylko prawo, ale wręcz obowiązek opozycji - dodaje. Marszałek Sejmu nie zgodziła się na to, by Gliński wystąpił przed zgromadzeniem posłów. - O moim wystąpieniu w Sejmie powinna (…) decydować kultura polityczna. Dobrze realizowany demokratyczny obyczaj - odpowiada profesor. Jak zaznacza, idea stworzenia rządu ekspertów ma swoje ogromne plusy. - (…) Może się oprzeć na fachowcach i nie przejmować funkcjonariuszami z partyjnego nadania. Nie jest też zakładnikiem grup interesów. Może również podejmować niepopularne decyzje, których unikają partie polityczne z obawy przed utratą wyborców lub naruszeniem polityczno-biznesowego układu - twierdzi. Na pytanie o pewne dystansowanie się od PiS Gliński odpowiada, że jeśli miałby zostać premierem rządu technicznego, to musi mieć pewną niezależność, by ""liczyć na wsparcie osób sympatyzujących także z innymi partami lub neutralnych politycznie"". - Ja mam ten komfort, że nie musze myśleć w kategoriach partyjnych - dodaje. Gliński zaznacza, że w jego ""grupie są wybitni fachowcy, jeżdżący po świecie profesorowie"". - Oni chcą pracować dla Polski, ale nie mają czasu na medialne gry, którymi zajmują się niektórzy politycy - mówi rozmówca ""Uważam Rze"". Cały wywiad z prof. Piotrem Glińskim na łamach najnowszego wydania tygodnika ""Uważam Rze"".","Jarosław Kaczyński i Piotr Gliński, fot. Sławomir Kamiński / Agencja Gazeta",
https://wiadomosci.onet.pl/kraj/bogdan-zdrojewski-musimy-przywrocic-demokracje-w-po/x34e5p0,Bogdan Zdrojewski: musimy przywrócić demokrację w PO,"Kandydat na przewodniczącego Platformy Obywatelskiej Bogdan Zdrojewski uważa, że partia musi odzyskać wiarygodność i przekonać do siebie młodych wyborców. Senator przyjechał do Lublina na zaproszenie części działaczy. Odniósł się też do ataków na marszałka Senatu Tomasza Grodzkiego i decyzji Komisji Europejskiej ws. Izby Dyscyplinarnej SN.","Senator odniósł się do decyzji Komisji Europejskiej, która zapowiedziała dziś, że wystąpi do Trybunału Sprawiedliwości UE z wnioskiem o zastosowanie środków tymczasowych wobec Izby Dyscyplinarnej Sądu Najwyższego. W praktyce może to oznaczać zamrożenie Izby Dyscyplinarnej. - Spodziewałem się tej decyzji - mówi Bogdan Zdrojewski. - Wymiar sprawiedliwości w Polsce jest dewastowany, obserwuje to opinia publiczna. Zdaje sobie sprawę z tego, że jako członek rodziny europejskiej sama Unia ponosi w tej materii pewną stratę. Jest to absolutnie nie do przyjęcia - dodaje senator Koalicji Obywatelskiej. Zdrojewski jest jednym z kandydatów na stanowisko szefa Platformy Obywatelskiej. Wskazał co partia musi zmienić, by znów przekonać do siebie wyborców. - Platforma musi odzyskać wiarygodność, mamy z tym wielki kłopot. Nasze przesłanie - od ściany do ściany, albo wyłącznie reaktywne, albo wyłącznie antypisowskie - nie sprawdzają się. Według mojej oceny utraciliśmy wiarygodność, trzeba to odzyskać - ocenił senator. Wskazuje też, że PO musi być bardziej centrowa z silnymi, ale umiarkowanymi skrzydłami lewicowymi i prawicowymi. Za najważniejszy punkt uznaje oddanie głosu wszystkim członkom partii. - Musimy przywrócić demokrację w samej Platformie - dodaje kandydat. Polityk PO skomentował również ostatnie ataki na marszałka Senatu Tomasza Grodzkiego. - Instytucje państwa używane są do nagonki. Nie wyobrażałem sobie, że w 2020 r. dożyję takiego momentu, że instytucje państwa będą wzywały obywateli do donosów. Dla mnie jest to niewyobrażalne. Obserwowałem też telewizję publiczną, w której stwierdzono, że za śmierć Pawła Adamowicza ponosi Jurek Owsiak. To obrzydliwe - ocenił.",Bogdan Zdrojewski,
https://wiadomosci.onet.pl/kraj/partie-przedstawily-swoje-pomysly-ws-systemu-emerytalnego/tmykj,Partie przedstawiły swoje pomysły ws. systemu emerytalnego,"Prezydent Bronisław Komorowski, który w środę zorganizował spotkanie nt. systemu emerytalnego, apelował do partii o porozumienie w tej kwestii. Przedstawiciele klubów parlamentarnych przedstawili mu swoje propozycje w sprawie reformy emerytalnej i polityki rodzinnej.","Na zapowiedziane przez rząd podniesienie wieku emerytalnego kobiet i mężczyzn - do 67 roku życia - nie zgadzają się: PiS, SLD i SP. Formacje te opowiadają się za przeprowadzeniem referendum w tej kwestii - SLD przygotowało własny wniosek; PiS i SP popierają wniosek Solidarności. Prezydent, otwierając spotkanie, zaznaczył, że w sprawie przyszłości systemu emerytalnego należy szukać porozumienia. Według niego, zmiany demograficzne w Polsce stają się wyzwaniem dla całej sceny politycznej. ""Stoimy w obliczu zbliżającego się nieuchronnie momentu (...), kiedy trzeba będzie podejmować decyzje, co do przyszłości systemu emerytalnego w Polsce"" - mówił Komorowski. Jak ocenił, będzie to okazja do bardzo ostrych polemik. Prezydencka minister Irena Wóycicka na konferencji prasowej po spotkaniu krytycznie odniosła się do postulatu referendum w sprawie wieku emerytalnego. Jak mówiła, prezydentowi zależy na głębokiej dyskusji, a propozycja referendum ws. zmian w systemie emerytalnym nie jest dobrym sposobem rozwiązywania i szukania konsensusu. Wóycicka zapowiedziała dalsze konsultacje u prezydenta ws. systemu emerytalnego. Zaznaczyła, że prezydent wyraził nadzieję, iż kolejne rozmowy ""zbliżą różne stanowiska i pomogą znaleźć konsensus"". Minister poinformowała też, że w trakcie spotkania zwracano uwagę m.in. na kwestie polityki rodzinnej w związku z problemem starzenia się społeczeństwa. ""Partie polityczne już teraz powinny znaleźć rozwiązanie dla tego problemu (...). Nie mamy już czasu, żeby zwlekać z odpowiedzią na to pytanie"" - oceniła. Wóycicka poinformowała, że podczas debaty ""zwracano uwagę, że pewne aspekty polityki rodzinnej mogą być lepiej umieszczone w polityce emerytalnej"". ""Również prezydent bardzo wyraźnie podkreślał, że jest otwarty, że uważa, że to są ważne sprawy, aby przy okazji reform rozważyć również możliwość mocniejszego wsparcia dla osób, które zajmują się wychowaniem małych dzieci"" - powiedziała Wóycicka. Z wypowiedzi przedstawicieli partii po spotkaniu u Komorowskiego wynika, że o porozumienie w sprawie reformy emerytalnej, które postulował prezydent, może być trudno. Koalicyjny PSL - jak mówił szef klubu tego ugrupowania Jan Bury - zgadza się na podwyższenie wieku emerytalnego, ale przy umożliwieniu matkom przechodzenia na wcześniejszą emeryturę. ""My jako PSL godzimy się z tym, aby rzeczywiście podnieść wiek przejścia na emeryturę, ale zawsze są jakieś istotne szczegóły. Tym szczegółem jest dla nas kwestia dania dobrowolnej możliwości kobietom wcześniejszego przejścia na emeryturę, z tytułu tego, że urodzi jedno, dwoje, troje, czy czworo dzieci"" - podkreślił. Bury ocenił, że uczestnicząca w spotkaniu żona prezydenta Anna Komorowska wyraziła zainteresowanie pomysłem PSL, by w czasie reformy emerytalnej docenić ważną rolę kobiety w rodzinie. Z kolei PO uważa, że sam fakt urodzenia dziecka nie powinien gwarantować matkom dodatkowych korzyści w ramach systemu emerytalnego. Mówił o tym przedstawiciel Platformy Sławomir Piechota. Zarówno Piechota, jak i szef klubu PO Rafał Grupiński po spotkaniu podkreślali, że podwyższenie wieku emerytalnego powinno być połączone z pozytywnymi rozwiązaniami, jeśli chodzi o politykę prorodzinną. Piechota zaznaczył, że od dłuższego czasu dyskutowany jest pomysł, na ile składki płacone przez dzieci miałyby zwiększać emeryturę rodziców. ""To warto by też powiązać: a więc na ile dzieci pracujące, aktywnie dokładające się do systemu emerytalnego również wprost wspierają emerytury swoich rodziców"" - ocenił. Na podwyższenie wieku emerytalnego dla kobiet i mężczyzn nie zgadza się PiS. Partię na spotkaniu u prezydenta reprezentowała posłanka Józefa Hrynkiewicz. Jej zdaniem zmiany w systemie emerytalnym powinny podlegać możliwie najszerszym konsultacjom społecznym w różnych grupach zawodowych. Prezes PiS Jarosław Kaczyński powiedział na późniejszej konferencji prasowej, że nie chodzi o to, aby zabraniać ludziom pracy do 67. roku życia, ale o to, by było to dobrowolne. ""Uważamy, że przedłużenie możliwości pracy, ale dobrowolnej pracy, do tego wieku jest dopuszczalne"" - powiedział. Kaczyński był pytany, czy PiS byłoby skłonne poprzeć pomysł PSL uzależniający wiek emerytalny kobiety od liczby urodzonych dzieci. ""Jesteśmy gotowi do różnego rodzaju dyskusji (...). Uwzględnienie praw kobiet, które mają dzieci, zwłaszcza liczne dzieci, jest całkowicie zgodne z naszymi przekonaniami"" - odpowiedział. Ruch Palikota, który uważa, że podniesienie wieku emerytalnego jest koniecznością, przedstawił prezydentowi kilka propozycji, m.in. połączenia ZUS i KRUS oraz działań na rzecz nowych miejsc pracy. Janusz Palikot zaproponował też zmiany w Kodeksie pracy, czy pomysł ""firmy na próbę"", czyli takiej, w której przez 3 miesiące nie płaci się podatków z wyjątkiem VAT. Z kolei SLD chce, by to staż pracy decydował o przejściu na emeryturę - 35 lat dla kobiet i 40 lat dla mężczyzn - a nie wiek, jak chce rząd. Sojusz nie zgadza się na wydłużenie wieku emerytalnego do 67 lat. ""Przedstawiliśmy panu prezydentowi nasz punkt widzenia, który sprowadza się do następujących tez: po pierwsze, wydłużenie wieku emerytalnego i jego zrównanie uważamy za decyzję niewłaściwą. (...) Uważamy, że trzeba orientować się na wiek biologiczny (...) i wprowadzić dodatkowe kryterium, jakim jest staż pracy, a więc okresy składkowe, bo to decyduje zarówno o kondycji ZUS, jak i FUS"" - mówił szef SLD Leszek Miller. Miller i towarzysząca mu na spotkaniu Anna Bańkowska przypomnieli też, że od kilkunastu dni prowadzą zbiórkę podpisów pod wnioskiem o referendum w sprawie reformy emerytalnej. Chcą, by to Polacy wypowiedzieli się, czy zgadzają się na podwyższenie wieku emerytalnego. Referendum chce też Solidarna Polska; popiera wniosek w tej sprawie przygotowany przez NSZZ ""Solidarność"". SP, o czym mówiła po spotkaniu Beata Kempa, uważa, że nie można robić głębokiej reformy emerytalnej bez pakietu ustaw prorodzinnych, który pozwoli przełamać kryzys demograficzny.",Fot. PAP/Andrzej Hrechorowicz,
https://wiadomosci.onet.pl/kraj/opozycja-zada-zmiany-decyzji-marszalka-kuchcinskiego-ws-posiedzenia-sdim/fhqs3d1,Opozycja żąda zmiany decyzji marszałka Kuchcińskiego ws. posiedzenia SDiM,"Politycy opozycji: PO, Nowoczesnej, PSL i Kukiz'15, zażądali od marszałka Sejmu Marka Kuchcińskiego, zmiany decyzji w sprawie odwołania posiedzenia Sejmu Dzieci i Młodzieży. W ich ocenie decyzja Kuchcińskiego jest ""skandaliczna"".","Centrum Informacyjne Sejmu poinformowało, że ze względów organizacyjnych, podjęto decyzję o odwołaniu posiedzenia Sejmu Dzieci i Młodzieży planowanego na 1 czerwca 2018 roku. W Sejmie od 18 kwietnia trwa protest opiekunów osób niepełnosprawnych i ich podopiecznych. - Jesteśmy tutaj, żeby zaprotestować przed blokadą Sejmu. Jesteśmy tutaj, żeby wyrazić stanowczy sprzeciw przeciwko decyzji, która została zakomunikowana dosłownie kilka minut temu, że Sejm Dzieci i Młodzieży w tym roku się nie odbędzie. To wyjątkowy skandal - podkreślił na konferencji prasowej w Sejmie Cezary Tomczyk z Platformy Obywatelskiej. - Wnioskujemy do marszałka Sejmu Marka Kuchcińskiego w imieniu wszystkich klubów opozycyjnych, żeby zmienił tę decyzję. Żądamy zmiany tej decyzji. Dzieci i młodzież mają prawo być w czasie Sejmu Dzieci i Młodzieży tutaj w polskim parlamencie - oświadczył poseł PO. Politycy opozycji we wniosku do marszałka Sejmu napisali: ""Stanowczo żądamy uchylenia przedmiotowej decyzji i przywrócenia zaplanowanego terminu posiedzenia Sejmu Dzieci i Młodzieży"". Jak ocenili, ta decyzja jest kolejnym przykładem ograniczenia dostępu obywateli do Wysokiej Izby, oraz sprzeciwia się idei propagowania wśród dzieci i młodzieży parlamentaryzmu, co - ich zdaniem - stoi w sprzeczności z podstawowymi zasadami demokratycznego państwa prawa. Marek Sowa z Nowoczesnej przypomniał, że 1 czerwca br. po raz 25 mieli się spotkać posłowie do Sejmu Dzieci Młodzieży. - Od 1994 roku nieprzerwanie za każdym razem, co roku mogli uczestniczyć w sesji plenarnej, mogli mówić o bardzo ważnych sprawach - zaznaczył. - W stulecie polskiej niepodległości marszałek Kuchciński zhańbił ten Sejm, uniemożliwił dzieciom i młodzieży uczestniczenie w tak bardzo ważnym przeżyciu - mówił Sowa. Zdaniem rzecznika PSL Jakuba Stefaniaka, mamy do czynienia z sytuacją skandaliczną. - Decyzją marszałka Sejmu i jego towarzyszy, ukarane zostały dzieci. Powodem tej decyzji jest to, że PiS nie potrafi sobie poradzić z protestem, który ma miejsce w Sejmie - stwierdził Stefaniak. Jak dodał, mamy też do czynienia z sytuacją kuriozalną, bo po raz pierwszy od wielu lat, Sejm będzie zamknięty w czasie dni otwartych oraz w Noc Muzeów. - Jesteśmy bardzo zaniepokojeni tą sytuacją, to wszystko zmierza w stronę Chin. To w Chinach parlament zbiera się raz do roku, a decyzje, które są wtedy procedowane i tak zapadają gdzieś indziej, w zupełnie innym gronie. Nie chcemy w Polsce takich sytuacji - podkreślił rzecznik PSL. Piotr Apel (Kukiz'15) wyraził nadzieję, że Kuchciński wycofa się ze swojej decyzji. - Apelujemy wszyscy, żeby zmienił decyzję - podkreślił. Według niego, dzieci i młodzież, która miała przyjechać do Sejmu, bardzo ciężko na to pracowała. - Trzeba im dać szansę, żeby zobaczyli, jak wygląda praca i pokazać im, że ta praca przynosi efekty, a nie blokady - dodał. Sejm Dzieci i Młodzieży liczy 460 posłów. Organizacja izby wzorowana jest na procedurach obowiązujących w prawdziwym Sejmie, co ma przybliżać uczestnikom zasady polskiego parlamentaryzmu. Debata plenarna oraz poprzedzające ją prace komisji odbywają się według wcześniej uchwalonej ordynacji wyborczej oraz Regulaminu Sejmu Dzieci i Młodzieży. Celem sesji jest kształtowanie postaw patriotycznych, rozpowszechnianie tradycji narodowej i państwowej, upowszechnianie wiedzy o miejscach pamięci i ich znaczeniu dla historii, dziedzictwa i tożsamości lokalnej. Dlatego w tym roku zadaniem uczniów ubiegających się o mandat dziecięcego posła było podjęcie działań zmierzających do zwiększenia znaczenia pamięci historycznej w społeczności lokalnej. Chcesz być na bieżąco z najważniejszymi informacjami dnia? Polub Onet Wiadomości na Facebooku!",Marek Kuchciński w trakcie posiedzienia Sejmu RP,
https://wiadomosci.onet.pl/swiat/syria-perspektywy-dialogu-z-wladzami-sa-slabe/zxt0r,Syria: Perspektywy dialogu z władzami są słabe,"Szef syryjskiej Krajowej Organizacji na rzecz Praw Człowieka Ammar Kurabi powiedział podczas wizyty w Moskwie, że perspektywy dialogu opozycji z władzami są słabe, a sytuacja w kraju jest patowa.","Kurabi podkreślił po spotkaniu ze specjalnym przedstawicielem prezydenta Rosji ds. Bliskiego Wschodu i Afryki Północnej Michaiłem Margiełowem, że opozycja wyraziła chęć negocjacji przy wspólnym stole, lecz ""niestety syryjskie władze odpowiadają jedynie rozlewem krwi i kraj znalazł się w ślepym zaułku"". Goszczący w Moskwie przedstawiciele syryjskiej opozycji zaapelowali w piątek do Rosji, aby odegrała ""bardziej pozytywną"" rolę w rozwiązaniu kryzysu w ich kraju. Dzień wcześniej prezydent Dmitrij Miedwiediew powiedział, że wśród opozycji w Syrii są także ekstremiści i terroryści. - Rosja powinna odegrać bardziej aktywną i pozytywną rolę w uregulowaniu wewnętrznej sytuacji w Syrii. Chcemy opowiedzieć rosyjskim mediom co naprawdę dzieje się w Syrii, aby nam pomogły i wywarły nacisk na rosyjskie władze - oświadczył Kurabi w czasie konferencji prasowej w Moskwie. Margiełow zapowiedział, że Rosja, aby ""zrozumieć, co się dzieje w Syrii"", chce rozmawiać z obydwiema stronami konfliktu i Moskwa zamierza wysłać w najbliższej przyszłości misję do tego kraju. Przypomniał stanowisko Rosji, która nie chciałaby powtórki scenariusza libijskiego w Syrii. - Chcemy zrozumieć jak ma wyglądać zbliżenie pomiędzy władzą a opozycją, jakie są możliwości dialogu i czy naród syryjski jest na ten dialog przygotowany - powiedział. Margiełow, w ramach rosyjskich wysiłków mediacyjnych, ma w przyszłym tygodniu spotkać się w Syrii z prezydentem Baszarem el-Asadem. Według ONZ w trwających od połowy marca prawie codziennych starciach sił bezpieczeństwa z antyreżimowymi demonstrantami zginęło w Syrii co najmniej 2200 osób, głównie cywilów.",Ammar Kurabi Szef syryjskiej Krajowej Organizacji na rzecz Praw Człowieka z wizytą w Moskwie,
https://wiadomosci.onet.pl/swiat/dwie-eksplozje-przed-siedzibami-opozycyjnych-partii-w-sofii/80yr3,Dwie eksplozje przed siedzibami opozycyjnych partii w Sofii,"Do dwóch eksplozji doszło dzisiaj nad ranem w Sofii przed siedzibami dwóch bułgarski partii opozycyjnych: Porządek, Prawo i Sprawiedliwość oraz Demokraci na rzecz Silnej Bułgarii - poinformowało radio publiczne.","Do pierwszego wybuchu doszło o godz. 3.58 czasu miejscowego (godz. 4.58 czasu polskiego) kilkadziesiąt metrów od siedzib rządu i prezydenta. Drugi nastąpił 20 minut później. Według dyrektora stołecznego urzędu spraw wewnętrznych Walerego Jordanowa w obu wypadkach wykorzystano około 150 gramów substancji wybuchowej. W wyniku eksplozji nikt nie ucierpiał, gdyż o tej porze budynki były puste - dodał Jordanow zaznaczając jednak, że wybuchy spowodowały straty materialne. Według Jane Janewa, lidera Porządku, Prawa i Sprawiedliwości, partii, która ostro atakuje władzę i ostatnio zorganizowała w internecie kampanię pod hasłem ""Zwolnić premiera Borysowa"", ""jest to poważna prowokacja przeciwko demokracji i bezpieczeństwu obywateli bułgarskich"". W wywiadzie telewizyjnym Janew powiedział, że widzi w tym ""długą rękę służb"". Przypomniał, że wiosną br. przed redakcją opozycyjnego tygodnika ""Galeria"" wybuchł silny ładunek. Sprawców nie wykryto, a redakcja złagodziła swoją linię. Partia Janewa oraz Demokraci na rzecz Silnej Bułgarii, centroprawicowe ugrupowanie byłego premiera Iwana Kostowa, ogłosili, że poprą wniesiony w poniedziałek wniosek o wotum nieufności dla rządu premiera Bojko Borysowa. Propozycję wniosła lewica i turecki Ruch na rzecz Praw i Swobód, a obiektem ich krytyki jest resort spraw wewnętrznych - za odłożenie przyjęcia Bułgarii do strefy Schengen, przemoc policji i szerokie stosowanie podsłuchów.",,
https://wiadomosci.onet.pl/swiat/kosowo-premier-krytykuje-opozycje-za-stanowisko-wobec-serbii/bpynv,Kosowo: Premier krytykuje opozycję za stanowisko wobec Serbii,"Premier Kosowa Hashim Thaci zażądał po gwałtownej manifestacji przeciw podjęciu dialogu z Serbią, by antyserbsko nastawiona opozycja przestała siać chaos. Podczas zamieszek towarzyszących manifestacji 23 osoby zostały ranne, a 63 zatrzymano.","- Wzywam publicznie przywódcę ruchu Vetevendosje (VV - Samostanowienie), by nie przenosił na ulicę debaty, którą przegrał w parlamencie - powiedział Thaci pod adresem przywódcy trzeciej siły w kosowskim parlamencie, Albina Kurtiego. Ruch Kurtiego, sprzeciwiający się prowadzeniu dialogu z Belgradem, zorganizował wczorajszą manifestację. Thaci wezwał przywódcę Vetevendosje, by ""wrócił do parlamentu i przestał grozić anarchistycznymi działaniami instytucjom"" państwa. Ruch zapowiedział na wtorek kolejną manifestację. Brukselskie rozmowy Thaciego z premierem Serbii Ivicą Dacziciem, które odbyły się 19 października pod egidą Unii Europejskiej, wywołały oburzenie sympatyków ruchu Kurtiego. Spotkanie to było pierwszym na tak wysokim szczeblu od czasu otwarcia dialogu kosowsko-serbskiego w ubiegłym roku. Parlament Kosowa przyjął 18 października rezolucję wzywającą do normalizacji stosunków z Serbią, ale z zastrzeżeniem, że rozmowy na ten temat muszą odbywać się przy poszanowaniu suwerenności Kosowa, jego integralności terytorialnej i porządku konstytucyjnego. Oczekuje się, że serbski parlament w najbliższych dniach uchwali podobny dokument wspierający stanowisko premiera Daczicia. Władze Serbii i Kosowa rozpoczęły dialog pod kierownictwem UE w marcu 2011 roku; rozmowy zostały jednak przerwane przed majowymi wyborami parlamentarnymi w Serbii. W ich wyniku wyłoniony został rząd socjalistów i nacjonalistów z Serbskiej Partii Postępowej, co uznano w stolicach europejskich za zagrożenie dla procesu zbliżenia Serbii z UE. Serbia otrzymała w marcu status oficjalnego kandydata do UE, jednak warunkiem rozpoczęcia negocjacji jest poprawa relacji z Kosowem, które jednostronnie ogłosiło niepodległość w lutym 2008 roku, czego Serbia nigdy nie zaakceptowała. Taki sam warunek Bruksela postawiła Prisztinie.",,
https://wiadomosci.onet.pl/kraj/warszawa-demonstracja-w-halloween-przed-domem-kaczynskiego/14m3kpw,"""Cukierek albo psikus"" przed domem Jarosława Kaczyńskiego","Okrzyki ""cukierek albo psikus"" i zawieszony na płocie plakat z napisem ""Ja, prezes Kaczyński, będę głosował na Tuska"" - tak wyglądała akcja grupy opozycyjnych aktywistów przed domem prezesa PiS na Żoliborzu w Warszawie. Tzw. Lotna Brygada Opozycji zjawiła się w tym miejscu przebrana w specjalne stroje z okazji Halloween.","Przebrani aktywiści wczoraj wieczorem wznosili okrzyki przed domem Jarosława Kaczyńskiego. Na płocie willi zawisł też plakat z wizerunkiem Donalda Tuska, opatrzony hasłem: ""Ja prezes Kaczyński będę głosował na Tuska"". Nagranie z akcji opublikowali w internecie. W trakcie akcji interweniowała policja. Jeden z funkcjonariuszy próbował dowiedzieć się, kto z uczestników niewielkiej demonstracji powiesił plakat. Jak zakończyła się interwencja? – Otrzymaliśmy kilka zgłoszeń od kilku osób, że w rejonie ulicy Solskiego przemieszcza się grupa osób, która swoim zachowaniem wzbudza zainteresowanie. Te osoby według zgłaszających miały również robić coś przy ogrodzeniach. Pojechaliśmy to sprawdzić. Policjanci na miejscu nie stwierdzili żadnego przestępstwa ani wykroczenia. Te osoby po prostu świętowały Halloween. Interwencja została zakończona, a od tamtej pory nie otrzymaliśmy więcej żadnych zgłoszeń o uszkodzeniu ogrodzenia – powiedziała w rozmowie z ""Faktem"" asp. Kamila Szulc z komisariatu policji na warszawskim Żoliborzu. Źródło: Twitter, Fakt",Jarosław Kaczyński,
https://wiadomosci.onet.pl/swiat/ukraina-byly-szef-msw-moze-nie-dozyc-wyroku-sadu/5v0mg,Ukraina: Były szef MSW może nie dożyć wyroku sądu,"Stan zdrowia przetrzymywanego od grudnia w areszcie byłego szefa MSW Ukrainy Jurija Łucenki jest tak zły, że może on nie dożyć ogłoszenia wyroku w toczącym się obecnie przeciwko niemu procesie sądowym - ostrzegła ukraińska opozycja.","O gwałtownym pogorszeniu zdrowia Łucenki poinformowała także jego żona, Iryna. - Jura śpi po 12-14 godzin na dobę, co nie jest dla niego normalne. Nie ma nawet siły, by utrzymać w ręku książkę, nie ma siły czytać. Jest bardzo osłabiony, odczuwa straszliwe bóle, lecz nadal znajduje się w celi, nie przewieziono go nawet na oddział szpitalny (aresztu) - oświadczyła Iryna Łucenko. Dwie opozycyjne partie, Nasza Ukraina i Za Ukrainę, zaapelowały tymczasem do władz, by wypuściły Łucenkę na wolność, aby mógł leczyć się pod opieką cywilnych lekarzy, a nie specjalistów z aresztu śledczego. - Artykuł 49 konstytucji Ukrainy zapewnia każdemu obywatelowi prawo do opieki medycznej. Bezpodstawne aresztowanie i więzienie Łucenki nie pozwala mu skorzystać z tego prawa - czytamy w oświadczeniu ugrupowań opozycji. Lekarze, którzy badali niedawno Łucenkę stwierdzili, że choruje on na marskość wątroby. Może być ona następstwem miesięcznej głodówki, którą były szef MSW prowadził na przełomie kwietnia i maja. Proces Łucenki ruszył 23 maja. Prokuratura zarzuca mu nadużycia podczas sprawowania urzędu. Chodzi o to, że będąc szefem MSW przyznał swemu kierowcy dodatek emerytalny w wysokości 40 tys. hrywien (ok. 15 tys. złotych), za co grozi nawet osiem lat więzienia. Łucenko, jeden z bohaterów pomarańczowej rewolucji 2004 roku, uważa, że działania sądu i prokuratury wobec niego mają podtekst polityczny i są wyrazem zwalczania opozycji przez ekipę prezydenta Wiktora Janukowycza.",,
https://wiadomosci.onet.pl/swiat/niemcy-wyrazaja-poparcie-dla-syryjskiej-opozycji/3ytcz,Niemcy wyrażają poparcie dla syryjskiej opozycji,Niemiecki minister spraw zagranicznych Guido Westerwelle spotkał się we wtorek w Kairze z przywódcą powołanej w weekend syryjskiej konfederacji opozycyjnej Moazem al-Chatibem i zapewnił go o poparciu Berlina.,"-Niemcy będą z całych sił wspierać dążenia syryjskiej opozycji do zjednoczenia i położenia kresu przemocy - zapewnił Westerwelle, który w stolicy Egiptu uczestniczy w obradach szefów dyplomacji Unii Europejskiej i Ligi Arabskiej, poświęconych konfliktowi syryjskiemu. Westerwelle apelował do przeciwników reżimu syryjskiego prezydenta Baszara el-Asada o uczynienie z nowego sojuszu opozycyjnego - Syryjskiej Koalicji Narodowej na rzecz Opozycji i Sił Rewolucyjnych - alternatywy dla reżimu, aby umożliwić nowy polityczny początek. Zaprosił Chatiba do złożenia wizyty w Berlinie. W poniedziałek Rada Współpracy Zatoki Perskiej (GCC) uznała syryjską konfederację opozycyjną za ""prawowitą przedstawicielkę narodu syryjskiego"". Natomiast Liga Arabska uznała konfederację za prawowitą reprezentantkę syryjskiej opozycji, ale nie za przedstawicielkę narodu. Komentatorzy wskazują, że stało się tak za sprawą podziałów wśród krajów arabskich, których część nie potępia jednoznacznie reżimu Asada. O poparciu zjednoczonej opozycji syryjskiej zapewniły Stany Zjednoczone i Francja",,
https://wiadomosci.onet.pl/swiat/analitycy-to-zaszkodzilo-polsce-radosc-rosji/f20kq,Analitycy: To zaszkodziło Polsce. Radość Rosji,Przekazanie Mińskowi danych na temat przedstawicieli białoruskiej opozycji zaszkodziło reputacji Polski i Litwy jako niezawodnych i skutecznych państw ją wspierających i ucieszyło Rosję - ocenia ośrodek badawczy Stratfor.,"Według analityków Stratfor, ujawnienie informacji ""zaszkodziło reputacji Litwy i Polski jako państw-rajów dla białoruskiej opozycji i będzie utrudniać władzom w Wilnie i Warszawie ich geopolityczną rywalizację z Moskwą w sprawie Białorusi"". Jak podkreśla ośrodek, ""oczywiste jest, że (przekazanie danych Mińskowi) skomplikuje wysiłki Litwy i Polski na rzecz wzmocnienia opozycji na Białorusi"". - Bez względu na przyczyny przekazania informacji Mińskowi reputacja Litwy i Polski jako skutecznych państw wspierających tamtejszą opozycję została podana w wątpliwość - oceniono w analizie. - Nie oznacza to, że (państwa te) nie będą dalej wspierać opozycji, bo będą, ale teraz opozycyjne organizacje na Białorusi i pozarządowe organizacje działające w Polsce i na Litwie będą uważane za mniej bezpieczne - dodaje Stratfor. - Oznacza to, że wysiłki tych dwóch krajów, które były najbardziej aktywne w przybliżaniu Białorusi do Europy i trzymaniu jej z dala od wpływów Rosji, poniosły - ku uciesze Moskwy - dużą porażkę - wskazano w analizie. Stratfor przypomina, że 12 sierpnia szef polskiej dyplomacji Radosław Sikorski wystosował formalne przeprosiny w związku z ujawnieniem Mińskowi informacji przez polską Prokuraturę Generalną w ramach mechanizmu pomocy prawnej. Chodzi o informacje o rachunkach bankowych Alesia Bialackiego, szefa białoruskiego Centrum Praw Człowieka ""Wiasna"". Według przedstawicieli organizacji pozarządowych i białoruskiej opozycji, przyczyniło się to do jego zatrzymania przez KGB.",,
https://wiadomosci.onet.pl/swiat/syria-opozycjonista-haitham-al-maleh-tworzy-rzad-na-uchodzstwie/9m8w2,Syria: Opozycjonista Haitham al-Maleh tworzy rząd na uchodźstwie,"Syryjski opozycjonista Haitham al-Maleh ogłosił we wtorek na konferencji prasowej, że otrzymał od koalicji Syryjczyków ""niezależnych i bez afiliacji politycznej"" misję utworzenia rządu na uchodźstwie, który będzie miał swoją siedzibę w Kairze.","- Powierzono mi misję kierowania przejściowym rządem i rozpoczęcia konsultacji z opozycją w Syrii i na uchodźstwie - powiedział w stolicy Egiptu. Al-Maleh wyjaśnił decyzję o utworzeniu rządu obawą przed próżnią po upadku prezydenta Baszara el-Asada. - Nie chcemy wtedy znaleźć się w sytuacji próżni politycznej i administracyjnej. Ten etap jest konieczny do współpracy pomiędzy wszystkimi partiami - dodał. W poniedziałek Wolna Armia Syryjska, złożona z dezerterów z armii rządowej i uzbrojonych cywilów walczących z reżimem, przedstawiła ""program zgody narodowej"", w którym zaapelowano o utworzenie rady prezydenckiej złożonej z sześciu osób - polityków i wojskowych, którzy rządziliby w okresie przejściowym po upadku obecnych władz. Instancja ta miałaby za zadanie ""proponowanie nowego prawa, poddawanego pod referendum w celu zrestrukturyzowania armii i sił bezpieczeństwa oraz przedstawianie rozwiązań na rzecz włączenia do struktur militarnych cywilów, którzy brali udział w rewolucji"". Abdel Basset Sajda, przywódca Narodowej Rady Syryjskiej (NRS), głównego ciała opozycji przeciwko prezydentowi Asadowi, ogłosił w sobotę, że będzie rozmawiał z ugrupowaniami rebelianckimi o rządzie przejściowym, na czele którego miałaby stanąć osoba zaangażowana w działania rewolucyjne. 81-letni al-Maleh - działacz, były adwokat i obrońca praw człowieka - wielokrotnie siedział w syryjskim więzieniu. Ostatni raz umieszczono go tam w 2009 roku; został zwolniony z uwagi na wiek po amnestii w marcu 2011 roku, kilka dni przed wybuchem rewolty. Pracował dla Amnesty International i pomagał w utworzeniu w 2001 roku Syryjskiego Stowarzyszenia na rzecz Praw Człowieka. W marcu 2012 roku odszedł z NRS, gdyż - jak powiedział - był sfrustrowany brakiem przejrzystości i złą organizacją w Radzie. Agencje pisały wtedy, że jego odejście może oznaczać, że między głównymi postaciami opozycji syryjskiej toczy się walka o przywództwo.",,
https://wiadomosci.onet.pl/swiat/gruzja-wybory-parlamentarne-odbeda-sie-1-pazdziernika/g7tmr,Gruzja: Wybory parlamentarne odbędą się 1 października,Wybory parlamentarne w Gruzji zostały wyznaczone na 1 października - poinformowała w środę kancelaria prezydenta Micheila Saakaszwilego.,"Jak głosi komunikat na oficjalnej stronie Saakaszwilego, ""prezydent jest przekonany, że październikowe wybory będą nowym dowodem dojrzałości i żywotności gruzińskiej demokracji oraz, że zostaną poczynione ważne postępy na rzecz dalszego wzmocnienia państwa gruzińskiego"". Analitycy oczekują przed wyborami zażartego starcia między rządzącą partią Zjednoczony Ruch Narodowy Saakaszwilego a opozycyjną koalicją Gruzińskie Marzenie, kierowana przez miliardera Bidzinę Iwaniszwilego. Saakaszwili, który doszedł do władzy na fali rewolucji róż pod koniec 2003 roku, w ostatnim czasie stał się coraz bardziej niepopularny, m.in. w związku z oskarżeniami opozycji o skłonności autorytarne. W 2013 roku mają się w Gruzji odbyć wybory prezydenckie. Zgodnie z konstytucją Saakaszwili nie może kandydować na trzecią kolejną kadencję. Opozycja obawia się, że będzie się teraz starał o urząd premiera.",,
https://wiadomosci.onet.pl/swiat/ultimatum-egipskiej-opozycji-dla-mursiego-ma-odejsc-do-godz-17-we-wtorek/h15x0,Ultimatum egipskiej opozycji dla Mursiego: ma odejść do godz. 17 we wtorek,"Egipski ruch Tamarod, działający na rzecz odejścia z urzędu prezydenta Mohammeda Mursiego, ostrzegł, że podejmie kampanię ""nieposłuszeństwa obywatelskiego"", jeśli szef państwa nie ustąpi w wyznaczonym terminie.","W komunikacie Tamarod (czyli po arabsku bunt) sprecyzował, że prezydent ma czas ""do godz. 17 we wtorek, aby ustąpić i pozwolić instytucjom państwowym na przygotowanie wcześniejszych wyborów prezydenckich"". W przypadku odmowy ta godzina będzie ""początkiem kampanii totalnego nieposłuszeństwa obywatelskiego"" - ostrzegł ruch. To właśnie ten ruch wezwał do wielkich demonstracji, które odbyły się w niedzielę, w pierwszą rocznicę inauguracji prezydentury. Zaapelował również do armii, policji i władz sądowniczych, by ""w sposób wyraźny usytuowały się po stronie woli ludu, reprezentowanej przez tłumy"" obecne na niedzielnych demonstracjach. Tamarod odrzucił też apel o dialog sformułowany w niedzielę przez prezydenta Mursiego, wywodzącego się z ruchu islamistycznego. ""Nie można akceptować półśrodków. Nie ma alternatywy dla pokojowego zakończenia władzy Bractwa Muzułmańskiego i ich reprezentanta Mohammeda Mursiego"" - podkreślono. Tamarod, wspierany przez wiele osobistości i ruchy opozycji laickiej, liberalnej i lewicowej, twierdzi, że zebrał ponad 22 miliony podpisów popierających wcześniejsze wybory prezydenckie; przekracza to liczbę wyborców, którzy rok temu głosowali na Mursiego (ok. 13 milionów). W niedzielę w starciach między zwolennikami i przeciwnikami szefa państwa zginęło w Egipcie sześć osób - wynika z danych przedstawionych przez źródła w ministerstwie zdrowia. Przed tygodniem egipska armia ostrzegła, że jest gotowa interweniować, aby uchronić kraj przed konfliktem wewnętrznym. Minister obrony generał Abd el-Fatah Said es-Sisi zaapelował do wszystkich partii politycznych o zażegnanie kryzysu.",fot. AFP,
https://wiadomosci.onet.pl/bialorus-opozycja-wspomina-havla/dwv1t,Białoruś: opozycja wspomina Havla,"Białoruscy opozycjoniści wspominają Vaclava Havla jako wielkiego przyjaciela ruchu demokratycznego w ich kraju, który pomógł im w trudnych chwilach zwątpienia.","Lider opozycyjnego Ruchu ""O Wolność"" i opozycyjny kandydat w wyborach prezydenckich z 2006 r. Alaksandr Milinkiewicz określa Havla jako ""niezwykłego człowieka, człowieka kultury, wielkiego polityka, wielkiego Czecha i człowieka Europy"". - Był bardzo ważny dla Białorusi. (...) Wierzył w jej europejską przyszłość i robił wiele, by o niej nie zapominano w Europie i Czechach. Osobiście wspierał nas w trudnej sprawie walki o godność i wolność - powiedział Milinkiewicz Radiu Swaboda. Działacz Centrum Obrony Praw Człowieka ""Wiasna"" Walancin Stefanowicz spotkał się Havlem w 2006 r., gdy ten wręczał nagrodę ""Homo Homini"" szefowi ""Wiasny"", obecnie przebywającemu w kolonii karnej Alesiowi Bialackiemu. - Jego niezwykłość przejawiała się na wiele sposobów, nigdy nie zachowywał się jak klasyczny polityk, który najbardziej dba o własny wizerunek. (...) Jego wpływ na Europę Wschodnią był ogromny, bo był jednym z czołowych liderów aksamitnych rewolucji - wraz z Lechem Wałęsą, który rozpoczął ruch sprzeciwu w Polsce - podkreśla Stefanowicz. Redaktor naczelny niezależnej gazety ""Nasza Niwa"" Andrej Dyńko, któremu Havel w 2003 r. wręczył nagrodę im. Hanno R. Ellenbogen za wkład w międzynarodowe życie publiczne, podkreśla, że jako intelektualista był on wzorem człowieka, który żyje nie tylko dla siebie czy swojej sprawy, lecz dla społeczeństwa. - Dla Białorusi Havel zrobił bardzo wiele. Był w latach 90. jednym z nielicznych europejskich polityków, którzy myśleli o Białorusi. Jako pierwszy dał wyraz zrozumieniu białoruskiej sytuacji. Powiedział, że Unia Europejska i NATO powinny się rozciągać do wschodnich granic Białorusi i Ukrainy, przekroczyć Dniepr. Jako jeden z pierwszych mówił o Białorusi i stawiał kwestię Białorusi w świecie - podkreślił Dyńko. Dziennikarka opozycyjnego portalu Karta'97 Natalla Radzina wspomina, że kiedy została zatrzymana po wyborach prezydenckich na Białorusi w grudniu 2010 r., przez 40 dni aresztu miała przy sobie list Havla do białoruskich sił demokratycznych, napisany jeszcze przed wyborami. - Kiedy było mi szczególnie trudno - wyciągałam go i czytałam. Raz po raz. W końcu nauczyłam się go na pamięć, jak Ojcze nasz"" - pisze Radzina. W liście Havel pisze m.in.: ""Bez względu na wyniki wyborów - a na pewno wszyscy się ich domyślamy - nie przestaniemy wspierać Białorusi w jej dążeniu do członkostwa w Unii Europejskiej. Wolność warta jest takiej ceny, nawet jeśli rezultat nie będzie natychmiastowy"".",fot. PAP / EPA,
https://wiadomosci.onet.pl/swiat/syryjscy-opozycjonisci-jada-na-spotkanie-do-moskwy/mhdhd,Syryjscy opozycjoniści jadą na spotkanie do Moskwy,Przedstawiciele syryjskiej opozycji przybędą we wtorek do Moskwy na rozmowy o sytuacji w kraju - poinformował wiceminister spraw zagranicznych Rosji Michaił Bogdanow.,"- Jesteśmy gotowi wysłuchać zastrzeżeń opozycji syryjskiej wobec reżimu w Damaszku i przekazać jej bezpośrednio naszą opinię - dodał. Rosja przy poparciu Chin zablokowała we wtorek przyjęcie przez Radę Bezpieczeństwa ONZ rezolucji, która groziła sankcjami władzom w Damaszku, jeśli nie zaprzestaną krwawych represji wobec swych oponentów. Moskwa stoi na stanowisku, że rezolucja ta powinna zawierać żądania adresowane do wszystkich stron konfliktu w tym kraju. Rosja, która jest wieloletnim sojusznikiem Damaszku, zaproponowała Radzie Bezpieczeństwa ONZ własny projekt rezolucji, w którym zaakcentowano konieczność dialogu politycznego w Syrii i wywarcie nacisku zarówno na prezydenta, jak i na jego przeciwników. W piątek prezydent Dmitrij Miedwiediew zaapelował do prezydenta Syrii Baszara el-Asada, aby położył kres krwawym represjom wobec opozycji, rozpoczął reformy, lub - odszedł. Była to pierwsza tak ostra reakcja Moskwy, która jednocześnie sprzeciwia się wszelkiej zagranicznej ingerencji w Syrii.",,
https://wiadomosci.onet.pl/kraj/wybory-prezydenckie-2020-aleksander-smolar-ocenia-szanse-opozycji/lt3wpny,Czy opozycja ma szanse na zwycięstwo w wyborach prezydenckich? Smolar: to zależy od polityki PiS,"Sławomir Sierakowski i Aleksander Smolar byli gośćmi programu ""Tomasz Lis."". W rozmowie poruszono temat przyszłorocznych wyborów prezydenckich. - Jeżeli byłaby odpowiednia osoba, to być może opozycja mogłaby wygrać. To oczywiście będzie też zależało od polityki PiS przez najbliższy rok – ocenił Smolar. - Margines manewru Andrzeja Dudy ulega poszerzeniu. PiS-owi nie udało się przekroczyć progu, dzięki któremu mogą obalić veto prezydenckie. To może być element, w którym Duda może podnieść swoje szanse zwycięstwa, blokując pewnego typu inicjatywy, ale konsekwencją tego będzie raczej umiarkowana linia PiS przez najbliższe pół roku – powiedział. Chcesz dowiedzieć się więcej? Kliknij tutaj: vod.pl.",,,
https://wiadomosci.onet.pl/kraj/hofman-kaczynski-na-prezydenta-glinski-na-premiera/wn93e,"Hofman: Kaczyński na prezydenta, Gliński na premiera","Jarosław Kaczyński jest kandydatem PiS na prezydenta, Piotr Gliński - na premiera pozaparlamentarnego rządu, a być może dłużej - powiedział w Radiu Zet Adam Hofman. - Opozycja nie ma wyjścia, musi poprzeć Glińskiego - dodał.","To zmiana stanowiska, ponieważ dotychczas PiS twierdziło, że Gliński ma być premierem rządu technicznego, a po wygraniu przez PiS kolejnych wyborów miał ustąpić na rzecz Jarosława Kaczyńskiego. - Każda partia ma swojego lidera i myśląc o zdobyciu władzy chce swojego lidera zrobić premierem. Naszym kandydatem jest lider, ale ta sytuacja jest dynamiczna i może się zmienić - podkreślał Gość Radia Zet. Pytany, czy, jeśli prof. Gliński się sprawdzi, to zostanie premierem w następnej kadencji, odpowiedział, że to możliwe. Zastrzegł jednak, że w polskiej polityce trudno coś przewidzieć na kilka lat w przód. ""Opozycja nie ma wyjścia, musi poprzeć Glińskiego"" Zdaniem Hofmana głosowanie konstruktywnego wotum nieufności będzie dla ""opozycji"" testem. - Opozycja nie ma wyjścia, bo podtrzymywanie Donalda Tuska oznacza dekonstrukcję państwa na naszych oczach - mówił Hofman. - Jeśli Janusz Palikot i Leszek Miller chcą to podtrzymywać, to gratuluję szczęścia. Dzisiejsze deklaracje są polityczne. Jesteśmy jeszcze przed spotkaniami prof. Glińskiego z klubami RP i SLD, a po tych spotkaniach panowie będą szukać sposobności, żeby zmienić zdanie. Jeśli zagłosują za Tuskiem, to się już nie wytłumaczą z tego, że są opozycją. To głosowanie jest imienne i można pokazać listę - powiedział Hofman. Zwrócił również uwagę na wczorajszą deklarację Waldemara Pawlaka, który zapowiedział, że zamierza spotkać się ze wszystkimi klubami parlamentarnymi. - To jest sytuacja, która w demokracji nie zdarza się często. Nie wiadomo jednak, czy to jest sytuacja poważna, czy tylko licytacja polityczna premiera Pawlaka z Rostowskim. To się wyjaśni w ciągu kilku dni - mówił Hofman. ""Za jakiś czas Gliński przedstawi swój gabinet"" Hofman powiedział, że przed głosowaniem wotum opinii publicznej zostanie przedstawiony skład gabinetu, który miałby przejąć władzę. Jak zaznaczył, PiS nie będzie brać udziału w jego układaniu. - To prof. Gliński wymyśli ministrów i niebawem przedstawi - poinformował rzecznik prasowy Prawa i Sprawiedliwości.","Adam Hofman, fot. Sławomir Kamiński / Agencja Gazeta",
https://wiadomosci.onet.pl/kraj/ryszard-petru-i-opozycja-inwigilowana-przez-policje/vz5gc7d,"""Gazeta Wyborcza"": Policja inwigiluje opozycję. Są na to dowody","Policja wykorzystuje techniki operacyjne do inwigilacji członków opozycji. ""Gazeta Wyborcza"" jest w posiadaniu dowodów na działania operacyjne wobec Ryszarda Petru, lidera Nowoczesnej oraz Wojciecha Kinasiewicza i Tadeusza Jakrzewskiego z Obywateli RP. Szczegóły dziś na pierwszej stronie ""Wyborczej"".","""Gazeta Wyborcza"" dowody na inwigilację członków opozycji otrzymała mailem od nieznanego nadawcy. Są to nagrania rozmów operacyjnych funkcjonariuszy prowadzących działania wobec uczestników protestów z 21 lipca, gdy Sejm obradował nad projektem ustawy o Sądzie Najwyższym. Wynika z nich, że Ryszard Petru i członkowie ruchu Obywatele RP byli obserwowani i śledzeni w trakcie protestów i podczas powrotów z miejsc demonstracji. ""Gazeta Wyborcza"" publikuje dziś fragmenty tych nagrań. Eksperci cytowani przez ""Wyborczą"" twierdzą, że ""może to stanowić przestępstwo przekroczenia uprawnień przez funkcjonariusza publicznego"" gdyż śledzenie opozycji jest ""nieuprawnione, sprzeczne z kulturą demokratyczną i celami ustawy o policji"". Mec. Mikołaj Pietrzak twierdzi, że ""nie po to są szkoleni z metod śledzenia, żeby je wykorzystywać do inwigilowania opozycji"". Policja nie udzieliła ""Gazecie"" wyjaśnień w sprawie. Więcej szczegółów na ten temat, w tym relacja jednego z inwigilowanych dzisiaj na stronach ""Gazety Wyborczej"".","Liderzy opozycji parlamentarnej: Kamila Gasiuk-Pihowicz, Ryszard Petru, Grzegorz Schetyna",
https://wiadomosci.onet.pl/kraj/dziennikarz-oskarzony-o-kradziez-dokumentow-z-ipn/t72qw,Dziennikarz oskarżony o kradzież dokumentów z IPN,"Dziennikarz Robert W. został oskarżony o wyniesienie z czytelni IPN dokumentów z archiwów służb specjalnych PRL, w tym oryginału zobowiązania do współpracy innej osoby. W. grozi do 8 lat więzienia.","Jak ustaliła PAP, prokurator pionu śledczego IPN oskarżył W. o to, że w okresie od marca 2010 r. do sierpnia 2010 r. w czytelni IPN w Warszawie usunął z akt przechowywanych w zasobie archiwalnym IPN dziewięć fotografii oraz oryginał zobowiązania do współpracy Andrzeja K. Robert W. korzystał z akt w czytelni w ramach realizacji swego wniosku o udostępnienie dokumentów w celu publikacji materiału prasowego. W tym czasie wyniósł poza siedzibę IPN dokumenty należące do zasobu archiwalnego IPN - ustalił Instytut. Oskarżony przyznał się do popełnienia zarzucanych mu czynów i skorzystał z prawa do odmowy składania wyjaśnień. Nie ujawniono motywu działań W. Miał on tłumaczyć, że chciał skopiować wyniesione dokumenty - które potem zamieścił w internecie. Na ślad przestępstwa IPN wpadł w ramach wewnętrznych procedur. IPN odzyskał zobowiązanie do współpracy; zdjęć (były to fotografie SB z demonstracji opozycji oraz zdjęcia paszportowe) nie udało się odzyskać. Art. 54 ustawy o IPN stanowi: ""Kto nie będąc do tego uprawnionym, dokumenty lub zapis informacji, podlegające przekazaniu Instytutowi Pamięci (...) lub znajdujące się w archiwum Instytutu, niszczy, ukrywa, uszkadza, usuwa lub zmienia ich zapis, w inny sposób udaremnia lub znacznie utrudnia uprawnionej osobie lub instytucji zapoznanie się z nimi albo zakłóca lub uniemożliwia automatyczne gromadzenie lub przekazywanie takich informacji, podlega karze pozbawienia wolności od 6 miesięcy do lat 8"". Przestępstwa takie ściga pion śledczy IPN.",,
https://wiadomosci.onet.pl/swiat/bialorus-kolejne-ulaskawienia-skazanych-za-protesty/1lk5x,Białoruś: kolejne ułaskawienia skazanych za protesty,"Kolejnych 11 osób spośród skazanych za zeszłoroczne protesty po wyborach prezydenckich na Białorusi zostało w środę ułaskawionych. Ich nazwisk oficjalnie nie ogłoszono, ale według nieoficjalnych informacji nie ma wśród nich byłych kandydatów na prezydenta.","Niezależne portale internetowe, powołując się na informacje od rodzin skazanych, podały nazwiska zwolnionych. Są to: Mikita Lichawid, Fiodar Mirzajanau, Pawał Winahradau, Aleh Fiedarkiewicz, Dźmitry Bułanou, Alaksandr Małczanau, Ilja Wasiljewicz, Alaksandr Kłaskouski, Uładzimir Łoban i Źmicier Nowik. Według opozycyjnej gazety ""Nasza Niwa"" zwolniony został także Alaksandr Atroszczankau, który był rzecznikiem prasowym kandydata opozycji Andreja Sannikaua podczas kampanii wyborczej. Niemal wszyscy skazani byli na kary 3-4 lat kolonii karnej za udział w demonstracji opozycji w wieczór po wyborach prezydenckich 19 grudnia zeszłego roku. Kłaskouski, były milicjant, otrzymał jeden z najwyższych wyroków w powyborczych procesach - pięciu lat kolonii karnej o zaostrzonym rygorze. Środowe zwolnienia, trzecie z kolei, oznaczają, że na wolność wyszła przeważająca większość skazanych po wyborach. W koloniach karnych pozostają trzej byli kandydaci: Andrej Sannikau, Mikoła Statkiewicz i Dźmitry Wus; współpracownik Sannikaua Źmicer Bandarenka, a także działacze opozycyjnej organizacji Młody Front: Źmicier Daszkiewicz i Eduard Łobau. Dwaj ostatni nie byli jednak sądzeni za udział w protestach; areszowano ich tuż przed wyborami. Według państwowej agencji BiełTA, która powołuje się na administrację prezydenta Alaksandra Łukaszenki, podpisał on dekret o ułaskawieniu 11 skazanych, ""kierując się względami humanitarnymi"". Niezależne media białoruskie przypominają, że według szefa MSZ Bułgarii Nikołaja Mładenowa Łukaszenka pod koniec sierpnia miał obiecać mu zwolnienie wszystkich skazanych po wyborach do początku października. Dotąd, w dwóch grupach w sierpniu i wrześniu, ułaskawionych zostało łącznie 13 szeregowych uczestników demonstracji opozycji w wieczór po wyborach prezydenckich 19 grudnia zeszłego roku. Za protesty powyborcze skazanych zostało przez sądy ponad 40 osób, w tym ponad połowa na kary od dwóch do czterech lat kolonii karnej. Trzej byli kandydaci w wyborach: Mikoła Statkiewicz, Dźmitry Wus i Andrej Sannikau otrzymali kary sześciu, 5,5 roku oraz pięciu lat kolonii karnej.",,
https://wiadomosci.onet.pl/swiat/rosja-duma-zainaugurowala-prace/y6f6l,Rosja: Duma zainaugurowała prace,"Nowo wybrana Duma Państwowa rozpoczęła dzisiaj swoje prace. Posiedzenie inauguracyjne otworzył Władimir Dołgich, były zastępca członka Biura Politycznego i sekretarz Komitetu Centralnego Komunistycznej Partii Związku Radzieckiego (KPZR).","88-letni Dołgich, jeden z liderów rosyjskich neostalinowców, jest najstarszym deputowanym w tej kadencji niższej izby rosyjskiego parlamentu. Wszedł do Dumy z listy kierowanej przez premiera Władimira Putina partii Jedna Rosja. Dołgich, który stoi na czele moskiewskiej rady weteranów wojny, pracy i organów ścigania, formalnie był kandydatem Ogólnorosyjskiego Frontu Narodowego, utworzonego z inicjatywy Putina. Koalicja ta skupia prokremlowskie organizacje kombatanckie, młodzieżowe, kobiece, związkowe i biznesowe. Przed zeszłorocznymi uroczystościami z okazji 65. rocznicy zwycięstwa nad hitlerowskimi Niemcami domagał się on od władz Moskwy ustawienia na ulicach stolicy billboardów, opowiadających o roli Józefa Stalina w Wielkiej Wojnie Ojczyźnianej, jak w Rosji nazywa się tę część II wojny światowej, w której ZSRR walczył po stronie koalicji antyhitlerowskiej (1941-45). Wybory parlamentarne w Federacji Rosyjskiej odbyły się 4 grudnia. Według Centralnej Komisji Wyborczej (CKW), wygrała je Jedna Rosja, zdobywając 49,32 proc. głosów, co przełożyło się na 238 mandatów w 450-miejscowej izbie, tj. większość absolutną. Opozycja zarzuciła władzom fałszerstwa wyborcze. Po wyborach na ulicach Moskwy przeciwko oszustwom demonstrowały tysiące osób. Setki zostały zatrzymane przez policję. Wielu uczestników manifestacji pobito. Do podobnych protestów doszło też w innych miastach. Największe akcje protestacyjne odbyły się 10 grudnia. W tej w stolicy Rosji uczestniczyło 25 tys., a według niektórych źródeł - nawet 40 tys. osób. Kolejne takie wspólne wystąpienie opozycja przygotowuje na 24 grudnia. Dzisiaj rano przed gmachem Dumy siły specjalne policji OMON zatrzymały około 20 aktywistów radykalnej Innej Rosji, którzy - pod hasłem ""Nie wpuścimy samozwańców do parlamentu!"" - próbowali zorganizować tam demonstracje przeciwko sfałszowaniu wyborów. Na pierwszym posiedzeniu Duma wybierze swojego przewodniczącego, jego ośmiu zastępców i szefów 29 komisji parlamentarnych. Na przewodniczącego izby Jedna Rosja zarekomendowała 57-letniego Siergieja Naryszkina, dotychczasowego szefa Administracji (kancelarii) Prezydenta FR. To jeden z najbliższych współpracowników Putina. Według rosyjskich mediów, w latach 1978-82 razem kształcili się oni w szkole Pierwszego Zarządu Głównego KGB (obecnej Akademii Wywiadu Zagranicznego; SRW). W pierwszej połowie lat 90. pracowali razem w merostwie Petersburga.","Posiedzenie Dumy, fot. AFP",
https://wiadomosci.onet.pl/swiat/rosja-opozycja-protestowala-przeciwko-sfalszowaniu-wyborow/93217,Rosja: opozycja protestowała przeciwko sfałszowaniu wyborów,"Kilka tysięcy stronników opozycji wyszło w poniedziałek na ulice Moskwy, aby zaprotestować przeciwko sfałszowaniu przez Kreml wyników niedzielnych wyborów do Dumy Państwowej, izby niższej parlamentu Rosji.","Około 2 tys. zwolenników ugrupowań demokratycznych - m.in. Partii Wolności Narodowej (Parnas), ruchu Solidarność, Rosyjskiego Sojuszu Ludowo-Demokratycznego (RNDS), Zjednoczonego Frontu Obywatelskiego (OGF) i Ruchu Obrony Lasu Chimkińskiego - zebrało się na Czystych Prudach, przy pomniku pisarza Aleksandra Gribojedowa. Na akcję przyszli także aktywiści radykalnych formacji - Frontu Lewicy i Innej Rosji. W niedzielę próbowali oni zorganizować w stolicy Rosji własne demonstracje, jednak zostali rozpędzeni przez policję. Ponad 600 protestujących zatrzymano. Występujący podczas manifestacji liderzy opozycji demokratycznej, m.in. Borys Niemcow, Władimir Ryżkow i Ilja Jaszyn, a także szefowie niezależnych organizacji pozarządowych, w tym Jewgienia Czyrikowa i Aleksandr Nawalny, mówili o fałszerstwach wyborczych na rzecz partii Jedna Rosja, kierowanej przez premiera Władimira Putina. Podkreślali, że Jednej Rosji bezprawnie przypisano miliony głosów, a mimo to partia Putina doznała druzgocącej klęski, zbierając znacznie mniej głosów, niż prognozowano. Czyrikowa, przywódczyni Ruchu Obrony Lasu Chimkińskiego, zapowiedziała, że opozycja będzie dążyć do unieważnienia wyników niedzielnych wyborów. Uczestnicy akcji skandowali: ""Hańba!"", ""Rosja bez Putina! i ""Precz z partią oszustów i złodziei!"". Tego ostatniego określenia - wymyślonego przez blogera i bojownika z korupcją Nawalnego - opozycjoniści powszechnie używają w stosunku do Jednej Rosji. Demonstracja miała spokojny przebieg.",fot.PAP/EPA,
https://wiadomosci.onet.pl/swiat/bialorus-grzywny-za-wzywanie-do-sankcji-i-naruszanie-porzadku/esr20,"Białoruś: Grzywny za wzywanie do sankcji i ""naruszanie porządku""","Białoruskie sądy wymierzyły we wtorek kary grzywny byłemu kandydatowi na prezydenta Dźmitremu Wusowi za wzywanie do sankcji przeciw Białorusi oraz działaczowi kampanii ""Europejska Białoruś"" Andrejowi Mouczanowi, któremu zarzucono naruszenie porządku publicznego.","Sąd w Mińsku skazał Wusa na 2 mln rubli białoruskich (ok. 840 zł) grzywny za wzywanie do sankcji gospodarczych przeciwko Mińskowi. Opozycyjny portal ""Biełorusskij Partizan"" pisze, powołując się na skazanego, że Wus dowiedział się o wyroku z otrzymanego we wtorek zawiadomienia. W marcu Wus opowiadał się za zaostrzeniem sankcji przeciw Białorusi, wyrażając nadzieję, że zmusi to władze białoruskie do reform politycznych i gospodarczych, w tym do liberalizacji ordynacji wyborczej. - W kraju nasila się marazm, brakuje zdrowego rozsądku. Ktoś bardzo chciał mnie skazać, więc przeprowadzono zaoczną rozprawę i wydano wyrok - skomentował Wus karę grzywny. Wus został skazany pod koniec maja 2011 r. na 5,5 roku kolonii karnej w związku z protestami opozycji po wyborach prezydenckich z 2010 r., w których startował. 1 października wyszedł jednak na wolność po ułaskawieniu przez prezydenta Alaksandra Łukaszenkę. Inny sąd w Mińsku skazał na grzywnę w wysokości miliona rubli białoruskich (ok. 420 zł) Andreja Mouczana, któremu zarzucano naruszenie porządku publicznego oraz drobne chuligaństwo. Działacz został zatrzymany 14 lipca; zarzuca mu się, jakoby naklejał hasła ""Karze śmierci - nie"". Według milicji podczas zatrzymania niecenzuralnie się wyrażał. Sam Mouczan twierdzi, że został wtedy mocno pobity. Nie jest to pierwsza kara grzywny dla Mouczana. Na początku lipca nakazano mu zapłacenie 800 tys. rubli białoruskich (ok. 330 zł) za ""złamanie zasad organizowania imprezy masowej lub pikiety"". Działacz rozwinął wtedy biało-czerwono-białą flagę na znak solidarności z opozycjonistą Siarhiejem Kawalenką, skazanym na 25 miesięcy kolonii karnej za złamanie warunków odbywania kary ograniczenia wolności z 2010 roku, która została mu wymierzona za powieszenie na noworocznej choince w Witebsku historycznej biało-czerwono-białej flagi Białorusi. Na Białorusi od kilku miesięcy rośnie presja na niezależnych działaczy. Aresztowani są młodzieżowi działacze polityczni, obrońcy praw człowieka i dziennikarze, wielu osobom uniemożliwia się wyjazd za granicę. Jednocześnie obrońcy praw człowieka alarmują, że pojawili się nowi więźniowie polityczni, np. Wasil Parfiankou, który został pod koniec maja skazany na 6 miesięcy aresztu za złamanie zasad prewencyjnego nadzoru.",,
https://wiadomosci.onet.pl/swiat/bialorus-dramatyczna-decyzja-opozycji/7jccr,Białoruś: dramatyczna decyzja opozycji,"Lider białoruskiej opozycyjnej Zjednoczonej Partii Obywatelskiej (OGP) Anatol Labiedźka, przebywający w areszcie śledczym KGB, ogłosił głodówkę - poinformował portal internetowy ""Biełorusskij Partizan"".","Witryna powołuje się na rozmowę agencji Interfax-Zapad z żoną polityka, której wiadomość o głodówce przekazała adwokatka Labiedźki. Podaje też, że według mediów internetowych głodówkę ogłosił Mikoła Statkiewicz, który był jednym z kandydatów opozycji w wyborach prezydenckich 19 grudnia. Adwokatka Labiedźki powiedziała, że ma on status podejrzanego i jest dobrze traktowany. Dziś mijają trzy doby od chwili jego zatrzymania po niedzielnej demonstracji opozycji w Mińsku. Powinien mu zostać przedstawiony akt oskarżenia lub też powinien być zwolniony po podpisaniu zobowiązania do nieopuszczania kraju.",,
https://wiadomosci.onet.pl/swiat/tylko-zjednoczeni-i-solidarni-zdolamy-odzyskac-wolnosc/lmcbm,"""Tylko zjednoczeni i solidarni zdołamy odzyskać wolność""","Uwolniona w sobotę z aresztu domowego przywódczyni birmańskiej opozycji Aung San Suu Kyi powiedziała dziennikowi ""Corriere della Sera"", że za swoje zadanie uważa doprowadzenie do tego, by wolność odzyskali wszyscy więźniowie polityczni w jej kraju.","- Musimy spróbować doprowadzić na nowo do jedności w opozycji i w kraju - oświadczyła noblistka w opublikowanym wywiadzie. - Bo tylko jeśli będziemy zjednoczeni i solidarni, zdołamy odzyskać wolność. Im większe jest wyzwanie, tym większe zaangażowanie, by osiągnąć cel. To nie będzie jutro. Ale uda nam się - dodała pani Suu Kyi. Zapewniła, że jej uwolnienie nie było obwarowane żadnymi warunkami ze strony generałów rządzących Birmą. - Oczywiście nie mogę wiedzieć, co chodzi po głowie generałom, czy oni patrzą na to z jakimiś szczególnymi oczekiwaniami - podkreśliła noblistka w rozmowie z włoską gazetą. Opowiedziała również o warunkach aresztu domowego. - W porównaniu z tymi, którzy byli w więzieniu, ten okres okazał się niewątpliwie bardziej możliwy do przyjęcia. Uważam, że miałam szczęście. Byłam w domu i mogłam codziennie czytać, słuchać radia, grać na pianinie - przypomniała.","Protesty w Birmie, fot. AFP Photo",
https://wiadomosci.onet.pl/swiat/konferencja-francusko-rosyjskiej-rady-ds-bezpieczenstwa/8y3d1,Konferencja francusko-rosyjskiej rady ds. bezpieczeństwa,Syryjski reżim dopuścił się zbrodni przeciwko ludzkości podczas tłumienia protestów opozycji - oświadczył w Moskwie minister spraw zagranicznych Francji Alain Juppe na wspólnej konferencji prasowej z szefem rosyjskiej dyplomacji Siergiejem Ławrowem.,"- Sposób, w jaki (syryjski reżim) tłumił manifestacje ludowe jest nie do zaakceptowania - podkreślił francuski minister. Wyraził nadzieję, że Rosja przyłączy się do inicjatywy potępiającej Damaszek przez Radę Bezpieczeństwa ONZ, czemu Moskwa sprzeciwia się od miesięcy. - Represje reżimu są nieproporcjonalne i skończyły się rozlewem krwi, co jest w żadnym razie nie do przyjęcia. Dlatego właśnie Rada Bezpieczeństwa ONZ musi wystosować ostre przesłanie do Damaszku - powiedział Juppe. Ze swej strony Ławrow powiedział, że ""obecnie priorytetem jest rozpoczęcie dialogu, negocjacji"" między syryjskimi władzami a opozycją. - Uważamy, że nakłanianie pewnych sił opozycyjnych do bojkotu tego dialogu jest niebezpieczną ścieżką prowadzącą do powtórzenia się scenariusza libijskiego, czego ani Rosja, ani Francja nie chcą - zaznaczył szef rosyjskiej dyplomacji. Juppe przebywa w Moskwie wraz z ministrem obrony Gerardem Longuet na dorocznym spotkaniu francusko-rosyjskiej rady współpracy ds. bezpieczeństwa. Szefowie francuskich resortów mają rozmawiać też z prezydentem Dmitrijem Miedwiediewem.","Alain Juppe, Siergiej Ławrow i Anatolij Sierdiukow na spotkaniu w Moskwie, fot. AFP/Yuri Kadobnov",
https://wiadomosci.onet.pl/kraj/ksp-policja-prowadzi-sprawy-o-wykroczenie-wobec-87-uczestnikow-protestu-z-16-grudnia/5p3qcnv,KSP: policja prowadzi sprawy o wykroczenie wobec 87 uczestników protestu z 16 grudnia,"Policja prowadzi czynności wyjaśniające w sprawach o wykroczenie wobec 87 uczestników protestów przed Sejmem w dniach 16/17 grudnia u.br. - podała dziś KSP. Żadna z osób wzywanych na przesłuchanie nie była zatrzymana, wezwania wysyłane są z wyprzedzeniem - podkreśla Komenda Stołeczna Policji.","Oświadczenie jest reakcją na wczorajszą konferencję posłów PO: Andrzeja Halickiego i Jana Grabca. Parlamentarzyści zażądali wyjaśnień m.in. od szefa MSWiA Mariusza Błaszczaka w związku z - jak mówili - zarzutami stawianymi około setce osób, które wcześniej policja spisała przy okazji protestów przed Sejmem 16 grudnia ub.r. KSP oświadczyła, że w wystąpieniu posłów PO ""zawarte zostały informacje, które wprowadzają w błąd opinię publiczną co do działań podejmowanych przez policję"". - Ze strony policjantów prowadzących postępowania nie pojawiają się żadne utrudnienia - zapewnił rzecznik Komendanta Stołecznego Policji asp. szt. Mariusz Mrozek. Jak dodał, wezwania dostarczone zostały z trzytygodniowym wyprzedzeniem, a osoby je otrzymujące ""mogą w pełni korzystać z prawa do obrony"". - Między innymi niektóre z wzywanych osób stawiają się na przesłuchania z adwokatami, inne proszą o wgląd do materiałów postępowania, co jest im oczywiście umożliwiane. Należy podkreślić, że część osób kontaktowała się z Komendą Rejonową Policji Warszawa I w sprawie zmiany terminu wezwania. W tego typu przypadkach wyznaczane były inne, dogodne dla nich dni przesłuchania - podkreśla KSP. Jak wyjaśnia komenda stołeczna ""z postępowania przygotowawczego, dotyczącego wydarzeń mających miejsce przed siedzibą Parlamentu RP w dniach 16/17 grudnia 2016 roku decyzją prokuratora, wyłączono materiały w celu przeprowadzenia czynności wyjaśniających w sprawach o wykroczenie"". Tak przygotowane materiały przekazano do prowadzenia Komendzie Rejonowej Policji Warszawa Śródmieście. ""Czynności, o których mowa, obejmują 87 osób, w tym 62 zamieszkałe w Warszawie oraz 25 spoza stolicy. W odniesieniu do pierwszych z nich zostały wystawione wezwania na przesłuchanie do KRP Warszawa I. Pozostałe osoby wzywane są do jednostek właściwych ze względu na ich zamieszkanie"" - poinformowała KSP. Policja podkreśla, że przesłuchania realizowane są od kilkunastu dni, a wezwania na nie były wysyłane z aż trzytygodniowym wyprzedzeniem. ""Czynności realizowane przez policję nie mają więc charakteru nagłego i nie należy ich łączyć z żadnymi bieżącymi wydarzeniami"" - stwierdzono w komunikacie. ""Żadna z osób wzywanych na przesłuchanie nie była w związku z tym zatrzymywana i doprowadzana do jednostki policji"" - podkreślono. Jak zapowiada policja, po przesłuchaniu i zebraniu kompletnego materiału dowodowego materiały poszczególnych spraw zostaną przekazane do sądu. Wczoraj Andrzej Halicki, wiceszef klubu PO i szef Biura Interwencji Obywatelskich Platformy mówił, że z jego informacji wynika, że około 100 osób, które 16 grudnia zostały spisane przy okazji protestów przed Sejmem, obecnie ma stawiane zarzuty, m.in. niesubordynacji, uczestnictwa w nielegalnym zgromadzeniu, a także utrudniania pracy posłom. Według polityka PO, niektórzy z tych ludzi nie mieli nic wspólnego z protestami - byli osobami postronnymi, a informacje w sprawie stawianych im zarzutów pochodzą od policji i osób, które zwróciły się w tej sprawie po pomoc do Biura Interwencji Obywatelskich. Wczoraj wieczorem PO skierowała interpelację do szefa MSWiA w tej sprawie. 16 grudnia 2016 r. posłowie opozycji zablokowali mównicę w sali plenarnej Sejmu. Był to protest wobec wykluczenia z obrad posła PO Michała Szczerby oraz planowanych zmian w zasadach pracy dziennikarzy w parlamencie. Marszałek Sejmu Marek Kuchciński wznowił obrady w Sali Kolumnowej, gdzie przeprowadzono głosowania m.in. nad ustawą budżetową na 2017 r. Przed Sejmem 16 grudnia wieczorem zebrała się manifestacja zorganizowana przez KOD.",16 grudnia 2016 r. posłowie opozycji zablokowali mównicę w sali plenarnej Sejmu,
https://wiadomosci.onet.pl/kraj/beata-mazurek-opozycja-nie-ma-nic-do-powiedzenia/h1jhr5j,Beata Mazurek: opozycja nie ma nic do powiedzenia,"Beata Mazurek mówiła dziś, że kolejny wniosek opozycji o odwołanie Marka Kuchcińskiego, zupełnie jej nie zaskakuje. - Politycy opozycji nie mają nic do powiedzenia. (...) to (składanie wniosków - red.) jest jedyna rzecz, którą robią od początku kadencji - powiedziała wicemarszałek Sejmu i rzeczniczka PiS Beata Mazurek.","Sejm zdecydował wczoraj, że wysłucha na obecnym posiedzeniu informacji ws. środków z UE przyznanych Ministerstwu Zdrowia na lata 2014-2020; odrzucił jednocześnie wniosek PO o informację ws. konsekwencji nałożenia na Polskę kar w związku z art 7. O informację w sprawie stopnia wykorzystania środków unijnych przyznanych Ministerstwu Zdrowia na lata 2014-2020 wnioskował klub PiS. Posłowie PO i Nowoczesnej zapowiedzieli wczoraj wniosek o odwołanie marszałka Sejmu po odrzuceniu wniosku PO o informację ws. konsekwencji nałożenia na Polskę kar w związku z art 7. Mazurek została zapytana przez dziennikarzy w Sejmie o pomysł opozycji, która - twierdząc, że jest ""kneblowana"" - chce na każdym posiedzeniu Sejmu składać wnioski o wotum nieufności m.in. wobec ministrów obecnego rządu. - To, że opozycja jest kneblowana, to jest kłamstwo - odparła rzeczniczka PiS. - Nie mają (politycy opozycji - red.) nic do powiedzenia, stąd nie zaskakują nas składaniem wniosków, bo to jest jedyna rzecz, którą robią od początku kadencji - stwierdziła Mazurek. - Przypomnę, że w poprzednim rządzie PO-PSL informacja bieżąca była 16 razy głosowana przez parlament, w tym 12 była ona na korzyść opcji rządzącej. To, co my zrobiliśmy wczoraj w tym głosowaniu, to było po raz pierwszy zastosowane przez nasz rząd. Nie zgadzam się, nie akceptuję tego, że im wolno i wtedy demokracja jest, a nam nie wolno i wtedy demokracji nie ma. To jest kłamstwo - oświadczyła rzeczniczka PiS. Regulamin Sejmu zakłada, że Prezydium Sejmu, po zasięgnięciu opinii Konwentu Seniorów, ustala, która ze zgłoszonych propozycji informacji zostaje uwzględniona i rozpatrzona na posiedzeniu Izby. W przypadku braku jednolitej opinii Konwentu Seniorów w sprawie, o wyborze informacji rozstrzyga Sejm, po przedstawieniu sprawy przez Marszałka Sejmu. W związku z odrzuceniem przez Sejm wniosku Platformy, posłowie PO i Nowoczesnej poinformowali, że złożą wniosek o odwołanie marszałka Kuchcińskiego. Ich zdaniem, Kuchciński ""złamał świętą zasadę"", według której kluby opozycyjne - kiedy przychodziła ich kolej - mają prawo żądać informacji na każdy temat, także najbardziej niewygodny dla rządu. Po głosowaniu głos zabrał lider PO Grzegorz Schetyna. - Chciałem, by pan wiedział, panie marszałku, że to, co pan zrobił dzisiaj, jest złamaniem demokracji parlamentarnej, jest skandalem i hańbą. Złamał pan święte prawo opozycji, które było świętym od 1989 r. do 14 czerwca 2018 r. - powiedział. - Nie zakrzyczycie praworządności, demokracji parlamentarnej i zwykłej przyzwoitości i uczciwości; złamaliście prawa mniejszości, opozycji, chcę panu powiedzieć, że prawo do informacji jest zasadą, którą wszyscy marszałkowie od 89 r. na trwale utrzymywali - podkreślił Schetyna, zwracając się do marszałka Sejmu. Dyrektor Centrum Informacyjnego Sejmu Andrzej Grzegrzółka w czwartek powiedział, że wyboru informacji bieżącej dokonano ""w 100 proc. zgodnie z Regulaminem Sejmu"", bo rozstrzygnięto o tym podczas głosowania w Sali Plenarnej, a posłowie wybrali jedną z dwóch konkurencyjnych propozycji. - Informacja bieżąca jest ujęta w Regulaminie Sejmu od 15 lat i nie jest prawdą, że swoiste uzgodnienie międzyklubowe - dotyczące rotacyjnego uwzględniania wniosków przedłożonych przez wszystkie kluby - jest praktyką stosowaną nieprzerwanie. W początkach obowiązywania tej instytucji wpływało po kilka konkurencyjnych wniosków, wybieranych w normalnym, przewidzianym regulaminem trybie, czyli za pomocą głosowania - podkreślił Grzegrzółka. Chcesz być na bieżąco z najważniejszymi informacjami dnia? Polub Onet Wiadomości na Facebooku!",Beata Mazurek - rzecznik PiS,
https://wiadomosci.onet.pl/swiat/moldawia-nieuczciwy-oligarcha-chce-wykorzystac-sprawe-kozlowskiej-do-walki-z-opozycja/7z2vvlf,Mołdawia: nieuczciwy oligarcha chce wykorzystać sprawę Kozłowskiej do walki z opozycją,"Decyzja Polski ws. wydalenia Ludmiły Kozłowskiej mogła podsycić polityczną wojnę w Mołdawii. Oligarcha Vladimir Plahotniuc chce wykorzystać ABW do rozprawy z tamtejszą opozycją - czytamy w dzisiejszym ""Dzienniku Gazecie Prawnej"".","Partia Demokratyczna (PD), którą kontroluje mołdawski oligarcha Vladimir Plahotniuc, złożyła w parlamencie wniosek o powołanie komisji śledczej, która ma wyjaśnić związki szefowej Fundacji Otwarty Dialog z proeuropejskimi ugrupowaniami opozycyjnymi - Platforma Godność i Prawda (PPDA) oraz Partia Akcja i Solidarność (PAS). Oba ugrupowania kwestionują politykę uwłaszczania się na państwie prowadzoną przez Plahotniuca. Już po wydaniu oświadczenia ABW ws. Kozłowskiej polski ambasador w Kiszyniowie spotkał się z liderką PAS. ""Jak wynika z jej relacji, Bartłomiej Zdaniuk miał wyrazić żal, że media i politycy bliscy Plahotniucowi wykorzystali działania polskiego państwa, aby uderzyć w opozycję"" - czytamy w dzienniku. Informację o tym spotkaniu polska ambasada potwierdziła w mailu do ""DGP"". ""Ambasador (Zdaniuk – red.) dnia 24 sierpnia 2018 r. przyjął na rozmowę Maię Sandu oraz Andreia Năstase. Podczas rozmowy przekazał oficjalne stanowisko polskiego MSZ﻿, iż decyzje odpowiednich służb RP powodowane były wyłącznie niejasnymi źródłami finansowania działalności Pani Ludmiły Kozłowskiej oraz fundacji Otwarty Dialog i że w Polsce toczą się w tej sprawie postępowania wyjaśniające"" - czytamy w mailu z ambasady, w którym podkreślono także, że ambasador wyraził ubolewanie, że bez wiedzy i woli Polski dochodzi do instrumentalnego wykorzystania decyzji jej władz w wewnętrznym sporze politycznym. We wniosku posłów PD ws. powołania komisji śledczej przeciw mołdawskiej opozycji zapowiedziano, że ma ona zbadać nielegalne zaangażowanie Fundacji Otwarty Dialog i Ludmiły Kozłowskiej w wewnętrzne sprawy Mołdawii oraz nielegalne finansowanie partii politycznych. Według deputowanych, miałoby to być konieczne ze względu na pojawienie się w międzynarodowej przestrzeni publicznej informacji dotyczącej ""działalności noszącej charakter dywersji politycznej obywatelki Ukrainy (i Federacji Rosyjskiej) Ludmiły Kozłowskiej oraz Fundacji Otwarty Dialog"". Deputowani powołują się przy tym na decyzję polskiego rządu ws. umieszczenia Kozłowskiej na czarnej liście SIS i twierdzą, że ""szefowa FOD została wydalona, gdyż zagrażała bezpieczeństwu państwa polskiego i miała ścisłe związki ze służbami specjalnymi Rosji, reprezentując równocześnie interesy Kremla"". Więcej w dzisiejszym ""Dzienniku Gazecie Prawnej"". Źródło: DGP",Kozłowska przemawia w Bundestagu,
http://wiadomosci.onet.pl/tylko-w-onecie/przeglady-rekonstrukcje-ofensywy-czyli-polityczne-ucieczki-do-przodu/lk28mww,"Przeglądy, rekonstrukcje, ofensywy, czyli polityczne ucieczki do przodu","Beata Szydło przegląda resorty. I chwali swoich ministrów. - W rządzie nie ma potrzeby dokonywania żadnych zmian personalnych - mówi. Opozycja twierdzi zaś, że to działanie propagandowe. Przegląd resortów nie jest wynalazkiem obecnego rządu. Kilka razy zarządzał go Donald Tusk. Wtedy politycy PiS określali je mianem cyrku i propagandowej szopki. Dziś posłowie zarówno partii rządzącej, jak i opozycji, są zgodni w jednym - te sytuacje są nieporównywalne.",,,
https://wiadomosci.onet.pl/kraj/ostra-debata-w-sejmie-nie-ma-pan-pomyslu-na-polske/hf569,"Ostra debata w Sejmie. ""Nie ma pan pomysłu na Polskę""","Jako pierwszy w debacie głos zabrał Rafał Grupiński z PO. Po nim kolejno przemawiali Jarosław Kaczyński (PiS), Janusz Palikot (Ruch Palikota), Jan Bury (PSL), Leszek Miller (SLD) i Beata Kempa (Solidarna Polska). - Nie ma pan pomysłu na Polskę. Nie ma pomysłów, jak uruchomić jakieś czynniki realnego wzrostu - mówił m.in. Janusz Palikot.","Stopniowe zrównywanie i podwyższanie wieku emerytalnego kobiet i mężczyzn, reforma KRUS, podwyższenie o 50 proc. ulgi prorodzinnej na trzecie i kolejne dziecko, podniesienie składki rentowej o 2 pkt. proc. po stronie pracodawców - to niektóre zapowiedzi premiera Donalda Tuska z jego expose. Grupiński proponuje opozycji współpracę - Rząd PO i PSL to najlepszy gabinet jaki można było dzisiaj zbudować w Polsce na trudne czasy - mówił w Sejmie szef klubu PO Rafał Grupiński podczas debaty nad expose Donalda Tuska. Polityk PO zaprosił opozycję do merytorycznej dyskusji nad zmianami, które przedstawił premier. Grupiński podczas debaty w Sejmie nad expose Donalda Tuska podkreślił, że nadchodzą takie czasy, w których potrzeba rozumu, rozwagi, ale i odwagi. - Potrzeba nam inteligentnego działania, potrzeba nam dobrych, trafionych zmian - zaznaczył. Dodał, że liczy się z tym, iż opozycje będzie krytykować i atakować sens zmian, które zapowiedział w piątek szef rządu. - Jednak jako szef największego klubu parlamentarnego chcę serdecznie zaprosić opozycję do pracy przy tych ustawach, które będą wprowadzać te zmiany, do merytorycznej dyskusji i do wspólnego budowania silnej Polski w następnych latach dla nas i dla następnych pokoleń - powiedział. Jak zaznaczył, ""w tych trudnych czasach bez wątpienia przyjdzie nam współpracować ze wszystkimi, którzy wierzą w silną, mocną, demokratyczną Polskę"". - A także z wszystkimi, którzy także starają się o to, aby głos tych, którzy są najbardziej potrzebujący, którzy są najubożsi, którzy są często wykluczeni, był słuchany - zapewnił. ""Słabi odpadają, silni się liczą"" Dlatego, według Grupińskiego, w procesie zmian, który zapowiada rząd niezwykle istotny będzie dialog społeczny. - Rząd PO i PSL na pewno zadba o dialog społeczny w tych najtrudniejszych sprawach - deklarował szef klubu PO. Polityk mówił, że wyzwania, które stoją przed rządem ""są naprawdę wielkie, ale też niewiadome są równie duże"". - Światowy kryzys gospodarczy powoduje jedno, że słabi odpadają, a silni się liczą - dodał. Według niego Polska nie może zaprzepaścić tego, że jest obecnie gospodarczym liderem w Europie Środkowo-Wschodniej. Jak dodał, jeśli Polska nie będzie się bała podejmować trudnych decyzji, ma szansę stać się ""jednym z serc europejskich""; krajem silnym nie dlatego że ""się upomina, tupie i krzyczy, tylko dlatego że jest niezmiernie silny gospodarczo"". Polityk podkreślił, że na to, co dzisiaj planuje polski rząd, patrzą także przywódcy państw europejskich. Szef klubu PO przekonywał także, że Tusk przez ostatnie cztery lata - w sposób niezwykle odpowiedzialny i odważny - przeprowadził Polskę przez kryzys gospodarczy na świecie. - Okazało się, że to był dobry rząd na trudne czasy. Takiego rządu potrzebują Polacy na najbliższe lata, za takim rządem opowiedzieli się w wyborach - zaznaczył. ""To katastrofa dla polskiej suwerenności"" - Czasy są ciężkie, a optymizm cenny. Sądzę, że dużo ważniejsze będzie podjęcie próby odpowiedzi na pytania co robić, a czego nie robić, by Polska w 2020 roku była krajem zasobniejszym i w lepszej kondycji moralnej. By to dziesięciolecie nie było zmarnowane - mówił w Sejmie lider PiS Jarosław Kaczyński. - Kryzysy przychodzą i odchodzą, a Polska trwa. Warto być Polakiem. Prezes PiS stwierdził również m.in., że Polska nie powinna wchodzić do strefy euro, bo to by była ""katastrofa dla polskiej suwerenności"". ""Nie ma pan pomysłu na Polskę"" - Obywatele udzielili panu premierowi Donaldowi Tuskowi ogromnego zaufania. To jest bez wątpienia dowód uznania dla pańskiej polityki. Polska demokracja się w jakiś sposób ustabilizowała, widać, że Polacy są zdolni do ciągłości. To jest fundamentalny fakt - mówił, zwracając się do premiera, podczas sejmowej debaty lider Ruchu Palikota Janusz Palikot. - Jednak nie ma pan pomysłu na Polskę. Nie ma pomysłów, jak uruchomić jakieś czynniki realnego wzrostu. Ulgi to jest jakiś żart panie premierze, to jest dla tych, którzy mają z czego zapłacić - odniósł się do jednej z propozycji premiera Palikot. Kempa: pan musi zacząć oszczędzać od siebie - Ruch Palikota obiecał trawkę, być może pan się do tego przychyli, ale co dalej? W swoim exposé zapomniał pan o młodych ludziach. Nie wyliczył pan ilu z nas nie dożyje wieku emerytalnego. O służbie zdrowia nie powiedział pan nic - mówiła z kolei Beata Kempa. - Pan musi zacząć oszczędzać od siebie, musi pan zlikwidować swoje ""Bizancjum"". Oczekujemy raportu na początku roku ile udało się panu oszczędzić. I ile zamierza pan oszczędzić w 2012 roku - dodała.","Sejm, fot. PAP/Radek Pietruszka",
https://wiadomosci.onet.pl/swiat/japonia-shinzo-abe-na-czele-najwiekszej-partii-opozycyjnej/fgwy8,Japonia: Shinzo Abe na czele największej partii opozycyjnej,"Główna japońska siła opozycyjna, Partia Liberalno-Demokratyczna (PLD), wybrała byłego premiera Shinzo Abe - ""jastrzębia"" w sprawach bezpieczeństwa - na swego nowego przywódcę, co daje mu szansę na ponowne objęcie stanowiska szefa rządu.","Sondaże opinii publicznej pokazują, że PLD, odsunięta w 2009 roku od władzy przed Partię Demokratyczną (PD) premiera Yoshihiko Nody po ponad 50 latach prawie nieprzerwanych rządów, zwycięży w wyborach do izby niższej parlamentu Japonii, oczekiwanych w najbliższych miesiącach. 58-letni Abe, który w 2007 roku z powodu problemów zdrowotnych ustąpił jako premier zaledwie po roku, w dogrywce o stanowisko szefa partii wygrał z Shigeru Ishibą, konserwatywnym ekspertem w sprawach bezpieczeństwa. Wszyscy pretendenci do przewodzenia PLD prezentowali się jako ""jastrzębie"" w sprawach sporu terytorialnego z Chinami o wyspy Senkaku (chińska nazwa: Diaoyu) na Morzu Wschodniochińskim. Abe zajmuje w tej kwestii szczególnie ostre stanowisko, podobnie jak i w kwestii sporu z Koreą Południową o wyspy Takeshima (nazwa angielska Liancourt Rocks, nazwa koreańska Dokdo) na Morzu Japońskim. Shinzo Abe, który w 2006 roku został najmłodszym premierem w powojennej historii Jpaonii, jest synem zmarłego w 1991 roku polityka Shintaro Abe, który w latach 80. piastował różne teki ministerialne, w tym tekę ministra spraw zagranicznych. Opowiada się za zacieśnieniem sojuszu Japonii ze Stanami Zjednoczonymi, a także za rewizją pacyfistycznej konstytucji japońskiej. Należy do konserwatywnego obozu, który uważa, że Japonia przesadziła z przeprosinami za swą wojenną przeszłość. Sondaże opinii publicznej sugerują, że PLD będzie potrzebowała partnera koalicyjnego. Abe zasygnalizował już, że chętnie widziałby w tej roli powstałą niedawno partię Nippon Ishin no Kai (ang. Japan Restoration Party, pol. Partia Odnowy Japonii), na czele której stoi popularny, przez komentatorów nazywany populistą burmistrz Osaki Toru Hashimoto. Japońska Federacja Biznesu (Nippon Keidanren) wybór Abe na szefa PLD powitała z zadowoleniem. Obserwatorzy zwracają uwagę, że Shinzo Abe jest zwolennikiem takiej nowelizacji prawa, która zmuszałaby Bank of Japan (bank centralny) do większego zaangażowania we wspieranie gospodarki.",,
https://wiadomosci.onet.pl/kraj/opozycjonisci-krytykuja-wladze-za-brak-udzialu-w-szczycie-pw/9mh6w,Opozycjoniści krytykują władze za brak udziału w szczycie PW,"Byli kandydaci opozycji na prezydenta Białorusi Uładzimir Niaklajeu i Wital Rymaszeuski ocenili, że odmowa władz białoruskich udziału w warszawskim szczycie Partnerstwa Wschodniego to błąd.","- Jest to ewidentny błąd reżimu i krok oddalający Białoruś od Europy - powiedział Niaklajeu. Także w opinii Rymaszeuskiego ""to, że oficjalnie zaproszeni przedstawiciele władz Białorusi nie wzięli udziału w szczycie, to wielki błąd"". Obaj politycy przebywali dzisiaj w Warszawie. - Odmowa udziału w szczycie jest osobistą decyzją człowieka, który kosztem państwa rozwiązuje swoje problemy, Łukaszenki.(...) Gdyby podejmował decyzje jako osoba odpowiedzialna za przyszłość państwa, to zrobiłby wszystko, żeby Białoruś była obecna na szczycie Partnerstwa Wschodniego. Po pierwsze po to, by uzyskać możliwość udziału w podobnym wydarzeniu, a po drugie, co dużo ważniejsze, uczynić krok w kierunku współpracy z Europą - zaznaczył Niaklajeu. Także przebywający w Mińsku białoruski polityk opozycyjny Wincuk Wiaczorka uznał, że decyzję o odmowie udziału w szczycie mógł podjąć tylko osobiście Łukaszenka. - Dlaczego Łukaszenka o tym zadecydował? Chyba poszło nie tak, jak się spodziewano, nie udało się zneutralizować ostrej krytyki dotyczącej jaskrawego łamania praw człowieka w naszym kraju. Nie udało się zahamować włączenia odpowiednich akapitów do dokumentów końcowych - wskazał Wiaczorka, nawiązując do krytycznej wobec władz Białorusi deklaracji. Wiaczorka uważa, że władze Białorusi zdecydowały się wycofać ze szczytu Partnerstwa, bo nie udało się na nim zneutralizować krytyki wobec Mińska za łamanie praw człowieka. Jego zdaniem, mimo ""oczywistego pragnienia"", by być obecnym przy stole, przy którym zapadają decyzje o wsparciu finansowym i perspektywach dołączenia do programów ogólnoeuropejskich, stronę białoruską ""zawiodły nerwy i zapadła decyzja o wycofaniu się"". Niaklajeu i Rymaszeuski bardzo pozytywnie oceniają podejście władz Polski do Białorusi. Rymaszeuski podkreślił, że ""władze Polski i kierownictwo Unii Europejskiej zrobiły wszystko, co możliwe, żeby Białoruś miała dobre kontakty z UE"". - To, że tak się nie stało, jest wyłącznie winą władz białoruskich - dodał. - Wydaje mi się, że przesłanie UE do białoruskiego narodu jest bardzo jasne: jeśli represje ustaną, jeśli Białoruś wróci na drogę demokracji i przestrzegania prawa, to UE w dowolnym momencie od razu poprze te przemiany i finansowo, i politycznie - uważa Rymaszeuski. Jak zaznaczył, na własne oczy przekonał się, że ""nastawienie europejskich polityków do Białorusi jest bardzo przyjazne, otwarte i pokojowe"". Niaklajeu bardzo pozytywnie odniósł się do wczorajszej wypowiedzi szefa polskiej dyplomacji Radosława Sikorskiego, że ""Łukaszenka ma ciekawy pomysł na utrzymanie się przy władzy, brać standardy demokratyczne ze Wschodu, a pieniądze, z Zachodu"" i że jest to dla UE nie do zaakceptowania. - Tak jasne postawienie sprawy sprawiło, że Łukaszenka znalazł się w trudnym położeniu - powiedział Niaklajeu. Wiaczorka przypomniał, że PW u swego zarania było planowane jako zbliżenie sześciu krajów Europy Wschodniej i Kaukazu do Europy, nie tylko w sferze gospodarki, ale i wartości. - Od razu było jasne, że to będzie budziło niesmak ekipy rządzącej w Mińsku i dlatego udział Białorusi w Partnerstwie Wschodnim jest minimalny - wskazał. - Teraz głównym argumentem w Mińsku, wewnątrz władzy, będzie: ""A co oni bez nas poczną?"". To prawda, że ze względów gospodarczych i geopolitycznych brak Białorusi w tej ambitnej inicjatywie świadczy jakby o jej osłabieniu - zauważył opozycjonista. Jednak ""właśnie dlatego nie inicjatorzy: Unia, Polska, Szwecja nie powinni się wycofywać. Wręcz przeciwnie, warto wzmacniać tę inicjatywę, wzmacniać w niej składnik wartości, demokracji, a nie ograniczać się wyłącznie do handlu - uważa Wiaczorka. Rymaszeuski uważa, że Białoruś mimo wszystko była w istocie reprezentowana na szczycie w Warszawie ""dzięki między innymi polskim i europejskim politykom"". - Byli tutaj przedstawiciele demokratycznej opozycji, białoruskiego narodu, trzeciego sektora. Mieliśmy spotkania na najwyższym szczeblu, i z premierem Tuskiem, i z kanclerz Merkel, i z panem Rompuyem. To były rozmowy rzeczowe, a nie kurtuazyjne. Omawiano na nich przyszłą strategię UE wobec Białorusi - zaznaczył. Rymaszeuski jest zdania, że nieobecność władz białoruskich w Warszawie nie wpłynie ""w sensie strategicznym"" na stosunki Białorusi z UE. - Białoruś bez poparcia UE, bez kontaktów z krajami europejskimi po prostu nie może samodzielnie wybrnąć z obecnego kryzysu społecznego, gospodarczego i politycznego, w którym się znajduje. (...) Władze białoruskie wiedzą, że bez kontaktów z UE Białoruś nie może normalnie funkcjonować, będą więc dążyć do tych kontaktów w przyszłości - ocenił. Według niego w najbliższej perspektywie można oczekiwać nasilenia represji wobec przedstawicieli opozycji, którzy uczestniczyli w szczycie. - Ale jestem przekonany, że represje te nie będą mogły trwać długo, bo władze na mają środków na podtrzymywanie dyktatury - powiedział. Ze strony białoruskiej na szczyt zaproszony został minister spraw zagranicznych Siarhiej Martynau, którego nazwisko nie widnieje na liście urzędników reżimu Alaksandra Łukaszenki objętych zakazem wjazdu na terytorium Unii. Białoruski polityk nie zdecydował się skorzystać z zaproszenia. W takiej sytuacji zaproszony został - ale tylko do udziału w piątkowych sesjach szczytu PW - ambasador Białorusi Wiktar Gajsionak.",,
https://wiadomosci.onet.pl/swiat/dania-opozycja-prowadzi-w-sondazach/0bcdh,Dania: opozycja prowadzi w sondażach,Sondaże opublikowane na tydzień przed wyborami parlamentarnymi w Danii wykazują przewagę lewicowej opozycji nad centroprawicową koalicją premiera Larsa Lokke Rasmussena - podała agencja Associated Press.,"Jak wynika z badania przeprowadzonego przez ośrodek Voxmeter, lewicowy blok na czele z Partią Socjaldemokratyczną (SD) ma szanse zdobyć w wyborach 15 września 94 miejsca w 179-osobowym parlamencie, a będąca u władzy Duńska Partia Liberalna (V) i jej koalicjanci - 81 miejsc. Według innego sondażu - ośrodka Ramboell - opozycyjny blok ma przewagę dziewięciu miejsc w parlamencie. Z kolei zdaniem centrum badawczego Megafon, różnica ta wynosi siedem mandatów. W ankietach, przeprowadzonych w tym tygodniu na grupach liczących około 1000 respondentów, nie brano pod uwagę czterech miejsc, przeznaczonych dla posiadających częściową autonomię terytoriów Grenlandii i Wysp Owczych. Margines błędu wynosi od 2,5 do 3 punktów procentowych.",,
https://wiadomosci.onet.pl/swiat/rosja-sedzia-w-sprawie-pussy-riot-pod-ochrona-policji/k94n1,Rosja: sędzia w sprawie Pussy Riot pod ochroną policji,"Sędzia Marina Syrowa, prowadząca w chamowniczeskim sądzie rejonowym w Moskwie sprawę członkiń zespołu punkrockowego Pussy Riots, została, na dzień przed ogłoszeniem wyroku, objęta ochroną policyjną w związku z pogróżkami, które otrzymywała.","- Pogróżki pochodzą od zwolenników zespołu - poinformowała rzeczniczka rządu Daria Lach, odmawiając odpowiedzi na pytanie, czy ochronę zapewniono także rodzinie sędziny. W piątek Syrowa ma ogłosić wyrok na trzy członkinie zespołu - 22-letnią Nadieżdę Tołokonnikową, 29-letnią Jekatierinę Samucewicz i 24-letnią Marię Alochinę. Odpowiadają one przed sądem za chuligaństwo w świątyni, motywowane nienawiścią religijną. 21 lutego pięć artystek wykonało w moskiewskim soborze Chrystusa Zbawiciela utwór ""Bogurodzico, przegoń Putina"". Trzy z nich zatrzymano, gdy umieściły w internecie film ze swojego występu. Prokurator zażądał dla każdej z podsądnych kary trzech lat więzienia. Adwokaci domagali się uniewinnienia. Według oponentów władz proces trzech młodych kobiet jest motywowany politycznie i - jak pisała agencja Reutera - stanowi jedną z prób uciszenia rosyjskiej opozycji, która w minionych miesiącach organizowała liczne i wielkie protesty. Adwokat piosenkarek zapowiedział na piątek na godzinę przed ogłoszeniem wyroku akcje solidarności z członkiniami Pussy Riot. Takie akcje mają odbyć się w Paryżu, Berlinie, Londynie i oczywiście w Moskwie i Petersburgu.","Trzy sądzone członkinie zespołu Pussy Riot, fot. AFP",
http://wiadomosci.onet.pl/tylko-w-onecie/podzielona-opozycja-po-nie-wywiesi-bialej-flagi/35v54cc,"Podzielona opozycja. ""PO nie wywiesi białej flagi""","Spotkanie partyjnych liderów z udziałem Prawa i Sprawiedliwości to pierwsze takie wydarzenie od trzech tygodni. Czy to zapowiedź przełomu? - Zaczynamy posiedzenie Sejmu na sali plenarnej, uczestnicy stwierdzili, że ich kluby nie będą blokowały mównicy - powiedział Jarosław Kaczyński. Posłowie Platformy Obywatelskiej, którzy nie wzięli udziału w spotkaniu, jednak zapowiadają: ""Platforma białej flagi nie wywiesi"".","Przypomnijmy, dziś po południu miało miejsce spotkanie szefów partii parlamentarnych ws. wyjścia z obecnego kryzysu politycznego. Udział brali w nim liderzy PiS, Nowoczesnej Kukiz'15, i PSL. W spotkaniu udziału nie uczestniczył jednak Grzegorz Schetyna, przewodniczący Platformy Obywatelskiej. Po zakończeniu rozmów marszałek Senatu Stanisław Karczewski poinformował, że spotkanie ma być kontynuowane jutro i ponownie zaprosi na nie Grzegorza Schetynę. - Mam nadzieję, że pan przewodniczący Grzegorz Schetyna przyjmie zaproszenie i spotka się ze mną, prezesem PiS Jarosławem Kaczyńskim oraz liderami partii opozycyjnych - dodał. - Przedstawiciele jednej partii, być może dwóch, uznali, że w razie uchwalenia budżetu, będą zaskarżać go do Trybunału Konstytucyjnego. Z naszego punktu widzenia, trudno się z tym zgodzić, ale takie jest prawo 50 posłów. Jeżeli chodzi o sprawę poprawek do budżetu, to sprawa jest otwarta. Jutro będzie kolejne spotkanie i zaproszenia dla przedstawiciela PO jest wciąż aktualne - powiedział tuż po spotkaniu prezes PiS Jarosław Kaczyński. Z kolei Ryszard Petru zapowiedział, że posłowie Nowoczesnej nie opuszczą sali sejmowej, ale też nie będą blokowali mównicy. Zaapelował też, by porozumienie było zawarte jednak także z udziałem polityków Platformy Obywatelskiej. - Mam nadzieję, że podczas wtorkowego spotkania szefów partii parlamentarnych pojawi się szef PO Grzegorz Schetyna - mówił. - Jutro o godz. 10.30 zbiera się zarząd krajowy Platformy Obywatelskiej. Tematem spotkania będą kolejne scenariusze rozwiązania kryzysu politycznego - poinformował szef klubu PO Sławomir Neumann.",,
https://wiadomosci.onet.pl/opozycja-wzywa-do-protestow-po-zawieszeniu-broni/ckyyf,Opozycja wzywa do protestów po zawieszeniu broni,"Szef Narodowej Rady Syryjskiej (NRS) zaapelował dziś do Syryjczyków, by po wejściu w życie rozejmu wyszli na ulice i protestowali. Tymczasem syryjski dziennik rządowy informuje, że wojsko wycofa się z miast dopiero po przywróceniu bezpieczeństwa w kraju.","Plan pokojowy opracowany przez wysłannika ONZ i Ligi Arabskiej Kofiego Annana i zaakceptowany przez Damaszek zakładał, że dziś rano w Syrii nastąpi całkowite zawieszenie broni. Dotychczas w kraju nie odnotowano działań wojskowych. Armia nie wycofało się jednak z miast - twierdzą działacze praw człowieka. ""Apelujemy do narodu, by protestował, ponieważ jest to jego bezwzględne prawo"", o którym jest mowa w planie Annana - powiedział przewodniczący NRS, czyli głównego organu opozycji, Burhan Ghaljun. W ostatnim punkcie planu napisano, że Syria będzie respektować ""prawo do zrzeszania się i prawo do organizowania pokojowych manifestacji"". Dotychczasowe protesty były brutalnie tłumione przez reżim prezydenta Baszara el-Asada. - Zawieszenie broni nie ma żadnego znaczenia, jeśli nie umożliwia ono protestów - podkreślił Ghaljun. Dodał, że także ""plan Annan nie ma żadnej wartości, jeśli nie umożliwia zmian w kierunku pluralistycznego demokratycznego rządu"" . Zdaniem szefa NRS początkiem tego procesu zmian jest wolność prasy i pozwolenie Syryjczykom na organizowanie protestów. Ghaljun wyraził sceptycyzm co do rozejmu. - Trzeba poczekać. Dzień się jeszcze nie zakończył. Nie mamy zaufania do reżimu, zwłaszcza że siły zbrojne nie wycofały się jeszcze (z miast - red.) - powiedział. Związana z syryjskimi władzami gazeta ""Al-Watan"" pisze dziś, że ""w przypadku zewnętrznego spisku wymierzonego w Syrię"" wojsko jest odpowiedzialne za ""ochronę bezpieczeństwa publicznego, utrzymywanie stabilności i ochronę ludzi"". Dziennik dodaje, że armia wróci do koszar dopiero wtedy, gdy w kraju przywrócone zostanie bezpieczeństwo. Według gazety ""mówienie o wycofaniu wojska z miast jest rażącym atakiem na suwerenność Syrii"". ""Syryjska armia wypełnia swoją misję i wróci do koszar, gdy zostanie ona zakończona"" - zapewnia ""Al-Watan"". Reżim prezydenta Asada, który od ponad roku krwawo tłumi antyrządowe powstanie, zapowiadał, że dziś rano wstrzyma działania zbrojne, ale jego siły będą gotowe odpowiedzieć na każdy atak ze strony terrorystów - jak władze określają uczestników rebelii. Zgodnie z planem pokojowym wynegocjowanym przez Annana zawieszenie broni przez syryjskie siły rządowe miało nastąpić już we wtorek o godz. 6. Po 48 godzinach ten sam warunek miała spełnić opozycja. Poza rozejmem plan zakłada pomoc humanitarną dla ludności, wycofanie ciężkiej broni z dzielnic mieszkalnych oraz podjęcie rozmów na temat politycznego rozwiązania konfliktu.","Zniszczenia w mieście Homs, fot. AFP",
https://wiadomosci.onet.pl/swiat/bialorus-narodnaja-wola-o-pozwach-przeciw-opozycjonistom/mmvrh,"Białoruś: ""Narodnaja Wola” o pozwach przeciw opozycjonistom","Oficjalne białoruskie związki zawodowe składają pozwy przeciw opozycjonistom za wzywanie do sankcji przeciwko Białorusi, chociaż właściwym adresatem ich postulatów powinny być władze - pisze dziś komentatorka niezależnej gazety ""Narodnaja Wola"".","Komentatorka Swiatłana Kalinkina przypomina, że w ostatnich dniach pozwy przeciwko opozycjonistom Wiktarowi Iwaszkiewiczowi i Dźmitremu Wusowi za wzywanie do sankcji przeciw Białorusi złożyli z poparciem oficjalnych związków zawodowych pracownica rafinerii w Mozyrzu oraz pracownik grodzieńskich Azotów. Autorzy pozwów obarczają opozycjonistów winą za niestabilne perspektywy swoich przedsiębiorstw na zagranicznych rynkach. Uważają, że ich firmom grozi wstrzymanie produkcji, a także niepewność zatrudnienia i wynagrodzenia. Pracownik Azotów domaga się od opozycjonistów, by ""zwrócili się do Unii Europejskiej, żeby sankcji nie było"". Kalinkina podkreśla, że na dyplomatycznej wojnie białorusko-unijnej tracą wszyscy Białorusini, choćby dlatego, że za wizę do UE muszą zapłacić 60 euro, chociaż w Rosji czy Ukrainie kosztuje ona 35 euro. Tam ""w stosunkach z Europą wszystko się udaje: wizy są tanie, państwa realizują wspólne projekty, przywódcy się spotykają, rozwiązują problemy, ściskają sobie dłonie"", a tymczasem Białoruś ponosi w tej sferze ""fiasko na wszystkich frontach"". Komentatorka wyraża przekonanie, że napięte stosunki Białorusi z UE odstręczają także chińskich inwestorów, na których władzom tak zależy. Przypomina przy tym, że Chiny niedawno zrezygnowały z inwestycji w mińskie lotnisko. Według niej Białoruś, która liczy zaledwie 10 mln mieszkańców, ma dla Chin znaczenie głównie jako ""logistyczna platforma dostarczania towarów do Europy"". ""Innymi słowy, Pekin potrzebuje na Białorusi otwartej, szerokiej i niezawodnej drogi do Europy"" - ocenia Kalinkina. Podkreśla, że z finansowej przepaści Białorusi nie wyciągnie nikt oprócz Zachodu, gdyż pieniądze otrzymywane od Rosji to w istocie wykup białoruskich przedsiębiorstw, a od świata arabskiego - wykup ziemi pod hotele i kompleksy rozrywkowe. ""Wszystko to tylko przedłuża agonię. Nic więcej"" - podkreśla. Kalinkina zwraca przy tym uwagę, że polski premier Donald Tusk zaproponował Białorusi w zamian za zwolnienie więźniów politycznych, zaprzestanie represji i przeprowadzenie jesienią uczciwych wyborów do parlamentu nawet 9 mld euro. Tusk wspomniał o takim pakiecie pod koniec września 2011 r. na szczycie Partnerstwa Wschodniego w Warszawie. ""Jeśli związki zawodowe, adwokaci, przedsiębiorcy, fizycy, chemicy, poeci, malarze, robotnicy, nauczyciele itd. rzeczywiście chcą dobra swojego kraju(…), powinni apelować nie do Europy (o odstąpienie od sankcji - PAP), tylko żądać od władz białoruskich po pierwsze uwolnienia więźniów politycznych, po drugie dialogu społecznego, a po trzecie poważnych reform politycznych"" - podkreśla komentatorka. ""Nie będzie żadnych politycznych konfliktów z Zachodem i żadnych sankcji, jeżeli nauczymy się w kraju prowadzić spory polityczne bez pomocy więzień i specnazu"" - konkluduje. 23 marca ministrowie spraw zagranicznych 27 państw UE przyjęli nowe sankcje wobec reżimu Białorusi, w tym decyzję o zamrożeniu aktywów 29 firm należących do trzech oligarchów wspierających reżim prezydenta Alaksandra Łukaszenki. W przyjętej deklaracji zapowiedzieli wprowadzanie kolejnych sankcji, ""dopóki wszyscy więźniowie polityczni nie zostaną uwolnieni"".",,
https://wiadomosci.onet.pl/swiat/eksperci-osw-na-ukrainie-problemem-wladz-bedzie-gospodarka-a-nie-wybory/151lb,"Eksperci OSW: Na Ukrainie problemem władz będzie gospodarka, a nie wybory","Ukraina rozpaczliwie potrzebuje reform i to pogarszająca się sytuacja jej gospodarki będzie największym wyzwaniem dla rządzącej Partii Regionów po niedzielnych wyborach parlamentarnych, po których zapewne pozostanie ona u władzy - powiedzieli eksperci OSW.","Analitycy warszawskiego Ośrodka Studiów Wschodnich nie mają wątpliwości, że partia, z której wywodzi się prezydent Wiktor Janukowycz, zdobędzie większość miejsc w Radzie Najwyższej. Jak tłumaczy wicedyrektor OSW Adam Eberhardt, stanie się tak ""przede wszystkim ze względu na specyfikę ordynacji wyborczej, ale również - kontrolę (władzy) nad mediami i aparatem administracyjnym"". Siłą Partii Regionów jest też słabość opozycji. Wybory odbędą się według ordynacji mieszanej, w której tylko połowa z 450 deputowanych wybierana jest z list partyjnych w głosowaniu proporcjonalnym. - Nawet jeżeli partie opozycyjne w proporcjonalnej części głosowania uzyskałyby - co wątpliwe - przewagę nad Partią Regionów, to (druga) połowa miejsc przydzielana jest na podstawie wyników w okręgach jednomandatowych. W nich kandydują przedstawiciele lokalnej elity, biznesu - bardzo często chowając szyld Partii Regionów i nie przyznając się do związków z władzą - tłumaczy Eberhardt. Jego zdaniem na Ukrainie istnieje bardzo silny system prezydencki i dlatego wybory parlamentarne w ograniczonym stopniu są walką o władzę. Ich znaczenie polega na tym, że ""pokażą tendencje dominujące na ukraińskiej scenie politycznej"", a sam przebieg wyborów - stopień ich uczciwości i skala nieprawidłowości - ""będzie dla Unii Europejskiej papierkiem lakmusowym, który pokaże, w jaką stronę Ukraina idzie"" - uważa Eberhardt. Kierownik Zespołu Ukrainy, Białorusi i Mołdawii Wojciech Konończuk twierdzi, że obecnie ""Partia Regionów robi wszystko, by sytuacja ekonomiczna przed wyborami była stabilna"", ale po wyborach gospodarka, która zaczyna wpadać w recesję, będzie jednym z największych problemów dla władz. - Od pewnego czasu obserwujemy spadek wszystkich najważniejszych wskaźników pokazujących kondycję gospodarki. Wzrost produkcji przemysłowej jest na poziomie 1,2 proc. za pierwsze trzy kwartały tego roku, i jest najgorszy od trzech lat. Rząd będzie zmuszony do zrewidowania założeń wzrostu gospodarczego - oczekiwania były na poziomie 4 proc. PKB, obecnie dobrze będzie, jeśli ten wzrost będzie powyżej zera. (...) Obserwujemy spadek eksportu, w tym, co jest najbardziej niepokojące - metalurgii, która jest siłą napędową eksportu ukraińskiego - wskazuje analityk. Zauważa on, że w 2010 roku Ukraina zapłaciła za rosyjski gaz ok. 9 mld dolarów, w tym roku ten rachunek wyniesie ok. 14 mld USD. Tak więc, wciąż nierozwiązana kwestia bardzo wysokich cen gazu ciągnie w dół gospodarkę kraju. Władze zapewne będą musiały po wyborach podnieść ceny gazu dla ludności, bo jest to warunkiem odmrożenia współpracy z Międzynarodowym Funduszem Walutowym, wstrzymanej w 2010 roku. Przed Kijowem stanie też po wyborach konieczność rozpoczęcia spłat starego kredytu z MFW, zaciągniętego jeszcze przez rząd Julii Tymoszenko. - Ukraina rozpaczliwie potrzebuje reform, co wynika z wieloletnich zaniedbań i niespełnionych obietnic kolejnych rządów - mówi Konończuk. Chodzi jednak nie tyle o wycinkowe reformy, ile o ""zmianę systemu"", w tym demonopolizację, ograniczenie wpływu grup oligarchicznych na gospodarkę i politykę, realną walkę z korupcją. Jednak ""wdrożenie rzeczywistych reform systemowych byłoby zagrożeniem dla elity rządzącej Ukrainą, dla wielkiego biznesu, który jest zapleczem Partii Regionów"" - wskazuje analityk. Eberhardt uważa, że choć Janukowycz jest bardzo niepopularny, a Partia Regionów zawiodła oczekiwania społeczne, to ""nie przejawia to się we wzroście poparcia"" dla opozycji. Do wyborów nie stanie Tymoszenko, odbywająca wyrok więzienia za nieprawidłowości przy zawieraniu przez jej rząd umów gazowych z Rosją. Wyrok dla byłej premier - zdaniem Zachodu motywowany politycznie - bardzo pogorszył relacje Ukrainy z UE. Partia Tymoszenko, Batkiwszczyna, stworzyła koalicję o nazwie Zjednoczona Opozycja z Frontem Zmian Arsenija Jaceniuka i kilkoma mniejszymi partiami. Osobno idzie do wyborów nowa partia Udar znanego boksera Witalija Kliczki. Jaceniuk zastrzegł już, że nawet w sytuacji zwycięstwa Zjednoczona Opozycja nie zamierza tworzyć rządu, i ""ta defensywna strategia opozycji może negatywnie wpłynąć na wynik wyborczy"" - zauważa Eberhardt. Jego zdaniem, ""to, że opozycja szykuje się na porażkę, a władze mają gwarancję zwycięstwa powoduje, że jest mniejsze ryzyko nieprawidłowości wyborczych"". Największe ich ryzyko jest w okręgach jednomandatowych, bo tam o zwycięstwie decydować może różnica zaledwie kilkuset głosów. Eberhardt zastrzega, że rezultaty, które poznamy bezpośrednio po zamknięciu lokali wyborczych - sondaże exit polls - choć będą ""najbardziej widowiskowe"", mogą nie pokazać rzeczywistego układu sił po wyborach. Będą bowiem dotyczyć tylko proporcjonalnej części głosowania. Poza tym, po wyborach nastąpi zapewne ""wędrówka ludów"" w parlamencie - ""natura ukraińskiego systemu (politycznego) powoduje, że wszyscy niezależni kandydaci po wyborach będą ciągnęli do ośrodka siły"" - uważa analityk - Paradoksalnie, dla Partii Regionów wybory nie są największym wyzwaniem - prawdziwe wyzwania zaczną się dopiero po wyborach w związku ze złą sytuacją gospodarczą, koniecznością renegocjacji kontraktu gazowego z Rosją i poprawy stosunków z UE - podsumowuje Konończuk.",,
https://wiadomosci.onet.pl/swiat/bialorus-zatrzymano-grupe-dziennikarzy-i-opozycyjnych-dzialaczy/xtdzm,Białoruś: zatrzymano grupę dziennikarzy i opozycyjnych działaczy,"Grupa dziennikarzy, w tym z niemieckiej telewizji i kanału BiełSAT, a także dwóch działaczy młodzieżowej organizacji opozycyjnej zostało dzisiaj zatrzymanych na kilka godzin i pobitych w Mińsku podczas pikiety ruchu ""Mów Prawdę!"" - podają opozycyjne portale.","Działacze organizacji ""Zmiana"", młodzieżowego skrzydła kampanii ruchu ""Mów Prawdę!"", zorganizowali pikietę przed jednym z mińskich supermarketów, rozdając ulotki. ""Tuż po jej rozpoczęciu na uczestników oraz obecnych na miejscu dziennikarzy napadli mężczyźni ubrani po cywilnemu, którzy zaczęli ich bić i siłą wsadzać do mikrobusu"" - pisze na swojej stronie internetowej niezależny tygodnik ""Nasza Niwa"". Według ""Naszej Niwy"" zatrzymano fotoreporterów AP i Reutera oraz dwóch dziennikarzy agencji BiełaPAN. Niezależne Białoruskie Stowarzyszenie Dziennikarzy podało, że zatrzymano też ekipy niemieckiego kanału telewizyjnego ZDF, a telewizja BiełSAT informowała o zatrzymaniu swojego współpracownika. Po kilku godzinach wszystkich dziennikarzy wypuszczono z komisariatu milicji po sprawdzeniu akredytacji i dokumentów tożsamości. W niedzielę odbędą się na Białorusi wybory do niższej izby parlamentu Białorusi, Izby Reprezentantów. Opozycyjny ruch ""Mów Prawdę!"" wystawił w nich kilkunastu kandydatów.",Fot. PAP,
https://wiadomosci.onet.pl/swiat/bialorus-zaprzecza-prawniczki-wciaz-maja-licencje/4s5pv,"Białoruś zaprzecza: ""Prawniczki wciąż mają licencje""","Białoruskie ministerstwo sprawiedliwości zaprzeczyło doniesieniom obrońców praw człowieka o pozbawieniu licencji adwokatek, które broniły opozycjonistów sądzonych w związku z protestami po wyborach prezydenckich - podała dziś państwowa agencja BiełTA.","Resort zarzucił Białoruskiemu Komitetowi Helsińskiemu (BKH), który wystąpił w obronie Hanny Bachcinej i Darii Lipkinej, ""szerzenie zniesławiającej informacji"". Gdy obie prawniczki nie przeszły zarządzonej przez ministerstwo nadzwyczajnej weryfikacji adwokatów, BKH zwrócił się w ich obronie do specjalnego sprawozdawcy ONZ ds. niezależności sędziów Gabrieli Knaul. - Wymienione osoby mają odpowiednie licencje, prowadzą działalność adwokacką i kwestia odebrania im specjalnych zezwoleń (na działalność) nie znajduje się na porządku dziennym - oznajmiło ministerstwo. Zdaniem resortu, zawarta w apelu BHK informacja o pozbawieniu adwokatek licencji ""ma bezpodstawny charakter"". Ministerstwo zażądało też wyjaśnień w tej sprawie od komitetu. Prawniczki broniły oskarżonych w serii procesów dotyczących wydarzeń 19 grudnia, kiedy w Mińsku opozycja protestowała przeciw oficjalnym wynikom wyborów prezydenckich, dającym niemal 80 procent głosów ubiegającemu się o czwartą kadencję Alaksandrowi Łukaszence. Bachcina broniła Iryny Chalip, opozycyjnej dziennikarki i zarazem żony byłego kandydata opozycji w wyborach Andreja Sannikaua. Lipkina była adwokatką jednego z najmłodszych oskarżonych, Mikity Lichawida.",,
https://wiadomosci.onet.pl/kraj/marszalek-wzywa-poslow-do-skladania-wyjasnien-ws-16-grudnia-lubnauer-rusza-program/761rqm5,"Marszałek wzywa posłów do składania wyjaśnień ws. 16 grudnia. Lubnauer: rusza program ""cela plus""","Kilkudziesięciu posłów Platformy i Nowoczesnej ma - zgodnie z wolą marszałka sejmu Marka Kuchcińskiego - złożyć wyjaśnienia w związku z udziałem w sejmowym proteście 16 grudnia. Pismo od Kuchcińskiego opublikowała na Twitterze posłanka Nowoczesnej Katarzyna Lubnauer, z dopiskiem ""cela+"". Jak mówi Onetowi, działania marszałka odbiera jako ""ewidentną próbę zastraszania""","Lubnauer, w rozmowie z Onetem wezwanie do złożenia wyjaśnień, przysłane przez marszałka Sejmu kwituje krótko: ""widocznie rusza program cela plus"" Jak mówi, podobne pisma od marszałka Sejmu dostało 15 posłów jej klubu. - Pozostali czują się bardzo zawiedzeni tym, że nie spoczęło na nich ""oko władzy"" - ironizuje Lubnauer - Czują się tak, jak zapewne czuł się Jarosław Kaczyński, gdy w dniu wprowadzenia stanu wyjątkowego nie został internowany - dodaje. - Ale, mówiąc poważnie, działania marszałka Kuchcińskiego odbieram jako co najmniej niestosowne. To on wywołał cały konflikt, poprzez nieregulaminowe wykluczenie posła Michała Szczerby z obrad. Musieliśmy ostro zaprotestować - przekonuje posłanka. Jak dodaje, nie można wykluczyć, że PiS 16 grudnia testował wariant pozbawienia opozycji prawa głosu. - Być może chcieliby, wzorem Szczerby, wykluczyć z obrad kilkudziesięciu posłów opozycji i wtedy zmienić sobie ustrój. Być może 16 grudnia obroniliśmy polską konstytucję - mówi Lubnauer. Posłanka skomentowała też nieoficjalne informacje ""Gazety Wyborczej"", według których marszałek Kuchciński odwołał szefa Straży Marszałkowskiej. - Marszałek wyraźnie szuka kozła ofiarnego. A strażnicy przez cały protest zachowywali się bardzo przyzwoicie - mówi Lubnauer. Jak dodaje posłanka Nowoczesnej, powołując się na Europejską Konwencję Praw Człowieka, nie można ścigać posłów za ""przestępstwa"", które wymyśli sobie władza. - Gdy nie ma prawa, nie ma przestępstwa - mówi Lubnauer. - To marszałek jako pierwszy naruszył przepisy, a my mieliśmy prawo mu to wytknąć. Nawet w tak ostrej formie - wyjaśnia.",Katarzyna Lubnauer,
https://wiadomosci.onet.pl/swiat/chiny-stworzono-mape-przymusowych-wysiedlen/prdzs,Chiny: stworzono mapę przymusowych wysiedleń,Anonimowy działacz chiński stworzył mapę ukazującą miejsca przymusowych wyburzeń domów i wysiedleń z użyciem przemocy - poinformowało kilka chińskich portali internetowych oraz portal poświęcony wolności słowa Global Voices Online.,"Projekt o nazwie ""Bloody Map"" (Krwawa Mapa), powstały na stronie Google Maps, ma na celu ujawnienie przemocy, do której dochodzi w sektorze nieruchomości. Autor apeluje też do mieszkańców Chin, by nie kupowali mieszkań wybudowanych na miejscu, gdzie znajdowały się kiedyś budynki, których właścicieli wysiedlono przemocą lub którym nie wypłacono żądanych odszkodowań. Od powstania w październiku mapę obejrzało 70 tys. internautów. Ukazuje ona obecnie ponad 80 przypadków przymusowych wyburzeń domów i wysiedleń z użyciem przemocy, w tym takich, których ofiary dokonały w proteście samospalenia. Twórca mapy, z którym rozmawiał dziennik ""Southern Metropolis Daily"", podkreślił, że nowe dane może wprowadzać do mapy każdy internauta. Nadużycia w sektorze budowlanym są w Chinach na porządku dziennym. Co roku odbywają się z tego powodu w Chinach tysiące protestów.",,
https://wiadomosci.onet.pl/tylko-w-onecie/wladyslaw-kosiniak-kamysz-nie-piszemy-sie-na-jadlospis-a-pis-chcialby-nas-zjesc/n7lpy95,"Władysław Kosiniak-Kamysz: nie piszemy się na jadłospis, a PiS chciałby nas zjeść","- Nie wyobrażam sobie koalicji z PiS. Po tym, co przez te lata się wydarzyło, trudno mówić o współpracy z tymi, którzy chcieli cię wykończyć. Nie wierzę w to uczucie miłości, którym nagle do nas zapałali. My się nie piszemy na jadłospis, a oni chcieliby nas zjeść – mówił gość Bartosza Węglarczyka w Onet Opinie, Władysław Kosiniak-Kamysz.","- Nie weszliśmy w koalicję po wyborach samorządowych, mimo że wszyscy mówili o tym, że kochamy stołki. Ta opinia była w wielu miejscach nieprawdziwa i ją zmieniamy. To, co robi PiS w spółkach Skarbu Państwa, to niewyobrażalnie większa skala – ocenił Kosiniak-Kamysz.  Pytany o możliwość wystartowania partii opozycyjnych ze wspólnej listy w nadchodzących w tym roku wyborach parlamentarnych, lider PSL zareagował przychylnie. - To nasza bardzo duża odpowiedzialność. W normalnych warunkach nie pisalibyśmy się na wspólną listę. Ale jeszcze pięć lat temu dzisiejsze warunki byłyby trudne do wyobrażenia. Przytoczę słowa Wincentego Witosa, który mówił, że ""tam kończą się interesy partii, gdzie zaczynają się interesy państwa"".  Jak dodał, nie ma dużych obaw, że członkowie poszczególnych partii będą kłócili się o miejsca na listach wyborczych. - Lista będzie walczyła nie o mandat dla ""jedynki"", ale o znacznie więcej miejsc, w niektórych okręgach może nawet dziesięć.  Władysław Kosiniak-Kamysz zaznaczył, że pozostali członkowie zjednoczonej opozycji będą musieli zgodzić się na warunki jego partii. - Postawimy kilka warunków brzegowych, od których nie odejdziemy. Jednym z nich jest emerytura bez podatku. Emeryci najmniej czują poprawę warunków gospodarczych. Rząd PiS wydał na waloryzację dwa mld. zł mniej niż my, a rządziliśmy w czasach kryzysu – zauważył.  Jak mówił gość Bartosza Węglarczyka, nie chciałby wycofywać się z wszystkiego, co zrobił PiS. - Program 500 plus jest dobry. Moim zdaniem bardzo dobrze przeczytaliśmy tę ""żółtą kartkę"" od wyborców, nie zmarnowaliśmy tych trzech ostatnich latach - powiedział. Lider Polskiego Stronnictwa Ludowego poruszył w programie problem wykluczenie społecznego, dotykającego zwłaszcza osób starszych z małych miejscowości. - Komunikacja publiczna to wielkie wyzwanie. Zamiast skupiać się na Centralnym Porcie Komunikacyjnym, powinniśmy zapewnić PKS do każdej miejscowości. Dopiero później możemy budować sobie CPK za 50 mld, z którego większość Polaków nie będzie regularnie korzystać – mówił.  - Budujmy kolej, inwestujmy w transport autobusami. Są samorządy, ktore pięknie postawiły PKS-y na nogi, są takie, które nie dały sobie rady. Nie możemy zrzucać wszystkiego na samorządy, jeśli nie będzie większego budżetu, państwo powinno w tej sprawie ingerować i zadziałać. Gmina, która ma 2,5 tys. mieszkańców nie będzie w stanie udźwignąć finansowo komunikacji między miejscowościami. To inwestycja, cena, którą warto zapłacić, by zapobiegać wykluczeniu społecznemu, zwłaszcza wśród emerytów i młodzieży, niemającej jeszcze prawa jazdy – zaznaczył.  - Starsi ludzie często nie mogą dostać się do lekarza, właśnie z tak prozaicznych powodów jak brak komunikacji czy dostępności do telefonii komórkowej, bo dalej nie wszędzie jest zasięg – kontynuował Kosiniak-Kamysz.  Zdaniem lidera PSL, Polska wieś potrzebuje wsparcia w walce ze smogiem. - Co z tego, że wymienimy ""kopciuchy"", skoro dalej ludzi nie będzie stać na palenie dobrym węglem, albo dostanę piec na gaz, którego cena mnie zabije? - pytał. - Mówi się, że kiedyś na wsi paliło się wszystkim i było dobrze. Ale to dlatego, że kiedyś nie było plastików - dodał.  Jak zauważył gość Onet Rano, 49 tys. osób rocznie ginie z powodu zanieczyszczenia powietrza, piętnaście razy więcej niż w wypadkach samochodowych. - Rozważyłbym wycofanie plastiku. Nie byłoby to łatwe, ale musimy o tym przedyskutować – powiedział.",Władysław Kosiniak-Kamysz,
https://wiadomosci.onet.pl/swiat/fala-rewolucji-zmiecie-kolejnego-dyktatora/9jqt9,Fala rewolucji zmiecie kolejnego dyktatora?,"- Prezydent Jemenu Ali Abd Allah Salah jest gotowy ustąpić do końca roku, jednak apeluje, by nie przekazywać władzy wojskowym - oświadczył dzisiaj jego rzecznik, na którego powołuje się agencja Associated Press.","Ahmed al-Sufi oświadczył w rozmowie z AP, że wczoraj wieczorem Salah poinformował najważniejszych jemeńskich urzędników, dowódców wojskowych i przywódców plemiennych o swoim zamiarze ""konstytucyjnego"" przekazania władzy. Jeszcze na początku marca prezydent odrzucał żądanie opozycji, która domagała się jego rezygnacji do końca roku 2011. Według Reutera, prezydent powiedział, że w Jemenie może dojść do wojny domowej w związku z próbami przeprowadzenia - jak to nazwał - ""zamachu"" na jego władzę. - Ci, którzy chcą dorwać się do władzy w drodze zamachów stanu, powinni wiedzieć, że jest to poza dyskusją. Ojczyzna będzie niestabilna, dojdzie do wojny domowej, krwawej wojny. Powinni więc to poważnie rozważyć - ostrzegał w wystąpieniu przed dowódcami wojskowymi. Jak podkreśla AP, nie wiadomo na razie, czy opozycja, wzywająca do ustąpienia rządzącego krajem od ponad 30 lat prezydenta przyjmie jego obecną propozycję, zwłaszcza po tym jak w piątek podczas demonstracji w Sanie zwolennicy rządu zastrzelili około 50 ludzi. W ostatnich dniach na stronę opozycji przeszło wielu przedstawicieli armii i administracji oraz członków partii samego prezydenta - Powszechnego Kongresu Ludowego. Kolejni ambasadorowie przechodzą na stronę opozycji Ambasadorowie Jemenu w Pakistanie, Katarze, Omanie i Hiszpanii przyłączyli się do przeciwników rządzącego krajem od ponad 30 lat prezydenta Alego Abd Allaha Salaha - poinformowali w komunikacie cytowanym dzisiaj przez dubajski dziennik ""Gulf News"". - Deklarujemy nasze pełne poparcie dla młodych i ich żądań - napisali ambasadorowie. Są oni kolejnymi przedstawicielami jemeńskiego korpusu dyplomatycznego, którzy przeszli na stronę opozycji. Wezwali oni ""jemeńskich przywódców, rozsądnych ludzi w armii, instytucjach publicznych, intelektualistów i przywódców religijnych, by przedłożyli interes Jemenu nad swój prywatny"". Według ""Gulf News"" na stronę opozycji przeszedł również konsul w Dubaju. Jemeńska opozycja rośnie w siłę W ostatnich dniach podobnie postąpiło wielu przedstawicieli armii i administracji oraz członków partii samego prezydenta - Powszechnego Kongresu Ludowego. Fala ta nasiliła się po ostrzelaniu 18 marca demonstrantów w Sanie, prawdopodobnie przez zwolenników rządu. Zginęły wówczas 52 osoby, a 125 zostało rannych. Armia w stolicy Wczoraj w Sanie dziesiątki oficerów armii ogłosiły przyłączenie się do ruchu kontestacji po przejściu na stronę opozycji dowódcy pierwszej dywizji pancernej jemeńskiej armii, gen. Alego Mohsena. Jednostki tej dywizji - czołgi i wozy opancerzone - zostały rozmieszczone w jemeńskiej stolicy. Z funkcji ambasadora Jemenu w Syrii oraz z członkostwa w partii prezydenckiej, zrezygnował w poniedziałek Abdel-Wahhab Tawaf, również popierając opozycję. Fala demonstracji w Jemenie została zainspirowana podobnymi wystąpieniami m.in. w Tunezji i Egipcie, które doprowadziły do ustąpienia przywódców tych krajów: Zina el-Abidina Ben Alego i Hosniego Mubaraka.","Prezydent Jemenu Ali Abdullah Salih, fot. Reuters",
https://wiadomosci.onet.pl/kraj/opozycja-premier-szydlo-wycofuje-sie-z-wyborczych-obietnic-pis-odpiera-zarzuty/cjgdvj,Opozycja: premier Szydło wycofuje się z wyborczych obietnic; PiS odpiera zarzuty,"Wypowiedzi premier Beaty Szydło świadczą o tym, że PiS wycofuje się z wyborczych obietnic - ocenił szef Nowoczesnej Ryszard Petru. Podobną opinię wyraził Tomasz Lenz z PO. Szef Komitetu Stałego Rady Ministrów Henryk Kowalczyk zapewnia: z niczego się nie wycofujemy.","Lider Nowoczesnej odniósł się na konferencji prasowej do wypowiedzi premier Szydło po pierwszym posiedzeniu rządu. - Pani Beata Szydło i premier Morawiecki w ostatnim wywiadzie dla ""Rz"" powoli, ""raczkiem"" wycofują się z części ofert składanych w expose. Pojawiło się kryterium dochodowe przy przydzielaniu 500 zł na dziecko - zwrócił uwagę Petru. - To jest coś, o czym mówiliśmy w kampanii jak i później, że nie może być tak, że wszyscy dostają (500 zł na dziecko) bez względu na to, czy są bogaci czy biedni. To chyba zupełnie inny przekaz niż ten, który był w kampanii wyborczej - stwierdził. Jak dodał, kryterium dochodowe oznacza bowiem, że nie wszyscy dostaną obiecane dopłaty. Zwrócił też uwagę, że deklarowane podniesienie kwoty wolnej od podatku miałoby być rozłożone w czasie. Szef Nowoczesnej odniósł się też do niedawnego wywiadu ""Rz"", w którym minister rozwoju wskazywał, że w ciągu pierwszych 100 dni funkcjonowania nowy rząd przygotuje ustawy. - W zeszłym tygodniu mówiłem, że w ciągu tych 100 dni chcą nas puścić z torbami. Widocznie ten apel został wysłuchany i to puszczenie z torbami zostanie rozłożone na cztery lata - powiedział Petru. Wystąpienie premier Szydło podobnie ocenił Tomasz Lenz z PO. Jak wskazał, szefowa rządu nie odpowiedziała na pytania dziennikarzy dotyczące realizacji głównych obietnic wyborczych. - Dzisiaj dowiedzieliśmy się, że 500 zł będzie w przypadku pierwszego dziecka obwarowane zasadą, że dochód na członka rodziny nie będzie mógł przekraczać 500 zł, a później zobaczymy (...), i będzie to zależało od stanu finansów publicznych - stwierdził Lenz w rozmowie z dziennikarzami. - Miałem wrażenie, że cały rząd PiS i pani premier jest po raz pierwszy w Sejmie, że do tej pory nie znała stanu budżetu państwa, skoro mówi, że obietnice budżetowe będą zrealizowane w ramach możliwości budżetowych - stwierdził. - Widzimy, że PiS nie ma szuflad z przygotowanymi ustawami, nie ma przygotowanego programu działania i w tej chwili Beata Szydło - powiedzmy sobie szczerze - zaszydziła z Polaków - dodał poseł PO. Zarzuty posłów opozycji odpierał szef Komitetu Stałego Rady Ministrów, minister Henryk Kowalczyk. W rozmowie podkreślił, że nigdy nie było mowy, aby dodatek 500 zł miał być na każde dziecko. - Mowa była, że 500 zł miałoby być na każde drugie i następne dziecko we wszystkich rodzinach, a na pierwsze dziecko w rodzinach uboższych - wskazał. - Z niczego się nie wycofujemy, wszystko podtrzymujemy - podkreślił. Kowalczyk odniósł się też do wskazanego przez premier Szydło kryterium dochodowego. - Proponujemy 800 zł, co jest dużo większym kryterium niż uprawnienia do starego zasiłku rodzinnego - zwrócił uwagę. Podczas konferencji prasowej po posiedzeniu rządu premier Szydło poinformowała, że rządowy projekt wsparcia rodziny 500+ przewiduje zasiłek 500 zł na każde drugie i kolejne dziecko bez względu na dochód rodziny. Próg dochodowy miałby jednak obowiązywać, jeśli chodzi o wsparcie na pierwsze dziecko, i otrzymywałyby go rodziny, w których dochód na osobę nie przekraczałby 800 zł lub 1200 zł, jeżeli którekolwiek z dzieci jest dzieckiem niepełnosprawnym. Zaznaczyła jednak, że ""sama wielokrotnie spotykała się z takimi uwagami osób, które właśnie mają te wyższe wynagrodzenia, które twierdzą, że warto się zastanowić, czy np. powyżej pewnego poziomu (dochodów) może trzeba zrezygnować z realizacji tego programu"".",Ryszard Petru,
https://wiadomosci.onet.pl/swiat/kolejne-demonstracje-i-starcia-z-policja-w-egipcie/642px,Kolejne demonstracje i starcia z policją w Egipcie,W kilku miastach Egiptu doszło do masowych protestów przeciwko rządom prezydenta Mohammeda Mursiego i fundamentalistom z rządzącego Bractwa Muzułmańskiego. Siły bezpieczeństwa użyły gazu łzawiącego wobec najbardziej agresywnych demonstrantów.,"Protesty uliczne zorganizowano w geście buntu wobec wydanych przez muzułmańskich duchownych fatw (rodzaj dekretów) wzywających do zabicia liderów opozycji, mimo że rząd wydanie fatw potępił. Niosąc egipskie flagi i podobizny zabitych uczestników poprzednich demonstracji, uczestnicy protestu przeszli przez ulice Kairu, Aleksandrii, niespokojnego Port Saidu nad Kanałem Sueskim i kilku miast w delcie Nilu, gdzie popularność Bractwa Muzułmańskiego gwałtownie spada. W Kairze demonstranci zgromadzili się na placu Tahrir w centrum miasta i w okolicach pałacu prezydenckiego, gdzie, jak utrzymują świadkowie, zdołali wrzucić za bramę kilka koktajli Mołotowa. W demonstracjach, do których doszło między 25 stycznia - drugą rocznicą powstania, które obaliło prezydenta Hosniego Mubaraka - a 4 lutego, zginęło co najmniej 59 osób. Opozycja oskarża prezydenta Mursiego o zdradę ideałów rewolucji i o to, że skoncentrował w swoich rękach zbyt wiele władzy. Media określają obecne napięcia w Egipcie jako największy kryzys od upadku Mubaraka.",Fot. AFP/Ahmed Mahmoud,
https://wiadomosci.onet.pl/swiat/opozycja-sfrustrowana-z-powodu-ograniczonej-amnestii/2vsnc,Opozycja sfrustrowana z powodu ograniczonej amnestii,"Rozwiązana przez władze Birmy opozycyjna Narodowa Liga na rzecz Demokracji poinformowała w czwartek, że jest sfrustrowana z powodu skali amnestii ogłoszonej przez rząd. Według Ligi, nie objęła ona wystarczającej liczby więźniów politycznych.","- Jest jeszcze wielu więźniów, co do których mamy nadzieję, że zostaną uwolnieni i na których uwolnienie liczył naród - powiedział rzecznik partii, założonej przez noblistkę Aung San Suu Kyi. - Czujemy się sfrustrowani"" skalą amnestii - dodał rzecznik. W środę organizacje opozycyjne podawały, że ułaskawionych zostało co najmniej 300 więźniów sumienia. Jednak w czwartek mające siedzibę w Tajlandii Stowarzyszenie Pomocy dla Więźniów Politycznych w Birmie oraz organizacja US Campaign for Burma (WSCB) poinformowały, że wolność odzyskało 206 więźniów politycznych. Ogłoszona we wtorek amnestia objęła łącznie 6359 osób. W czwartek anonimowy przedstawiciel rządu Birmy potwierdził, że dzień wcześniej wszystkie te osoby opuściły 43 więzienia w całym kraju. Wśród nich jest popularny aktor komediowy a zarazem dysydent i krytyk władz wojskowych Zarganar oraz jeden z przywódców ludu Szanów, Sai Say Htan. W zakładach karnych pozostaje nadal ok. 2 tys. działaczy, dziennikarzy, adwokatów, artystów oraz buddyjskich mnichów, którzy uważani są za więźniów politycznych. Wśród tych, którzy nie zostali zwolnieni, są m.in. przywódcy stłumionego powstania demokratycznego z 1988 r. Departament Stanu USA z zadowoleniem przyjął zwolnienie więźniów, podkreślając jednocześnie, że birmańskie władze nie opublikowały listy osób już ułaskawionych lub tych, które obejmuje amnestia. Waszyngton poinformował, że ze wstępnych informacji wynika, iż większość więźniów politycznych pozostaje za kratkami, w tym lider protestów z 1988 roku Min Ko Naing oraz inny przywódca Szanów Hkun Htun Oo. USA ponowiły apel o niezwłoczne zwolnienie więźniów sumienia. Stany Zjednoczone, Unia Europejska oraz birmańska opozycja od lat domagają się uwolnienia więźniów politycznych na potwierdzenie autentyczności reform w Birmie. Amnestia dla więźniów politycznych uważana jest za warunek konieczny do tego, by Zachód rozważył zniesienie sankcji gospodarczych i politycznych wprowadzanych od lat 90. W marcu bieżącego roku rządząca przez wiele lat junta przekazała władzę popieranej przez nią cywilnej administracji. Prezydent Birmy Thein Sein, były wojskowy, rozpoczął dialog z demokratyczną opozycją i zapowiedział dalsze reformy.",,
https://wiadomosci.onet.pl/swiat/rosja-miedwiediew-znow-spotka-sie-z-opozycja-pozaparlamentarna/64dvs,Rosja: Miedwiediew znów spotka się z opozycją pozaparlamentarną,"Prezydent Rosji Dmitrij Miedwiediew w przyszłym tygodniu ponownie spotka się z liderami partii politycznych, którym w ostatnich latach odmówiono rejestracji lub które zdelegalizowano. Na spotkanie zaproszono też przywódców nowo powstających partii.","Według źródeł na Kremlu, na które we wtorek powołuje się dziennik ""Kommiersant"", do spotkania dojdzie 2 kwietnia, a tematem dyskusji będzie zainicjowana przez Miedwiediewa reforma systemu politycznego. Reformę tę prezydent zapowiedział 22 grudnia ubiegłego roku w dorocznym orędziu do Zgromadzenia Federalnego, czyli Dumy Państwowej i Rady Federacji, dwóch izb parlamentu Federacji Rosyjskiej. Wkrótce potem Miedwiediew przesłał do Dumy projekty ustaw, które mają uprościć przepisy dotyczące zakładania partii, ułatwić rejestrację kandydatów w wyborach prezydenckich i parlamentarnych, a także przywrócić bezpośrednie wybory gubernatorów, zniesione w 2004 roku z inicjatywy ówczesnego gospodarza Kremla Władimira Putina. W połowie lutego prezydent wniósł też do Dumy projekt ustawy zmieniającej zasady wybierania niższej izby parlamentu. Pierwszą z ustaw, liberalizującą przepisy regulujące zakładanie partii, Duma już uchwaliła. Oczekuje się, że w środę zatwierdzi ją Rada Federacji oraz że jeszcze w tym tygodniu podpisze ją prezydent. Demokratyzacja systemu politycznego była jednym z głównych żądań uczestników wielotysięcznych manifestacji przeciw Putinowi, do których doszło w Moskwie i innych miastach Rosji po wyborach parlamentarnych z 4 grudnia zeszłego roku. Opozycja uznała je za sfałszowane na korzyść putinowskiej partii Jedna Rosja. W lutym Miedwiediew spotkał się z liderami zarówno zarejestrowanych, jak i niezarejestrowanych partii. W wyniku tego dialogu powołano grupę roboczą, na której forum przywódcy opozycji pozaparlamentarnej mogą zgłaszać poprawki do prezydenckich projektów. Jej pracami kieruje pierwszy zastępca szefa kremlowskiej kancelarii Wiaczesław Wołodin. Na posiedzenia plenarne Dumy, podczas których izba debatowała nad prezydenckimi projektami, zaproszono też reprezentantów opozycji pozaparlamentarnej, w tym partii niewpisanych do prowadzonego przez Ministerstwo Sprawiedliwości rejestru osób prawnych, tj. z punktu widzenia prawa - nielegalnych. Jednak tym drugim nie udzielono głosu; mogli tylko przysłuchiwać się dyskusji. Cytowany przez ""Kommiersanta"" politolog Jewgienij Minczenko uważa, że Miedwiediew chce odejść z Kremla jako człowiek, który dał impuls reformom demokratycznym w Rosji. Z kolei inny politolog Siergiej Czerniachowski jest zdania, że Miedwiediew ""werbuje stronników"", gdyż w tym czy innym charakterze zamierza kontynuować swoją karierę polityczną. ""Kreuje się na człowieka gotowego do rozmów, bardziej liberalnego i nowoczesnego niż Putin"" - zauważył Czerniachowski. W poniedziałek do Moskwy przyjechała mołdawska dziennikarka Natalia Morar, która od 2007 roku miała zakaz wjazdu do Rosji. Jej mąż, zastępca redaktora naczelnego tygodnika ""New Times/Nowoje Wriemia"" Ilja Barabanow poinformował, że zakaz został uchylony z inicjatywy Miedwiediewa, do którego w lutym zwróciła się o to szefowa tego opozycyjnego pisma Jewgenija Albac. Do 2007 roku Morar pracowała w ""New Times/Nowoje Wriemia"". Była autorką serii publikacji na temat korupcji na szczytach władzy w Rosji, w tym w administracji prezydenta FR. W 2007 roku, gdy wracała z delegacji służbowej z Izraela, została zatrzymana na lotnisku Domodiedowo w Moskwie, gdzie poinformowano ją, że na mocy decyzji Federalnej Służby Bezpieczeństwa (FSB) ma zakaz wjazdu do Rosji.",,
https://wiadomosci.onet.pl/kraj/gawin-polacy-moga-pomoc-bialoruskiej-opozycji/wsky2,Gawin: Polacy mogą pomóc białoruskiej opozycji,"Zwykli Polacy, nie tylko politycy, mogą pomóc białoruskim opozycjonistom, zapraszając do siebie rodziny represjonowanych czy też wysyłając im paczki - uważa były prezes Związku Polaków na Białorusi Tadeusz Gawin.","Gawin mówił o sytuacji na Białorusi w czwartek na konferencji prasowej w biurze posła PO Konstantego Miodowicza w Kielcach. - Pomóc można chociażby przez zaproszenie rodzin represjonowanych tutaj do Polski - powiedział Gawin. Jego zdaniem, warto zaprosić np. żony więzionych opozycjonistów Andreja Sannikowa czy Zmiciera Bondarenki. Można też wysłać czy zawieźć paczki z pomocą. - Każdy gest uwagi będzie dla nich bardzo miły - oznajmił. Gawin uważa, że w Polsce dużo się robi, by pomóc białoruskiej opozycji: młodzież może studiować, działa Radio Racja i Telewizja Biełsat, działania podejmują polscy politycy. - Te inicjatywy są ważne, bo pokazują Białorusinom, że jesteśmy razem z nimi, że popieramy ich aspiracje do autentycznej wolności - oznajmił. Miodowicz chce zaangażować w pomoc białoruskiej opozycji ""wszystkich ludzi dobrej woli"" z regionu świętokrzyskiego. Jego zdaniem rodziny mogą przyjąć na święta czy wakacje dzieci represjonowanych przedstawicieli opozycji lub młodych opozycjonistów. Zapowiedział, że będzie prosił rektor Uniwersytetu Jana Kochanowskiego w Kielcach Reginę Renz o środki na stypendia dla kilku białoruskich studentów. - Niech to będą pierwsze kroki w kierunku budowania mostu emocjonalnego pomiędzy naszymi krajami. Za działaniami dyplomatycznymi niech idą działania zwykłych ludzi - powiedział poseł. - Powinniśmy pomyśleć o tym, by zrealizować choć w drobnej części wobec Białorusi to, co Europa realizowała wobec Polski w latach opresji komunistycznej. Jest naszym obowiązkiem, by zorganizować pomoc dla rodzin opozycji demokratycznej na Białorusi. Będę o to zabiegał na zbliżającej się konwencji wyborczej mojej partii - zadeklarował Miodowicz. Zdaniem Gawina 17 lat dyktatury Łukaszenki sprawiło, że powstał sojusz między Polakami i Białorusinami. Opozycjonista wspomniał, że kiedy w 1988 roku zaangażował się w działania na rzecz polskości, stosunek Białorusinów do Polaków był wrogi, co spowodowane było sowiecką propagandą. Teraz Białorusini zaczęli doceniać rolę Polski jako państwa demokratycznego, które niesie pomoc i chce, by Białoruś stała się państwem niezależnym. Gawin wyraził nadzieję, że sytuacja ekonomiczna Białorusi zmusi Łukaszenkę do rozmów z autentyczną opozycją. Premier Donald Tusk i minister spraw zagranicznych Radosław Sikorski spotkali się we wtorek z białoruskimi opozycjonistami. Oświadczyli, że pomoc finansowa i dialog z władzami Białorusi będzie możliwy dopiero po uwolnieniu więźniów politycznych i przeprowadzeniu wolnych wyborów. Tadeusz Gawin jest doktorem historii, publicystą, działaczem społecznym, obrońcą praw człowieka na Białorusi. Urodził się w 1951 roku we wsi Łosośna koło Grodna w polskiej rodzinie. W latach 1988-1990 był prezesem Kulturalno-Oświatowego Stowarzyszenia im. Adama Mickiewicza w Grodnie, a w latach 1990-2000 prezesem Związku Polaków na Białorusi. W czasie jego prezesowania związek wywalczył nauczanie języka polskiego w ponad 300 szkołach białoruskich, otwarto dwie polskie szkół: w Grodnie i Wołkowysku.",,
https://wiadomosci.onet.pl/swiat/bialorus-ostrzezenia-kandydatow-za-wezwania-do-wiecu/kyxww,Białoruś: ostrzeżenia kandydatów za wezwania do wiecu,"Białoruska prokuratura wręczyła oficjalne ostrzeżenie kandydatowi na prezydenta Witalowi Rymaszeuskiemu i przygotowała ostrzeżenie wobec innego kandydata opozycji Mikoły Statkiewicza za to, że wzywali w TV do wiecu na Placu Październikowym w Mińsku.","- Dziś Witalowi Rymaszeuskiemu wręczono oficjalne ostrzeżenie Prokuratury Generalnej za to, że w wystąpieniu telewizyjnym wezwał do przeprowadzenia mityngu bez zezwolenia. Przygotowano oficjalne ostrzeżenie wobec jeszcze jednego kandydata na prezydenta, Mikoły Statkiewicza, za taki sam apel w telewizji - powiedział przedstawiciel prokuratury Paweł Radziwonau. Władze miejskie Mińska nie zezwoliły na agitację w kilku punktach stolicy, m.in. właśnie na Placu Październikowym. Tymczasem opozycja wezwała wyborców, by przyszli na plac dziś wieczorem. Tego dnia mija rocznica referendum z 1996 roku, w którym przyjęto zmiany w konstytucji zaproponowane przez urzędującego do dziś prezydenta Alaksandra Łukaszenkę, znacznie rozszerzające jego uprawnienia. Po wezwaniach Rymaszeuskiego i Statkiewicza w trakcie wyborczych wystąpień w telewizji państwowej, przedstawiciele milicji i MSW oznajmili, że mityng będzie nielegalny. Sekretarz Centralnej Komisji Wyborczej Mikoła Łazawik przypomniał, że CKW dysponuje dwiema możliwymi sankcjami: udzieleniem ostrzeżenia i anulowaniem decyzji o zarejestrowaniu kandydata.",,
https://wiadomosci.onet.pl/swiat/bialorus-areszty-opozycji-z-dnia-wolnosci/0jvy0,Białoruś: areszty opozycji z Dnia Wolności,"Na kary aresztu administracyjnego skazał sąd w Mińsku troje działaczy, którzy brali udział w piątek w obchodzonym przez opozycję 25 marca Dniu Wolności: Mikołę Dziemidzienkę, Wiktara Iwaszkiewicza i Irynę Hubską.","Dziemidzienka, wiceszef młodzieżowej organizacji Młody Front Mikoła, otrzymał 15 dni aresztu za udział w nielegalnym zgromadzeniu. Za drobne chuligaństwo na 10 dni aresztu sąd skazał Iwaszkiewicza, byłego działacza partii Białoruski Front Narodowy, oraz na 3 dni - Hubską, działaczkę niezarejestrowanej Chrześcijańskiej Demokracji. W Mińsku milicja zatrzymała w piątek ponad 50 osób. Większość z nich, zwłaszcza osoby zatrzymane prewencyjnie jeszcze przed obchodami, została zwolniona bez sporządzania milicyjnego protokołu.",,
https://wiadomosci.onet.pl/swiat/minsk-kolejne-zatrzymania-uczestnikow-akcji-solidarnosci-z-opozycjonistami/f3e3g,Mińsk: kolejne zatrzymania uczestników akcji solidarności z opozycjonistami,Co najmniej sześć osób zatrzymała milicja w Mińsku wieczorem podczas kolejnej akcji solidarności z opozycjonistami odbywającymi wyroki więzienia za protesty powyborcze.,"To kolejna taka akcja w Mińsku w ostatnich dniach, ale tym razem zatrzymania są liczniejsze. Tuż po godz. 19 (godz. 18 czasu polskiego) milicjanci zatrzymali czterech aktywistów, którzy wyciągnęli zdjęcia uwięzionych opozycjonistów i zaczęli skandować: ""Wolność dla więźniów politycznych!"". Podbiegli do nich milicjanci w cywilu, podarli kartki ze zdjęciami i siłą zaciągnęli ich do aut - relacjonuje Radio Swaboda. Wśród zatrzymanych jest skazany za protesty powyborcze Siarhiej Kazakou, który wyszedł z kolonii karnej na fali ułaskawień w ostatnich miesiącach. Później zatrzymano jeszcze kobietę i mężczyznę, którzy przyszli na Plac Październikowy w centrum miasta, gdzie odbywała się akcja. Podczas poprzednich zgromadzeń, w piątek i poniedziałek, zatrzymano łącznie cztery osoby. Trzy zostały skazane na kary od 5 do 10 dni aresztu administracyjnego. W protestach brało udział w poprzednich dniach od kilku do kilkudziesięciu osób, wśród nich - bliscy skazanych opozycjonistów i działacze opozycyjnej kampanii ""Europejska Białoruś"".",,
https://wiadomosci.onet.pl/swiat/rosja-bloger-opozycjonista-wychodzi-z-aresztu/w14g3,Rosja: bloger opozycjonista wychodzi z aresztu,"Aleksiej Nawalny, znany rosyjski bloger i bojownik z korupcją, został wczorajszej nocy zwolniony z aresztu, po odbyciu kary 15 dni pozbawienia wolności - poinformowała agencja Ria-Nowosti.","Nawalny został aresztowany na początku grudnia podczas demonstracji opozycji przeciwko rządom Władimira Putina i sfałszowaniu wyników wyborów do Dumy Państwowej. Sąd skazał blogera na 15 dni więzienia za ""nakłanianie obywateli do ulicznych protestów"".",,
https://wiadomosci.onet.pl/swiat/saryusz-wolski-wybory-kluczowe-dla-europejskiego-kursu-ukrainy/r3w4ghg,Saryusz-Wolski: wybory kluczowe dla europejskiego kursu Ukrainy,"Wybory parlamentarne i kolejne prezydenckie na Ukrainie wpłyną na to, jaką drogą kraj ten ostatecznie podąży, czy wybierze kurs europejski - uważa europoseł PO Jacek Saryusz-Wolski.","Jak podkreślił w oświadczeniu przesłanym w piątek, jeżeli przywódcy opozycji nie porozumieją się i nie zrozumieją, że jest to historyczny moment na zgodę w łonie opozycji demokratycznej, to nie zapobiegną najgorszemu - większości konstytucyjnej Partii Regionów. - Taka większość utrwaliłaby na lata pozycję aktualnego prezydenta (Wiktora Janukowycza) i oligarchiczny ustrój Ukrainy - ocenił Saryusz-Wolski. Według europosła europejski kurs aktualnych władz na Ukrainie jest niewiarygodny z perspektywy Unii i traktowany w kategoriach werbalnych obietnic. - Chciałbym, żeby te wybory dały drugą, po pierwszej zaprzepaszczonej, szansę Ukrainie, jeśli jednak poziom degradacji demokracji ukraińskiej przekroczy pewną granicę, to Ukraina zaryzykuje utratę ostatnich swoich przyjaciół i rzeczników w Unii Europejskiej - zaznaczył. - Musimy - ci, którzy jeszcze wierzą w Ukrainę - robić wszystko w kierunku jej europeizacji. Musimy namówić Ukraińców do tego, żeby rozumowali raczej w kategoriach kosztu utraconych możliwości, a nie nakładów i poświęceń. Między innymi, a to zależy od wyborów, tym kosztem jest utrata perspektywy jaką daje parafowana już umowa stowarzyszeniowa - podkreślił Saryusz-Wolski. Zadeklarował, że starania Polski na rzecz Ukrainy są niezmiennie wielkie. - Staramy się, by Ukrainie zaoferowano maksimum tego, co dzisiaj, przy tym stanie politycznym i gospodarczym Ukrainy oraz przy tym stanie umysłów w Unii Europejskiej, można zaoferować. Chcemy zakotwiczyć Ukrainę w europejskim porządku politycznym, prawnym, ekonomicznym i społecznym tak bardzo, jak ona sama nam na to pozwoli - podkreślił. Jak zaznaczył, przyszłość regionu i odpowiedzialność za jego stabilność - w kategoriach cywilizacyjnych i geostrategicznych oraz długofalowego wyboru europejskiej drogi - w znacznej mierze zależy właśnie od wyborów na Ukrainie. - W Ukrainie żywe są pokusy gry na dwa fronty, rozważana, wręcz praktykowana jest opcja dwuwektorowa - balansowania między Wschodem i Zachodem, między Unią Euroazjatycką i Unią Europejską. Ta pokrętna taktyka i brak jednolitej strategii, to cechy charakterystyczne działań władz - ocenił Saryusz-Wolski. Jak podkreślił, taka strategia już nie działa i nie będzie działała. - Ukraina w oczach Brukseli straciła wiarygodność z powodu tego meandrycznego kursu, który prowadzi. Oczywiście nie pozostaje to bez znaczenia dla unijnej polityki wobec Ukrainy, gdzie mnożą się znaki zapytania, tak różne od euforii pomarańczowej jesieni 2004 - zauważył europoseł. Według niego zagrożeniem dla europeizacji Ukrainy są: wejście przez Ukrainę do unii celnej z Rosją, Białorusią i Kazachstanem oraz stan demokracji i praw człowieka. - Błędna jest wiara tych elit ukraińskich, które myślą, że można mieć ścisłe i korzystne związki gospodarcze z UE, bez jednoczesnej naprawy stanu praw człowieka, rządów prawa, standardów demokratycznych i wolności mediów. Ukraina zdecydowanie przecenia to, że UE bardzo zależy w sensie gospodarczym na Ukrainie. Jest to fałszywa diagnoza, koszty przyjęcia Ukrainy byłyby wielkie, w obszarze funduszy strukturalnych i polityki rolnej, możliwe do zaakceptowania, ale nie bez pełnowymiarowej demokracji - przekonuje Saryusz-Wolski. Jak ocenił, Unia Europejska jest zirytowana Ukrainą, co - według niego - jest bardzo niebezpieczne zarówno dla regionu i przyszłości Partnerstwa Wschodniego, jak i dla polskich sympatii ukraińskich. - Ta europejska irytacja prowadzi do coraz twardszego stanowiska Unii wobec jej wschodniego sąsiada. Łudzi się elita rządząca dzisiaj na Ukrainie, że nastąpią koncesje w sprawach politycznych. Nie będzie ich z przyczyn pryncypialnych - standardów demokracji, praw człowieka i wybiórczej sprawiedliwości, której symbolem jest Julia Tymoszenko - ocenił. Zdaniem europosła ""cofająca się transformacja polityczna i gospodarcza"" na Ukrainie oznacza także zawieszenie parafowanego już układu stowarzyszeniowego. W niedzielnym głosowaniu Ukraińcy wybiorą 450 deputowanych do Rady Najwyższej, którzy będą sprawować swój mandat przez najbliższych 5 lat. W związku z tym, że ukraińska ordynacja wyborcza ma charakter mieszany, połowa deputowanych zostanie wybranych w jednomandatowych okręgach wyborczych, a druga - w systemie proporcjonalnym.","Jacek Saryusz-Wolski, fot. Maciej Świerczyński / Agencja Gazeta",
https://wiadomosci.onet.pl/swiat/bialorus-politolodzy-sankcje-wywolaja-uderzenie-w-opozycje/bg8b3,Białoruś: politolodzy - sankcje wywołają uderzenie w opozycję,"Białoruscy niezależni politolodzy uważają, że rozszerzenie dziś sankcji UE wobec Białorusi nie pomoże więźniom politycznym, a spowoduje uderzenie w społeczeństwo obywatelskie i poszerzenie listy opozycjonistów i działaczy objętych zakazem wyjazdu z kraju.","- Naturalnie te sankcje w żaden sposób nie przyczynią się do zwolnienia więźniów politycznych, a wręcz przeciwnie. Białoruskie władze będą ich teraz trzymać, żeby pokazać, że nie przestraszyły się i nie spełniają żądań Unii Europejskiej - oznajmił politolog Dzianis Mieljancou, którego cytuje na swojej stronie internetowej niezależny tygodnik ""Nasza Niwa"". Mieljancou jest na zdania, że w odpowiedzi na nowe sankcje władze mogą też powiększyć listę osób objętych zakazem wyjazdu z Białorusi. W ostatnich tygodniach wyjazd z kraju uniemożliwiono kilkunastu osobom: opozycyjnym politykom, obrońcom praw człowieka i niezależnym dziennikarzom. Pogląd, że sankcje mogą spowodować uderzenie władz białoruskich w społeczeństwo obywatelskie, podziela politolog Waler Karbalewicz. Uważa on, że dzisiejsza decyzja UE dowodzi jej zdecydowania, gdyż ""takiej liczby firm, jaką objęły (sankcje), dotąd nie było"", i wobec tego należy się spodziewać odpowiedzi ze strony władz w Mińsku. - Po pierwsze, taką odpowiedzią może się stać nasilenie represji wobec społeczeństwa obywatelskiego, niezależnych mediów, poszerzenie listy osób objętych zakazem wyjazdu z kraju. Po drugie, niewykluczone jest obniżenie rangi przedstawicielstw dyplomatycznych(…) - powiedział Karbalewicz portalowi tut.by. Politolog Andre Jahorau uważa, że oprócz zwiększenia presji na działaczy społecznych i opozycję możliwą odpowiedzią będą ""ostre deklaracje, także ze strony zaprzyjaźnionej z Białorusią Rosji"". Jest on jednak innego zdania na temat ciężaru sankcji. - Nawet znaczne poszerzenie liczby firm objętych sankcjami nie zdoła poważnie zaszkodzić handlowym stosunkom Białorusi z UE. Tym bardziej że można wykorzystać przestrzeń Unii Celnej (Białorusi, Rosji i Kazachstanu), by przez nią sprzedawać białoruską produkcję - powiedział Jahorau. Z opinią o ograniczonym charakterze sankcji zgadza się politolog Alaksiej Karol. - Są to sankcje ograniczone i dotyczą konkretnych osób i ich aktywów. Dla nich są poważne i sądzę, że właśnie dlatego wywołały oburzenie zarówno ich samych, jak i Alaksandra Ryhorowicza (Łukaszenki). Są to więc sankcje częściowo gospodarcze, ale nie takie na dużą skalę - powiedział Karol Radiu Swaboda. Jego zdaniem sankcje nie odbiją się na zwykłych Białorusinach, bo korzyści odnoszone z gospodarczych więzi firm objętych teraz sankcjami ""w żadnym stopniu nie wpływały na dobrobyt Białorusinów"". Także on uważa jednak, że najprawdopodobniej władze ""poszerzą swoją tajną listę osób objętych zakazem wyjazdu"". Opozycjonista Uładzimir Niaklajeu jest rozczarowany zakresem wprowadzonych sankcji. - To nie sankcje. Unia Europejska zrobiła kolejny krok w kierunku białoruskiego reżimu - powiedział portalowi Telegraf.by były kandydat opozycji na prezydenta. Według niego Unia kierowała się jednym celem: ""zaproponować Łukaszence wykonanie kroku w jej kierunku i zwolnienie wszystkich więźniów politycznych"". Jeden z polityków objętych zakazem wyjazdu, wiceprzewodniczący opozycyjnej Zjednoczonej Partii Obywatelskiej Leu Marholin, zauważył, że dopóki nie są znane nazwy firm objętych sankcjami, trudno powiedzieć, jaki będą one miały skutki dla białoruskiej gospodarki. - Ale najważniejsze, że 27 państw, a to bardzo dużo, zajęło wspólne stanowisko. To dużo ważniejsze od tego, kto konkretnie trafił na listę - powiedział Marholin Radiu Swaboda.",,
https://wiadomosci.onet.pl/kraj/80-rocznica-rozpoczecia-procesu-bezeskiego/tgls7,80 rocznica rozpoczęcia procesu bezeskiego,"26 października 1931 r. w Warszawie rozpoczął się tzw. proces brzeski. Na ławie oskarżonych zasiedli więzieni wcześniej w twierdzy brzeskiej przywódcy antysanacyjnej opozycji, wśród nich trzykrotny premier Wincenty Witos, Władysław Kiernik, Norbert Barlicki i Herman Lieberman.","""Mimo iż w porównaniu z terrorem w krajach totalitarnych wyrok w procesie brzeskim był stosunkowo umiarkowany, proces ten pozostał ciemną plamą na międzywojennym wymiarze sprawiedliwości"" - pisał prof. Wojciech Roszkowski w ""Najnowszej historii Polski 1914-1945"". Działania represyjne wobec opozycji podjęte w 1930 r. przez marszałka Józefa Piłsudskiego były reakcją na coraz większą aktywność stronnictw tzw. Centrolewu. Powstałą w 1929 r. antysanacyjną koalicję tworzyły: Polska Partia Socjalistyczna, Polskie Stronnictwo Ludowe ""Wyzwolenie"", Polskie Stronnictwo Ludowe ""Piast"", Stronnictwo Chłopskie oraz Narodowa Partia Robotnicza. Dowodem konsolidacji wspomnianych ugrupowań był zorganizowany przez przywódców Centrolewu 29 czerwca 1930 r. w Krakowie Kongres Obrony Prawa i Wolności Ludu. Jego uczestnicy w przyjętej rezolucji zapowiadali ""usunięcie dyktatury Józefa Piłsudskiego"" i ostrzegali władze, że na każdą próbę zamachu stanu odpowiedzą ""najbardziej bezwzględnym oporem"", a na każdą próbę terroru siłą fizyczną. Odpowiedź Piłsudskiego na mobilizację sił opozycyjnych była zdecydowana. 25 sierpnia stanął na czele nowego rządu. Cztery dni później, na posiedzeniu Rady Ministrów postawił wniosek o rozwiązanie parlamentu. 30 sierpnia na mocy decyzji prezydenta Ignacego Mościckiego parlament został rozwiązany. Wybory wyznaczono na 16 listopada (Sejm) i 23 listopada(Senat). Tuż po objęciu funkcji szefa rządu Piłsudski udzielił serii wywiadów, w których w sposób bardzo krytyczny wypowiadał się o parlamentaryzmie i posłach. ""Proszę pana - mówił Piłsudski 26 sierpnia w wywiadzie dla »Gazety Polskiej« - w Konstytucji jedno jest zupełnie wyraźne: że poseł nie ma prawa rządzić. Tymczasem pan poseł tylko to właśnie chce robić. (…) Pan poseł, to nikczemne zjawisko w Polsce, pozwala sobie bowiem na czynności tak upokarzające - zarówno sejm, jako instytucję, jak i samych siebie, jako posłów - że powtarzam, cała praca w sejmie śmierdzi i zaraża powietrze wszędzie. Ja, proszę pana, nie jestem w stanie pozwolić wbrew Konstytucji rządzić panom posłom i uważać ich za jakichś wybrańców do rządzenia. Zdaniem moim, w każdym urzędzie pana posła należy usuwać za drzwi; jeżeli zaś przy tym coś im dołożą - to także nie zaszkodzi"". Pod koniec sierpnia prowadzono już przygotowania do aresztowania byłych parlamentarzystów. W więzieniu wojskowym w twierdzy brzeskiej szykowano - jak informował komendant twierdzy płk Wacław Kostek-Biernacki - miejsca dla 150 osób. Lista osób przeznaczonych do aresztowania powstała w Ministerstwie Spraw Wewnętrznych. Obejmowała 100 osób. 1 września 1930 r. przedstawił ją Piłsudskiemu szef MSW gen. Felicjan Sławoj Składkowski, który odnotował: ""pan Marszałek własnoręcznie zielonym ołówkiem zaznacza, kto ma być aresztowany i zamknięty w Brześciu"". (F. Sławoj Składkowski ""Strzępy meldunków"") W nocy z 9 na 10 września żandarmeria wojskowa i policja aresztowały kilkunastu opozycyjnych polityków: Norberta Barlickiego, Adama Ciołkosza, Stanisława Dubois, Hermana Liebermana, Mieczysława Mastka i Adama Pragiera z PPS; Kazimierza Bagińskiego i Józefa Putka z PSL ""Wyzwolenie""; Władysława Kiernika i Wincentego Witosa z PSL ""Piast""; Karola Popiela z NPR; Aleksandra Dębskiego i Jana Kwiatkowskiego ze SN; Adolfa Sawickiego ze SCh oraz pięciu posłów ukraińskich: Włodymyra Celewycza, Osipa Kohuta, Jana Leszczyńskiego, Dymytra Palijiwa i Aleksandra Wisłockiego. 26 września, po rozwiązaniu Sejmu Śląskiego, do grupy zatrzymanych dołączono Wojciecha Korfantego. W ciągu następnych tygodni aresztowanych na dłuższy lub krótszy czas zostało około 5 tys. osób, wśród nich 84 byłych parlamentarzystów. Wobec więzionych w Brześciu parlamentarzystów stosowano wyjątkowe szykany. Znęcano się nad nimi psychicznie wykonując pozorowane egzekucje, głodzono i jednocześnie nie pozwalano rodzinom dostarczać żywność, zmuszano do upokarzających prac. W czasie pobytu w więzieniu pobici zostali m.in. Karol Popiel, Kazimierz Bagiński, Wojciech Korfanty i Osip Kohut. Jesienią 1930 r. po zakończonych wyborach do parlamentu, więźniów brzeskich przewieziono do Grójca. Następnie zaczęto ich zwalniać za kaucją, nadal prowadząc jednak śledztwo. Ostatecznie przygotowany przez prokuraturę akt oskarżenia objął 11 parlamentarzystów więzionych w Brześciu. Na ławie oskarżonych znalazło się sześciu członków PPS: Lieberman, Barlicki, Pragier, Dubois, Ciołkosz i Mastek, oraz pięciu ludowców: Witos, Kiernik, Bagiński, Putek i Sawicki. Proces brzeski rozpoczął się 26 października 1931 r. przed Sądem Okręgowym w Warszawie. Przewodniczącym sądu był sędzia Klemens Hermanowski. Oskarżonych bronili znani adwokaci, m.in. dziekan stołecznej rady adwokackiej Jan Nowodworski. Byłych posłów oskarżono o przygotowanie zamachu stanu mającego na celu obalenie władzy. Żaden z nich nie przyznał się do winy. Wincenty Witos występując w czasie procesu mówił: ""Wysoki Sądzie, ja byłem prezesem tego rządu, który został przez zamach majowy obalony. Nie ja więc knułem zamachy, nie ja robiłem spiski, ale ja wraz z rządem stałem się ofiarą spisku i zamachu. (..) Wierzyłem zawsze i wierzę, że w Polsce jest sprawiedliwość i prawo, ale nie tylko prawo, ale równe prawo dla wszystkich. (..) Dlatego siedząc dziś na ławie oskarżonych, (..) spodziewam się, że wreszcie przyjdą w Polsce takie zmiany, gdy prawo i sprawiedliwość będą pełne, gdy na ławie oskarżonych zasiądą także i ci, którzy nie tylko myśleli, ale i dokonali zamachu"". Przed sądem odbyło się ponad 50 rozpraw. W czasie procesu zeznawało kilkuset świadków, m.in. marszałkowie Sejmu Wojciech Trąmpczyński i Maciej Rataj, Wojciech Korfanty, Kazimierz Bartel, Kazimierz Pużak i gen. Marian Kukiel. Proces budził bardzo duże zainteresowanie prasy, która zamieszczała obszerne relacje z jego przebiegu. Dość szybko jednak okazało się, że dla władzy nie jest on wcale korzystny. ""W sensie propagandowym - pisał prof. Andrzej Garlicki - trudno go uznać za sukces obozu rządzącego. Zafundował on bowiem opozycji trybunę, o jakiej nie mogła marzyć. Umiała to wykorzystać. Obrona konsekwentnie dążyła do wykazania, że racja moralna była po stronie oskarżonych. Przywoływano wszystkie nieprawości pomajowych rządów Polski, formułowano ostre oceny rządów sanacji"". (A. Garlicki ""Piękne lata trzydzieste"") 13 stycznia 1932 r. zapadły wyroki. Dubois, Ciołkosz, Mastek, Pragier i Putek skazani zostali na trzy lata więzienia, Lieberman, Barlicki i Kiernik na dwa i pół roku, Bagiński na dwa lata, a Witos na półtora roku. Sawickiego uniewinniono. Po wyroku skazującym, opozycja występowała z wotum nieufności dla rządu, które odrzucali posłowie BBWR. Odbyły się także rozprawy apelacyjne. Ostatecznie Sąd Najwyższy postanowił 5 października 1933 r. o utrzymaniu wyroków. W tym czasie nie było już w Polsce Witosa. Zdecydował się na emigrację i pod koniec września wyjechał do Czechosłowacji. Podobnie postąpili Bagiński i Kiernik. Lieberman i Pragier wyemigrowali do Francji.",,
https://wiadomosci.onet.pl/kraj/schetyna-mowienie-o-komisji-sledczej-to-polityczna-hucpa/0ybpd,Schetyna: mówienie o komisji śledczej to polityczna hucpa,"- To trudne do zaakceptowania, dlatego powinniśmy to bardzo dobrze odkryć, a potem przeciąć - tak w ""Faktach po Faktach"" Grzegorz Schetyna skomentował ujawnioną w aferze taśmowej PSL-u niejasną sferę zachowań publicznych. Były marszałek Sejmu zaznaczył, że sprawą powinny się zająć przeznaczone do tego służby, a ""mówienie o komisji śledczej to polityczna hucpa"".","Zapytany przez Grzegorza Kajdanowicza o to, czy słyszał plotki o kolejnych taśmach, odparł: ""Tylko pogłoski, ale nie słyszałem o niczym konkretnym"". Schetyna przyznał, że nie miał wiedzy o taśmach nagranych w biurze szefa kółek rolniczych Władysława Serafina. Jak zaznaczył, dla niego polityka taśmowa jest ""mało smaczna"". Dodał, że poniedziałkowa konferencja Serafina stanowi wraz z ujawnionymi taśmami jedną całość. - To jest wstydliwe - stwierdził polityk Platformy Obywatelskiej. - Ten opis, który wynikał z tej rozmowy, jest rzeczywiście niepokojący - tak Schetyna skomentował informacje, które zostały ujawnione w rozmowie Serafina z byłym dyrektorem Agencji Rynku Rolnego Władysławem Łukasikiem. Jak jednak przypomniał, w Polsce obowiązują najwyższe standardy europejskie i za nie tylko bezpośrednią odpowiedzialność ale również brak nadzoru ""kładzie się dymisje i to jest dobrze"". - Sawicki nie dopatrzył i on położył głowę - powiedział. Zaznaczył, że trudno w tej sprawie winić premiera, który zaufał Markowi Sawickiemu i przekazał mu odpowiedzialność za resort rolnictwa. Taśmy PSL-u pokazały niejasną sferę zachowań publicznych. - To jest trudne do zaakceptowania, dlatego powinniśmy to bardzo dobrze odkryć, a potem przeciąć. Pytanie, czy będzie nas na to stać? Ja uważam, że tak - przyznał Schetyna. Jego zdaniem wyjaśnieniem tej sprawy powinny się zająć prokuratorzy, Najwyższa Izba Kontroli i Centralne Biuro Śledcze. - Zostawmy to im - zaznaczył były wicepremier. Jak dodał, pomysł Prawa i Sprawiedliwości o powołaniu komisji śledczej jest chybiony. - Mówienie o komisji śledczej to polityczna hucpa - stwierdził. Czy premier Donald Tusk powinien rozważyć pomysł, aby nie oddawać resortu rolnictwa Polskiemu Stronnictwu Ludowemu? Grzegorz Schetyna ma pewne wątpliwości. Jak powiedział, po pierwsze wymagałoby to rekonstrukcji całego rządu, a po drugie - sprawy w resorcie tak naturalnym dla ludowców ""powinni posprzątać ci, którzy są za to odpowiedzialni"". Schetyna stwierdził, że dalsza koalicja PO-PSL powinna się zasadzać na wzajemnym zaufaniu. Zdaniem byłego marszałka Sejmu w obecnym parlamencie nie ma alternatywy dla koalicji Platformy z ludowcami. - Matematycznie koalicja PO-SLD byłaby jeszcze trudniejsza, a z Ruchem Palikota - kompletnie kosmiczna - podkreślił. Jego zdaniem idea jesiennych wyborów parlamentarnych ""to krzyk niemocy i rozpaczy"". Jak przyznał, tego typu ruch nie byłby nikomu na rękę. - Uważam, że opozycja jest do nich niegotowa - zaznaczył Schetyna.","Grzegorz Schetyna, fot. Sławomir Kamiński / Agencja Gazeta",
https://wiadomosci.onet.pl/swiat/bialorus-dziennikarz-bielsatu-i-szefowa-baz-takze-objeci-zakazem-wyjazdu/43r4h,Białoruś: dziennikarz Biełsatu i szefowa BAŻ także objęci zakazem wyjazdu,"Dziennikarz Biełsatu Michał Jańczuk, szefowa niezależnego Stowarzyszenia Dziennikarzy Białoruskich (BAŻ) Żanna Litwina i obrońca praw człowieka Andrej Bandarenka to kolejne osoby objęte zakazem wyjazdu na Białorusi - podało w czwartek Radio Swaboda.","Litwina uważa, że odmówienie jej wyjazdu w czwartek na wymiar symboliczny. Tego dnia przypada bowiem rocznica przyjęcia konstytucji Białorusi z 1994 r. Jańczuk powiedział, że w nocy ze środy na czwartek kazano mu wysiąść na granicy w Brześciu z nocnego pociągu relacji Moskwa-Warszawa, którym jechał wraz z dwoma kolegami na zjazd białoruskich organizacji pozarządowych, rozpoczynający się dzisiaj w Warszawie. - Bardzo długo nie oddawano nam paszportów, po czym przyszedł pogranicznik i powiedział: ""Zaraz pójdziecie wszyscy spacerować po Brześciu"". Ostatecznie chłopaków przepuszczono, a mnie wysadzono w pociągu i wystemplowano pieczątkę zakazującą wyjazdu z kraju - powiedział. Pogranicznik uzasadnił zakaz z sposób - jak to określił Jańczuk - ""dość nieformalny"". - A może pan alimentów nie płaci? Albo wisi pan kasę państwu? - miał powiedzieć funkcjonariusz. - Poradził mi, żebym wrócił do miejsca zamieszkania i udał się na milicję po wyjaśnienie, dlaczego nie mogę wyjechać - relacjonuje Jańczuk. Także szefowi organizacji pomocy więźniom ""Platforma"" Andrejowi Bandarence nakazano wysiąść z nocnego pociągu Brześć-Warszawa. Nie wyjaśniono mu powodów zakazu wyjazdu - podaje Radio Swaboda. Żanna Litwina zamierzała lecieć do Warszawy dziś rano samolotem z Mińska. Szefowej BAŻ powiedziano, że decyzję o ""czasowym zakazie"" wypuszczania jej z kraju podjęła milicja. - Lista osób objętych zakazem z kraju powiększa się. Konflikt się pogłębia.(…) Co się tyczy mnie - sprawa jest symboliczna i to bardzo smutna symboliczność. Dziś przypada dzień przyjęcia konstytucji. I dochodzi o łamania 30. artykułu konstytucji. Zapisano tam prawo do swobodnego przemieszczania się - powiedziała Litwina w Radiu Swaboda. 1 marca przedstawiciel prokuratury generalnej Pawał Radziwonau oświadczył, że osobom, które wzywają do sankcji wobec władz Białorusi, może być zakazany wyjazd z kraju. O planach stworzenia listy osób objętych zakazem wyjazdu z kraju informował wcześniej portal Tut.by, powołując się na niewymienione z nazwiska źródło zbliżone do władz w Mińsku. Na listę miałoby trafić 108 osób, które wprost apelowały o wprowadzenie przez Zachód sankcji wobec Białorusi.",,
https://wiadomosci.onet.pl/swiat/sudan-aresztowano-przywodce-islamskiej-opozycji/sy8hm,Sudan: aresztowano przywódcę islamskiej opozycji,"Przywódca sudańskiej opozycji Hasan el-Tarabi został wczoraj aresztowany w stolicy kraju, Chartumie. Jak poinformował jeden z jego współpracowników, policja zatrzymała także pięciu innych członków ugrupowania el-Tarabiego, Kongresu Ludowego.","Według Baszira Rahmana, rzecznika PCP, policja nie podała przyczyny aresztowania el-Tarabiego. Przywódca sudańskich islamistów wzywał ostatnio do rewolucji, jeśli rząd prezydenta Omara el-Baszira nie wycofa się z podwyżek cen.","Hassan al-Tarabi, fot.AFP",
https://wiadomosci.onet.pl/swiat/bialorus-uczestnik-akcji-solidarnosci-z-uwiezionymi-skazany-na-areszt/ltrr8,Białoruś: uczestnik akcji solidarności z uwięzionymi skazany na areszt,"Na karę 10 dni aresztu administracyjnego skazał sąd w Mińsku Maksima Winiarskiego, zatrzymanego podczas poniedziałkowej akcji solidarności ze skazanymi za protesty powyborcze. Wcześniej kary aresztu dostali dwaj uczestnicy podobnej akcji w piątek.","Sąd w sprawie Winiarskiego powołał się na paragraf mówiący o ponownym naruszeniu przepisów o masowych zgromadzeniach. Winiarski, działacz opozycyjnej kampanii ""Europejska Białoruś"", był jednym z organizatorów poniedziałkowego protestu. Podobna akcja w tym samym miejscu - na Placu Październikowym w centrum Mińska - odbyła się w miniony piątek wieczorem. Milicja zatrzymała dwóch jej uczestników, a sąd skazał ich na pięć oraz siedem dni aresztu administracyjnego.",,
https://wiadomosci.onet.pl/kraj/bierzynski-dla-gazetapl-ludzie-musza-uslyszec-mieliscie-racje-ze-glosowaliscie-na-pis/y2dv1q6,"Bierzyński dla Gazeta.pl: ludzie muszą usłyszeć ""mieliście rację, że głosowaliście na PiS""","- Opozycja nie przyjmuje do wiadomości faktu, że strategia, którą wybrała, jest kompletnie nieskuteczna. W związku z tym powtarza to samo - tylko głośniej - jeszcze bardziej będąc nieskuteczną - mówi w wywiadzie dla Gazeta.pl ekspert ds. marketingu Jakub Bierzyński. Według niego błędem jest mówienie o omamionych propagandą wyborcach PiS. - Trzeba mówić: ""mieliście rację!"". (...) Bo program 500 plus się wam należał, a myśmy go przegapili"" - przekonuje.","Bierzyński przekonuje, że zachowanie opozycji w Polsce wpisuje się dokładnie w scenariusz pisany przez prezesa PiS. - On celowo bez przerwy wywołuje drobne taktyczne konflikty, żeby nie dać opozycji wytchnienia i żeby nie umiała nabrać dystansu strategicznego - mówi w wywiadzie dla Gazeta.pl. Przekonuje, że opozycja musi przestać odpowiadać na zaczepki i ""po raz piętnasty ogłaszać śmierć demokracji"". - Można bronić demokracji mądrze albo głupio. Myśmy do tej pory bronili głupio - powiedział. - Kaczyński to robi absolutnie świadomie, chce mieć totalną opozycję i taką ma - stwierdza. - W które punkty przeciwnika powinna uderzać skuteczna kampania polityczna? - pyta ekspert i odpowiada, że wbrew intuicyjnemu wskazaniu na najsłabsze miejsca, należy właśnie skupić się na tych najmocniejszych. - Skutecznie kampanie polityczne prowadzi się w ten sposób, że atakuje się strategiczne zasoby przeciwnika. To, z czego przeciwnik jest najbardziej dumny, co uważa za sukces, a pan musi jego sukces zamienić w klęskę - przekonuje w rozmowie z Gazetą.pl. I podaje jako przykład hasło kampanijne PiS ""Polska w ruinie"", które miało deprecjonować osiągnięcia modernizacyjne rządu PO-PSL. Bierzyński w rozmowie przewiduje też, że PiS wygra kolejne wybory, jeśli opozycja nadal będzie tłumaczyć sukces partii w 2015 roku głupotą wyborców, ich poddawaniem się propagandzie i temu, że dali się skusić programem 500 plus. -Spróbuj kogoś przekonać zaczynając od komunikatu: ""Uklęknij i przeproś!"". ""Dopiero jak się ukorzysz, to może z tobą będę rozmawiał"". Cała ta histeryczna retoryka dokładnie to powoduje - przekonuje ekspert. Całą rozmowę można przeczytać na portalu Gazeta.pl. Chcesz być na bieżąco z najważniejszymi informacjami dnia? Polub Onet Wiadomości na Facebooku!",Posłowie PiS w łamach sejmowych,
https://wiadomosci.onet.pl/przelom-w-libii-kaddafi-chce-przekazac-wladze/xcb03,Przełom w Libii? Kaddafi chce przekazać władzę,"Libijski przywódca Muammar Kaddafi jest gotów do rozpoczęcia rozmów w sprawie przekazania władzy, twierdzi jego rzecznik. Rozmowy miałby prowadzić w imieniu ojca syn dyktatora, Saadi - informuje CNN. Na początku tygodnia telewizja CNN poinformowała, że jest w kontakcie e-mailowym z Saadim Kadafim.","""Postaram się uratować moje miasto - Trypolis i 2 miliony mieszkańców. Inaczej Trypolis będzie stracony na zawsze, jak Somalia"" - napisał w wysłanej do dziennikarzy tej stacji wiadomości. Libijscy rebelianci wykluczą negocjacje z Muammarem Kadafim, o ile dyktator się nie podda. Taką informację agencji Reuters przekazał wysoki rangą przedstawiciel Narodowej Rady Tymczasowej. Ali Tarhouni dodał, że rebelianci nadal nie znają miejsca pobytu Kadafiego. Powstańcy szykują się do obecnie szturmu na Syrtę, rodzinne miasto Muammara Kaddafiego. To jedno z nielicznych miejsc w Libii, pozostających pod kontrolą sił wiernych byłemu dyktatorowi. Pułkownik wciąż pozostaje w ukryciu. Opozycja przebywająca w Trypolisie twierdzi, że powinna dostawać paliwo i wodę, aby uniknąć zatrucia. Tymczasem w Trypolisie życie powoli wraca do normalności, choć miastu grozi katastrofa humanitarna. Po tym jak niemal tydzień temu powstańcy weszli do Trypolisu, a w następnych dniach przejęli kontrolę nad prawie całym miastem, teraz w jest spokojnie. Brakuje za to jedzenia, prądu i wody. - Nie mam już wody w domu i tak jest od czterech dni. Ktoś powiedział mi, żebym tu przyszedł, bo ten człowiek przyjechał z beczkowozem spoza Trypolisu - mówi jeden z mieszkańców. Libijczycy podejrzewają, że żołnierze wierni Kaddafiemu zakręcili kurki z wodą, gdy wycofywali się z miasta. W drodze do miasta są transporty z pomocą humanitarną, a powstańczy rząd obiecał, że wkrótce do miasta powróci woda, prąd i paliwo. Rzecznik Przejściowej Rady Narodowej Mahmud Shammam ostrzega jednak, że przywracanie normalności to długi proces. Od ""Dnia gniewu"" do krwawego ramadanu - kalendarium walk w Libii - Nie oczekujcie od nas cudów. Mamy kontrolę nad miastem, oswobodzonym przed raptem czterema dniami, ale w rękach ludzi Kaddafiego, a także wśród innych grup, jest wciąż wiele broni - dodał. Tymczasem na przedmieściach Trypolisu dokonano kolejnego makabrycznego odkrycia. W jednym z magazynów znaleziono 50 ciał, prawdopodobnie ofiar egzekucji dokonanej przez żołnierzy Kaddafiego. Wcześniej w szpitalu w dzielnicy Abu Salim znaleziono ponad 200 ciał, rannych w walkach, którzy zmarli bo nie miał się nimi kto zająć. W libijskiej stolicy trwają już też pierwsze pogrzeby ofiar walk o Trypolis.","Muammar Kaddafi, fot. Reuters",
https://wiadomosci.onet.pl/kraj/premier-pyta-protestujacych-poslow-w-czyim-imieniu-wszczynaja-awanture/bezl521,"Premier pyta protestujących posłów ""w czyim imieniu wszczynają awanturę""","Wszystko, co zostało przyjęte na ostatnim posiedzeniu Sejmu, zostało przyjęte zgodnie z konstytucją i zgodnie z prawem - powiedziała premier Beata Szydło. Pytała też posłów protestujących w sali obrad Sejmu, ""w czyim imieniu próbują wszczynać awanturę"".","Premier podczas konferencji po posiedzeniu rządu była pytana m.in. o możliwość mediacji ws. sytuacji w Sejmie oraz o to, czy dojdzie do spotkania, które doprowadziłoby do kompromisu. Szefowa rządu podkreśliła, że nie jest to dla niej kryzys parlamentarny. - Ja nazywam (sytuację w Sejmie) awanturą wywołaną przez grupę posłów PO i Nowoczesnej, grupę posłów, którzy zamiast pracować, zamiast wypełniać swoje obowiązki poselskie, w tej chwili zajmują się po prostu awanturnictwem. Warto tym posłom zadać pytanie: czyich interesów bronicie, i w czyim imieniu wszczynacie w tej chwili te awantury? - zaznaczyła Szydło. - Wszystko, co zostało przeprowadzone, przyjęte na ostatnim posiedzeniu Sejmu zostało przyjęte zgodnie z konstytucją i zgodnie z prawem. Jest budżet, jak powiedziałam budżet stabilny, w którym zostały zagwarantowane środki na program prorodzinny 500 plus, na Mieszkanie Plus, na nowe leki dla emerytów, programy prorozwojowe. To wszystko w tym budżecie się znajduje - powiedziała premier. Jak dodała, jeżeli posłowie, którzy na sali sejmowej nie pracują dla Polaków, tylko zajmują się sami sobą, nie doceniają tego, że Polacy mogą otrzymać tak dobry budżet, to trzeba zadać pytanie, w czyim imieniu próbują wszczynać awanturę. - Dzisiaj obowiązkiem każdego polityka jest zająć się pracą. 11 stycznia będzie posiedzenie Sejmu, to będzie sprawdzian dla tych polityków, czy chcą pracować dla Polaków, czy chcą realizować dobre projekty, czy chcą być uczestnikami realizacji wielkiego programu odbudowy rozwoju Polski, wspierania polskich rodzin, czy też bronią interesów kogoś i właśnie pytanie kogo? Po to, aby nie dopuścić, żeby Polacy mogli mieć spokojne, stabilne i godne życie w Polsce - podkreśliła Szydło. Jak dodała, rząd ciężko pracuje. - Również dzisiaj było posiedzenie rządu. Ja zajmuje się konkretnymi sprawami. Zajmujemy się tym, do czego zobowiązali nas Polacy - zauważyła. Podkreśliła, że PiS reprezentuje interesów Polaków. - Ci posłowie, którzy nie mogą pogodzić się z tym, że właśnie wąskie elity przestały mieć benefity z budżetu państwa, dzisiaj protestują. Wolę pracować dla zwykłych Polaków - zauważyła szefowa rządu. Jak dodała ""być może"" celem protestujących posłów jest ""obalenie rządu, wprowadzenie destabilizacji, zamieszanie"". Premier powiedziała, że są dobre wyniki tegorocznego budżetu; dodała, że ""w przyszłym roku będzie dokładnie tak samo"". Według Szydło ""sytuacja w Polsce wymaga tylko i wyłącznie tego"", żeby protestujący posłowie opozycji zabrali się do pracy. - Rząd nie cofnie się, nie cofnie się klub PiS. Mamy program, mamy harmonogram działań. Wszystko będzie realizowane tak, jak zobowiązali nas do tego Polacy - powiedziała szefowa rządu. Od 16 grudnia w sali plenarnej Sejmu przebywają posłowie opozycji, którzy rozpoczęli wtedy protest wobec wykluczenia z obrad posła PO Michała Szczerby i wobec projektowanych zmian w zasadach pracy dziennikarzy w Sejmie, domagając się zachowania jej dotychczasowych reguł. Marszałek Sejmu Marek Kuchciński wznowił obrady w Sali Kolumnowej, gdzie przeprowadzono głosowania m.in. nad ustawą budżetową na 2017 r. Opozycja uważa, że głosowania w Sali Kolumnowej były nielegalne, m.in. z powodu braku kworum. Marszałek Sejmu zapewnił, że w głosowaniach 16 grudnia brała udział wymagana w konstytucji liczba posłów oraz, że każdy z posłów mógł wejść do Sali Kolumnowej głównym wejściem i brać udział w każdym głosowaniu.",Beata Szydło,
https://wiadomosci.onet.pl/swiat/rosja-wladza-nie-chce-rozmow-z-opozycja/2nd5v,Rosja: władza nie chce rozmów z opozycją,"Przywódcy rosyjskiej opozycji oznajmili dzisiaj po spotkaniu z b. ministrem finansów Aleksiejem Kudrinem, współpracownikiem premiera Władimira Putina, że władze, które znalazły się w obliczu fali bezprecedensowych demonstracji, nie są gotowe do rozmów.","- Bilans (spotkania z Kudrinem) jest następujący: nie ma żadnych rozmów ze strony władzy, władza nie jest do nich gotowa - powiedział jeden z liderów ruchu Solidarność, były wicepremier Borys Niemcow. W spotkaniu udział wzięli także: przywódca radykalnego Frontu Lewicy Siergiej Udalcow i były wiceprzewodniczący Dumy Państwowej Władimir Ryżkow z opozycyjnej Partii Wolności Narodowej (Parnas), której odmówiono w sierpniu 2011 roku wpisania do rejestru partii politycznych, co oznaczało, że ugrupowanie to nie mogło startować w grudniowych wyborach parlamentarnych. Kudrin, którego Putin nazwał w grudniu ""swoim przyjacielem"", oznajmił na swej stronie internetowej, że rozmowy zarówno z władzą, jak i opozycją charakteryzował ""brak postępu z obydwu stron w kwestiach zrozumienia konieczności głębokiego zaangażowania się w nie"". Putin, na szczytach władzy od 2000 roku i kandydat na trzecią kadencję na najwyższy urząd w państwie po prezydenturze w latach 2000-2008, stanął w obliczu szerokiego niezadowolenia po wyborach do Dumy Państwowej w grudniu ubiegłego roku, wygranych przez rządzącą partię Jedna Rosja. 24 grudnia od 70 do 100 tysięcy osób demonstrowało w Moskwie na rzecz unieważnienia wyborów i ""Rosji bez Putina"". Dwa tygodnie wcześniej opozycja wyprowadziła na rosyjskie ulice dziesiątki tysięcy ludzi. Nowa, wielka demonstracja opozycji zapowiedziana jest na 4 lutego w Moskwie.","Dmitri Miedwiediew, fot. Reuters",
https://wiadomosci.onet.pl/swiat/sld-o-polskim-przewodnictwie-w-radzie-ue-calkiem-przyzwoite/81e6x,SLD o polskim przewodnictwie w Radzie UE: całkiem przyzwoite,"Politycy SLD uważają, że polskie przewodnictwo w Radzie UE było całkiem przyzwoite. Jak mówią, trudno było przewidzieć, że nasza prezydencja przypadnie na okres kryzysu gospodarczego.","Premier Donald Tusk podsumował dzisiaj polską prezydencję w Parlamencie Europejskim w Strasburgu. Szef SLD Leszek Miller podkreślił, że będzie można powiedzieć, że w czasie polskiej prezydencji do Wspólnoty została przyjęta Chorwacja i wszedł ""sześciopak"" (nowe unijne przepisy dotyczące dyscypliny finansów publicznych), który zacieśnia integrację i strefę euro. Jak dodał, jest też zapowiedź ważnego porozumienia w sprawie tzw. nowego paktu fiskalnego. Miller stwierdził jednak, że główne centra kreowania wydarzeń nie znajdowały się w Warszawie, tylko w Berlinie i w Paryżu. Ponadto - dodał szef Sojuszu - ""polityka wschodnia nie była priorytetem, choć Polska usiłowała to czynić"". - Tu jest jakaś porażka, ale podzielam pogląd, że to była zupełnie przyzwoita prezydencja i trudno ją tak przekreślać - powiedział Miller. Wiceszef komisji spraw zagranicznych Tadeusz Iwiński (SLD) ocenił natomiast, że błędem było zdecydowanie się na prowadzenie prezydencji w okresie, kiedy w kraju przypadały wybory parlamentarne. Zaznaczył jednocześnie, że ""nie można było przewidzieć, że dojdzie do takiego kryzysu w strefie euro i w całym świecie i że dojdzie do takich wydarzeń w krajach arabskich, które zmniejszą zainteresowanie krajami Partnerstwa Wschodniego"". Według Iwińskiego, prezydencja była ""nieco zbyt pasywna, przez pierwsze miesiące niezbyt aktywna"". - Gdyby Sikorski wygłosił swoje interesujące, choć kontrowersyjne przemówienie na początku prezydencji, byłoby inaczej, bo nadałby ton - ocenił poseł SLD, odwołując się do niedawnego wystąpienia szefa polskiej dyplomacji Radosława Sikorskiego w Berlinie.","Leszek Miller, fot. PAP / Grzegorz Jakubowski",
https://wiadomosci.onet.pl/tylko-w-onecie/cymanski-dla-onetu-to-nie-byla-latwa-decyzja-ale-nie-uchylam-sie-od-odpowiedzialnosci/ld5nx,"Cymański dla Onetu: to nie była łatwa decyzja, ale nie uchylam się od odpowiedzialności","Decyzja została wypracowana kilka dni przed jej ogłoszeniem. Dla mnie osobiście nie była ona łatwa. Miałem świadomość, że wywoła ze strony naszych przeciwników krytykę, a nawet wypowiedzi prześmiewcze. Po namyśle, mając na względzie realizację programu SP, postanowiłem nie uchylać się od odpowiedzialności - mówi w rozmowie z Onetem Tadeusz Cymański z Solidarnej Polski. Kandydat tej partii na premiera zaznacza, że choć ""szanse na przeforsowanie konstruktywnego wotum nieufności wydają się nikłe"", to jednak ""odpowiedzialność opozycji nakazuje jej podjęcie takiej próby"".","Onet: Jakim programem pragnie Pan poprzeć swoją kandydaturę? Czy w przypadku zwycięstwa w głosowaniu Polacy mogą spodziewać się rewolucji? Jakie zmiany chciałby Pan wprowadzić w pierwszej kolejności? Tadeusz Cymański: Najważniejszym celem jest realizacja programu Solidarnej Polskiej, który szerzej zaprezentowaliśmy w Kutnie. W zamyśle SP moja osoba i kandydatura ma być znakiem rozpoznawczym tego programu. SP ma program prospołeczny adresowany w szczególności do rodzin oraz ludzi pracy. W perspektywie kilku lat ma on na celu zmniejszenie rażących dysproporcji społecznych poprzez większą partycypację najsłabszych grup społecznych w owocach wzrostu gospodarczego. Taki program to nie rewolucja, ale niewątpliwy i długo oczekiwany przełom i dążenie do normalności. To odrzucenie szkodliwej doktryny liberalnej, która przez ostatnie 20 lat zdominowała praktycznie cała naszą scenę polityczną. W pierwszej kolejności należy podjąć najtrudniejszy polski problem związany z załamaniem demograficznym. Mamy kilka propozycji. Projekt ustawy o zasiłkach społecznych złożyliśmy już w Sejmie. Na jakich ponadpartyjnych ekspertach chce Pan oprzeć swój rząd? Czy w przypadku, w którym na jego czele będzie stał polityk, możemy nadal mówić o rządzie eksperckim? Nasze pomysły spotkały się z życzliwością i wsparciem ze strony wielu ekspertów i autorytetów. Jestem przekonany, że osoby te nie odmówią współpracy jeśli będziemy mieć szanse na realizację naszego programu. Czy pańscy koledzy z SP mogą liczyć na miejsce w rządzie? Wydaje się, że Zbigniew Ziobro byłby Pana murowanym kandydatem na szefa resortu sprawiedliwości. Czy jego pozycja nie byłaby jednak wówczas zbyt duża? To nie jest temat naszych aktualnych rozważań, niemniej jednak jesteśmy przygotowani na każdy scenariusz. Najistotniejsze dla nas jest w tej chwili dotarcie do opinii publicznej z konkretnym przekazem programowym. Przypomnijmy poza tym, że Zbigniew Ziobro jest prezesem SP i jej kandydatem na urząd prezydenta RP - niezależnie od okoliczności nigdy nie uchyli się od odpowiedzialności. Kiedy dowiedział się Pan o tym, że Solidarna Polska wystawi Pana jako kandydata na premiera? Czy był to pomysł Jacka Kurskiego? Miał Pan opory przed przyjęciem tej propozycji? Decyzja została wypracowana kilka dni przed jej ogłoszeniem. Dla mnie osobiście nie była ona łatwa. Miałem świadomość, że wywoła ze strony naszych przeciwników krytykę, a nawet wypowiedzi prześmiewcze. Po namyśle, mając na względzie realizację programu SP, postanowiłem nie uchylać się od odpowiedzialności. Na czyje poparcie liczy Pan w Sejmie? Naprawdę liczy Pan, że skłócony z Wami PiS lub pozostająca do Was w opozycji PO poprze kandydata SP? Będziecie rozmawiać na ten temat z innymi ugrupowaniami? Liczymy przede wszystkim na poparcie obywateli w wyborach. Niezależnie od tego będziemy sprzyjać każdemu działaniu zmierzającemu do odwrócenia biegu wydarzeń i odsunięcia PO od władzy. Arytmetyka sejmowa jest nieubłagana i szanse na przeforsowanie konstruktywnego wotum nieufności wydają się nikłe. Niemniej odpowiedzialność opozycji nakazuje jej podjęcie takiej próby. Myślimy, że PiS, SLD i Ruch Palikota, jako partie opozycyjne, oprócz swoich programów, przedstawią również osoby, które będę te programy firmować. Jesteśmy również otwarci na dyskusję i współpracę z wszystkimi siłami parlamentu. Decyzja Solidarnej Polski ws. Pana kandydatury zaskoczyła komentatorów. Dlaczego na premiera nie wytypowano lidera Waszego ugrupowania Zbigniewa Ziobro? Czy ktoś inny spoza partii był brany pod uwagę? W Solidarnej Polsce zostałem uznany za osobę najbardziej otwartą na dialog i najmocniej identyfikowaną ze społecznym przesłaniem naszego programu.","Tadeusz Cymański, fot. PAP/Grzegorz Michałowski",
https://wiadomosci.onet.pl/kraj/rzeczpospolita-opozycja-podzielila-komisje-w-senacie/exe5q88,"""Rzeczpospolita"": opozycja podzieliła komisje w Senacie","Jak mówi nieoficjalnie jeden z polityków PO – w opozycji jest już niemal wszystko pewne, jeśli chodzi o ""meblowanie"" Senatu. – W zasadzie obsadzone są już wszystkie komisje – dodaje. Krzysztof Brejza ma zostać szefem senackiej Komisji Praw Człowieka – informuje ""Rzeczpospolita"".","Dziennik ustalił, że Adam Szejnfeld prawdopodobnie stanie na czele Komisji Gospodarki Narodowej, a Krzysztof Kwiatkowski – Komisji Ustawodawczej. Wymienia się także innych polityków Koalicji Obywatelskiej. Beata Małecka-Libera ma być szefową Komisji Zdrowia, wieloletni senator Kazimierz Kleina – Budżetu i Finansów Publicznych, a były prezydent Gliwic Zygmunt Frankiewicz – Samorządu Terytorialnego. Komisja Rodziny, Polityki Senioralnej i Społecznej ma przypaść Sojuszowi Lewicy Demokratycznej. Partia wprowadziła do izby dwóch senatorów. To Gabriela Morawska-Stanecka oraz Wojciech Konieczny. Polityka Prawa i Sprawiedliwości opozycja ma widzieć w Komisji Spraw Zagranicznych. Powód? – Częsta nieobecność przewodniczącego w kraju pomoże nam w utrzymaniu większości na sali – mówi jeden z polityków PO. Gazeta pisze też o kadrowych przymiarkach do Prezydium Senatu. Wicemarszałkami mają zostać Jan Filip Libicki (PSL) i Barbara Zdrojewska (PO). Kandydatem na marszałka pozostaje Bogdan Borusewicz Rzecznik PO Jan Grabiec w rozmowie z ""Rzeczpospolitą"" przekonuje, że decyzje nie zapadły, jednak nie ukrywa, że mogły ruszyć już przymiarki. – Zarząd krajowy PO poprosił Bogdana Borusewicza o prowadzenie rozmów dotyczących personaliów w Senacie – mówi. – O czym my w ogóle mówimy? – pyta z kolei retorycznie Borusewicz. – Najpierw trzeba ustalić, kto ma większość w Senacie – dodaje. – Moim zdaniem opozycja wypuszcza listę nazwisk, by przekonać swoich senatorów, że jej przewaga w tej izbie jest już ostateczna – mówi ""Rzeczpospolitej"" jeden z polityków PiS.",Krzysztof Brejza,
https://wiadomosci.onet.pl/swiat/syria-kolejny-dzien-walk-w-damaszku/9kl41,Syria: kolejny dzień walk w Damaszku,Czwartek jest drugim dniem walk rebeliantów z siłami reżimu prezydenta Baszara el-Asada w rejonie Damaszku - informują przedstawiciele opozycji. Na razie siłom Asada udaje się utrzymywać rebeliantów na obrzeżach stolicy.,"Artyleria elitarnej Gwardii Rewolucyjnej Asada ostrzeliwuje dzielnicę Dżobar i południową obwodnicę miasta, gdzie rebelianci przedarli się przez blokady i wyparli armię z zajmowanych tam pozycji. Według państwowych mediów syryjskich na ostrzelanym przez rebeliantów z moździerzy dworcu autobusowym w Kabun - północno-wschodniej dzielnicy Damaszku - zginęło w czwartek sześć osób, w tym kobieta i troje dzieci. Jest też podobno wielu rannych. Media syryjskie twierdzą też, że armia wyparła rebeliantów z Dżobaru i innych wschodnich dzielnic. Reuters pisze, powołując się na niewymienionego z nazwiska oficera w stanie spoczynku w Damaszku, że ofiarami ostrzału artyleryjskiego padają zarówno rebelianci jak i ludność cywilna. Opozycjoniści informują, że w nocy ze środy na czwartek w Damaszku zginęło ok. 30 ludzi. W większości są to ofiary ostrzału artyleryjskiego dzielnic Dżobar, Zamalka i Hadżar al-Aswad. Reuters pisze, powołując się na dowódcę jednego z oddziałów rebeliantów, że celem obecnej ofensywy przeciwników Asada nie jest zajęcie centrum Damaszku. Próby opanowania centrum nie będą podejmowane, dopóki wojska reżimowe mają duże bazy na tyłach sił rebeliantów, w dzielnicy Muleiha i w mieście Adra. -Celem jest likwidacja stanowisk snajperskich i umocnień, stanowiących część linii obronnej sił reżimowych, a nie parcie do przodu zbyt szybko bez odpowiedniego wsparcia - cytuje Reuters tego dowódcę. Według opozycjonistów ofensywą rebeliantów na Damaszek dowodzą sunniccy oficerowie, którzy zdezerterowali z armii. Celem jest obecnie odcięcie siłom Asada łączności między centrum miasta a przedmieściami. Rebelianci używają działek przeciwlotniczych, moździerzy i pojazdów opancerzonych, zdobytych w ostatnich miesiącach w walkach z siłami reżimowymi. Według danych ONZ rebelia przeciwko reżimowi Asada, trwająca od marca 2011 roku, pochłonęła już ok. 60 tys. ofiar śmiertelnych.",,
https://wiadomosci.onet.pl/swiat/protasiewicz-jest-wola-kijowa-by-rozszerzyc-mandat-kwasniewskiego-i-coxa/hkylp,"Protasiewicz: jest wola Kijowa, by rozszerzyć mandat Kwaśniewskiego i Coxa","Jest wola strony ukraińskiej, by mandat obserwatorów Parlamentu Europejskiego, b. prezydenta RP Aleksandra Kwaśniewskiego i b. szefa PE Pata Coxa, wykraczał poza obserwację procesu kasacyjnego Julii Tymoszenko - powiedział wiceszef PE Jacek Protasiewicz.","- Żadne decyzje jeszcze nie zapadły - zastrzegł w czwartek eurodeputowany, który jest koordynatorem misji dwóch obserwatorów PE. Jednak, jak wskazał, - jest wola strony ukraińskiej, zwłaszcza władz, aby upoważnić panów Kwaśniewskiego i Coxa do tego, by nie tylko przyjrzeli się sprawie procesu kasacyjnego (byłej premier Ukrainy) Julii Tymoszenko, ale również sytuacji byłego ministra spraw wewnętrznych Jurija Łucenki i byłego ministra obrony Wałerija Iwaszczenki, również skazanych na więzienie za nadużycia władzy -. W czasie rozmów w Kijowie w miniony poniedziałek Kwaśniewski i Cox - sondowali możliwości poszerzenia mandatu swojej misji - poza obserwację procesu kasacyjnego byłej premier - wyjaśnił Protasiewicz. Dwaj obserwatorzy, których wysłanie zaproponował w imieniu PE jego przewodniczący Martin Schulz, a zgodził się na to premier Ukrainy Mykoła Azarow, mieli pierwotnie przyglądać się tylko sprawie Tymoszenko. W Strasburgu zakończyła w czwartek dwudniowe spotkanie komisja współpracy parlamentarnej PE-Ukraina. Jak relacjonował Protasiewicz, ukraińscy deputowani z rządzącej Partii Regionów wyszli z sali, by udaremnić przyjęcie komunikatu końcowego z posiedzenia. Nie zgadzali się bowiem, by w tekście znalazły się słowa o konieczności rozwiązania politycznego sprawy Tymoszenko i byłych ministrów w jej rządzie. - Obserwujemy wzrastające napięcie i coraz większe emocje w przedwyborczej walce politycznej między siłami zjednoczonej opozycji i koalicji rządowej na Ukrainie. Ta walka przeniosła się również na forum PE - ocenił wiceprzewodniczący europarlamentu. Wskazał, że działanie nie było skuteczne, bo dokument został przyjęty. Kwaśniewski i Cox rozpoczęli w poniedziałek swą misję od spotkań z przedstawicielami Tymoszenko, prezydentem Ukrainy Wiktorem Janukowyczem oraz Azarowem i członkami jego rządu. Mają wrócić na Ukrainę prawdopodobnie w przyszłym tygodniu. Proces kasacyjny Tymoszenko, który mają obserwować, odbędzie się 26 czerwca. W trakcie swej misji przedstawiciele PE mają mieć dostęp do dokumentów dotyczących procesu kasacyjnego Tymoszenko, prokuratorów i adwokatów. Kwaśniewski zapowiadał, że spotkają się też z przedstawicielami opozycji ukraińskiej. PE uzgodnił z władzami Ukrainy wysłanie obserwatorów, bo sprawa uwięzionej byłej premier, której rozwiązania UE domaga się od Kijowa, poważnie zaszkodziła stosunkom Ukraina-UE. Tymoszenko, dziś będąca w opozycji, została skazana w zeszłym roku na siedem lat więzienia za nadużycia przy zawieraniu umów gazowych z Rosją w 2009 roku, gdy stała na czele rządu. UE ocenia, że sprawa Tymoszenko ma podłoże polityczne, a władze w Kijowie wybiórczo stosują prawo w procesach byłej premier i jej współpracowników. Łucenko został skazany na cztery lata więzienia, gdyż uznano go za winnego sprzeniewierzenia funduszy państwowych i nadużycia władzy. Iwaszczenkę sąd skazał na pięć lat więzienia za przestępstwa gospodarcze. Zarówno Łucenko, jak i Tymoszenko, znani są jako zaciekli przeciwnicy Janukowycza. Oboje twierdzą, że to właśnie on inspirował śledztwa przeciwko nim oraz wyroki wydane przez kontrolowane przez władze sądy. Ich uwięzienie pozbawia Partię Regionów ważnych konkurentów podczas wyborów parlamentarnych zaplanowanych na koniec października.",,
https://wiadomosci.onet.pl/swiat/jemen-zawieszenie-broni-po-smierci-pieciu-cywilow/pesdx,Jemen: zawieszenie broni po śmierci pięciu cywilów,Jemeński prezydent Ali Abd Allah Salah i przywódca zbrojnej opozycji generał Ali Mohsen podpisali w czwartek porozumienie o zawieszeniu broni - poinformowała agencja Reuters powołując się na relacje rządowego przedstawiciela.,"Porozumienie podpisano kilka godzin po tym, jak pięciu cywilów, w tym dziecko, zginęło w strzelaninie między siłami rządu i bojownikami opozycji w mieście Taizz, 270 km na południowy zachód od stołecznej Sany. Obie strony zgodziły się też uwolnić zakładników porwanych podczas antyrządowych protestów, które doprowadziły kraj na krawędź wojny domowej. W zeszłym tygodniu Rada Bezpieczeństwa ONZ uchwaliła rezolucję potępiającą przemoc w Jemenie. Wezwała też rządzącego od 33 lat Salaha do zaakceptowania planu pokojowego przekazania władzy, który opracowały wspólnie monarchie znad Zatoki Perskiej. Pomimo trwających od stycznia protestów i międzynarodowych nacisków Salah, oskarżany o korupcję i nepotyzm, odmawia ustąpienia ze stanowiska. Prezydent wprawdzie przyjął ONZ-wską rezolucję z zadowoleniem, jednak dotychczas trzykrotnie wycofywał się z planu pokojowego Rady Współpracy Zatoki Perskiej, zapewniając jedynie, że przekaże władzę w ""bezpieczne ręce"".",,
https://wiadomosci.onet.pl/kraj/opozycja-ma-kandydata-na-marszalka-senatu-zostal-nim-tomasz-grodzki/hch0e1x,Opozycja uzgodniła kandydata na Marszałka Senatu,"Senator Tomasz Grodzki z Platformy Obywatelskiej jest wspólnym kandydatem opozycji na stanowisko Marszałka Senatu - podaje nieoficjalnie ""Gazeta Wyborcza"". Informację tę potwierdzają źródła Onetu. Decyzja opozycji zapadła wczoraj.","Jego kandydatura ma zostać oficjalnie ogłoszona dzisiaj na wspólnej konferencji liderów PO, PSL i SLD - informuje ""GW"". Pochodzący ze Szczecina Tomasz Grodzki jest lekarzem chirurgiem. W gabinecie cieni Koalicji Obywatelskiej odpowiadał za zdrowie. Jest szczecińskim senatorem tej partii od 2015 r., a wcześniej - jej wieloletnim radnym w Szczecinie. Grodzki ma tytuł profesora nauk medycznych. Specjalizuje się w chirurgii klatki piersiowej i transplantologii. Praktykuje w szczecińskim Specjalistycznym Szpitalu im. prof. Alfreda Sokołowskiego. Był dyrektorem tej placówki w latach 1998-2016. - Mam na imię Tomasz, więc dopóki nie zobaczę to nie uwierzę - komentuje medialne doniesienia nieco żartobliwie Tomasz Grodzki w rozmowie z Onetem. - A tak całkiem poważnie to wszystko będzie jasne po konferencji. Zresztą sama ewentualna nominacja to jedno, pozostaje jeszcze głosowanie. Oczywiście, to byłoby miłe, ale tak jak mówię, musimy poczekać na oficjalne informacje. Jestem lekarzem, więc bardzo na poważnie traktuje wszelkie tajemnice - dodaje. W połowie października Grodzki ujawnił, że był ""sondowany"" przez przedstawiciela Zjednoczonej Prawicy w sprawie możliwości przejścia na stronę PiS w Senacie w zamian za stanowisko ministra zdrowia. - Propozycja padła od dość ważnego polityka Zjednoczonej Prawicy. Nie potrafię powiedzieć, czy był to jego pomysł, czy było to ustalone ""na górze"" - mówił Grodzki w rozmowie z Onetem. Propozycja miała paść tuż po ogłoszeniu wyników wyborów do Senatu. Co więcej - według senatora KO - nie był to pierwszy raz. - Podobną propozycję otrzymałem po dymisji ministra Radziwiłła - mówi. - O ile wtedy nie sądzę, by chodziło o ""przeciągnięcie do obozu rządzącego"", to teraz naiwnością byłoby sądzić, że chodzi o mój urok osobisty czy program ochrony zdrowia. Raczej decydowała o tym arytmetyka senacka, bo nasza większość jest niezbyt duża - dodawał Grodzki. W październikowych wyborach PiS-owi nie udało się uzyskać większości w Senacie. W 100-osobowej izbie partia rządząca uzyskała 48 mandatów. Tyle samo zdobyły łącznie partie opozycyjne - 43 KO, trzy PSL i dwa SLD. Poza tym do Senatu dostało się trzech kandydatów niezależnych, jednak kojarzonych z KO - Stanisław Gawłowski, Wadim Tyszkiewicz i Krzysztof Kwiatkowski - co daje opozycji minimalną większość w tej izbie. Źródła: ""Gazeta Wyborcza"", Onet",Tomasz Grodzki,
https://wiadomosci.onet.pl/swiat/bialorus-opozycja-wspomina-havla/h526p,Białoruś: opozycja wspomina Havla,"Białoruscy opozycjoniści wspominają Vaclava Havla jako wielkiego przyjaciela ruchu demokratycznego w ich kraju, który pomógł im w trudnych chwilach zwątpienia.","Lider opozycyjnego Ruchu ""O Wolność"" i opozycyjny kandydat w wyborach prezydenckich z 2006 r. Alaksandr Milinkiewicz określa Havla jako ""niezwykłego człowieka, człowieka kultury, wielkiego polityka, wielkiego Czecha i człowieka Europy"". - Był bardzo ważny dla Białorusi. (...) Wierzył w jej europejską przyszłość i robił wiele, by o niej nie zapominano w Europie i Czechach. Osobiście wspierał nas w trudnej sprawie walki o godność i wolność - powiedział Milinkiewicz Radiu Swaboda. Działacz Centrum Obrony Praw Człowieka ""Wiasna"" Walancin Stefanowicz spotkał się Havlem w 2006 r., gdy ten wręczał nagrodę ""Homo Homini"" szefowi ""Wiasny"", obecnie przebywającemu w kolonii karnej Alesiowi Bialackiemu. - Jego niezwykłość przejawiała się na wiele sposobów, nigdy nie zachowywał się jak klasyczny polityk, który najbardziej dba o własny wizerunek. (...) Jego wpływ na Europę Wschodnią był ogromny, bo był jednym z czołowych liderów aksamitnych rewolucji - wraz z Lechem Wałęsą, który rozpoczął ruch sprzeciwu w Polsce - podkreśla Stefanowicz. Redaktor naczelny niezależnej gazety ""Nasza Niwa"" Andrej Dyńko, któremu Havel w 2003 r. wręczył nagrodę im. Hanno R. Ellenbogen za wkład w międzynarodowe życie publiczne, podkreśla, że jako intelektualista był on wzorem człowieka, który żyje nie tylko dla siebie czy swojej sprawy, lecz dla społeczeństwa. - Dla Białorusi Havel zrobił bardzo wiele. Był w latach 90. jednym z nielicznych europejskich polityków, którzy myśleli o Białorusi. Jako pierwszy dał wyraz zrozumieniu białoruskiej sytuacji. Powiedział, że Unia Europejska i NATO powinny się rozciągać do wschodnich granic Białorusi i Ukrainy, przekroczyć Dniepr. Jako jeden z pierwszych mówił o Białorusi i stawiał kwestię Białorusi w świecie - podkreślił Dyńko. Dziennikarka opozycyjnego portalu Karta'97 Natalla Radzina wspomina, że kiedy została zatrzymana po wyborach prezydenckich na Białorusi w grudniu 2010 r., przez 40 dni aresztu miała przy sobie list Havla do białoruskich sił demokratycznych, napisany jeszcze przed wyborami. - Kiedy było mi szczególnie trudno - wyciągałam go i czytałam. Raz po raz. W końcu nauczyłam się go na pamięć, jak Ojcze nasz"" - pisze Radzina. W liście Havel pisze m.in.: ""Bez względu na wyniki wyborów - a na pewno wszyscy się ich domyślamy - nie przestaniemy wspierać Białorusi w jej dążeniu do członkostwa w Unii Europejskiej. Wolność warta jest takiej ceny, nawet jeśli rezultat nie będzie natychmiastowy"".",fot. PAP / EPA,
https://wiadomosci.onet.pl/kraj/gazeta-polska-codziennie-obce-sluzby-na-polskich-ulicach/hlz2x,"""Gazeta Polska Codziennie"": obce służby na polskich ulicach","Sejm będzie głosował dzisiaj nad kontrowersyjną ustawą o udziale zagranicznych funkcjonariuszy w operacjach na terenie Polski - przypomina ""Gazeta Polska Codziennie"". Dziennik ostrzega też przed ""rzeczywistością"", jaka czeka Polskę po wprowadzeniu zmian.","""Niemiecka policja na ulicach Warszawy, obce służby na meczach piłkarskiej ekstraklasy, szpiedzy ze Wschodu swobodnie przechodzący przez polskie granice. Tak według opozycji będzie mogła wyglądać rzeczywistość"" - czytamy na łamach ""GPC"". ""Codzienna"" podaje, że największe kontrowersje budzi przepis o długotrwałości pobytu zagranicznych funkcjonariuszy spoza strefy Schengen np. z Rosji i USA. ""Ta ustawa skupia się na ściąganiu najemnych posiłków"" - ocenił na łamach ""GPC"" Jarosław Zieliński z PiS. Projekt, przygotowany przez MSW, w założeniu ma usprawnić współpracę m.in. podczas katastrof czy klęsk żywiołowych, do tej pory regulowaną umowami dwustronnymi (Polska ma podpisane takie umowy m.in. ze wszystkimi sąsiadami z wyjątkiem Białorusi). Nowe regulacje przydadzą się np. w razie pościgu transgranicznego, ratowania ofiar lawin w górach, gaszenia pożarów lasów przy granicy, powodzi, imprez masowych, w których licznie biorą udział obywatele państw sąsiednich. Zieliński wyraził obawę, że wejście w życie projektowanej ustawy może być groźne dla suwerenności państwa. - Treść ustawy sprowadza się do tego, aby komendanci policji, Straży Granicznej, Państwowej Straży Pożarnej, szef MSW i rząd mogli odpowiednio sprowadzać do Polski na nasz koszt funkcjonariuszy obcych państw - mówił kilka dni temu poseł. Więcej w ""Gazecie Polskiej Codziennie"".",Oddziały francuskiej policji,
https://wiadomosci.onet.pl/swiat/bialoruski-opozycjonista-zjazdu-narodowego-zatrzymany/xrxxn,Białoruski opozycjonista Zjazdu Narodowego zatrzymany,"W Mińsku zatrzymany został opozycjonista Wiktar Iwaszkiewicz, jeden z organizatorów wiecu o nazwie Zjazd Narodowy, który odbył się w sobotę. Według Radia Swaboda będzie sądzony w sprawie administracyjnej za organizację zgromadzenia bez zezwolenia.","W wiecach, które odbyły się w sobotę w Mińsku, miastach obwodowych i niektórych rejonowych, wzięło udział łącznie około 2 tys. ludzi. Uczestnicy żądali powstrzymania wzrostu cen, a także uwolnienia skazanych opozycjonistów. Opozycja zwołała Zjazd Narodowy, powołując się na prawo do organizowania zebrań obywateli, o jakich mowa jest w konstytucji i ustawie o zebraniach lokalnych i krajowych. Takie zgromadzenia mogą odbywać się w celu debaty o problemach życia społecznego z inicjatywy co najmniej 10 proc. osób mieszkających stale na danym terenie.",,
https://wiadomosci.onet.pl/kraj/poncyljusz-palikota-wykreowal-kaczynski-i-tusk/qnepk,Poncyljusz: Palikota wykreował Kaczyński i Tusk,"- Kto wykreował Janusza Palikota? Jarosław Kaczyński i Donald Tusk. To konsekwencja wojny polsko-polskiej - powiedział na falach radia TOK FM Paweł Poncyljusz. - Palikot odważnie i prosto zdefiniował postulaty, które Grzegorz Napieralski nie miał odwagi prezentować -dodał.","Polityk PJN powiedział, że ""rozebranie SLD nie było tylko po stronie Palikota, ale i Tuska, bo Tusk zabrał na swój pokład Dariusza Rosatiego, Bartosza Arłukowicza i kilku mniej znanych polityków"". - Na prawej stronie sytuacja wygląda inaczej. Staraliśmy się pokazać dwie rzeczy - rodzinę i gospodarkę. Rodzina zadziałała. Wszyscy mówili o gospodarce, zobaczymy jakie będą dalsze losy tych obietnic - stwierdził Poncyljusz mówił o przyczynach wyborczej porażki swojego ugrupowania. - Nasza kampanie była tańsza, mieliśmy mniejszy budżet. Jestem zaskoczony takim niskim wynikiem - przyznał polityk. - Przez te kilkanaście miesięcy funkcjonowania nie mieliśmy pieniędzy poza własnymi. Palikot jest tego najlepszym przykładem. Zrobił krok wstecz. Infrastruktura polityczna nie ograniczał mu pola widzenia - stwierdził. - My jesteśmy przed decyzjami, co dalej z nami? Musimy zdefiniować jak dalej funkcjonować. Dziesięć lat jestem posłem i chciałbym zostać w polityce - dodał. O przyszłości PJN Poncyljusz mówił, że ugrupowanie ""może być elementem budowy infrastruktury prawicowej, bo PiS i PO mogą nie wytrzymać"". - Pod względem liczby wyborców mają mniejsze poparcie niż we wcześniejszych wyborach. 1 800 000 wyborców PiS-u gdzieś się zgubiło. Nasz pomysł był taki, żeby ci ludzie poparli PJN. PO też straciła około miliona głosów. Założenie było takie, że ci ludzie będą dalej aktywnymi wyborcami, ale schowali się w domach - stwierdził polityk. - Jeżeli miałbym wybierać, jeżeli byłaby taka złota rybka, to jestem gotowy do samorządu w Warszawie. Sejm opuszczam bez żalu. To nie jest Sejm naszych marzeń. Siedzenie w opozycji po raz kolejny i komentowanie bieżących wydarzeń nie jest moją ambicją - powiedział Poncyljusz. Polityk zdradził także swoje plany na przyszłość. - Myślę o wyborach samorządowych w 2014 roku - wyznał.","Paweł Poncyljusz, fot. Sławomir Kamiński / Agencja Gazeta",
https://wiadomosci.onet.pl/swiat/instytut-l-walesy-wybory-w-birmie-nie-beda-wolne/zhk3q,"Instytut L. Wałęsy: ""Wybory w Birmie nie będą wolne""","Wybory parlamentarne w Birmie nie będą wolne, nie będą też wstępem do reform demokratycznych - oświadczył Instytut Lecha Wałęsy, apelując do wspólnoty międzynarodowej, by nie uznała wyników wyborów, które mają się odbyć w niedzielę.","Instytut wzywa też do wykorzystania wszelkich środków dyplomatycznych w celu wsparcia trójstronnego dialogu między rządzącą w Birmie juntą, opozycją demokratyczną i grupami etnicznymi. Według wielu międzynarodowych organizacji zaangażowanych w kwestię birmańską (między innymi Human Rights Watch, Amnesty International) wybory w Birmie nie mogą być wolne m.in. dlatego, że w tamtejszych więzieniach pozostaje ponad 2100 więźniów politycznych, w tym ponad 400 członków głównej partii opozycyjnej - Ligi na Rzecz Demokracji (NLD). Instytut przypomina też, że nadal są prowadzone działania wojskowe przeciwko grupom etnicznym, surowe prawa wyborcze uniemożliwiają partiom politycznym prowadzenie wolnych kampanii wyborczych, a media są ocenzurowane i stronnicze wobec partii popierających juntę.",,
https://wiadomosci.onet.pl/tylko-w-onecie/kidawa-blonska-kandydatka-na-premiera-jaroslaw-sellin-komentuje/6tlz4e7,Jarosław Sellin w “Onet Opinie”: opozycja desperacko poszukuje poparcia politycznego,"- To ruch dosyć interesujący, ale desperacki, bo czyniony na ostatniej prostej. Poza tym środowisko było przekonywane, że jego lider jest szykowany na premiera, a tymczasem ucieka z Warszawy i chowa się we Wrocławiu - stwierdził wiceminister Jarosław Sellin w programie “Onet Opinie”, komentując wysunięcie kandydatury Małgorzaty Kidawy-Błońskiej na premiera.","Minister ocenił, że ruch Grzegorza Schetyny, który zaproponował Kidawę-Błońską na szefa rządu, to szukanie mechanizmów, które mogłyby zwiększyć poparcie polityczne. To poparcie - w opinii Sellina - “nie jest zbyt obiecujące”. Wiceminister kultury i dziedzictwa narodowego był też pytany o cysterny z negatywnymi hasłami dotyczącymi rządów PO-PSL, które pojawiły się dziś na ulicach polskich miast. Gość Agnieszki Burzyńskiej stwierdził, że ""ma to pokazać, że Polacy stracili przez ich rządy dwa lata działania programu 500 plus i sześć lat wypacania 13. emerytury"".",,
https://wiadomosci.onet.pl/kraj/olbrychski-nie-podoba-mi-sie-ta-polska/1323t8t,Olbrychski: nie podoba mi się ta Polska,"Daniel Olbrychski udzielił obszernego wywiadu portalowi dziennik.pl. W rozmowie z Martą Kawczyńską mówił m.in. marszach KOD-u, reformie sądownictwa i ministrze Piotrze Glińskim. Jak przyznał, artyści nie powinni stronić od wypowiadania się na tematy polityczne, nawet jeśli nie mają wpływu na obywateli.","Aktor pytany o ogólną kondycję resortu kultury ocenił, że nie jest on zasiedlony przez najmądrzejszych ludzi. Olbrychski bardzo krytycznie ocenił zwłaszcza ministra Piotra Glińskiego, którego nazwał ""jednym z najgorszych ministrów, jakich miał okazję obserwować w swoim długim życiu, wliczając w to wszystkich ministrów kultury w PRL-u"". Jego zdaniem, Glińskiemu brakuje inteligencji, charyzmy i uczciwości. - Jest nijaki. Nie ma w sobie ani polotu, ani odwagi do podejmowania trudnych decyzji. Bardziej dba o to, co o nim pomyśli jego szef Jarosław Kaczyński, niż o to, co dobrego zrobić dla kultury - mówi. W negatywnym tonie Olbrychski wypowiada się również na temat TVP i jej szefa, Jacka Kurskiego. Zapewnił, że nie szuka kontaktu z telewizją publiczną i odmawia udziału w programach oraz akcjach promocyjnych. - Uważam, że chodzenie na Woronicza jest wstydem - deklaruje. Olbrychski mówi, że chociaż nie wziął udziału w niedawnej zbiórce na Mateusza Kijowskiego, to nadal utożsamia się z ruchem KOD i z pewnością weźmie jeszcze udział w marszach. - Uważam, że należy chodzić, bo dobrze jest pokazywać i sobie, i innym, że jest nas wielu myślących podobnie. Pokazywać obserwatorom i władzy, że znaczna część społeczeństwa myśli inaczej niż wybrani rządzący - dodaje. Chcesz być na bieżąco z najważniejszymi informacjami dnia? Polub Onet Wiadomości na Facebooku! Daniel Olbrychski zwraca też uwagę na błędy partii opozycyjnych, które jego zdaniem ""zagapiły się i zachowały jak syte koty"". Wskazuje, że opozycji zabrakło liderów i ludzi, którzy są w stanie zmieniać rzeczywistość. Konsekwencją tego były przegrane wybory i polityczna dominacja PiS-u. Jednocześnie aktor wyraża opinię, że zmiana władzy jest możliwa, ale niezbędna do tego jest pełna mobilizacja wyborców. Sam deklaruje, że jest gotów otwarcie poprzeć kandydata, którego poglądy będą zbieżne z jego poglądami. Zdaniem Olbrychskiego, polityka PiS-u niszczy kraj, a zadaniem każdego patrioty jest odsunięcie takiej partii od władzy. Na pytanie o życie w obecnej Polsce udziela zdecydowanej odpowiedzi. - Nie podoba mi się ta Polska. Nie tylko obóz rządzących, ale i społeczeństwo, które tak zdecydowało, a jeszcze bardziej to, które wzruszyło ramionami i stwierdziło, że nie warto brać udziału w tak ważnych momentach, jakimi są wybory [...] Mam wrażenie, że marnowane jest to, co się udało w 1989 roku.",Daniel Olbrychski,
https://wiadomosci.onet.pl/kraj/w-sejmie-szesc-partii-najnowszy-sondaz/r13n114,W Sejmie sześć partii. Najnowszy sondaż,"Prawo i Sprawiedliwość mogłoby liczyć na 40 proc. poparcia, gdyby wybory parlamentarne odbyły się teraz - wynika z sondażu Instytutu Badań Pollster, przeprowadzonego dla ""Super Expressu"". Do Sejmu dostałoby się jeszcze pięć innych partii.","W przeprowadzonym badaniu uwagę ekspertów zwraca rosnące poparcie dla partii opozycyjnych. ""Jeśli dodamy do siebie wyniki PO, Nowoczesnej, PSL i SLD, to nagle się okazuje, że opozycja ma przewagę nad partią rządzącą"" - czytamy w gazecie. Do Sejmu dostałoby się łącznie sześć partii: Platforma Obywatelska mogłaby liczyć na 27 proc. poparcia, Kukiz'15 na 9 proc., Sojusz Lewicy Demokratycznej na 8 proc., Polskie Stronnictwo Ludowe 6 proc., a Nowoczesna na 5 proc. Poza Sejmem znalazłaby się Partia Razem (3 proc. poparcia) i Wolność (2 proc.). Badanie przeprowadzono w dniach 11-12 lipca na próbie 1094 dorosłych Polaków. Więcej w najnowszych ""Super Expressie"". Chcesz być na bieżąco z najważniejszymi informacjami dnia? Polub Onet Wiadomości na Facebooku!",,
https://wiadomosci.onet.pl/kraj/historyk-o-wiadomosciach-tvp-odzyla-w-nich-tradycja-z-czasow-stalinizmu/c2qvr35,"Piotr Osęka: obejrzenie ""Wiadomości"" TVP to dla historyka propagandy wyjątkowe doświadczenie","""Analizując kulturę polityczną stalinizmu, zwracałem uwagę na holistyczne ambicję propagandy. Każdy wątek musiał zawierać w sobie reprezentacje pozostałych narracji, składających się na ideologiczną wizję świata. (...) ta tradycja odżyła. »Wiadomości« przestały być tylko relacją o wydarzeniach minionej doby"" - pisze na Facebooku historyk Piotr Osęka.","Historyk propagandy stwierdza, że w głównym programie informacyjnym TVP zainteresowało go zjawisko, którym jest według niego ""światopoglądowa spójność przekazu"". Zdaniem historyka w czasach PRL ""pisząc o sukcesach górnictwa, trzeba było docenić »troskę kierowników partii i państwa« a także podkreślić, że »każda tona węgla to cios w podżegaczy wojennych«. W reportażu o wakacyjnych plażach należało uwypuklić dokonania związków zawodowych i podkreślić, że za czasów sanacji wypoczywali tylko obszarnicy i fabrykanci"" - przypomina Osęka.  Badacz stalinowskiej propagandy stwierdza przy tym, że w ""Wiadomościach"" ""bieżąca polityka staje się pretekstem do codziennego recytowania PiSowskiego katechizmu. Czy oglądamy materiał o reformie sądów, kampanii samorządowej czy o wynikach makroekonomicznych, dostajemy wciąż te same obrazy i te same zdania"" - pisze i wymienia przykłady takich materiałów. ""»Rząd Zjednoczonej Prawicy jest pierwszym gabinetem po 1989 r., który tak wiele miliardów wydaje na programy prospołeczne« – chwali głos zza kadru. Za to opozycja »nie ma nic konstruktywnego do zaproponowania Polakom« (tu nieoceniony prof. Kik), więc w bezsilnej złości sypie piach w tryby dobrej zmiany. »Uczniowie Leszka Balcerowicza robią, co mogą żeby zdyskredytować reformy wprowadzane przez rząd Zjednoczonej Prawicy«, a w tej kreciej robocie wydajnie wspierają ich »uszczuplający polską suwerenność« sędziowie Sądu Najwyższego"" - opisuje narrację ""Wiadomości"" Osęka. Historyk kontynuuje: ""PiS buduje nowe mieszkania dla niezamożnych Polaków, za co wdzięczne mu są pani Wioletta z Białej Podlaskiej i pani Sylwia, kosmetyczka z Łodzi. Za nic ma jego wysiłki tylko Rafał Trzaskowski, któremu »spadła maska« i dla którego »walka z rządem jest ważniejsza od rozwoju kraju«. Na szczęście Patryk Jaki, zdegustowany postawą kontrkandydata, »rozpoczął bezpośrednie spotkania z mieszkańcami Warszawy« - czytamy we wpisie na portalu społecznościowym. ""Premier i prezydent oddają hołd mieszkańcom Warszawy zamordowanym przez Niemców – tych samych Niemców, u których dziś szuka wsparcia Małgorzata Gersdorf, »zachęcając do ingerowania w wewnętrzne sprawy Polski«” - przedstawia przekaz TVP historyk. Piotr Osęka przekonuje również, że narracja „Wiadomości” TVP to ""monolit"". ""Ani jedno słowo, ani jeden komentarz nie mogą wyłamać się z szeregu i naruszyć spójności przekazu. W gruncie rzeczy walka toczy się to, by widzowie zrozumieli, że w Polsce przyszłości dla przeciwników PiS nie będzie miejsca"" - kończy historyk. Piotr Osęka jest historykiem i badaczem dziejów najnowszych Polski. Zajmuje się m.in. tematyką propagandy w okresie stalinizmu. Ukończył studia na Uniwersytecie Warszawskim, był adiunktem w Instytucie Studiów Politycznych PAN. W 2013 roku został odznaczony Krzyżem Kawalerskim Orderu Odrodzenia Polski. Chcesz być na bieżąco z najważniejszymi informacjami dnia? Polub Onet Wiadomości na Facebooku! Źródło: Facebook",Piotr Osęka,
https://wiadomosci.onet.pl/kraj/polska-zatrzymala-bialoruskiego-opozycjoniste/16lb7,Polska zatrzymała białoruskiego opozycjonistę,"Białoruski opozycjonista Źmicier Pimienau został zatrzymany przy przekraczaniu polsko-ukraińskiej granicy na przejściu w Korczowej (Podkarpackie). Policja i Straż Graniczna podają, że w ich bazach danych mężczyzna figurował jako osoba, którą należy zatrzymać.","Jak poinformował rzecznik podkarpackiej policji podkom. Paweł Międlar, Pimienau został zatrzymany na podstawie nakazu wydanego 5 stycznia 2001 r. przez biuro prokuratora dystryktu w Witebsku. - Można w nim przeczytać, że mężczyzna jest podejrzany o to, że 4 listopada 2000 r. w Witebsku, będąc pod wpływem alkoholu pobił i skopał dwóch mężczyzn, w jednym przypadku miał nóż w ręku. Na Białorusi grozi mu za to do 7 lat więzienia - dodał. Wcześniej policja informowała, że Białorusin jest podejrzany o pobicie dwóch kobiet. Jak zaznaczył Międlar, błąd wynikał ze złego przetłumaczenia dokumentów. - Potwierdzam, że Straż Graniczna zatrzymała mężczyznę na przejściu granicznym w Korczowej. Figurował w dwóch bazach danych - policyjnej i Straży Granicznej - jako osoba do zatrzymania. Został przekazany najbliższej jednostce policji - powiedziała z kolei PAP rzeczniczka prasowa komendanta głównego Straży Granicznej mjr Justyna Szmidt-Grzech. Białorusin został doprowadzony do Prokuratury Okręgowej w Przemyślu, gdzie jest przesłuchiwany. - Trwają czynności prokuratorskie - powiedział w rozmowie z PAP Adam Fida w Prokuratury Okręgowej w Przemyślu. Według białoruskiego Radio Swaboda Źmicier Pimienau kilka lat temu otrzymał azyl polityczny w Belgii. Razem z nim zatrzymana została jego żona Kaciaryna, obywatelka Belgii. Jechali na Ukrainę w sprawach rodzinnych. Pimienau jest członkiem opozycyjnej partii Partia Konserwatywno-Chrześcijańska Białoruski Front Narodowy (PKCh-BNF). Opuścił Białoruś w 2000 roku. Władze Białorusi wszczęły sprawę karną przeciwko niemu o wandalizm i w 2009 roku ogłoszenie o tym, że jest poszukiwany, pojawiło się na stronie internetowej Interpolu. Pimienau mówił wówczas, że odpowiedzialni za poszukiwania dobrze wiedzą, że jest to sprawa polityczna i ""po przyjacielsku"" radzili mu nie wyjeżdżać bez potrzeby z Belgii.",,
https://wiadomosci.onet.pl/swiat/wenezuela-dawna-opozycja-ma-wiekszosc-konstytucyjna-w-parlamencie/hhh194,Wenezuela: dawna opozycja ma większość konstytucyjną w parlamencie,"Po dzisiejszym zaprzysiężeniu trzech deputowanych z obozu antyrządowego, zawieszonych 30 grudnia przez Sąd Najwyższy Wenezueli, dawna opozycja zdobyła w parlamencie większość konstytucyjną, co daje jej szerokie uprawnienia.","Antyprezydencka większość będzie mogła m.in. uchwalić nowelizację konstytucji czy zainicjować referendum w sprawie dymisji szefa państwa Nicolasa Maduro. W 2013 roku zastąpił on zmarłego prezydenta Hugo Chaveza, który był u władzy od 1999 roku. Według AFP dawna opozycja wyznaczyła sobie termin sześciu miesięcy na odsunięcie szefa państwa od władzy zgodnie z konstytucją. W wyborach z 6 grudnia 2015 roku Koalicja na rzecz Jedności Demokratycznej (MUD) zdobyła większość, i to od razu większość konstytucyjną - 112 mandatów w 167-miejscowym parlamencie. Zjednoczona Partia Socjalistyczna Wenezueli (PSUV) prezydenta Maduro wywalczyła tylko 55 mandatów. Jednak parę tygodni po wyborach Sąd Najwyższy Wenezueli zawiesił do czasu rozpatrzenia skarg wyborczych zaprzysiężenie trzech deputowanych, co MUD nazwała sędziowskim zamachem stanu. Bez zawieszonych deputowanych MUD nie miała większości konstytucyjnej. Mimo zakazu Sądu Najwyższego nowe Zgromadzenie Narodowe w środę rozpoczęło pracę od zaprzysiężenia trzech deputowanych. Najbliższy współpracownik prezydenta Maduro Diosdado Cabello nazwał te działanie jawnym złamaniem konstytucji i zapowiedział złożenie skargi w Sądzie Najwyższym Wenezueli. Według analityków sąd ten będzie głównym graczem w sporze między zdominowanym przez dawną opozycję parlamentem a zwolennikami Maduro. MUD ocenia, że sąd jest przychylny władzy prezydenckiej, która pod koniec grudnia mianowała nowych sędziów. Wczoraj Maduro powołał nowy rząd. Jak tłumaczył w mediach, skład nowego gabinetu został obmyślony w taki sposób, by ""nadać nową dynamikę pracy z narodem i zmierzyć się z trudną sytuacją ekonomiczną"" w kraju. MUD zapowiada, że jedną z jej pierwszych inicjatyw będzie uchwalenie amnestii dla uwięzionych krytyków socjalistycznego reżimu, których uważa za więźniów politycznych.",,
https://wiadomosci.onet.pl/kraj/kilkaset-osob-przywitalo-nowy-rok-przed-sejmem/3qc5fbb,Kilkaset osób przywitało Nowy Rok przed Sejmem,"Zdrowia, szczęścia, demokracji - takie życzenia składali sobie o północy zgromadzeni przed Sejmem sympatycy opozycji. Nowy Rok przywitało tam kilkaset osób, w tym politycy, którzy od połowy grudnia protestują w sali plenarnej Sejmu.","Na scenie przed Sejmem pojawili się m.in. wicemarszałek Senatu Bogdan Borusewicz (PO), który życzył ""byśmy w 2017 r. odzyskali praworządność i demokrację""; wiceprzewodniczący Nowoczesnej, poseł Jerzy Meysztowicz, poseł Michał Szczerba (PO), który dziękował zgromadzonym za wsparcie udzielane protestującym w Sejmie parlamentarzystom, posłanka Iwona Śledzińska-Katarasińska (PO), europosłanka PO Róża Thun, która apelowała do zgromadzonych przed Sejmem sympatyków opozycji by w 2017 r. nie tracili ""energii i zaangażowania"". Życzenia zgromadzonym przed Sejmem oraz ""dzielnym posłom opozycji, którzy bronią demokracji"" złożył też redaktor naczelny ""Gazety Wyborczej"", Adam Michnik. - Życzę nam wszystkim żeby najbliższy rok był rokiem nie dobrej, lecz bardzo dobrej zmiany - mówił. Dodał, że końca ""dobrej zmiany"" życzy nie tylko Polsce, ale też ""Anglikom po Brexicie"" i ""Amerykanom po Trumpie"". Uczestnicy ""Sylwestra przed Sejmem"" uczcili Nowy Rok tańcami m.in. w rytm utworów Abby i Pink Floyd, machając zimnymi ogniami, wznosząc toasty. Przed Sejmem przygotowany był też słodki poczęstunek i gorące napoje. Zabawa przebiegała bardzo spokojnie, teren wokół Sejmu i ulicę Wiejską zabezpieczała w tym czasie policja. ""Sylwestra przed Sejmem"" zainicjowali wspólnie w mediach społecznościowych działacze Obywateli RP, Strajku Obywatelskiego i KOD Mazowsze i ruchu Obywatele Solidarnie w Akcji. Jak deklarowali organizatorzy, wydarzenie miało na celu m.in. wsparcie dla posłów opozycji, którzy od 16. grudnia przebywają w sali plenarnej Sejmu. Parlamentarzyści PO i Nowoczesnej rozpoczęli wtedy protest wobec wykluczenia z obrad posła PO Michała Szczerby i wobec projektowanych zmian w zasadach pracy dziennikarzy w Sejmie, domagając się zachowania jej dotychczasowych reguł. Marszałek Sejmu Marek Kuchciński wznowił obrady w Sali Kolumnowej, gdzie przeprowadzono głosowania m.in. nad ustawą budżetową na 2017 r. Opozycja uważa, że głosowania w Sali Kolumnowej były nielegalne, m.in. z powodu braku kworum. Marszałek Sejmu zapewnił, że w głosowaniach 16. grudnia brała udział wymagana w konstytucji liczba posłów oraz, że każdy z posłów mógł wejść do Sali Kolumnowej głównym wejściem i brać udział w każdym głosowaniu. Parlamentarzyści PO i Nowoczesnej, którzy w systemie dyżurowym, rotacyjnie przebywają na sali plenarnej Sejmu, mają tam pozostać do 11 stycznia, kiedy zaplanowane jest kolejne posiedzenie Sejmu.","Na scenie przed Sejmem od lewej Michał Szczerba, Marek Kossakowski, Bogdan Borusewicz i Adam Michnik",
https://wiadomosci.onet.pl/swiat/iranska-opozycja-ujawnila-nowy-obiekt-nuklearny/rqrd5,Irańska opozycja ujawniła nowy obiekt nuklearny,"Irańska opozycja na uchodźstwie powiadomiła, że otrzymała wiarygodne informacje o budowie nowego obiektu nuklearnego w pobliżu miasta Demawend w płn. Iranie. Zdaniem opozycji kluczową rolę odegrał w projekcie nowy prezydent kraju Hasan Rowhani.","Mająca siedzibę we Francji Narodowa Rada Oporu Iranu (NCRI) poinformowała w komunikacie, że ""sieć Mudżahedinów Ludowych wewnątrz kraju"" zebrała w ciągu roku informacje pochodzące z 50 źródeł związanych z reżimem w Teheranie, które mają zostać sprawdzone przez Międzynarodową Agencję Energii Atomowej (MAEA). Organizacja Mudżahedini Ludowi wchodzi w skład NCRI. Zgodnie z tymi doniesieniami obiekt zlokalizowany jest w sieci górskich tuneli w pobliżu miasta Demawend na północ od Teheranu. - Pierwszy etap budowy rozpoczął się w 2006 roku i został niedawno zakończony. Objął drążenie tuneli, budowę czterech zewnętrznych magazynów oraz instalacji w obrębie obiektu, przygotowanie samej strefy, a także zewnętrznej infrastruktury komunikacyjnej - wskazała NCRI. Dodała, że rozpoczęty ostatnio drugi etap budowy przewiduje konstrukcję 30 tuneli i 30 magazynów. Jak podkreślono, dyrektorem naczelnym spółki nadzorującej budowę jest Mohsen Fachrizadeh, postać kluczowa w irańskim programie nuklearnym, od którego MAEA bezskutecznie próbuje otrzymać wyjaśnienia. Zdaniem NCRI budowa obiektu potwierdza po raz kolejny, że irańskie władze nie zamierzają zaprzestać działań zmierzających do budowy broni atomowej ani nawet zawiesić prac. Zaznacza, że MAEA powinna ""niezwłocznie udać się na miejsce"". NCRI zwróciła też uwagę na rolę odegraną w projekcie przez nowego prezydenta Rowhaniego, który kierował negocjacjami na temat programu nuklearnego Iranu. Dlatego ""uważanie go za umiarkowanego albo wiązanie z nim nadziei na zmianę jest wielkim błędem"" - podkreśliła organizacja. Pomimo zaprzeczeń ze strony Iranu wciąż jest on podejrzewany o prace nad bronią jądrową, prowadzone pod przykrywką programu nuklearnego dla celów pokojowych. Rada Bezpieczeństwa ONZ niejednokrotnie nakładała na kraj sankcje, MAEA zaś orzekła po 10 latach dochodzenia, że bez współpracy Teheranu nie jest w stanie ustalić, czy program ma w całości charakter pokojowy.","Hasan Rowhani, fot.AFP",
https://wiadomosci.onet.pl/kraj/debata-po-wystapieniu-premiera-opozycja-krytycznie-koalicja-broni/0emjw,"Debata po wystąpieniu premiera: opozycja krytycznie, koalicja broni","Posłowie opozycji krytykowali podczas sejmowej debaty czwartkowe wystąpienie Donalda Tuska na temat przyszłości UE zarzucając mu m.in. braki wizji. Wizja jest, to silna pozycja Polski w rodzinie silnych krajów europejskich - odpowiadał PSL.","Krzysztof Szczerski (PiS) ocenił, że pomysły premiera związane z przyszłością UE są błędne i na pewno nie prowadzą do poprawy sytuacji w Europie. - Pańskie lekarstwo na kryzys jest szkodliwe - podkreślił. - To było przemówienie zestrachanego premiera, który boi się o przyszłość, boi się o wykluczenie Polski, boi się, że jak się odezwie, to coś się złego stanie - mówił Szczerski. Według niego, pomysły szefa polskiego rządu to całkowite zaprzeczenie wartości, które legły u źródeł integracji europejskiej. - Panie premierze, ojcowie założyciele Unii przewracają się w grobie - podkreślił poseł PiS. Nie szczędził też słów krytyki posłom lewicy. - Dziwię się państwu z lewicy, którzy dzisiaj są tak szczęśliwi z wyniku ostatniego szczytu UE. Państwo abdykujecie jako lewica z obrony społecznego modelu gospodarki w Europie. Nie abdykujcie ze swojej lewicowości, w całej Europie lewica broni modelu społecznego, a wy w imię ideologii paneuropejskiej abdykujecie ze swojej roli jako lewicy, obrońcy wymiaru społecznego w gospodarce - podkreślił Szczerski. Robert Biedroń z Ruchu Palikota zarzucił Donaldowi Tuskowi, że w jego wystąpieniu zabrakło wizji, dlaczego jesteśmy w UE i w jakim kierunki zmierzamy. - Dziś tego nie poznaliśmy"" - zaznaczył. Poseł podkreślił, że jednym z fundamentów UE jest poczucie bezpieczeństwa socjalnego. ""Dziś tylko słyszałem: kryzys, kryzys, euro, euro. A gdzie ludzie? - pytał. Poseł ubolewał, że zabrakło wizji UE federalnej, gdzie społeczeństwo, ludzie decydują o jej przyszłości. - Człowiek to nie kod paskowy, który można zeskanować i sprzedać. To nie banki powinny decydować o przyszłości UE, a obywatele. Projekt UE nie może być promocją banków. Projekt UE to wspólne marzenie mieszkańców Europy, 500 mln obywateli - podkreślił. Z Biedroniem nie zgodził się Stanisław Żelichowski (PSL). - Wizja jest. To silna pozycja Polski w rodzinie silnych krajów europejskich - oświadczył. Nawiązując m.in. do krytyki przez europosłów prawicy środowego wystąpienia Tuska w Parlamencie Europejskim podsumowującym polska prezydencję Żelichowski powiedział: ""Tylko narody pojednane w obliczu zagrożenia wychodzą z tego zagrożenia obronną ręką"". Tadeusz Iwiński (SLD) odnosząc się do kryzysowej sytuacji w UE ocenił: ""Płyniemy na jednej łodzi, albo dopłyniemy, albo utoniemy"". - Dziś mamy dylemat, czy przeważą egoizmy narodowe, czy koncepcja narodowej współpracy - podkreślił. Według szefa klubu Solidarnej Polski Arkadiusza Mularczyka mieli rację ci, którzy ostrzegali przed Traktatem Lizbońskim. Jak ocenił traktat ten był wielkim błędem pogłębiającym integarcję europejską, która jest w kryzysie. - Ci którzy głosowali za traktatem popełnili błąd. Z perspektyw 3 lat podpisanie traktatu było nieprzydatne i nie przystające do wyzwań UE - podkreślił. - Polacy w referendum akcesyjnym opowiedzieli się za określonym kształtem UE. Po kilku latach koalicja postanowiła ten kompromis zburzyć. Tusk zgodził się na przeforsowanie polityki, którą Paryż i Berlin narzucili Europie. Na to nie może być zgody - oświadczył Mularczyk. Andrzej Halicki (PO) zwracał uwagę na nieobecność podczas debaty nad wystąpieniem premiera liderów PiS. - Gdzie jest prezes? Gdzie jest szef klubu PiS? - pytał. - Kilka dni temu PiS wzywał Polaków, aby wyjść na ulicę, żeby demonstrowali, bo nie debatuje się o naszej przyszłości, o decyzjach, które podejmujemy. No to debatujmy. Jak wy debatujecie? O czym wy rozmawiacie? - pytał Halicki. - Rozmawiajmy merytorycznie. Jeżeli będziecie z zaciśniętą pięścią i zaciśniętymi ustami wołać, że straciliśmy niepodległość, że jest IV Rzesza, czwarty rozbiór, kondominium itd. i na koniec - KL-Europa - haniebne transparenty. I pod tymi transparentami będziecie próbować Polakom mówić, że stało się coś złego, coś innego niż wtedy kiedy Jarosław Kaczyński mówił: mamy wielki sukces negocjacyjny, fundament współpracy w ramach Europy w oparciu o traktat lizboński. Co innego mamy dziś niż współpracę i ten traktat, co innego się wydarzyło? Więc trzeba być konsekwentnym - dodał poseł PO.","Donald Tusk,fot.PAP/Bartłomiej Zborowski",
https://wiadomosci.onet.pl/swiat/byly-opozycjonista-szefem-urzedu-ds-akt-stasi/j64pr,Były opozycjonista szefem urzędu ds. akt Stasi,"Opozycjonista w dawnej NRD, obecnie dziennikarz Roland Jahn, który w 1982 r. trafił do więzienia za manifestację poparcia dla polskiej Solidarności, ma być nowym szefem niemieckiego urzędu ds. akt Stasi. Jego kandydaturę zaproponował dziś rząd w Berlinie.","Nowy federalny pełnomocnik ds. akt Ministerstwa Bezpieczeństwa Państwa d. NRD zostanie powołany przez niemiecki Bundestag wiosną przyszłego roku. 14 marca upływa kadencja kierującej urzędem od 10 lat Marianne Birthler. Jak oświadczył dziś niemiecki minister kultury i mediów Bernd Neumann, Roland Jahn to ""osobistość poważana i szeroko akceptowana"". ""Odważnie występował przeciwko dyktaturze i bezprawiu w dawnej NRD oraz działał na rzecz wolności i demokracji. Po pozbawieniu go obywatelstwa NRD aż do dziś z kompetencją i zaangażowaniem poświęcił się rozliczeniu reżimu Socjalistycznej Partii Jedności Niemiec (SED) i z przekonaniem występował przeciwko wszelkim próbom bagatelizowania tej dyktatury"" - podkreślił Neumann. Wyraził nadzieję, że Bundestag zatwierdzi kandydaturę Jahna na nowego szefa urzędu ds. akt Stasi dużą większością głosów. Roland Jahn uchodził za jednego z najbardziej zaangażowanych krytyków komunistycznego reżimu we wschodnioniemieckim państwie. Od lat 70. współpracował z ruchami opozycyjnymi w Jenie, za co został wyrzucony z tamtejszego uniwersytetu. W 1982 roku rozwścieczył komunistyczne władze, gdy z połową twarzy ucharakteryzowaną na Adolfa Hitlera a drugą połową na Józefa Stalina, witał 1-majową paradę w Jenie zaraz obok oficjalnej trybuny. Kilka miesięcy później został aresztowany, gdy jeździł po Jenie na rowerze z flagą polskiej Solidarności. Skazany został za to na 22 miesiące więzienia, ale w wyniku międzynarodowych protestów wyszedł na wolność wcześniej. Został jednak wydalony z NRD. Z Berlina Zachodniego nadal wspierał ruchy wolnościowe w NRD. Obecnie pracuje jako dziennikarz w redakcji radia i telewizji Berlina i Brandenburgii - RBB. Na początku września w Berlinie 57-letni Jahn odebrał z rąk polskiego prezydenta Bronisława Komorowskiego Medal Wdzięczności, przyznany przez Europejskie Centrum Solidarności w Gdańsku. Urząd pełnomocnika federalnego ds. akt Stasi w obecnej postaci powstał na mocy ustawy uchwalonej pod koniec 1991 roku, jednak decyzję o zachowaniu i udostępnieniu akt NRD-owskiego Ministerstwa Bezpieczeństwa Państwa podjęła już pierwsza demokratycznie wybrana Izba Ludowa (parlament) NRD latem 1990 roku. Pierwszym pełnomocnikiem był Joachim Gauck. Urząd bada zawartość archiwów pod kątem ewentualnej współpracy ze Stasi urzędników państwowych, parlamentarzystów i innych grup zawodowych. Prowadzi także działalność naukową i edukacyjną.",,
http://wiadomosci.onet.pl/kraj/te-obrady-mialy-przerwac-kryzys-co-sie-stalo-w-sejmie/qwp0v12,Te obrady miały przerwać kryzys. Co się stało w Sejmie?,"Wczoraj o godz. 19.00, po siedmiu godzinach oczekiwania, marszałek Marek Kuchciński otworzył 34. posiedzenie Sejmu. Posłowie uczcili pamięć czterech zmarłych w ostatnich dniach osób, m.in. Longina Komołowskiego. Potem marszałek ogłosił przerwę w obradach do godz. 10 rano. Nie doszło do załagodzenia kryzysu parlamentarnego i zakończenia protestu posłów Platformy Obywatelskiej.","Po otwarciu posiedzenia Marek Kuchciński wezwał do uczczenia pamięci zmarłych w ostatnich dniach: Longina Komołowskiego, Stanisława Hniedziewicza, Marii Łopatkowej i Janusza Brochwicz-Lewińskiego. Posłowie odmówili modlitwę ""wieczny odpoczynek"". Następnie marszałek ogłosił przerwę w posiedzeniu do godz. 10 rano. Część posłów opuściła salę plenarną. Wokół mównicy sejmowej pozostaje grupa posłów PO. - Marszałek skorzystał ze swojego prawa, ogłosił przerwę. Zobaczymy, jak jutro zdecyduje, czy Sejm będzie kontynuowany, czy nie. Mam nadzieję, że czas do jutra, do godz. 10.00 PO wykorzysta na opamiętanie się, bo okazuje się, że wszyscy poza Platformą chcemy w tym parlamencie na sali posiedzeń pracować - powiedziała wczoraj dziennikarzom rzeczniczka PiS Beata Mazurek. Na pytanie, jak dziś mogą przebiegać obrady Sejmu, odparła, że to jest pytanie do marszałka Sejmu. - To marszałek, w porozumieniu z Konwentem Seniorów, decyduje, jak będzie wyglądało posiedzenie Sejmu - zaznaczyła posłanka. Szef klubu PO Sławomir Neumann poinformował, że posłowie Platformy zostaną na sali obrad do rana. Wtedy zbiera się zarząd PO, później klub parlamentarny Platformy, który omówi ewentualne dalsze kroki w sprawie protestu w Sejmie. - Zostajemy na sali obrad do rana, są dyżury rozpisane - powiedział Neumann. - Galerię nam otworzono, rozmawiałem z marszałkiem Kuchcińskim na Konwencie, pytając go, jaka jest zasada działania dziennikarzy przez niego ogłoszona, nie przez marszałka (Senatu) Karczewskiego. Marszałek Kuchciński potwierdził mi, że wróciło do starych zasad dzisiaj. Prosiliśmy o otwarcie galerii i została otworzona - dodał. Według szefa Nowoczesnej Ryszarda Petru ""sytuacja się nie zmieniła, jeśli chodzi o budżet"". - Cały czas można go zakwestionować - podkreślił. Pytany o działania Nowoczesnej podczas dalszej części 34. posiedzenia Sejmu, Petru zapowiedział, że poinformuje o nich po porannym Konwencie Seniorów, bo na razie zbyt trudno przewidzieć, co się wydarzy. Ocenił jednocześnie, że PiS będzie chciało dalej rozmawiać, bo ""bardzo się niekomfortowo czuje z budżetem, który nie został uchwalony"". Zdaniem Pawła Kukiza (Kukiz '15) ""wszyscy politycy powinni przeprosić, ponieważ nie rozpoczynają dyskusji na temat koniecznych zmian ustrojowych, legislacyjnych, prawnych"". - Prawo jest złe i od tego musimy zacząć - powiedział dziennikarzom polityk. Prezes PSL Władysław Kosiniak-Kamysz wyraził nadzieję, że po przerwie w obradach Sejmu posłowie wrócą do normalnej pracy oraz że nie będzie blokowana mównica. Kosiniak-Kamysz na konferencji w Sejmie ocenił, że ""ostatni czas to był wyraz braku dialogu klasy politycznej"". - My o ten dialog apelowaliśmy od samego początku. Przedstawialiśmy swoje propozycje, dążyliśmy do kompromisu i porozumienia - przypomniał. Jak podkreślił, PSL nie zgadzało się z decyzjami podjętymi 16 grudnia na Sali Kolumnowej. - Mieliśmy wątpliwości prawne, mieliśmy wątpliwości dotyczące prawidłowości przyjęcia budżetu. Chcieliśmy rozwiązać kwestie nie na gruncie prawnym, bo tutaj są dwie skrajne opinie, ale na gruncie kompromisu politycznego i on był możliwy, ale zależał od dobrej woli przede wszystkim rządzących, obozu władzy, który nie zdał egzaminu - powiedział Kosiniak-Kamysz. Dodał, że za kryzys współodpowiedzialna jest opozycja, ale jak ocenił, jest to ""mniejsza odpowiedzialność"". Szef ludowców wyraził żal, że dopiero wczoraj doszło do pierwszych spotkań, w których uczestniczyli wszyscy przedstawiciele partii politycznych. Rozmowy - jak stwierdził - ""ze względu na ramy czasowe i na to, że budżet został przyjęty w Senacie, nie doprowadziły do pozytywnego finału"". - Rozpoczęło się kolejne posiedzenie Sejmu. Mam nadzieję, że do jutra rana już nie będzie blokowana mównica i po przerwie wrócimy do normalnej pracy - podkreślił wczoraj Kosiniak-Kamysz. Parlamentarzyści PSL chcą - jak zaznaczył - normalnie pracować. - Są poważne problemy. My jesteśmy powołani do ich rozwiązywania, a w ostatnim czasie klasa polityczna zachowywał się, jak przedszkolaki - nie, przedszkolaki są lepsze, bo sobie potrafią podać rękę, jak się nawet posprzeczają - mówił szef ludowców. Kosiniak-Kamysz zaznaczył, że sprawa budżetu ""nie jest zamknięta"". - (Ustawa) jest teraz u prezydenta. Prezydent powinien ją skierować do TK - ocenił. - Jeśli tego nie uczyni, my będziemy zbierać podpisy i złożymy wniosek do Trybunału Konstytucyjnego, bo pewność finansów publicznych i dbanie o dobro wspólne jest wartością - podsumował szef PSL. Senat nie zaproponował wczoraj poprawek do budżetu na 2017 r., teraz ustawa trafi do prezydenta. Uchwałę w tej sprawie poparli wszyscy obecni senatorowie PiS. Spośród 33 senatorów PO 32 nie uczestniczyło w głosowaniu. W debacie senatorowie PO dowodzili, że ""ten budżet nie istnieje"". Za uchwałą w sprawie przyjęcia budżetu na przyszły rok bez poprawek opowiedziało się w sumie 59 senatorów, przeciw było dwóch, nikt się nie wstrzymał. W głosowaniu nie wzięło udziału 39 senatorów, w tym, oprócz senatorów PO, sześciu senatorów PiS i jeden niezrzeszony. Sejm uchwalił budżet na 2017 r. 16 grudnia podczas posiedzenia w Sali Kolumnowej. Zgodnie z ustawą, dochody budżetu państwa wyniosą w 2017 roku ponad 325 mld zł, a wydatki - ponad 384 mld zł; maksymalny poziom deficytu nie przekroczy 59 mld 345 mln 500 tys. zł. Opozycja kwestionuje przyjęcie budżetu przez Sejm, twierdząc, że gdy ustawa była głosowana, w Sali Kolumnowej nie było kworum, a część opozycyjnych posłów nie była dopuszczona do obrad. Marszałek Sejmu zapewnił, że w głosowaniach 16 grudnia brała udział wymagana w konstytucji liczba posłów, oraz że każdy z posłów mógł wejść do Sali Kolumnowej głównym wejściem i brać udział w każdym głosowaniu. Wicemarszałek Sejmu Bogdan Borusewicz (PO) podkreślał, że jest to ""sytuacja bez precedensu"". - Ten budżet nie istnieje, ponieważ został uchwalony w Sali Kolumnowej z pogwałceniem prawa - mówił. Jak zaznaczył, opowiedzenie się Senatu za tym budżetem ""będzie miało potężne konsekwencje dla funkcjonowania państwa"". Także senator PO Bogdan Klich przekonywał, że budżet został uchwalony przez Sejm z naruszeniem konstytucji oraz regulaminu Sejmu. - To jest dokument, który nie powinien mieć nawet oznaczenia senackiego, bo został przyjęty nielegalnie - ocenił. Marszałek Senatu Stanisław Karczewski odpierał zarzuty senatorów PO. - Macie pretensje, że macie wątpliwości, czy było kworum. To trzeba było być w Sali Kolumnowej, do której pan marszałek Kuchciński musiał przenieść posiedzenie, dlatego, że wy posunęliście się dalej niż Lepper i zablokowaliście również miejsce, na którym siedzi pan marszałek Kuchciński. To się nie wydarzyło w historii polskiego parlamentaryzmu i europejskiego parlamentaryzmu. To jest wstyd i wielka nieodpowiedzialność - mówił. - Niszczycie polski parlamentaryzm, demokrację - kontynuował i zarzucił opozycji, że dążyła do tego, ""żeby nie uchwalić tego budżetu"". Lider PiS Jarosław Kaczyński odniósł się do prowadzonego w ostatnich tygodniach przez część opozycji protestu na sali plenarnej w Sejmie. Według niego, ""żadna demokracja nie może się opierać na zasadzie, że jakaś grupa, grupa mniejszościowa, może - i to przy pomocy działań nielegalnych - blokować funkcjonowanie Sejmu, funkcjonowanie parlamentu"". - A nikt nie jest w stanie udowodnić, że to, co było tutaj robione, było robione w sposób legalny - przekonywał Kaczyński. - To było - powtarzam - całkowicie nielegalne i to było przeciwko polskiej demokracji, to było celowo skierowane przeciwko polskiej demokracji, bo cała ta walka, która się toczy, to jest walka przeciw demokracji, przeciwko temu, żeby większość parlamentarna mogła decydować w interesie zwykłych ludzi, mogła decydować w interesie Polaków - dodał szef PiS. Według prezesa PiS, jego partia jest gotowa na dalsze rozmowy. - Ale to muszą być rozmowy o tym, żeby polskie życie publiczne wróciło do choćby jako takiej normy - zaznaczył. Prezes PiS mówił też o nieliczeniu się z powagą Sejmu, agresji, ""zaczepkach i aktach łamania kultury"" w Sejmie. - Mam nadzieję, że to, co się dzieje, będzie asumptem, żeby to się skończyło, żeby polskie życie publiczne wróciło do tych norm, które były przestrzegane w poprzednich kadencjach - podkreślił. Na pytanie, co w przypadku dalszej blokady mównicy przez posłów opozycji, odparł: - Będą podjęte odpowiednie działania, to nie do mnie należy, tylko do marszałka. Dodał, że on jako poseł i prawnik może powiedzieć, że blokowanie stołu prezydialnego, uniemożliwianie marszałkowi Sejmu, funkcjonariuszowi publicznemu, przemocą sprawowania funkcji, to ""bardzo poważne przestępstwo przeciwko państwu"", czyn utworzony w Kodeksie karnym. - Mam nadzieję, że ci, co to robią, zrozumieją, w jakiej się znajdują sytuacji - powiedział szef PiS.",,
https://wiadomosci.onet.pl/kraj/senator-jacek-bury-opozycja-nie-moze-byc-totalna-wywiad/nnk4wv8,Senator Jacek Bury: opozycja nie może być totalna [WYWIAD],"Senator elekt z Lublina ciągle zastanawia się, czy powinien wstąpić do klubu Koalicji Obywatelskiej. Krytykuje dotychczasowe działania opozycji. - Formuła totalnej opozycji jest zupełnie niezrozumiała i nie ma ona żadnej przyszłości - mówi w rozmowie z Onetem Jacek Bury.","*** Sebastian Białach, Onet: Czy senatora Jacka Burego można kupić? Jacek Bury: Najprostszym sposobem kupna kogokolwiek w polityce są pieniądze. Na tej płaszczyźnie jest to nierealne. W kampanii wielokrotnie mówiłem o kwestii niezależności finansowej i politycznej. Pierwsza dotyczy kwestii mojej firmy, druga związana jest z brakiem przynależności do partii politycznej. To mieszkańcy Lublina będą moim prezesem, nie szefowie partii. Czy były próby przeciągnięcia pana na stronę PiS? Tak. Odbyło się takie kuszenie. Trwało zaledwie kilkanaście sekund, ponieważ natychmiast i stanowczo odmówiłem.   Co panu zaoferowali? Nie chciałbym teraz o tym mówić. Ale nie wykluczam, że w odpowiednim czasie podzielę się tym z opinią publiczną.  Kwestie finansowe odpadają. Zostają ewentualne stanowiska. Panie redaktorze, proszę. Nie podjąłbym i nie podejmę formalnej współpracy z Prawem i Sprawiedliwością. Jedynie mogę dodać, że już na samym początku przekonałem się, jaki to ogromny komfort móc być niezależnym politykiem.  A czy wstąpi pan do klubu Koalicji Obywatelskiej? Cały czas się nad tym zastanawiam. Decyzja nie jest jeszcze podjęta. Myślę, że w najbliższych dniach sprawa się wyjaśni.  Od czego pan to uzależnia? Podczas kampanii wielokrotnie podkreślałem, że startuję z listy Koalicji Obywatelskiej, nie będąc członkiem żadnej partii. Dzięki KO uzyskałem wsparcie techniczne i możliwość skutecznego prowadzenia kampanii. Natomiast nigdy nie umawialiśmy się na to, że będę członkiem klubu po wyborach.   Czyli instrumentalnie wykorzystał pan szyld KO. Absolutnie nie można tu mówić o instrumentalnym wykorzystaniu. Była to współpraca, która polegała na obustronnych korzyściach. Z jednej strony Koalicja wiedziała, że jestem kandydatem, który ma szanse powalczyć z PiS. Odkąd istnieją jednomandatowe okręgi do Senatu, nie było tu senatora bez logo PiS. Z tego co wiem, nie było też zbyt wielu chętnych do startu w Lublinie. A ja podjąłem rękawicę. Z drugiej strony wiedziałem też, że startując ze swojego komitetu, nie będę miał możliwości skutecznego przeprowadzenia kampanii. Limit finansowy na pojedynczego kandydata jest zbyt mały, by móc konkurować z PiS, które ma do dyspozycji ogromne pieniądze, spółki Skarbu Państwa, radio i telewizję. Korzystano z tych instrumentów bez żadnych skrupułów. Ale chcę też uczciwie powiedzieć, że gdybym startował bez logo KO, to osiągnąłbym jeszcze lepszy wynik. A jak pan ocenia protesty wyborcze PiS w niektórych okręgach senackich? Dziania PiS w ostatnim okresie mogą być podyktowane kilkoma czynnikami. Oczywiście głównym jest chęć sprawowania władzy bez jakiejkolwiek kontroli ze strony opozycji i podporządkowanie sobie również Senatu. Mogą tą akcją odwracać uwagę opinii publicznej od innych tematów, jak np. kwestia pana Banasia czy zamaskować ich działania mające na celu przekupienie jakiegoś senatora. Jeszcze dwa, trzy lata temu był pan mało znanym lokalnym działaczem Nowoczesnej. Przewodził pan strukturom, ale nie był pan rozpoznawalny. W ciągu 12 miesięcy został pan radnym sejmiku, a teraz senatorem. Jak to się robi? W tym braku rozpoznawalności ma pan redaktor absolutną rację. Kiedy w kwietniu 2018 r. zastanawiałem się, czy startować w wyborach do sejmiku, zrobiłem badania, które wykazały, że mam rozpoznawalność na poziomie 2,5 proc. W połowie czerwca i lipca, kiedy zastanawiałem się nad startem do Senatu, moja rozpoznawalność wynosiła już 48 proc. Tu widać dużą skuteczność prowadzonych działań. Kluczem do wygrania wyborów są nie tylko pieniądze i ciężka codzienna praca. W grę wchodzą również inne czynniki. Podstawową rzeczą było zrobienie analizy, czyli określenie momentu, w jakim się znajdujemy oraz przyjęcie strategii. Mój sztab już w sierpniu wiedział, co chce zrobić. Już wówczas mieliśmy całą kampanię rozpisaną dzień po dniu. To był precyzyjny plan informowania wyborców o tym, co jest dla mnie ważne i co chcę robić w Senacie. Ten plan w ponad 90 proc. udało się zrealizować dokładnie tak, jak zaplanowaliśmy. Moja wygrana nie była zbiegiem okoliczności. Warto przy tym zauważyć, że nie byłem faworytem w tym wyścigu. Niemal wszystkie analizy wskazywały, że w Lublinie zwycięży Prawo i Sprawiedliwość. Tymczasem wygrana 12 tys. głosów była sporym zaskoczeniem.  Co przeważyło? Wiele czynników. Po pierwsze, aktywna kampania na Facebooku - mój profil był wyświetlany prawie 2 mln razy przez użytkowników. Porównam kampanię do sportu, a konkretnie do jednej z moich ulubionych dyscyplin, czyli siatkówki. Mówi się często, że w siatkówce wygrywa ten, kto popełni mniej błędów. Moim zdaniem, jeśli przyjrzymy się kampanii Krzysztofa Michałkiewicza, od początku do końca była usłana błędami. Według mnie Michałkiewicz miał ogromną przewagę, ponieważ blisko 90 proc. wyborców PiS deklarowało, że chce na niego zagłosować. Był to jego ogromny kapitał, który miał na starcie, ze względu na szyld partyjny. Obawiałem się, że będzie chciał pozyskać innych wyborców, np. konserwatywnych wyborców PSL, Kukiza czy osoby niezdecydowane. Tymczasem poseł kierował swoją kampanię wyłącznie do wyborców PiS. Ponadto w PiS uznano, że w wyborach do Senatu ludzie będą głosować na konkretny szyld, a nie na człowieka. W 2015 r. niespecjalnie znany prof. Stanisławek wygrał z byłym senatorem PiS Krzysztofem Cugowskim. Dlaczego? Bo Stanisławek miał na billboardach logo PiS. Rozumiem, że pan skupił się na wyborach niezdecydowanych. Dokładnie. Szacowaliśmy, że w Lublinie będzie ich około 15 proc., co przy założonej przez sztab 60 proc. frekwencji dawało ok. 25 tys. osób. Ponadto miałem dostęp do precyzyjnych analiz, w której dzielnicy są wyborcy niezdecydowani. Dzięki temu wiedziałem, gdzie mam się udać, by prowadzić kampanię bezpośrednią, prezentować mój program i rozmawiać z ludźmi. W wielu takich miejscach dyskutowałem z wyborcami i rozdawałem gazetki. Jeśli wyborcy mogą zapoznać się z racjonalnością kandydata, odpowiadają racjonalnym wyborem. Dodatkowo chciałem pozyskać wyborców innych partii opozycyjnych: PO, PSL i Lewicy. Dzięki poparciu lokalnych liderów tych formacji to się udało. No i zależało mi na sprowokowaniu Krzysztofa Michałkiewicza. Moi ludzie wychwycili, że w sytuacjach niekomfortowych reaguje bardzo nerwowo.  Co się udało. Mam na myśli grafikę, w której wykazał panu brak doświadczenia w parlamencie. A pan mu się odgryzł własną, w której pochwalił się pan liczbą zatrudnionych pracowników i wypracowanym PKB dla regionu. To był punkt zwrotny? Nie powiedziałbym, by to był punkt zwrotny, ale na pewno w medialny sposób podbiło to, co chciałem powiedzieć. Chciał zaatakować mnie jako osobę mało doświadczoną, a przy okazji sam się pogrążył. Wyszedł na osobę, która ma ogromne doświadczenie w naciskaniu guzika, a to chyba nie o to chodzi. Zresztą to, że sam pierwszy zaprezentował grafikę, w której chwali się, ile razy głosował i ile kadencji zasiada w Sejmie, bardzo to uwiarygodniło. Gdybym ja to zrobił pierwszy, usłyszałbym zarzut, że go atakuję. A tak naprawdę odpowiedziałem na atak ze strony Krzysztofa Michałkiewicza.  Najbliższe lata w Senacie też ma pan tak zaplanowane? Najważniejsze dla mnie jest jedno - chcę być odpowiedzialną opozycją, a nie totalną opozycją. Formuła totalnej opozycji jest zupełnie niezrozumiała i nie ma ona żadnej przyszłości. Poza tym jest to bardzo wygodne dla partii rządzącej. Wiele razy słyszeliśmy, jak PiS mówił o opozycji, że oni tylko krzyczą i awanturują się. Dlaczego? Bo są przeciwko wszystkiemu. Wybierając taką formułę oceniania władzy, niezwykle istotne rzeczy z punktu widzenia przyszłości kraju, czyli ustawy zagrażające porządkowi, samorządowi i obywatelom, rozmywają się w natłoku błahych spraw. Przeciętny Polak nie wyłapie z tego natłoku informacji co jest ważne, a co nie.  Mocna krytyka koleżanek i kolegów z Koalicji Obywatelskiej. Bardziej chcę im uzmysłowić to, że należy zmienić retorykę i sposób komunikacji z wyborcami. Wynik wyborców pokazuje, że to, co robiono do tej pory, jest nieskuteczne. PiS samodzielnie rządzi drugą kadencję. Udało się odbić Senat. Teraz powinna przyjść refleksja. Nie można z góry zakładać, że wszystko jest złe. Jeżeli będą dobre propozycje, to się nad nimi pochylę. Proponuję przyjęcie formuły odpowiedzialnej opozycji. Będę ich do tego przekonywał.  A jeśli będzie pan w klubie KO i przyjdzie odgórny nakaz odrzucenia jakiejś ustawy, która się panu podoba? Jeżeli znajdę się w klubie KO, to pod jednym zasadniczym warunkiem. Nigdy nie zgodzę się na dyscyplinę partyjną. Jeśli ktoś będzie starał się mnie przymusić do głosowania wbrew moim przekonaniom, od razu wystąpię z takiego klubu. ",Jacek Bury,
https://wiadomosci.onet.pl/swiat/niemcy-westerwelle-apeluje-o-zjednoczenie-syryjskiej-opozycji/f5ty3,Niemcy: Westerwelle apeluje o zjednoczenie syryjskiej opozycji,"Szef niemieckiej dyplomacji Guido Westerwelle zaapelował o zjednoczenie się do syryjskich opozycjonistów, którzy po serii tajnych spotkań w Berlinie porozumieli się w sprawie planu na okres po upadku reżimu prezydenta Baszara al-Assada.","- Trzeba, by syryjska opozycja zebrała się pod wspólnym dachem i opowiedziała za demokracją, tolerancją i pluralizmem - podkreślił Westerwelle w oświadczeniu. - Popieramy taką wspólną platformę jako wiarygodną alternatywę dla reżimu Assada. W poniedziałek o utworzenie rządu tymczasowego apelował do syryjskiej opozycji prezydent Francji Francois Hollande, zapowiadając, że Paryż uzna taki rząd. Natomiast Waszyngton zaapelował do opozycji w Syrii, by lepiej się zorganizowała przed przystąpieniem do tworzenia tymczasowego rządu. Westerwelle określił jako ważny wkład w tworzenie nowej Syrii raport przedstawiony we wtorek w Berlinie przez obradującą tam syryjską opozycję. Dokument zatytułowany po angielsku ""The Day After"" jest owocem sześciomiesięcznych intensywnych dyskusji między 50 byłymi generałami, ekspertami gospodarczymi i ds. systemu sprawiedliwości oraz reprezentantami wszystkich syryjskich grup etnicznych i wyznaniowych. Przeciwnicy Assada, którzy uczestniczyli w opracowaniu dokumentu, postulują m.in. powołanie w Syrii zgromadzenia konstytucyjnego, utworzenie rządu tymczasowego i likwidację wszystkich tajnych więzień. Nie określono tam, kiedy i w jakich okolicznościach Assad mógłby stracić władzę. Przeciwnicy reżimu opowiadają się za poszanowaniem praw człowieka i za demokracją; podkreślają, że Syria musi przekształcić się z państwa rządzonego przez despotę w państwo prawa. Plan na okres po zakończeniu władzy obecnego reżimu przewiduje także reformy sił zbrojnych, wymiaru sprawiedliwości i aparatu bezpieczeństwa. Podkreślono, że nowe kierownictwo musi jasno opowiedzieć się za politycznymi zasadami i procedurami demonstrującymi zerwanie z ""autorytarną spuścizną"". W spotkaniach w Berlinie, utrzymywanych w tajemnicy z obawy przed służbami specjalnymi reżimu Assada, uczestniczyli przedstawiciele Narodowej Rady Syryjskiej. Prace syryjskiej opozycji wspierała niemiecka fundacja Nauka i Polityka, zajmująca się problematyką polityki zagranicznej. Wsparcie finansowe zapewniły resorty spraw zagranicznych Szwajcarii i USA oraz dwie niezależne od rządów organizacje z Holandii i Norwegii. Mieszkający we Francji syryjski krytyk reżimu Assada, politolog Salam Kawakibi podkreśli, że dokument ""The Day After"" powinien stać się podstawą ""otwartej dyskusji z udziałem wszystkich Syryjczyków"". Od marca 2011 roku trwa w Syrii krwawa rewolta przeciwko reżimowi Asaada.",,
https://wiadomosci.onet.pl/swiat/michalewicz-w-nagraniu-potwierdza-ze-jest-za-granica/2lv3e,"Michalewicz w nagraniu potwierdza, że jest za granicą","Były kandydat na prezydenta Białorusi Aleś Michalewicz, który ogłosił przedwczoraj, że ""znajduje się poza zasięgiem działalności KGB"", opublikował dzisiaj w internecie nagranie dźwiękowe. Michalewicz czyta tekst, w którym potwierdza, że jest za granicą.","Wyjaśnia, że przysłał nagranie, ponieważ zauważono po jego zniknięciu, że od zeszłego tygodnia nikt nie słyszał jego głosu. Zapowiada też, że w ciągu tygodnia opublikuje nagranie wideo. Wiceszef opozycyjnego Ruchu ""O Wolność"" Juraś Hubarewicz powiedział, że rozmawiał z Michalewiczem przez Skype'a i jest przekonany, że jest on żywy i zdrowy. - Aleś ma zamiar przygotować nagranie wideo, by rozwiać wszelkie wątpliwości w związku ze swym »zniknięciem« i opowiedzieć o tym, jaka jest jego sytuacja teraz i jakie ma plany - dodał Hubarewicz. Były kandydat na prezydenta, który oskarżył KGB o torturowanie go w areszcie śledczym, powiadomił na swoim blogu w nocy z niedzieli na poniedziałek, że znajduje się ""poza zasięgiem działalności KGB"". W mediach rosyjskich pojawiły się doniesienia, że opuścił kraj w samochodzie jednej z ambasad i że znajduje się w Polsce. Michalewicz przed wyjściem z aresztu, do którego trafił w wieczór wyborczy 19 grudnia, podpisał zobowiązanie do niewyjeżdżania z kraju i musiał oddać paszport. Polityk po zwolnieniu 19 lutego ogłosił publicznie, że aby wydostać się z aresztu, podpisał zobowiązanie do współpracy z KGB, ale je zrywa. KGB zaprzeczyło oskarżeniom i opublikowało fragmenty listu Michalewicza z aresztu do prezydenta Alaksandra Łukaszenki z prośbą o wyrozumiałość. Michalewicz potwierdził, że napisał ten list. Potem ogłosił, że KGB dysponuje nagraniem zrobionym ukrytą kamerą z zapisem jego rozmów z funkcjonariuszami KGB w areszcie.",,
https://wiadomosci.onet.pl/kraj/wroclaw-konstytucja-na-kamienicy/gpew1th,"Wrocław: Frasyniuk, Dutkiewicz i Sutryk zawiesili flagę z napisem ""Konstytucja""","Na wrocławskiej kamienicy przy rynku zawisł dziś baner z napisem ""konstytucja"". Za akcje odpowiedzialni są prezydent Wrocławia Rafał Dutkiewicz, Władysław Frasyniuk oraz ubiegający się o urząd prezydenta Wrocławia Jacek Sutryk.","Prezydent Wrocławia Rafał Dutkiewicz powiedział, że rzadko bierze udział w manifestacjach. - Do tej jednak się dołączę. Otrzymałem koszulkę z napisem ""Konstytucja""; ubrany w tę koszulkę będę opuszczał urząd prezydenta Wrocławia - powiedział Dutkiewicz. Dodał, że konstytucja jest sprawą niezwykle ważną. - To, co dzieje się w Polsce, jeśli chodzi o naruszanie zapisów (konstytucji) jest polskim i międzynarodowym skandalem - ocenił Dutkiewicz. Zobacz także: Prokurator uczył o konstytucji? Dyscyplinarka. Prawnicy reagują... śmiechem i donosami na samych siebie Z kolei ubiegający się o urząd prezydenta stolicy Dolnego Śląska kandydat Koalicji Obywatelskiej Jacek Sutryk podkreślił, że ""wartości związane z konstytucją są szczególnie ważne"". - W kontekście nadchodzących wyborów konstytucja jest gwarantem funkcjonowania samorządu w Polsce. Samorząd to jest to, co w wolnej Polsce po 1989 r. bardzo się udało, dlatego będziemy bronić wartości konstytucyjnych w tym zakresie - mówił Sutryk. Władysław Frasyniuk zaś podkreślił, że konstytucja jest gwarantem państwa prawa. - Państwo prawa zaś gwarantuje, że obywatele i rada miejska będą decydować o tym jak ma wyglądać miasto, w którym żyjemy - mówił. Dodał, że ""bez państwa prawa nie ma wolności"". Zobacz także: Zarzuty za napis ""Konstytucja"" na Koperniku","""Konstytucja"" na kamienicy",
https://wiadomosci.onet.pl/swiat/nikt-nikogo-nie-wsadza-za-kratki-z-przyczyn-politycznych/l28zv,"""Nikt nikogo nie wsadza za kratki z przyczyn politycznych""","- Ludzie, którzy walczą z korupcją, sami muszą być krystalicznie czyści - oświadczył prezydent Rosji Władimir Putin, odpierając zarzut, że lider antykremlowskiej opozycji Aleksiej Nawalny jest sądzony z pobudek politycznych.","- Wszyscy są równi wobec prawa - podkreślił Putin podczas swego dorocznego teledialogu z obywatelami. Prezydent występuje ze specjalnego studia w sali wystawowej Gostinyj Dwor, nieopodal Kremla. Telemost jest transmitowany na żywo przez stacje telewizyjne Kanał 1, Rossija i Rossija-24, a także rozgłośnie radiowe Majak, Wiesti FM i Radio Rossii. Putin oznajmił też, że jest gotowy do rozmów z opozycją, jednak - jak zaznaczył - to opozycyjni przywódcy uchylają się od dialogu. Prezydent również zaprzeczył, by w tym, co dzieje się dzisiaj w Rosji, były elementy stalinizmu. - Nie oznacza to, że w Rosji nie powinno być porządku - wskazał. Według gospodarza Kremla w Rosji ""nikt nikogo nie wsadza za kratki z przyczyn politycznych"". - Wszyscy są równi wobec prawa. Wszyscy, którzy prawo łamią, powinni za to odpowiadać - oświadczył.",fot. Mikhail Klimentyev/AFP,
https://wiadomosci.onet.pl/kraj/grzegorz-schetyna-w-przyszlosci-bedziemy-chcieli-byc-na-jednej-liscie-wyborczej/n47kmy2,Grzegorz Schetyna: w przyszłości będziemy chcieli być na jednej liście wyborczej,Będziemy chcieli w przyszłości tworzyć jeden klub parlamentarny i być na jednej liście wyborczej – mówił lider PO Grzegorz Schetyna przed Sejmem. - Obiecuję też jedno: że po wyborach ich rozliczymy - dodał.,"- Chcemy być razem i jesteśmy razem - mówił Schetyna do zebranych w proteście przeciw planowanym zmianom w sądownictwie. Dodał, że Jarosław Kaczyński i Zbigniew Ziobro niszczą trójpodział władzy i niezależność sądów. - Rozpoczął się wielki bój, musimy być razem przeciwko nim - mówił. - Jeśli ktoś działaczy PiS chce zaprowadzać do Sądu Najwyższego, to po to, żeby sfałszować wybory, a na to nie pozwolimy - oświadczył Schetyna. - Mogę obiecać, że będziemy razem; będziemy pracować; będziemy budować wspólne relacje naszych klubów parlamentarnych; będziemy chcieli tworzyć jeden klub w przyszłości; będziemy chcieli być razem na jednej liście wyborczej - zapowiedział lider PO. Dodał, że wygramy tylko wtedy, jeśli tak jak w grudniu i w lutym będziemy czuli wasze wsparcie. - Kiedy wiedzieliśmy, że jesteśmy razem, że jesteśmy wspólnotą; wtedy wygramy - powiedział. - Obiecuję ciężką wspólną pracę; obiecuję zwycięstwo wyborcze, ale obiecuję też jedno: że po wyborach ich rozliczymy, wszyscy razem - zakończył Schetyna.",Ryszard Petru i Grzegorz Schetyna na proteście pod Sejmem,
https://wiadomosci.onet.pl/swiat/szef-centrum-praw-czlowieka-zatrzymany-przez-bialoruska-policje/jxywl,Szef Centrum Praw Człowieka zatrzymany przez białoruską policję,"Szef białoruskiego Centrum Praw Człowieka ""Wiasna"" Aleś Bialacki przebywa dziś w celi w gmachu Wydziału Dochodzeń Finansowych Komitetu Kontroli Państwowej (KKP) po zatrzymaniu go dzień wcześniej - podała ""Wiasna"".","KKP, który odpowiada za ekonomiczne bezpieczeństwo kraju, odmówił oficjalnego komentarza w sprawie zatrzymania Bialackiego - poinformowały niezależne białoruskie portale internetowe. Działacze ""Wiasny"" nie wiedzą jeszcze, czy dziś Bialacki będzie przesłuchiwany i czy zostaną podjęte czynności śledcze. Według informacji z wczoraj wieczorem Bialacki został przesłuchany w charakterze podejrzanego w sprawie dotyczącej uchylania się od płacenia podatków o szczególnie dużej wysokości i jest zatrzymany na trzy doby. - Aleś dostawał środki na działalność w sferze obrony praw człowieka (...). Po to, aby pracować, żeby okazywać pomoc, trzeba szukać środków i znajdować je. Przyczyną tego aresztu jest to, że takie środki znajdowano. Jednak potraktowano je (...) jako jego osobisty dochód - powiedziała działaczka ""Wiasny"" Taccjana Rawjaka Radiu Swaboda. Szef opozycyjnej Zjednoczonej Partii Obywatelskiej (OGP) Anatol Labiedźka uważa, że sprawa przeciw Bialackiemu ""jest czysto polityczna"". - ""Wiasna"" jest kością w gardle władz, bo pomaga ludziom, którzy są przeciwko tej władzy i którzy ucierpieli od tego reżimu - powiedział Labiedźka. Po zatrzymaniu wczoraj Bialackiego i po rewizjach przeprowadzonych w jego mieszkaniu i biurze ""Wiasny"" założyciel undergroundowego Wolnego Teatru Mikoła Chalezin oznajmił, że jest to skutek przekazania przez władze Litwy informacji bankowej o działalności białoruskich organizacji społecznych. Nie wyklucza tego również obrońca praw człowieka Uładzimir Łabkowicz. - Nie wykluczamy i wyrażamy żal, że mogły być z tym związane organy krajów Unii Europejskiej - powiedział dziś Radiu Swaboda. W obronie Bialackiego wypowiedział się wczoraj szef Parlamentu Europejskiego Jerzy Buzek. Ministerstwo Spraw Zagranicznych Litwy oświadczyło dziś, że nie uczestniczyło w odtajnianiu rachunków bankowych Bialackiego. Resort wystosował oświadczenie, w którym wyraził stanowczy protest przeciw zatrzymaniu szefa ""Wiasny"" i działaniom wobec organizacji. W obronie Bialackiego wystąpiły też: OBWE, organizacja Human Rights Watch oraz Międzynarodowa Federacja Praw Człowieka (FIDH), której jest on wiceprzewodniczącym.",,
https://wiadomosci.onet.pl/kraj/marszalek-sejmu-marek-kuchcinski-ugrupowania-radykalnej-opozycji-przekroczyly-granice/g6fd3wh,Marszałek Sejmu Marek Kuchciński: ugrupowania radykalnej opozycji przekroczyły granice,"- Mam nadzieję, że posłowie, którzy do tej pory zajmują salę plenarną, zrezygnują z takiej formy protestu: apeluję do nich, by opuścili Sejm i umożliwili przygotowanie sali do obrad - powiedział dziś wieczorem marszałek Sejmu Marek Kuchciński.","Marszałek Sejmu dodał, że ""ugrupowania radykalnej opozycji przekroczyły granice, złamały Regulamin Sejmu i Kodeks karny"". - Uważam, że prokuratura z urzędu powinna przeanalizować zachowania tych posłów i rozpocząć formalne kroki - powiedział. Marszałka spytano w TVP Info o to, jak będą wyglądały obrady Sejmu w środę, kiedy planowane jest rozpoczęcie kolejnego posiedzenia. - Mam nadzieję, że posłowie, którzy do tej pory zajmują salę plenarną, blokują prace Sejmu, zrezygnują z takiej formy protestu, ponieważ jest to protest niezgodny z przepisami i niezgodny z prawem - powiedział Kuchciński. - Apeluję do posłów, by opuścili Sejm, umożliwili przygotowanie sali sejmowej - bo przecież trzeba sprawdzić ją, przygotować, badania pirotechniczne przeprowadzić, BOR musi sprawdzić salę sejmową, żeby dać certyfikat bezpieczeństwa i wówczas będę mógł ogłosić, rozpocząć posiedzenie w sali plenarnej - mówił Kuchciński. Dodał, że ma nadzieję, iż większość posłów posłucha jego apelu i że w środę uda się zarówno rozpocząć, jak i zakończyć obrady na sali plenarnej Sejmu. Od 16 grudnia w sali plenarnej Sejmu przebywają posłowie opozycji - PO i Nowoczesnej - którzy rozpoczęli wtedy protest wobec wykluczenia z obrad posła PO Michała Szczerby i wobec projektowanych zmian w zasadach pracy dziennikarzy w Sejmie, domagając się zachowania jej dotychczasowych reguł. Marszałek Kuchciński ogłosił wówczas przerwę w obradach i wznowił je w Sali Kolumnowej, gdzie przeprowadzono głosowania m.in. nad ustawą budżetową na 2017 r. Opozycja uważa, że głosowania w Sali Kolumnowej były nielegalne, m.in. z powodu braku kworum. Niektórzy politycy z opozycji przekonywali, że część posłów nie była dopuszczona do obrad; inni mówili, że na sali mogły znaleźć się osoby postronne. Marszałek Sejmu zapewnił, że w głosowaniach 16 grudnia brała udział wymagana w konstytucji liczba posłów oraz, że każdy z posłów mógł wejść do Sali Kolumnowej głównym wejściem i brać udział w każdym głosowaniu.",Marek Kuchciński,
https://wiadomosci.onet.pl/swiat/jemen-salah-gotow-odejsc-jesli-wladzy-nie-przejma-jego-rywale/j7sfw,"Jemen: Salah gotów odejść, jeśli władzy nie przejmą jego rywale","Prezydent Jemenu Ali Abd Allah Salah oświadczył w wywiadzie dla ""Washington Post"", że ustąpi tylko pod warunkiem, iż jego główni rywale nie obejmą wpływowych funkcji w państwie.","- Jeśli przekażemy władzę, a oni tam będą, będzie to oznaczało, że ulegliśmy w zamachu stanu - powiedział Salah, którego odejścia po 33 latach u władzy domagają się uczestnicy wielkich demonstracji. Dodał, że groziłoby to wojną domową w Jemenie. W niedzielę Salah zapewniał, że jest gotowy na zmiany w swym kraju zaproponowane przez Radę Współpracy Zatoki Perskiej, ale poprzez wybory. W pierwszym przemówieniu po powrocie z Arabii Saudyjskiej, gdzie po obrażeniach odniesionych w zamachu spędził na leczeniu ponad trzy miesiące, Salah utrzymywał, że wciąż jest zaangażowany w pokojowe przekazanie władzy. Mówił o pokojowej transformacji rządów poprzez wybory, w tym przedterminową prezydencką elekcję, lecz nie przyrzekł, że zrezygnuje ze stanowiska. Porozumienie wynegocjowane przez Radę Współpracy Zatoki Perskiej zakładało dymisję prezydenta Jemenu, przekazanie władzy wiceprezydentowi, utworzenie rządu jedności oraz przeprowadzenie w ciągu dwóch tygodni wyborów prezydenckich. Prezydent wstępnie przystał na to rozwiązanie, lecz ostatecznie go nie podpisał. Opozycja uznała, że niedzielne wystąpienie Salaha było kolejną próbą uniknięcia przekazania władzy. W wywiadzie dla ""Washington Post"" Salah wyraził opinię, że plan transformacji politycznej, opracowany przez Radę Współpracy Zatoki Perskiej, oznacza, iż należy usunąć ""wszystkie elementy"" powodujące napięcia. Sprecyzował, że o stanowiska polityczne bądź funkcje dowódcze w wojsku nie mogą się ubiegać jego główni rywale - generał Ali Mohsen al-Ahmar, który wystąpił przeciwko niemu i przyłączył się do antyprezydenckich protestów, a także przedstawiciele wpływowego klanu Ahmar (nie związanego z generałem).",,
https://wiadomosci.onet.pl/swiat/ambasador-czech-pierwszy-wroci-na-bialorus/33fzs,Ambasador Czech pierwszy wróci na Białoruś,"Ambasador Czech Jirzi Karas zapowiedział, że wróci do Mińska w piątek. To pierwszy ambasador państwa UE, który ogłosił termin swojego powrotu na Białoruś po zbiorowym wyjeździe szefów misji dyplomatycznych krajów Unii pod koniec lutego i na początku marca.","- Wrócę niebawem, w piątek - powiedział Karas we wtorek Radiu Swaboda. - Bardzo się cieszę, że mogę wrócić na Białoruś. Tam znajduje się już cząstka mojego życia, mojej duszy. Kocham Białoruś, proszę uwierzyć! - oznajmił ambasador. Ambasadorowie państw UE wyjechali z Białorusi w geście solidarności wobec ambasadorów UE i Polski, Mairy Mory i Leszka Szerepki, których władze białoruskie poprosiły o opuszczenie kraju i udanie się na konsultacje po rozszerzeniu przez Unię 28 lutego sankcji wobec Mińska. 23 marca Unia Europejska po raz kolejny rozszerzyła sankcje wobec Mińska, zamrażając aktywa 29 firm należących do trzech oligarchów wspierających reżim Alaksandra Łukaszenki. Ministrowie spraw zagranicznych państw UE zapowiedzieli wówczas wprowadzanie kolejnych sankcji, ""dopóki wszyscy więźniowie polityczni nie zostaną uwolnieni"". Wczoraj obradujący w Luksemburgu szefowie dyplomacji państw UE podtrzymali żądanie bezwarunkowego zwolnienia wszystkich więźniów politycznych na Białorusi, wyrażając zadowolenie z niedawnego uwolnienia dwóch z nich. Jednocześnie dyplomaci przyznali nieoficjalnie, że zdecydowano już o powrocie ambasadorów państw UE do Mińska. Przy czym według nich ustalono, że najpierw wróci ambasador Polski i UE, potem reszta. - Uzgodniliśmy, że w geście solidarności najpierw powinni powrócić do Mińska ambasador Polski i przedstawiciel UE, bo to oni zostali poproszeni o wyjazd - powiedziały wczoraj źródła z dużego kraju UE. Potwierdziły wcześniejsze deklaracje m.in. szefa dyplomacji Słowacji Miroslava Lajczaka, że powrót ambasadorów państw UE ma nastąpić ""w najbliższych dniach"". Minister Radosław Sikorski pytany w Luksemburgu o sprawę powrotu ambasadorów mówił, że nie będzie ""spekulował na temat kuchni tych czysto dyplomatycznych ruchów"". UE nadal nie ogłasza oficjalnie powrotu do Mińska swych ambasadorów, ale dyplomaci zapewniają, że nastąpi to w tym tygodniu i dopiero wówczas ten fakt zostanie podany do wiadomości.",,
https://wiadomosci.onet.pl/swiat/kolejny-iranski-dyplomata-odszedl-z-pracy/k1exy,Kolejny irański dyplomata odszedł z pracy,"Kolejny irański dyplomata, tym razem z Belgii, zdecydował się szukać azylu w Europie - podała agencja Associated Press, powołując się na irańską opozycję.","Według działającej w Europie irańskiej organizacji opozycyjnej Green Wave, attache prasowy ambasady Iranu w Brukseli wyszedł z niej w piątek i odleciał do Oslo. Kilka godzin wcześniej irański dyplomata, który w piątek zrezygnował z pracy w ambasadzie swojego kraju w Finlandii, ponieważ nie akceptuje wyniku wyborów prezydenckich w Iranie z czerwca 2009 roku, poinformował, że wystąpi o azyl polityczny do fińskiego rządu. Attache ambasady w Brukseli to już trzeci irański dyplomata w Europie, o którym wiadomo, że odszedł z pracy, by zaprotestować przeciwko stłumieniu przez władze Iranu demonstracji opozycji, według której wyniki wyborów prezydenckich, w których zwyciężył Mahmud Ahmadineżad, zostały sfałszowane. W styczniu podał się do dymisji dyplomata ambasady irańskiej w Oslo, Mohammed Reza Hejdari, a Norwegia udzieliła mu azylu politycznego.",,
https://wiadomosci.onet.pl/swiat/reformy-w-bahrajnie-krol-spiera-sie-z-opozycja/0w99k,Reformy w Bahrajnie. Król spiera się z opozycją,"Król Bahrajnu zatwierdził dzisiaj reformę parlamentu po stłumieniu w kraju prodemokratycznych protestów. Zmiany dają więcej uprawnień kontrolnych niższej izbie, lecz utrzymują przewagę izby wyższej, którą nadal tworzą osoby mianowane przez monarchę.","Opozycja odrzuciła reformy i zbojkotowała ceremonię ich ogłoszenia przez króla. - Poleciliśmy władzom wykonawczym i ustawodawczym podjęcie koniecznych działań w celu przyjęcia porozumień - oświadczył król szejk Hamad ibn Isa al-Chalifa w przemówieniu wyemitowanym w państwowej telewizji. Bahrajński monarcha nakazał również podwyżkę dla cywilnych i wojskowych pracowników rządu. Wśród przyjętych zmian jest zapis mówiący, że rząd ma podlegać większemu nadzorowi Izby Reprezentantów, niższej izby parlamentu, w której skład wchodzi 40 deputowanych wybieranych w głosowaniu powszechnym na 4-letnią kadencję. Jednak - jak pisze agencja Reutera - kluczowy spór z opozycją o równowagę sił między dwiema izbami nie został rozstrzygnięty. Wyższą izbę parlamentu, Radę Konsultacyjną, tworzy 40 członków mianowanych przez króla na 4 lata. Władzę wykonawczą w Bahrajnie sprawuje rząd, na którego czele stoi premier mianowany przez króla. Nie zdołano również porozumieć się w sprawie ograniczenia kadencji ministrów i szefa rządu, ani stałych kwot dla kobiet w parlamencie - dodaje Reuter. - Wycofaliśmy się dlatego, że izba wyższa powinna sprawować jedynie funkcję konsultacyjną - oświadczył rzecznik głównej opozycyjnej partii szyickiej, Narodowego Stowarzyszenia Islamskiego al-Wifak, Chalil al-Marzug. Już w niedzielę al-Wifak wycofał się z dialogu politycznego na rzecz reform politycznych, który uznał za nie dość poważny. Rządzący w Bahrajnie sunnici zainicjowali dialog narodowy w celu omówienia reform i załagodzenia głębokich podziałów po fali antyrządowych protestów z przełomu lutego i marca. Sunniccy władcy Bahrajnu stłumili w marcu protesty kierowane głównie przez przywódców z szyickiej większości. W tłumieniu zamieszek wspomogły Bahrajn oddziały z sąsiednich krajów arabskich.",,
https://wiadomosci.onet.pl/swiat/kubanska-opozycja-o-wyborach-to-wielka-farsa/sm78k,"Kubańska opozycja o wyborach: ""to wielka farsa""","Kubańska opozycja wewnętrzna określa jako ""wielką farsę"" niedzielne wybory parlamentarne i samorządowe na Kubie, w których jako nielegalne nie mogą uczestniczyć ugrupowania opozycyjne.","""Ludzie oczywiście pójdą do wyborów, tak jak się to działo w dawnym Związku Radzieckim, ale to jedynie teatr i farsa"" - powiedział agencji EFE ekonomista i b. więzień polityczny Oscar Espinosa Chepe. Uważa on, że społeczeństwo ""świetnie zdaje sobie sprawę z tego, czym są te wybory"". Dla opozycyjnej Kubańskiej Komisji Praw Człowieka i Pojednania Narodowego wybory ""są pewnym rytuałem służącym odtwarzaniu totalitarnego modelu"", jak określił to jej rzecznik Elizardo Sanchez. ""Na Kubie wybory nie służą do dokonania wyboru pomiędzy różnymi opcjami politycznymi, czy alternatywnymi programami. Są podobne do wyborów w ZSRR"" - dodał Sanchez. ""Nawet Raul Castro nie wierzy w Zgromadzenie Narodowe, które wyłonią wybory, ponieważ większość reform, których dokonał, przeprowadził za pomocą dekretów"" - napisała na swym blogu ""Pokolenie Y"" słynna opozycjonistka kubańska Yoani Sanchez.",,
https://wiadomosci.onet.pl/swiat/syria-assad-przygotowuje-szturm-na-halab/1z15l,Syria: Assad przygotowuje szturm na Halab,"W każdej chwili obrońcy stolicy gospodarczej Syrii Halabu (Aleppo) spodziewają się ofensywy wojsk rządowych. Zastępca dowódcy sił powstańczych Malek Kurdi poinformował telefonicznie, że czołgi zajęły w piątek pozycje wyjściowe do ataku na miasto.","Z zachodu ciągną pod Halabę długie kolumny wojsk rządowych. Pierścień oblężenia wokół miasta zacieśnia się. Kurdi, który zwykle dowodzi operacjami ze swej kwatery w Turcji, umiejscowionej w pobliżu granicy, przybył do miasta, aby objąć dowództwo na miejscu. - Baszar al-Assad przygotowuje się do nowych bestialstw wobec własnego narodu - oświadczył rzecznik francuskiego MSZ. Do Paryża dotarły informacje o koncentrowaniu wokół Halaby przez reżim syryjski oddziałów wyposażonych w ciężką broń. Rzecznik Departamentu Stanu USA już w czwartek wyrażał obawę, że ""dojdzie do masakry w Halabie"". Tymczasem powstańcy odnoszą sukcesy w potyczkach poprzedzających spodziewane natarcie sił rządowych. Według niektórych doniesień, w piątek wzięli do niewoli około stu żołnierzy sił rządowych. W wielu punktach miasta widać domy zrujnowane pociskami i bombami, następstwa dotychczasowych ciężkich walk. Wzdłuż szosy prowadzącej do dzielnicy przemysłowej na skraju miasta - dziesiątki spalonych samochodów ciężarowych i czołgów. Powstańcy ogłosili w czwartek, że ""wyeliminowali z walki"" siedem czołgów przeciwnika. Wysłannik brytyjskiego dziennika ""The Guardian"" pisze, że pozbawieni ciężkiej broni powstańcy, którzy stosują partyzancka taktykę niespodziewanych ataków i szybkiego wycofywania się, prawdopodobnie przeceniają swe siły. ""Twierdzenie, że kontrolują połowę Halabu, jest mocno przesadzone"" - pisze dziennikarz. Spodziewane natarcie poprzedziły w piątek ataki śmigłowców szturmowych na siedem dzielnic Halabu kontrolowanych przez powstańców oraz ostrzał prowadzony przez ciężką artylerię. Ofensywa wojskowa w Damaszku nie przyniosła siłom rządowym pełnego sukcesu, chociaż siły rządowe odzyskały kontrolę nad niektórymi dzielnicami stolicy opanowanymi dotąd przez powstańców. Reuters donosi o zaciętych walkach w syryjskiej stolicy. W ciągu całego piątku śmigłowce szturmowe ostrzeliwały i bombardowały dzielnice peryferyjne Damaszku, głównie Daraja i Jalda. W ostatnich dniach nadal porzucali obóz rządowy politycy, dyplomaci i wysocy urzędnicy. W piątek przybyła do Turcji syryjska deputowana z prowincji Halab Ichlas al-Badawi. Przeszła ona na stronę opozycji jako pierwszy członek parlamentu, składając deklarację, w której potępiła ""masakrowanie przez reżim ludności cywilnej"". Pani Badawi również ostrzegła opinię międzynarodową, że reżim przygotowuje ""wielką ofensywę przeciwko Halabie"". W świecie narasta obawa, że reżim syryjski wobec dotychczasowej nieskuteczności kolejnych ofensyw przeciwko powstańcom może sięgnąć po broń chemiczną. Sekretarz generalny ONZ Ban Ki Mun wyraził głębokie zaniepokojenie ta perspektywą. Zażądał w piątek, aby rząd syryjski zobowiązał się do jej niestosowania, ""niezależnie od okoliczności"". Syryjski generał Fajez Amr, który przeszedł ostatnio na stronę powstańców i przebywa w Turcji, wystąpił w piątek z apelem o odsunięcie na drugi plan podziałów w łonie opozycji i utworzenie powstańczego rządu tymczasowego. Miałby on reprezentować wszystkie grupy etniczne w Syrii i współpracować z Narodową Radą Syryjską. Tymczasem ani w dowództwie Wolnej Armii Syryjskiej złożonej z wojskowych, którzy przeszli na stronę powstańczą i z ochotników, ani w Narodowej Radzie Syryjskiej, głównej koalicji opozycyjnej, nie ma jedności. Według władz tureckich dotychczas na stronę powstańców przeszło 27 syryjskich generałów.","Konflikt w Syrii, fot. AFP",
https://wiadomosci.onet.pl/prasa-w-rosji-budzi-sie-prawdziwa-opozycja/56tnf,Prasa w Rosji: Budzi się prawdziwa opozycja,"Protesty w Moskwie i Petersburgu, nie mające precedensu w ostatnich latach w Rosji, są świadectwem ""przebudzenia nowej generacji"" wcześniej apolitycznej - pisze dzisiaj dziennik ""Wiedomosti"" komentując - wraz z innymi tytułami - manifestacje powyborcze.","""Jawne oszustwa na masową skalę, niechęć władz do poważnego rozpatrzenia skarg i brutalne rozpędzenie tych, którzy przeciwko temu wszystkiemu wystąpili - te wydarzenia, jak się zdaje, obudziły nową generację, dotychczas apolityczną"" - odnotowuje dziennik ""Wiedomosti"". Dziennik porównuje ostatnie wydarzenia do manifestacji studenckich, do których dochodzi wszędzie na świecie, tylko nie w Rosji, gdzie - jak pisze - ""uważano je dotąd za zagraniczną osobliwość, coś zabawnego, lecz odległego"". ""Egipski scenariusz dla Rosji"" - w artykule pod takim tytułem dziennik ""Niezawisimaja Gazieta"" uważa, że ""klasa średnia zaczyna wyrażać niezadowolenie, co dla władzy jest znakiem skrajnie alarmującym"". Dla opozycyjnej gazety ""Nowaja Gazieta"" ""zasadniczym podsumowaniem wyborów jest bezprecedensowe przebudzenie świadomości obywatelskiej"". ""System pożera sam siebie i kolejnych wyborów nie przeżyje"" - napisała analityczka gazety Julia Łatynina. Dziennik ""Kommiersant"" szczegółowo opisuje, w jaki sposób przedstawiciele opozycji, którzy chcieli zaprotestować przeciwko sfałszowanym ich zdaniem wynikom wyborów, byli zmuszeni do odwrotu. ""Zgromadzenie na Placu Triumfalnym przekształciło się w masowe zatrzymania i pobicia"" - pisze gazeta opatrując materiał tytułem będącym grą słów, a który w wolnym tłumaczeniu można oddać jako ""Lokal wyborczy, gdzie biją"". Tymczasem według popularnego dziennika ""Trud"" zapał protestujących, należących generalnie do klasy średniej, ""zniknie w ciągu tygodnia, gdy trzeba będzie pomyśleć o kupieniu kawioru na Nowy Rok"".","Moskwa, fot. Reuters",
https://wiadomosci.onet.pl/swiat/syria-sily-rzadowe-ostrzeliwuja-dzielnice-mieszkaniowe-damaszku/rsbzq,Syria: siły rządowe ostrzeliwują dzielnice mieszkaniowe Damaszku,"Syryjskie siły rządowe pojęły w sobotę w Damaszku ostrzał dzielnic mieszkaniowych, w których ubiegłej nocy toczyły się walki z rebeliantami - poinformowali działacze opozycji.","Według mającego swą siedzibę w Wielkiej Brytanii Syryjskiego Obserwatorium Praw Człowieka, w sobotę rano zaczęto ostrzeliwać położoną na południu stolicy dzielnicę Tadamon, gdzie wcześniej doszło do walk ulicznych. Inna organizacja opozycyjna o nazwie Komitety Koordynacji Lokalnej podała, że pod ostrzałem wojsk rządowych znalazła się również pobliska dzielnica Hadżar Aswad. W trakcie lipcowej ofensywy siły reżymu prezydenta Baszara el-Asada zdołały odzyskać kontrolę nad większością opanowanych wcześniej przez rebeliantów obszarów Damaszku. Jednak tam, gdzie opozycja cieszy się znacznym poparciem - jak w Hadżar Aswad, Tadanom i położonej na północnym wschodzie stolicy dzielnicy Kabun - nadal mają miejsce dokonywane z ukrycia ataki na wojska rządowe. Jak się szacuje, w trakcie trwającej od marca ubiegłego roku społecznej rewolty w Syrii śmierć poniosło ponad 20 tys. ludzi.",,
https://wiadomosci.onet.pl/kraj/nowa-rola-schetyny-to-bez-precedensu/m5qwf,"Nowa rola Schetyny? ""To bez precedensu""","Nowy poseł PiS Jacek Sasin przekonywał, że Grzegorz Schetyna jest obecnie przywódcą ""wewnętrznej opozycji w PO"". Nowa rola marszałka Sejmu może przynieść mu jednak same szkody - zauważył polityk Prawa i Sprawiedliwości. - Grzegorz Schetyna znalazł się na równi pochyłej. Bruksela to byłoby dobre wyjście dla Schetyny - mówił Sasin w TOK FM.","Polityk PiS przypomniał los innych liderów Platformy, którzy musieli z niej odejść. W tym kontekście wymienił Macieja Płażyńskiego, Andrzeja Olechowskiego i Jana Rokitę. - Myślę, że taki los czeka również Schetynę - powiedział. - Uważam, że doszło do bezprecedensowej sytuacji w polskim życiu politycznym. Pan premier przyznał publicznie, że Schetyna jest szefem wewnętrznej opozycji i pokazał, ze nie ma miejsca na taka opozycję. Pan premier zdecydował się zmienić jego pozycję. To nowość, bo premier powiedział głośno o tym, o czym my od dawna wiedzieliśmy - mówił Sasin. Zdaniem polityka Prawa i Sprawiedliwości nie można porównywać sprawy odejścia Ludwika Dorna z PiS do konfliktu Schetyny z Tuskiem. - Ludwik Dorn sam podjął decyzję o tym, żeby odejść z PiS. Mamy faktyczny konflikt w PO i próbę wzniecenia konfliktu w PiS, którego nie ma - stwierdził polityk.","Jacek Sasin, fot. Bartosz Bobkowski / Agencja Gazeta",
https://wiadomosci.onet.pl/kraj/bialoruska-opozycja-protestuje-przeciwko-decyzji-polskiej-prokuratury/1g9qg,Białoruska opozycja protestuje przeciwko decyzji polskiej prokuratury,Kilkunastu działaczy białoruskiej opozycji protestowało we wtorek przed Prokuraturą Generalną w Warszawie w związku z przekazaniem władzom białoruskim danych z kont Alesia Bialackiego. Zaapelowali m.in. o ukaranie winnych.,"Jak informowała w czwartek, polska Prokuratura Generalna przekazała białoruskim śledczym informację o rachunkach bankowych Alesia Bialackiego, szefa białoruskiego Centrum Praw Człowieka ""Wiasna"". Według przedstawicieli organizacji pozarządowych i białoruskiej opozycji przyczyniło się to do jego zatrzymania przez KGB. Został on oskarżony o ukrywanie dochodów. - Kiedy minister spraw zagranicznych, kiedy prezydent państwa polskiego przyjmuje przedstawicieli ruchu demokratycznego, dostajemy poparcie od Polski, w tym samym czasie prokuratura współpracuje ze służbami specjalnymi dyktatorskiej Białorusi, to nie jest normalne - mówił dziennikarzom działacz białoruskiej chrześcijańskiej demokracji Anatol Michnawiec. Aleś Zari dodał, że ""Wiasna"" m.in. pomagała działaczom opozycji białoruskiej płacić grzywny nałożone przez tamtejsze władze. We wtorek białoruscy działacze złożyli w Prokuraturze Generalnej dwa apele. W pierwszym, dotyczącym sprawy Bialackiego, zwrócili się do prokuratora generalnego o ""zawieszenie wykonywania"" umowy między Polską a Białorusią o pomocy prawnej i stosunkach prawnych w sprawach cywilnych, rodzinnych, pracowniczych i karnych. - Wykonywanie tej umowy kompromituje przed społecznością międzynarodową wizerunek Polski jako kraju demokratycznego, którego ustrój bazuje na wartościach przestrzegania podstawowych praw człowieka - napisali. Białoruskie organizacje podpisane pod apelem - Młody Front, Europejska Białoruś, Białoruska Chrześcijańska Demokracja, Centrum Ochrony Praw Człowieka ""Wolność i Prawo"" i Stowarzyszenie ""Związek na rzecz Demokracji w Białorusi"" - oczekują od prokuratora generalnego wyjaśnień nt. trybu podjęcia decyzji o przekazaniu danych Bialackiego na Białoruś. Chcą też informacji, czy władzom w Mińsku przekazano dane innych opozycjonistów. Domagają się też ""surowych konsekwencji wobec osób, które podjęły decyzję o realizacji wniosku prokuratury białoruskiej"". Drugi apel złożony w Prokuraturze Generalnej dotyczy sprawy Andrieja Żukowca, oskarżonego o oszustwo przy uzyskaniu prawie 700 tys. dolarów kredytów w białoruskich bankach. Żukowiec jest sądzony w Białymstoku po odmowie wydania go Białorusi. W postępowaniu ekstradycyjnym polski sąd ocenił bowiem, że czeka go tam niesprawiedliwy proces. Żukowiec od początku kwestionuje materiały z Białorusi, uważa, że zostały sfałszowane, a cała sprawa ma związek z jego działalnością w antyłukaszenkowskiej opozycji. W złożonym we wtorek apelu do prokuratora generalnego białoruscy działacze nazywają sprawę Żukowca ""prześladowaniem przez polski wymiar sprawiedliwości białoruskiego opozycjonisty, na zlecenie dyktatora Łukaszenki"". Żądają m.in. przekazania sprawy poza apelację białostocką. Protestujący przyszli przed gmach Prokuratury Generalnej z biało-czerwono-białymi białoruskimi flagami. Skandowali ""Stop współpracy z dyktaturą"", mieli też transparent z pytaniem ""Dlaczego jedna ręka nie wie, co robi druga?"".",,
http://wiadomosci.onet.pl/kraj/ryszard-kalisz-trzeba-stworzyc-anty-pis/fft04w,Ryszard Kalisz: trzeba stworzyć anty-PiS,"- Rozmawiałem z wieloma czołowymi politykami. Powiedziałem im, że są sytymi kotami, nadal nie przestawili się na życie w opozycji. To, że Grzegorz Schetyna nie przystępuje do koalicji ""Wolność, Równość, Demokracja"" jest moim zdaniem kolosalnym błędem, on chce być po prostu szefem – mówi o stanie polskiej opozycji Ryszard Kalisz. Były poseł SLD był gościem programu Jarosława Kuźniara ""Onet Rano."". – Trzeba stworzyć anty-PiS. Nie walczyć w ramach ludzi broniących demokracji, tylko stworzyć wspólny front – dodaje.","Codziennie rano o stałej porze Jarosław Kuźniar rozmawia ze swoimi gośćmi: najpierw w mobilnym studiu samochodowym, potem w studiu Onetu. Prowadzący zaprasza osoby z różnych obszarów i wraz z nimi komentuje bieżące wydarzenia. W programie pojawiają się znane twarze, popularni komentatorzy ze świata mediów, polityki, kultury, sportu, biznesu. To pierwszy program nadawany na żywo z samochodu, z profesjonalnego mobilnego studia, oraz jedyny stały codzienny poranny format online. Dostarcza wiedzy o rozpoczynającym się dniu ludziom, którzy rano są jeszcze w ruchu lub już w pracy i nie mogą zasiąść do oglądania telewizji śniadaniowej czy porannych programów informacyjnych. Program wyróżnia również możliwość oglądania po zakończeniu live o dowolnej porze. Ten, kto dłużej śpi, nic nie traci – może po prostu oglądać poranny program później. Jarosław Kuźniar: jeden z najpopularniejszych polskich dziennikarzy. Przez 8 lat prowadził jeden z najpopularniejszych w Polsce programów w telewizyjnym paśmie porannym – Poranek TVN 24. Wstajesz i wiesz, którego elementem był niemal kultowy poranny przegląd prasy. Był również współprowadzącym telewizję śniadaniową ""Dzień Dobry TVN"".",,
https://wiadomosci.onet.pl/swiat/birmanskie-sluzby-uwolnia-przetrzymywana-noblistke/rjzgk,Birmańskie służby uwolnią przetrzymywaną noblistkę,Birmańskie służby bezpieczeństwa szykują się do zwolnienia przywódczyni opozycji Aung San Suu Kyi - poinformowały birmańskie źródła oficjalne.,"W sobotę upływa ostatni z serii licznych aresztów domowych, na które skazana była laureatka Pokojowej Nagrody Nobla, która od ponad 20 lat symbolizuje demokratyczny ruch oporu w Birmie. - Jeszcze nie otrzymaliśmy od przełożonych instrukcji dotyczących jej zwolnienia. Ale szykujemy plan bezpieczeństwa na 13 listopada - powiedział przedstawiciel służb bezpieczeństwa, zastrzegając swoją anonimowość. Inne źródło birmańskie wyraziło przekonanie, że rozkaz zostanie wydany ""w ostatniej minucie"". Do zwolnienia pani Suu Kyi ma dojść kilka dni po pierwszych od 20 lat wyborach parlamentarnych. Ich wyniki zostały odrzucone przez Zachód i opozycję jako sfałszowane. Obserwatorzy od kilku miesięcy sądzą, że władze birmańskie zwolnią panią Suu Kyi. Podkreślają jednak przy tym, że decyzja ta zależy włącznie od szefa junty gen. Thana Shwe, który jej nienawidzi i już dwukrotnie pozwolił jej wyjść na wolność tylko po to, by zaraz ponownie ją uwięzić. Prawnik działaczki zaznaczył, że gdyby władze chciały zwolnić panią Suu Kyi, nie zgodzi się ona na to. - Zwolnienie musi być bezwarunkowe, ponieważ (Suu Kyi) nie zaakceptuje zwolnienia warunkowego. (...) W przeszłości nie zgadzała się na ograniczoną wolność - powiedział prawnik. Suu Kyi zbojkotowała niedzielne wybory parlamentarne. Protestując przeciwko przyjętej przez juntę ordynacji wyborczej, która wykluczyła możliwość jej udziału w wyborach jako osoby skazanej przez sąd, partia noblistki Narodowa Liga na rzecz Demokracji (NLD) nie zarejestrowała się ponownie, czego wymagało nowe prawo wyborcze, została więc rozwiązana.","Birmańska opozycjonistka Aung San Suu Kyi, fot. Reuters",
https://wiadomosci.onet.pl/swiat/miedwiediew-ulaskawil-osobe-z-opozycyjnej-listy-wiezniow-politycznych/2vpf8,Miedwiediew ułaskawił osobę z opozycyjnej listy więźniów politycznych,"Prezydent Rosji Dmitrij Miedwiediew ułaskawił w poniedziałek, na dwa tygodnie przed opuszczeniem Kremla, Siergieja Mochnatkina, który został skazany w czerwcu 2010 roku na dwa i pół roku łagru za rzekome pobicie funkcjonariusza sił specjalnych milicji OMON.","Nazwisko 58-letniego Mochnatkina widnieje na liście więźniów politycznych, których uwolnienia domaga się opozycja w Rosji. Na liście, którą w lutym liderzy opozycji - Borys Niemcow i Władimir Ryżkow - osobiście przekazali Miedwiediewowi, figuruje 37 osób. Mochnatkin jest pierwszą z nich, w stosunku do której prezydent zastosował akt łaski. Władimir Szuchardin, adwokat Mochnatkina, poinformował, że jego klient zwrócił się do Miedwiediewa o ułaskawienie, jednak nie przyznał się do winy. Prezydent utrzymywał dotychczas, że przyznanie się skazanego do winy jest warunkiem skorzystania przez niego z prawa łaski. Miedwiediew kilkakrotnie mówił o tym w kontekście byłego właściciela koncernu naftowego Jukos Michaiła Chodorkowskiego i jego partnera biznesowego Płatona Lebiediewa, którzy także widnieją na opozycyjnej liście więźniów politycznych. Mochnatkin został zatrzymany 31 grudnia 2009 roku na Placu Triumfalnym w Moskwie podczas rozpędzania przez OMON akcji opozycji w obronie prawa do zgromadzeń, zapisanego w artykule 31. konstytucji Rosji. Oskarżono go o stawianie oporu milicji podczas nielegalnej manifestacji. Prokurator żądał dla niego pięciu lat kolonii karnej. Mochnatkin zapewniał, że jest niewinny, nie był uczestnikiem demonstracji i nie należy do żadnego ruchu politycznego, a na Placu Triumfalnym pojawił się przypadkowo. Tłumaczył, że aresztowano go, gdy zwrócił uwagę OMON-owcom, którzy wlekli do milicyjnego autobusu jedną z uczestniczek akcji. W więźniarce - jak zeznał - przykuto go kajdankami do kraty. W pewnym momencie jeden z funkcjonariuszy zaczął go dusić. Broniąc się, uderzył go głową w twarz, łamiąc mu nos. Świadkami zajścia było dziewięciu innych zatrzymanych. Na milicyjnym posterunku - również w obecności świadków - został ponownie pobity. Sąd nie dał wiary zeznaniom świadków, określając je jako stronnicze. Opozycja uznała wyrok w sprawie Mochnatkina za próbę zastraszenia jej, a samego Mochnatkina - za więźnia politycznego. Mochnatkin odsiadywał karę w łagrze w rejonie miasta Torżok koło Tweru. W grudniu ubiegłego roku ogłosił strajk głodowy w proteście przeciwko - jego zdaniem - niesprawiedliwemu nałożeniu na niego kary dyscyplinarnej, która pozbawiła go prawa do ubiegania się o przedterminowe zwolnienie warunkowe. W konsekwencji wtrącono go na 40 dni do karceru.",Dmitrij Miedviediev; fot. Reuters,
https://wiadomosci.onet.pl/swiat/lukaszenka-sie-nie-zmieni/mw6fq,"""Łukaszenka się nie zmieni""","Jeden z opozycyjnych kandydatów w niedzielnych wyborach prezydenckich Andrej Sannikau powiedział, że wybory prezydenckie na Białorusi są szansą na zmianę, bo ludzie ""zaczynają rozumieć"", że prezydent Alaksandr Łukaszenka ""nie będzie się zmieniać"".","Sannikau, szef kampanii obywatelskiej ""Europejska Białoruś"" jest przekonany, że na Białorusi nastąpi zmiana władzy. Jak dodaje, będzie to ""w najbliższym czasie"", dlatego, że system stworzony przez Łukaszenkę ""nie jest już zdolny do dalszego istnienia i bezwzględnie się załamie"". W odpowiedzi na zarzuty o brak jedności wśród opozycji Sannikau, oceniany jako jeden z silniejszych jej kandydatów, odpowiada: ""Moim zdaniem, wspólny kandydat miałby mniejsze poparcie niż poszczególni (razem wzięci)"". Tłumaczy, że stronnicy poszczególnych opozycyjnych polityków to różne grupy. - Ja liczę na wszystkich - zastrzega. Zaznacza, że jego zaletą na tle pozostałych kandydatów jest doświadczenie pracy w rządzie. Sannikau w latach 90. pracował w MSZ Białorusi i był wiceministrem spraw zagranicznych, Opozycyjny polityk nie wyklucza przy tym współpracy z ludźmi, którzy obecnie są u władzy: ""Byłem w rządzie i od dawna jestem w opozycji. Tak więc, znam obie strony i znam ludzi i stąd, i stamtąd. I wiem, że możemy stworzyć bardzo dobry koalicyjny rząd, który jest zdolny zaprowadzić Białoruś do Europy - i do normalnego życia"". Wskazuje, że obecnie są w szeregach władzy ""przygotowani profesjonaliści"", którzy ""nie brali udziału w przestępstwach"". Sannikau nie ocenia niedawnego spotkania między Alaksandrem Łukaszenką a prezydentem Rosji Dmitrijem Miedwiediewem jako wyrazu poparcia Rosji dla Łukaszenki przed wyborami. Jego zdaniem, ""to demonstracja tego, że Rosja jest gotowa zachować relacje z Białorusią, a Łukaszenka jest, póki co, urzędującym prezydentem"". - Potwierdziło się po raz kolejny, że wszystko jest w naszych rękach, że nie ma co czekać na pomoc od kogoś - ani od Rosji, ani od Polski - dodaje. Opozycja - mówi Sannikau - wzywa wyborców na wiec na Plac Październikowy w wieczór wyborczy, bo jest pozbawiona innych możliwości. - Gdybym mógł każdego dnia rozmawiać z wyborcami na żywo, wyjaśniałbym im, co się dzieje i co trzeba robić. Gdybym uważał, że głosy moich wyborców będą liczone realnie, to mówiłbym o tym (wszystkim) w telewizji. Nie mamy tych możliwości. Jedyna możliwość podjęcia decyzji, którą poprze naród, to zebrać się razem na placu. - mówi. - Wzywam ludzi, żebyśmy pokazali, że jesteśmy Europejczykami i tak jak w krajach europejskich możemy razem się zebrać i czekać na rezultaty wyborów, pracy obserwatorów, świętować swoje zwycięstwo, albo podejmować decyzje dotyczące tego, co chcemy (robić) - dodaje.",Alaksander Łukaszenko podczas charytatywnego meczu tenisa fot. Reuters/Vasily Fedosenko,
http://wiadomosci.onet.pl/tylko-w-onecie/opozycja-przed-waznym-testem-grzegorz-schetyna-to-koniec-epoki/ddpxnz7,Opozycja przed ważnym testem. Grzegorz Schetyna: to koniec epoki,"Po środowej propozycji zmian w Sądzie Najwyższym w Sejmie rosną emocje. Politycy opozycji rozważają możliwe scenariusze obrony SN. Nowoczesna sugeruje utworzenie w Sejmie federacji klubów i kół, która miałaby koordynować akcje przeciwko zmianom, jakie PiS przeprowadza w sądownictwie. W grę wchodzi również kolejna okupacja Sali Plenarnej Sejmu.","- Czas na współdziałanie ponad podziałami partyjnymi - mówiła dziś Katarzyna Lubnauer z Nowoczesnej. - Tylko w sposób spektakularny, pokazując i uruchamiając emocje także tu w parlamencie i poza nim, będziemy mogli zablokować to złe prawo. To jest koniec epoki, koniec demokracji w Polsce - komentował dziś Grzegorz Schetyna. - To nie będzie dla nich łatwy tydzień - zapowiedział. Opozycja i część środowiska sędziowskiego twierdzi, że Prawo i Sprawiedliwość swoją inicjatywą ustawodawczą o SN i KRS doprowadziło do ""zamachu lipcowego"" i ""zamachu na demokrację"". W partiach opozycyjnych zapanowała pełna mobilizacja przed przyszłotygodniowym posiedzeniem Sejmu. Jarosław Kaczyński przekonywał dziś tymczasem o konieczności zmian w sądownictwie. Zapewniał o demokratyczności rządów PiS i zaznaczył, że to ci, którzy chcą podtrzymać dawny system sądownictwa, podnoszą protesty. – To, co mówił dzisiaj pan Schetyna, to jest właśnie nic innego, jak demolowanie polskiego państwa, demolowanie polskiej demokracji. Są też groźby, w istocie groźby karalne wobec tych ludzi, którzy podpisali projekt ustawy o Sądzie Najwyższym – dodał. – My to wszystko, co mamy przeprowadzić przeprowadzimy, a ci, którzy będą łamali prawo, łamali także prawo karne, muszą liczyć się z konsekwencjami dla swoich także karier politycznych – powiedział prezes PiS.",,
https://wiadomosci.onet.pl/swiat/rosja-antykremlowska-opozycja-domagala-sie-w-moskwie-uwolnienia-chodorkowskiego/gtphl,Rosja: antykremlowska opozycja domagała się w Moskwie uwolnienia Chodorkowskiego,"Kilkuset stronników antykremlowskiej opozycji wyszło dzisiaj na ulice Moskwy, aby zażądać uwolnienia Michaiła Chodorkowskiego i innych więźniów politycznych w Rosji. Były prezes koncernu naftowego Jukos obchodził w tym dniu 50. urodziny.","Popierający go opozycjoniści zorganizowali pojedyncze pikiety w różnych miejscach stolicy Rosji, wiec na Bulwarze Twerskim i wspólny spacer po Arbacie. Domagali się nie tylko uwolnienia więźniów politycznych, ale w ogóle zaprzestania represji przeciwko opozycji. Sam Chodorkowski świętował swój jubileusz w kolonii karnej w Siegieży w Karelii, w pobliżu granicy z Finlandią, gdzie odbywa karę 11 lat pozbawienia wolności za domniemane przestępstwa gospodarcze, w tym pranie brudnych pieniędzy. W tym roku urodziny biznesmena zbiegły się w czasie z przysługującym mu z mocy prawa trzydniowym widzeniem z najbliższą rodziną. W odwiedziny przyjechała do niego jego małżonka Inna, a także rodzice - Marina i Borys Chodorkowscy. Chodorkowski i jego partner biznesowy Płaton Lebiediew, także skazany na 11 lat kolonii karnej, byli sądzeni w dwóch procesach. Pierwotnie byli skazani na 13 lat łagru, jednak w grudniu 2012 roku Prezydium Moskiewskiego Sądu Miejskiego skróciło im kary o dwa lata. W pierwszym procesie, w 2005 roku, biznesmeni zostali skazani na osiem lat pozbawienia wolności za rzekome oszustwa podatkowe i uchylanie się od płacenia podatków. W 2010 roku - w wyniku drugiego procesu - łączną karę podwyższono im do 14 lat. W maju 2011 roku wyrok ten został złagodzony do 13 lat. Chodorkowski i Lebiediew mają wyjść na wolność w 2014 roku: pierwszy - 25 października, a drugi - 2 lipca. Aresztowani w 2003 roku biznesmeni konsekwentnie odpierali wszystkie wysunięte wobec nich zarzuty, uważając je za sfabrykowane i politycznie umotywowane. W maju Sąd Najwyższy nieoczekiwanie uznał, że Moskiewski Sąd Miejski, zmniejszając kwotę, o której wypranie oskarżeni zostali Chodorkowski i Lebiediew, w niedostatecznym stopniu zmniejszył im karę wymierzoną przez sąd I instancji. Zakomunikował zarazem, że przyjęte do rozpatrzenia w trybie nadzoru zażalenie adwokatów obu przedsiębiorców na wyroki wydane na nich przez Chamowniczeski Sąd Rejonowy w Moskwie i Moskiewski Sąd Miejski rozpatrzy 6 sierpnia. Chodorkowski jest więziony w Kolonii Karnej nr 7 na obrzeżach Siegieży (fińska nazwa - Sekehe). To liczące 32 tys. mieszkańców miasto położone jest na zachodnim brzegu jeziora Wygoziero, 267 km od stolicy republiki, Pietrozawodska, i 700 km od Petersburga. Jezioro jest częścią drogi wodnej łączącej Morze Białe z Morzem Bałtyckim - osławionego Kanału Białomorsko-Bałtyckiego, zbudowanego w latach 1930-33 roku z rozkazu Józefa Stalina. Przy jego budowie poniosło śmierć ponad 100 tys. więźniów Gułagu. W Siegieży znajduje się wielki tartak, który był wykorzystywany przy budowie kanału. Później uruchomiono tam kombinat celulozowo-papierniczy. Kolonia Karna nr 7 jest obliczona na 1342 więźniów. Osadzone są tam osoby skazane za lżejsze przestępstwa, w większości młodzi ludzie. Więźniowie są przetrzymywani w barakach po 70-100 osób. Kto chce, może pracować w pracowni włókienniczej, meblarskiej lub pamiątkarskiej. Obóz prowadzi też własne gospodarstwo rolne i piekarnię. Na terytorium kolonii działa cerkiew. Poprzednio Chodorkowski był przetrzymywany w łagrze w Krasnokamieńsku na Syberii Wschodniej, około 6,2 tys. km na wschód od Moskwy. Wszelako kolonia ta wiosną 2011 roku niemal doszczętnie spłonęła w pożarze wznieconym przez więźniów. Jukos był jednym z największych koncernów naftowych w Rosji. Jednak w 2003 roku Chodorkowski popadł w konflikt z Kremlem. Wkrótce go aresztowano. W 2006 roku sąd w Moskwie ogłosił Jukos bankrutem. Jego najcenniejsze aktywa przejął kontrolowany przez państwo Rosnieft. W przededniu urodzin Chodorkowskiego prokremlowska telewizja NTV nadała materiał sugerujący, że Chodorkowski ponosi odpowiedzialność za dokonane 15 lat temu zabójstwo Władimira Pietuchowa, ówczesnego mera Nieftiejugańska, stolicy regionu na Syberii Zachodniej, w którym Jukos miał swoje najważniejsze aktywa. Mer pokłócił się z koncernem, gdy ten zaczął uchylać się od płacenia podatków. Za zlecenie zabójstwa Pietuchowa skazany został jeden z zastępców Chodorkowskiego - Leonid Niewzlin, a za jego organizację - szef służby bezpieczeństwa Jukosu Aleksiej Pieczugin. Obu sąd wymierzył kary dożywotniego pozbawienia wolności. Zbiegłemu do Izraela Niewzlinowi - zaocznie. Prezydent FR Władimir Putin kilkakrotnie poparł kierowane pod adresem Chodorkowskiego oskarżenia o to zabójstwo. W jednym z wystąpień oświadczył nawet, że były szef Jukosu ""ma krew na rękach"" i że jego sprawą powinien zajmować się sąd.",,
https://wiadomosci.onet.pl/swiat/lukaszenka-nie-mam-zamiaru-negocjowac-z-opozycja/4c6s8,Łukaszenka: Nie mam zamiaru negocjować z opozycją,"Prezydent Białorusi Alaksandr Łukaszenka oznajmił, że nie ma zamiaru prowadzić rozmów z opozycją, i odrzucił sugestie, że próbuje uzyskać wsparcie Zachodu w zamian za uwolnienie opozycjonistów skazanych za protesty powyborcze.","Uznał również za niedopuszczalne żądanie uwolnienia opozycjonistów jako warunek ze strony Międzynarodowego Funduszu Walutowego (MFW), u którego Białoruś stara się o kredyt. Łukaszenka powtórzył swoją opinię, że na Białorusi nie ma więźniów politycznych. Jak oceniła państwowa agencja BiełTA, białoruski prezydent wyjaśnił ""możliwy format okrągłego stołu"", o którym mówił w zeszłym tygodniu. Oświadczył: - Oni (opozycja) siedzieli pod miotłą, dzielili te ""zielone"", które im rzucili z zagranicy, i tu nagle usłyszeli, że Łukaszenka coś powiedział. Zrozumieli to jako rozmowy z opozycją. Ja o rozmowach nie mówiłem i nie mam zamiaru mówić. Nie zamierzam z nikim z nich rozmawiać. Jak wyjaśnił, zaproponował różnym siłom i ruchom społecznym, by usiąść przy okrągłym stole i wysunąć rozsądne propozycje. - Powinno być reprezentowane całe spektrum polityczne, i związek kobiet, i związki zawodowe, i nasi, i nie nasi, i oni; będzie ktoś z władzy - mówił. Zapytany o doniesienia o jego spotkaniu z szefem MSZ Bułgarii Nikołajem Mładenowem Łukaszenka oświadczył, że spotykał się z wieloma przedstawicielami obcych państw, by znać ich zdanie o Białorusi. Mładenow ogłosił przed tygodniem, że białoruski prezydent obiecał zwolnić wszystkich aresztowanych po wyborach opozycjonistów do początku października. Łukaszenka zapewnił w piątek, że nie chce złych stosunków z Zachodem. Dodał zarazem, że Zachód powinien uczyć się demokracji od jego kraju. - Jaka może być demokracja, jeśli zbombardowali cały kraj, Libię? (...) Jeśli wykorzystując moment, kiedy mamy trudności na rynku walutowym, starają się nas przydusić, to czy to jest demokracja? - pytał. Ostro skrytykował Międzynarodowy Fundusz Walutowy, który według niego ""pokazał swoją prawdziwą twarz"". -Żądają od nas uwolnienia więźniów politycznych. Jaki to ma związek z MFW? Jacy więźniowie? Zajmijcie się swoimi finansami, gospodarką - wezwał. Oświadczył, że na Białorusi nie ma paragrafów politycznych w kodeksie karnym, a więc nie może być mowy o więźniach politycznych. Zapewnił, że nie stara się poprzez zwolnienie opozycjonistów uzyskać wsparcia z Zachodu. - Jeśli ktoś myśli, że jest kryzys i my szukamy wsparcia na Zachodzie przez piątą kolumnę, to jest to całkowita bzdura. Zachód nigdy nas nie popierał i wątpliwe, by nas poparł - ocenił. Jako ""piątą kolumnę"" Łukaszenka określa zazwyczaj opozycję polityczną wobec swoich rządów. W piątek powrócił do tej oceny, wyjaśniając, że ""opozycja różni się od piątej kolumny tym, że kocha swój kraj i naród"". Pod adresem opozycyjnych działaczy mówił: ""ich opozycyjność to biznes. Dla nich nie jest ważne, co będzie z krajem i narodem. (...) Robią wszystko, by zrujnować kraj i zasiąść w fotelu rządzących"".","Prezydent Białorusi Aleksandr Łukaszenka, fot. AFP",
https://wiadomosci.onet.pl/kraj/stanislaw-karczewski-po-wciaz-nie-obudzila-sie-z-szoku-po-dwoch-przegranych-wyborach/lg8t3nd,Stanisław Karczewski: PO wciąż nie obudziła się z szoku po dwóch przegranych wyborach,"- Budżet został przegłosowany. Ponownego głosowania nie będzie. Wracamy do normalności, której nie chcą PO i Nowoczesna - mówi marszałek Senatu Stanisław Karczewski w wywiadzie dla ""Rzeczpospolitej"". Jak twierdzi, ""Platformie chodzi tylko o chaos"", bo wciąż nie może pogodzić się ona z przegranymi wyborami.","Pytany o kryzys parlamentarny, który rozpoczął się od wykluczenia z obrad posła PO Michała Szczerby, Stanisław Karczewski stwierdził, że na miejscu marszałka Kuchcińskiego zrobiłby to samo. - Obrona posła Szczerby to obrona chamstwa - wyjaśnia. - Poseł do marszałka Sejmu powinien zwracać się z szacunkiem podobnym, jak uczeń zwraca się do nauczyciela. Wyobraża pan sobie, że uczeń mówi: ""Nauczycielu mój kochany""? - argumentuje Karczewski w ""Rzeczpospolitej"". Marszałek Senatu odniósł się także do ustawy budżetowej krytykowanej przez opozycję, która twierdzi, że w Sali Kolumnowej przyjęto ją z naruszeniem prawa. - Przegłosowano tam również ustawę dezubekizacyjną, do której senatorowie Platformy w Senacie zgłaszali poprawki. Czy politycy PO pracowaliby nad ustawą, która została przegłosowana niezgodnie z prawem? - zauważa, podkreślając, iż ""gdyby nie uznawali głosowań w Sali Kolumnowej, to nie zgłaszaliby poprawek w Senacie do ustawy"". - W działaniach PO brak logiki. Platformie chodzi tylko o chaos. Ale Grzegorzowi Schetynie nie uda się zdestabilizować państwa - zaznacza Stanisław Karczewski, dodając, że ""obrady mogą się odbyć poza salą plenarną"". - To my mamy mandat do rządzenia. Mandat od Polaków uzyskany w wolnych wyborach. Oni (PO - przyp. red.) nie mogą się z tym pogodzić. Pogodziło się społeczeństwo, inni politycy, a PO wciąż nie obudziła się z szoku po dwóch przegranych wyborach - tłumaczy marszałek Senatu w rozmowie z ""Rzeczpospolitą"". Czytaj więcej w dzisiejszej ""Rzeczpospolitej"". Senat nie zaproponował wczoraj poprawek do budżetu na 2017 r., teraz ustawa trafi do prezydenta. Uchwałę w tej sprawie poparli wszyscy obecni senatorowie PiS. Spośród 33 senatorów PO 32 nie uczestniczyło w głosowaniu. W debacie senatorowie PO dowodzili, że ""ten budżet nie istnieje"". Za uchwałą w sprawie przyjęcia budżetu na przyszły rok bez poprawek opowiedziało się w sumie 59 senatorów, przeciw było dwóch, nikt się nie wstrzymał. W głosowaniu nie wzięło udziału 39 senatorów, w tym, oprócz senatorów PO, sześciu senatorów PiS i jeden niezrzeszony. Sejm uchwalił budżet na 2017 r. 16 grudnia podczas posiedzenia w Sali Kolumnowej. Zgodnie z ustawą, dochody budżetu państwa wyniosą w 2017 roku ponad 325 mld zł, a wydatki - ponad 384 mld zł; maksymalny poziom deficytu nie przekroczy 59 mld 345 mln 500 tys. zł. Opozycja kwestionuje przyjęcie budżetu przez Sejm, twierdząc, że gdy ustawa była głosowana, w Sali Kolumnowej nie było kworum, a część opozycyjnych posłów nie była dopuszczona do obrad. Marszałek Sejmu zapewnił, że w głosowaniach 16 grudnia brała udział wymagana w konstytucji liczba posłów, oraz że każdy z posłów mógł wejść do Sali Kolumnowej głównym wejściem i brać udział w każdym głosowaniu.",Marszałek Senatu Stanisław Karczewski,
https://wiadomosci.onet.pl/swiat/mohammed-el-baradei-wyznaczony-na-przedstawiciela-egipskiej-opozycji/nhyls,Mohammed El Baradei wyznaczony na przedstawiciela egipskiej opozycji,"Opozycja egipska ogłosiła, że laureat Pokojowej Nagrody Nobla, były szef Międzynarodowej Agencji Energii Atomowej, Mohammed ElBaradei został jej przedstawicielem we wszelkich rozmowach na temat przyszłości Egiptu.","- El Baradei będzie występował w imieniu Frontu 30 Czerwca, grupującego największe partie i organizacje domagające się ustąpienia islamistycznego prezydenta Mohammeda Mursiego - poinformowano w oświadczeniu. - Były szef MAEA ma za zadanie dopilnować, by żądania narodu egipskiego zostały zrealizowane, a także przygotować mapę drogową opozycji wyznaczającą transformację polityczną - dodano. Data zawarta w nazwie Frontu odwołuje się do minionej niedzieli 30 czerwca, czyli dnia, w którym w największych miastach Egiptu odbyły się masowe demonstracje domagające się od prezydenta złożenia urzędu. Manifestacje odbyły się w rok po inauguracji prezydentury Mursiego. Opozycja oskarża go o zdradę ideałów rewolucji, która w 2011 roku pozbawiła władzy autorytarnego prezydenta Hosniego Mubaraka. Front 30 Czerwca tworzą ruch Tamarod (z arab. bunt), który nawoływał do niedzielnych manifestacji, a także inne organizacje społeczeństwa obywatelskiego oraz świeckie partie polityczne, takie jak Partia Konstytucji ElBaradeia. ElBaradei w 2005 roku otrzymał Pokojową Nagrodę Nobla za działalność na stanowisku szefa MAEA. Wrócił do Egiptu w 2010 roku i dał się poznać jako krytyk reżimu Mubaraka, a później otwarcie popierał społeczną rewoltę przeciw jego rządom.",,
https://wiadomosci.onet.pl/kraj/w-sejmie-spor-w-sprawie-ratyfikacji-chorwackiego-traktatu-akcesyjnego/plkyl,W Sejmie spór w sprawie ratyfikacji chorwackiego traktatu akcesyjnego,"Przystąpienie Chorwacji do UE nie wiąże się z przekazaniem przez Polskę kompetencji organizacji międzynarodowej, dlatego ratyfikacja traktatu akcesyjnego powinna sie odbyć zwykłą większością - uważa PO. PiS nie zgadza się z tym i zarzuca PO, że jest głucha na argumenty.","W czwartek Sejm zajął się ratyfikacją traktatu o akcesji Chorwacji do UE. Posłowie w pierwszej kolejności rozpatrzyli projekt uchwały PiS przewidujący, że do ratyfikacji traktatu konieczna będzie większość 2/3 głosów. W porządku obrad jest też rządowy projekt ustawy ratyfikacyjnej. PiS przekonuje, że ratyfikacja traktatu dotyczącego akcesji Chorwacji powinna przebiegać zgodnie z art. 90 konstytucji, bo przyjęcie nowego kraju do wspólnoty zmienia siłę i pozycję Polski w UE. Natomiast zdaniem rządu i posłów PO wystarczający do ratyfikacji traktatu jest uproszczony tryb opisany w art. 89 ustawy zasadniczej. Przewiduje on, że aktu ratyfikacji dokonuje prezydent, a parlament przyjmuje jedynie zwykłą większością ustawę, która mu na to zezwala. Za ratyfikacją traktatu akcesyjnego Chorwacji w trybie uproszczonym opowiedziały się także w czwartkowej debacie kluby Ruchu Palikota, SLD i PSL. Ratyfikacji rozszerzonej chce - oprócz PiS - Solidarna Polska. W lipcu sejmowe komisje spraw zagranicznych oraz ds. UE zarekomendowały odrzucenie projektu uchwały PiS. Komisje pozytywnie zaopiniowały natomiast rządowy projekt ustawy o ratyfikacji traktatu między UE a Chorwacją, dotyczący przystąpienia tego państwa do Wspólnoty. Andrzej Halicki z PO przekonywał w Sejmie, że spór między PiS a pozostałymi ugrupowaniami parlamentarnymi w tej sprawie jest tak naprawdę pozorny. Jego zdaniem nie ma żadnego uzasadnienia, by dokonywać ratyfikacji w trybie art. 90 ustawy zasadniczej, co proponuje PiS. - Art. 90 jest sformułowany w sposób oczywisty. Dotyczy on sytuacji, w której na podstawie umowy międzynarodowej wchodząc w jakieś struktury Polska przekazuje także pewne kompetencje - przypomniał poseł. Jak podkreślił, w tym przypadku oczywiste jest, że nie wchodzimy do UE, bo to Chorwacja do niej wchodzi. - W związku z tym nie następuje żadne przekazanie nowych kompetencji. Co więcej, w liczbie większych państw członkowskich są raczej mniejsze niż większe - przekonywał. Według Halickiego analizując orzeczenia TK, czy pytając prawników nie dostanie się jednoznacznej odpowiedzi w tej sprawie, ale apelował, by w imię wizerunku Polski nie tworzyć w tym wypadku dodatkowego zamieszania. - Apeluję do PiS, by przychyliło się do wniosku większości komisji, zrezygnowało z forsowania tego absurdalnego pomysłu o kłótnię prawną w sytuacji, kiedy Chorwacja chciałaby widzieć w nas przyjaciół, a nie kraj, który piętrzy problemy - oświadczył. Cezary Tomczyk (PO) ocenił w dyskusji, że PiS zależy na tym, aby jak najwięcej decyzji dotyczących UE było podejmowanych większością 2/3 głosów, bo wtedy wrośnie znaczenie tej partii. Zarzuty te odpierał Krzysztof Szczerski z PiS, który oskarżał posłów PO o to, że są głusi na argumenty. - Chodzi o to, że w ogóle nie dopuszczacie do siebie myśli, że można z opozycją rozmawiać i można jakiekolwiek ustępstwa na rzecz opozycji czynić, że w ogóle opozycja jest partnerem do rozmów. Po prostu jesteście zapiekli, zamknięci i uparci - powiedział poseł PiS. Jego zdaniem PO ""poświęca Chorwację na ołtarzu partyjnej niechęci do opozycji"". - To wy będziecie próbować przepchnąć ratyfikację Chorwacji przez parlament niezgodnie z konstytucją, dlatego że nie chcecie z nami rozmawiać. To jest kompletny absurd - mówił. Szczerski wskazywał, że traktat akcesyjny Chorwacji jest prawem pierwotnym UE, na równi z innymi traktatami i zmienia siłę polskiego głosu w Unii. Jego zdaniem oznacza to, że jest on ""transferem suwerenności"" na poziom europejski. - Traktat zmniejsza siłę polskiego głosu w instytucjach europejskich, zatem zmienia naszą możliwość wpływania na kompetencje, które już przekazaliśmy. Sprawa jest czysta. To jest dokładnie to, o czym mówi art. 90 konstytucji - dowodził. Podkreślił, że najbardziej absurdalne jest to, że w sali sejmowej będzie w piątek większość 2/3 potrzebna do tego, by przeprowadzić ratyfikację traktatu zgodnie z art. 90 ustawy zasadniczej, a mimo wszystko parlamentarzyści będą głosować w trybie niegodnym z konstytucją. - To jest trochę tak, jakby państwo mieli do dyspozycji samochód, ale wsiadali do niego przez bagażnik. Macie większość 2/3 głosów, a głosujecie to niezgodnie z konstytucją. Proszę w ostatnim momencie o chwilę namysłu - apelował poseł PiS. Witold Klepacz z Ruchu Palikota przekonywał, że art. 90 odnosi się do ""spraw fundamentalnych"" dla funkcjonowania naszego państwa. - Eurosceptycyzm polskiej prawicy nie może brać góry nad porządkiem konstytucyjnym - ocenił. Dlatego, jak zapowiedział, Ruch Palikota będzie przeciwny uchwale zaproponowanej przez PiS. Z kolei Jarosław Górczyński z PSL ocenił, że apelowanie o ratyfikację w trybie rozszerzonym jest ""niepotrzebnym nadużyciem"". Jak powiedział, ""Polska nie przekazuje kompetencji państwu czy organizacji międzynarodowej, dlatego nie jest konieczne powoływanie się na art. 90 konstytucji"". Inicjatywa PiS - jak mówił poseł PSL - wydaje się być ""niepotrzebnym opóźnieniem"" procesu ratyfikacji traktatu akcesyjnego Chorwacji. Także Tadeusz Iwiński z SLD uważa, że ratyfikacja ta powinna nastąpić w trybie uproszczonym. Dodał, że art. 90 musi być stosowany w sytuacjach nadzwyczajnych, a akcesja Chorwacji ""nie jest wydarzeniem nadzwyczajnym"". Poseł zaproponował, by komisje spraw zagranicznych oraz ds. UE wspólnie zastanowiły się nad tym, kiedy powinien być stosowany tryb rozszerzony, a kiedy uproszczony. - Za chwilę będziemy się z tym stykali w wielu innych przypadkach, to wymaga bardzo spokojnej, merytorycznej rozmowy - powiedział Iwiński. Za propozycją PiS opowiada się jedynie klub Solidarnej Polski. Poseł Edward Siarka przekonywał, że akcesja Chorwacji oznacza zmianę prawa pierwotnego, dlatego ratyfikacja powinna się odbywać w trybie art. 90. Siarka powiedział, że klub SP jest przeciwny praktykom naciągania konstytucji, dlatego będzie głosował za przyjęciem projektu uchwały PiS. Zastrzegł, że podobnie jak wszystkie inne kluby, SP opowiada się za akcesją Chorwacji do UE. W trakcie debaty posłanka PO Agnieszka Pomaska pytała posłów PiS, czy nie jest im wstyd, że w imię własnych politycznych interesów grają sprawą przystąpienia Chorwacji do UE. W odpowiedzi posłanka PiS Krystyna Pawłowicz zapewniła, że jej formacja całym sercem popiera członkostwo Chorwacji w UE, ale ""stoi na gruncie prawa i konstytucji"". - Ale osobiście to Chorwacji współczuję, ja bym nie chciała do takiej Unii - dodała.","Sejm podczas posiedzenia, fot. Żaneta Gotowalska/Onet",
https://wiadomosci.onet.pl/swiat/polska-obiecuje-pomoc-opozycji-na-bialorusi/b3hv0,Polska obiecuje pomoc opozycji na Białorusi,"Polska obiecuje nowy europejski fundusz na rzecz demokracji na Białorusi - pisze dzisiaj opozycyjny portal białoruski AFN, powołując się na list ministra spraw zagranicznych Polski Radosława Sikorskiego do rodzin białoruskich więźniów politycznych.","""Polska będzie nadal wspierać białoruskie społeczeństwo obywatelskie. Obecnie pracujemy nad utworzeniem nowego instrumentu Unii Europejskiej - Europejskiego Funduszu na rzecz Demokracji, który - jak mamy nadzieję - zacznie działać w tym roku"" - cytuje list Sikorskiego AFN. Szef polskiej dyplomacji obiecał także aktywnie angażować ""białoruską opozycję w program Partnerstwa Wschodniego i inne skuteczne inicjatywy"". Po raz kolejny zaapelował też w imieniu UE do władz białoruskich o natychmiastowe zwolnienie wszystkich więźniów politycznych, podkreślając, że ""bez ich zwolnienia i pełnej rehabilitacji dialog między UE i Białorusią nie będzie możliwy w żadnej postaci"". - Sankcje wobec władz białoruskich nie zostaną zniesione, dopóki nie ustanie łamanie praw człowieka - dodał. Europejski Fundusz na rzecz Demokracji ma służyć wspieraniu przemian demokratycznych w krajach sąsiednich UE - m.in. w krajach Afryki Północnej czy na Białorusi. To projekt polskiego przewodnictwa w Radzie UE, wymyślony przez Sikorskiego. Fundusz ma być organizowany na podstawie konwencji międzyrządowej, do której przystępować będą mogły państwa członkowskie i Komisja Europejska. Fundusz będzie finansowany przez składki państw, które zechcą go wesprzeć, oraz z budżetu UE. Byłby też otwarty na dotacje od państw trzecich. Bezpośrednimi odbiorcami środków, które będzie przyznawał, mogłyby być np. partie polityczne, opozycjoniści, ruchy społeczne czy niezależni dziennikarze.","Radosław Sikorski, fot. AFP",
https://wiadomosci.onet.pl/swiat/moskwa-zgoda-na-wielotysieczna-demostrancje-antyprezydencka/dn34g,Moskwa: Zgoda na wielotysięczną demostrancję antyprezydencką,"Władze Moskwy zezwoliły opozycji na zorganizowanie jutro na Placu Bołotnym, w centrum stolicy Rosji, demonstracji z udziałem 30 tys. osób przeciw sfałszowaniu wyborów do Dumy Państwowej z 4 grudnia.","O decyzji tej poinformował dzisiaj wicemer Moskwy Aleksandr Gorbienko. Uzgodnienia te potwierdzili Borys Niemcow i Władimir Ryżkow, liderzy największej formacji opozycyjnej - niezarejestrowanej Partii Wolności Narodowej (Parnas). Jest to bodaj pierwszy przypadek, gdy stołeczne władze wydały zgodę na zorganizowanie tak dużej manifestacji antyprezydenckiej i antyrządowej niemal pod oknami Kremla. Plac Bołotny znajduje się na wyspie na rzecze Moskwie, vis a vis Kremla, oficjalnej rezydencji najwyższych władz Federacji Rosyjskiej. Początkowo akcja ta miała się odbyć na Placu Rewolucji, nieopodal Placu Czerwonego. Włodarze Moskwy uznali jednak, że plac ten może okazać się za mały, gdyż udział w demonstracji za pośrednictwem portali społecznościowych zapowiedziało kilkadziesiąt tysięcy ludzi. Według policji, Plac Rewolucji może pomieścić tylko 5 tys. osób. Gorbienko obiecał, że osoby, do których wiadomość o zmianie miejsca manifestacji z jakichś powodów nie dotrze i które jutro zjawią się na Placu Rewolucji, będą mogły bez przeszkód przejść na Plac Bołotny. Wicemer stolicy ostrzegł zarazem, że wszelkie akcje na Placu Rewolucji zostaną uznane za nielegalne ze wszystkimi wynikającymi z tego konsekwencjami. Poprzednie nielegalne demonstracje opozycji w stolicy Rosji zostały brutalnie rozpędzone przez siły specjalne policji OMON. Najbardziej radykalne ugrupowania opozycyjne, m.in. Front Lewicy (dawna Awangarda Czerwonej Młodzieży) i Inna Rosja (dawna Partia Narodowo-Bolszewicka) ogłosiły już, że odrzucają ustalenia Niemcowa i Ryżkowa z władzami Moskwy. Zapowiedziały także, iż ich stronnicy zbiorą się na Placu Rewolucji. Wyjaśniając, dlaczego jego formacja poszła na kompromis ze stołecznymi władzami w sprawie miejsca manifestacji, Niemcow oświadczył, że ""najważniejsze jest ludzkie życie"". - Nie mamy prawa podstawiania ludzi pod pałki OMON-u. Na ten wiec może przyjść wielu takich, którzy zwykle nie chodzą na takie akcje. Ludzie liczą na to, że wszystko będzie miało pokojowy przebieg i że usłyszą od przywódców opozycji, jakie są jej żądania wobec władz - oznajmił. Uczestnicy jutrzejszej akcji będą się domagać unieważnienia wyborów do Dumy z 4 grudnia i wyznaczenia nowych; odwołania przewodniczącego Centralnej Komisji Wyborczej (CKW) Władimira Czurowa i pociągnięcia do odpowiedzialności karnej urzędników państwowych, odpowiedzialnych za fałszerstwa. Będą też żądać zarejestrowania wszystkich formacji politycznych, którym Ministerstwo Sprawiedliwości w ostatnich pięciu latach odmówiło wpisania do rejestru partii; wykonania orzeczenia Europejskiego Trybunału Praw Człowieka w Strasburgu, nakazującego cofnięcie decyzji z 2007 roku o delegalizacji Republikańskiej Partii Rosji (RPR); zwolnienia więźniów politycznych, jak również zniesienia cenzury w federalnych środkach masowego przekazu. Demonstracja na Placu Bołotnym w Moskwie może stać się największym od lat wystąpieniem opozycji w Rosji. Demonstracje przeciwko fałszerstwom wyborczym odbędą się również w wielu innych miastach. W Petersburgu swój udział w takiej akcji zapowiedziało 10 tys. osób. Planowane manifestacje mogą zarazem stać się pierwszą w Rosji masową akcją protestacyjną, organizowaną za pośrednictwem portali społecznościowych - Twitter, Facebook i WKontaktie. W samej Moskwie uczestnictwo zapowiedziało ponad 50 tys. osób, a około 20 tys. nie wykluczyło swojego udziału. Tymczasem władze stolicy prognozują, że na Plac Bołotny jutro przyjdzie najwyżej 5-7 tys. osób. Cytowany przez dziennik ""Wiedomosti"" Aleksiej Grażdankin z niezależnego Centrum Analitycznego Jurija Lewady zauważa, że deklaracja intencji i samo działanie, to dwie różne sprawy. Przekazuje też, że zgodnie z badaniami jego pracowni gotowość udziału w demonstracjach w wypadku pogorszenia warunków życia lub łamania praw deklaruje 15-20 proc. Rosjan, tj. 15 mln osób, jednak ich realna aktywność jest znacznie niższa. Wybory parlamentarne wygrała partia Jedna Rosja, na której czele stoi premier Władimir Putin, a której listę wyborczą otwierał prezydent Dmitrij Miedwiediew. Według Centralnej Komisji Wyborczej, zdobyła ona 49,3 proc. głosów. Opozycja zarzuciła władzom fałszerstwa wyborcze. W poniedziałek i we wtorek na ulicach Moskwy przeciwko oszustwom nad urną wyborczą demonstrowały tysiące osób. Setki zostały zatrzymane przez policję. Wielu uczestników manifestacji pobito.","Piątkowe protesty w Moskwie, fot. Reuters",
https://wiadomosci.onet.pl/swiat/slowacja-nowy-rzad-otrzymal-wotum-zaufania/csfqc,Słowacja: nowy rząd otrzymał wotum zaufania,Słowacki rząd premiera Robert Fico otrzymał we wtorek wotum zaufania. Rząd rezygnuje z podatku liniowego i wprowadza podatek od luksusu. Opozycja zarzuca lewicowemu rządowi populizm.,"Premier Słowacji Robert Fico otrzymał we wtorek, po sześciu dniach burzliwej debaty parlamentarnej, wotum zaufania dla swojego lewicowego gabinetu. Za przyjęciem tez programowych głosowało 82 deputowanych koalicyjnego ""SMERU-Społecznej Demokracji"". Program przeszedł, ponieważ do jego zatwierdzenia wystarczyło 76 głosów, a w przedterminowych wyborach 10 marca lewica zdobyła 83 mandaty w 150-osobowym parlamencie. Program rządu został zawarty w 10 punktach. Głównym celem lewicowego gabinetu ma być stabilizacja finansów publicznych i obniżenie tegorocznego deficytu budżetowego do 4,6 proc. PKB, przy wzroście PKB w wysokości 2,3 proc. W roku 2013 deficyt zostanie obniżony do 3 procent PKB. Gabinet premiera Roberta Fico rezygnuje z 19-procentowego podatku liniowego, zastępuje go podatkiem progresywnym i wprowadza nową stawkę podatkową dla bogatych, która zostanie ustalona przez Radę Solidarności i Rozwoju złożoną z przedstawicieli środowisk społecznych i zawodowych. Dochody powyżej 33 tysięcy euro rocznie zostaną obciążone podatkiem w wysokości 25 procent. Rząd chce łagodzić skutki kryzysu odczuwalne przez obywateli Słowacji, wspierać rozwój gospodarki, walczyć z korupcją i obniżyć wysoką stopę bezrobocia, zwłaszcza wśród młodych ludzi.",,
https://wiadomosci.onet.pl/swiat/wielotysieczna-manifestacja-w-ammanie/2v9gj,Wielotysięczna manifestacja w Ammanie,"Tysiące ludzi manifestowały dzisiaj w Ammanie, domagając się szybszego tempa reform politycznych. Wiec w stolicy Jordanii zwołało Bractwo Muzułmańskie, będące główną siłą opozycyjną w kraju.","Przed manifestacją, która rozpoczęła się po piątkowych modlitwach, w centrum stolicy rozmieszczono co najmniej 2 tysiące policjantów. Bractwo Muzułmańskie zapowiadało, że weźmie w niej udział 50 tys. ludzi. Manifestanci zgromadzili się przed meczetem króla Husajna. Trzymali wielki transparent z wyszczególnionymi żądaniami: demokratycznego prawa wyborczego, wybieralnych rządów, zmian w konstytucji, niezależnej władzy sądowniczej, trybunału konstytucyjnego, skutecznej walki z korupcją i niewtrącania się służb bezpieczeństwa w życie polityczne. ""Protestujemy od 20 miesięcy, a wy jeszcze nie zrozumieliście"", ""Przestańcie nas okradać"" - głosiły inne transparenty. Od stycznia zeszłego roku w Jordanii odbywają się na fali arabskiej wiosny mniejsze, ale regularne manifestacje, których uczestnicy domagają się reform politycznych i gospodarczych, ale nie żądają jak dotąd ustąpienia króla Abdullaha II. W przeddzień wiecu król Abdullah rozwiązał podporządkowany władzom parlament, co zgodnie z konstytucją otwiera drogę do nowych wyborów, które - jak się oczekuje - zostaną przeprowadzone na początku przyszłego roku. Ogłoszony w państwowych mediach dekret o rozwiązaniu parlamentu nie podaje daty wyborów, które wyłonią skład 120-osobowej izby niższej. Sam król wielokrotnie deklarował, że chce, by odbyły się one jeszcze w tym roku lub najpóźniej na początku przyszłego. Bractwo Muzułmańskie zapowiedziało jednak, że wybory zbojkotuje, tak jak zbojkotowało je w 2010 roku. Uchwalona w lipcu bieżącego roku nowa ordynacja wyborcza wywołała ostrą krytykę ze strony zdominowanej przez islamistów opozycji. Ordynacja zachowała dotychczasowy system, który marginalizuje rolę popierających islamistów Jordańczyków pochodzenia palestyńskiego na rzecz rdzennej ludności, obsadzającej administrację państwową i rozbudowany aparat bezpieczeństwa. W razie zbojkotowania wyborów przez stanowiący polityczne ramię Bractwa Muzułmańskiego Front Akcji Islamskiej trudno będzie - jak zaznacza Reuters - uznać nowy parlament za wiarygodny. ""Chcemy rewizji konstytucji, zanim ludzie się zbuntują"", ""Chcemy reformy reżimu"" - skandowali manifestujący. Zanim wiec się rozpoczął, policja poinformowała o skonfiskowaniu broni palnej i pałek oraz zatrzymaniu ośmiu osób w trzech autobusach jadących do centrum Ammanu. Organizatorzy pierwotnie zaplanowanej o tej samej porze i tym samym miejscu kontrdemonstracji pod hasłami poparcia dla króla odroczyli ją bezterminowo w czwartek, aby - jak podali - ""uniknąć potencjalnych problemów"".",,
https://wiadomosci.onet.pl/swiat/kontrowersje-wokol-procesu-bialoruskiego-opozycjonisty/gd3mp,Kontrowersje wokół procesu białoruskiego opozycjonisty,"Na proces Andreja Sannikaua, byłego kandydata opozycji na prezydenta Białorusi, przyszło w czwartek ośmiu spośród 29 milicjantów, którzy mieli zeznawać jako poszkodowani podczas protestów powyborczych. Reszta usprawiedliwiła się urlopem, jeden - leczeniem.","Mimo wniosku obrony sędzia nie zgodziła się, z wyjątkiem dwóch przypadków, by ustalić, kiedy skończą urlop i wezwać ich ponownie, i poprzestała na pisemnych wstępnych zeznaniach. Wszyscy milicjanci z oddziałów specjalnych (speznacu) zeznali, że na demonstracji w Mińsku po wyborach prezydenckich 19 grudnia zeszłego roku protestujący obrzucali ich obelgami, kopali i uderzali w tarcze milicyjne, używając drewnianych pałek. Milicjanci zeznali, że otrzymali ciosy od demonstrantów, żaden z nich nie wskazał, od kogo konkretnie. Nie pamiętali z demonstracji oskarżonych: Sannikaua i sądzonych wraz z nim czterech młodych uczestników protestów. Matka Sannikaua powiedziała PAP, że uważa zeznania za ""absurdalne"". ""Tego nie pamięta, tamtego nie wie, nie jest jasne, od czego otrzymał obrażenia, nie wiadomo, kto czym bił"" - skomentowała słowa milicjantów. Przywołała słowa byłego kandydata, który nazwał postawione mu zarzuty o organizację masowych zamieszek ""absurdalnym wypracowaniem na zadany temat"". Działacz opozycyjny Jury Chadyka powiedział, że niepokoi go, że Sannikau wygląda na zmęczonego. - Młodzi chłopcy jakoś się trzymają - mówił o sądzonych razem z politykiem uczestnikach demonstracji. - Sannikau jest po prostu szary, widać po nim sto dni, jakie spędził w więzieniu - wskazał. Chadyka zaważył też, że poszkodowani milicjanci po tym, jak w lutym złożyli zeznania wstępne, już w kwietniu otrzymali awans. Proces Sannikaua i współoskarżonych będzie kontynuowany w piątek, podobnie jak drugi toczący się w Mińsku proces innej pięcioosobowej grupy demonstrantów.",,
https://wiadomosci.onet.pl/kiosk/na-bialorus-wraca-ponury-zwyczaj-dyktatur/lfkk5,Na Białoruś wraca ponury zwyczaj dyktatur,"Białoruskie KGB chce wrócić do ponurego zwyczaju najgorszych dyktatur - palenia książek - pisze ""Gazeta Wyborcza"".","W najbliższy czwartek rozpocznie się pięć procesów cywilnych, w których stroną będzie KGB. Bezpieka żąda uznania skonfiskowanych u opozycjonistów gazet i książek za wydawnictwa ekstremistyczne i zagrażające bezpieczeństwu państwa. Jeśli sąd przychyli się do wniosku KGB, opozycjonistom grozi już proces karny. Jedną z zabranych gazeta jest ""Głos znad Niemna na Uchodźstwie"", finansowany przez polski Senat. Może się więc okazać, że o propagowanie ekstremizmu zostanie oskarżona Polska - czytamy w ""GW"".",,
https://wiadomosci.onet.pl/swiat/bialorus-akcja-upamietniajaca-zaginionych-politykow/cl5gzq,Białoruś: akcja upamiętniająca zaginionych polityków,"Liderzy białoruskiej opozycji, w tym b. więzień polityczny Mikoła Statkiewicz, zorganizowali w Mińsku akcję upamiętniającą zaginionych opozycyjnych polityków w rocznicę referendum z 1996 r., w którym poszerzono uprawnienia prezydenta.","Kilkuset uczestników akcji, w tym lider Zjednoczonej Partii Obywatelskiej Anatol Labiedźka i lider ruchu ""O państwowość i niepodległość Białorusi"" Uładzimir Niaklajeu, przeszło z zapalonymi świecami i zniczami spod domu towarowego GUM główną ulicą miasta, prospektem Niepodległości, obok siedziby MSW na pl. Niepodległości, gdzie znajduje się siedziba Centralnej Komisji Wyborczej. Akcja odbyła się bez zezwolenia władz w 19. rocznicę referendum, w którym znacznie poszerzono uprawnienia prezydenta, m.in. o prawo rozpisywania referendów i mianowania najwyższych urzędników w państwie, np. premiera i ministrów, prokuratora generalnego oraz szefa Centralnej Komisji Wyborczej. 24 listopada 1996 r. ""w wyniku sfałszowanego referendum tak bardzo zmieniono konstytucję, że przestała ona być konstytucją, i w Białousi wprowadzono dyktaturę"" - powiedział Statkiewicz. Oświadczył, że głównym celem akcji było upamiętnienie osób, które w niewyjaśnionych okolicznościach zaginęły po referendum, m.in. b. szefa MSW Jurego Zacharenki czy b. szefa Centralnej Komisji Wyborczej Wiktara Hanczara. Obaj byli znani z krytycznego stosunku do władz i zniknęli w 1999 r. - Ci ludzie zostali uprowadzeni i zabici. Nie wiemy, gdzie zostali pochowani, ale wiemy, gdzie pracowali – uzasadnił Statkiewicz trasę akcji. - Przyszliśmy powiedzieć, że wszystko pamiętamy i kiedyś za to wszystko odpowiecie. Także za to, co zrobiliście z Hanczarem i Zacharenką – powiedział na Niaklajeu. Według Centrum Praw Człowieka ""Wiasna"" milicjanci spisali protokoły na co najmniej osiem osób, w tym Statkiewicza, Niaklajeua i obserwatora ""Wiasny"" Siarhieja Kaspirowicza.",Białoruś: akcja upamiętniająca zaginionych polityków,
https://wiadomosci.onet.pl/swiat/rosja-8-maja-duma-panstwowa-ma-zatwierdzic-nowego-premiera/n196g,Rosja: 8 maja Duma Państwowa ma zatwierdzić nowego premiera,"Duma Państwowa 8 maja, nazajutrz po inauguracji prezydenta Władimira Putina, zbierze się na nadzwyczajnym posiedzeniu, aby zatwierdzić kandydaturę nowego premiera - poinformował w poniedziałek przewodniczący izby niższej parlamentu Rosji Siergiej Naryszkin.","Putin, powracający 7 maja po czterech latach przerwy na Kreml, zapowiedział już, że misję sformowania gabinetu powierzy odchodzącemu prezydentowi Dmitrijowi Miedwiediewowi, który na jego rzecz zrezygnował z ubiegania się o reelekcję. We wrześniu ubiegłego roku Miedwiediew zaproponował, aby to Putin kandydował w wyborach prezydenckich w marcu 2012 roku. Ten z kolei wystąpił z inicjatywą, by po tych wyborach obecny prezydent stanął na czele nowego rządu. O planach tych Miedwiediew i Putin poinformowali podczas zjazdu partii Jedna Rosja. Obaj nie ukrywali, że na taką roszadę umówili się już wtedy, gdy Putin po dwóch kadencjach prezydenckich w 2008 roku opuszczał Kreml, gdyż konstytucja nie pozwalała mu o ubieganie się o trzecią kadencję z rzędu. Na swojego następcę wskazał wówczas Miedwiediewa. Już wtedy analitycy prognozowali, że Miedwiediew będzie jedynie strażnikiem kremlowskiego tronu i że Putin w 2012 roku zechce wrócić na Kreml. Putin, który przewodzi Jednej Rosji, na jej zeszłorocznym kongresie zaproponował też, by listę federalną partii w wyborach parlamentarnych w grudniu 2011 roku otwierał Miedwiediew. Tak też się stało. Według Centralnej Komisji Wyborczej (CKW) Jedna Rosja wygrała wybory do Dumy, zdobywając 49,32 proc. głosów, co przełożyło się na 238 mandatów w 450-miejscowej izbie, tj. większość absolutną. Opozycja uznała wybory za sfałszowane. Niektórzy eksperci utrzymują, że rezultat Jednej Rosji został ""poprawiony"" o 10-15 proc.",Władimir Putin; fot. AFP/ Ria-Novosti,
https://wiadomosci.onet.pl/swiat/grzywny-za-udzial-w-akcjach-solidarnosci-19-stycznia/5rnx9,Grzywny za udział w akcjach solidarności 19 stycznia,"Na Białorusi skazane zostały na kary grzywny cztery osoby, które wczoraj brały udział w akcjach solidarności z ludźmi zatrzymanymi po wyborach prezydenckich 19 grudnia i wciąż przebywającymi w areszcie KGB w Mińsku - podało Radio Swaboda.","Sąd w Mińsku skazał na grzywnę 1,5 mln rubli białoruskich (ok. 1,5 tys. zł) Mikitę Wałodzina i Kiryła Kudroua, zatrzymanych wczoaraj koło siedziby KGB. Wałodzin powiedział, że stanął pod budynkiem z zapaloną świeczką. Po minucie wytrącili mu ją z rąk funkcjonariusze KGB. Zatrzymano go, gdy zgromadzenie już się zakończyło i szedł do domu. Według Radia Swaboda w Mińsku w środę wieczorem na komisariat trafiło 20 osób, które przypuszczalnie zatrzymano, zanim jeszcze doszły pod gmach KGB. Milicja wypuściła je bez sporządzania protokołów. W Nowopołocku sąd skazał na grzywny 700 tys. oraz 70 tys. rubli dwóch działaczy opozycyjnych, którzy w środę stanęli naprzeciwko budynku władz miejskich z transparentem ""Wolność dla uwięzionych!"" i zdjęciami aresztowanych. Radio Swaboda informuje też, że miesiąc po opozycyjnej manifestacji, która odbyła się w dzień wyborów 19 grudnia, skazano za udział w niej kolejną osobę. Sąd w Mińsku orzekł karę siedmiu dni aresztu wobec działacza opozycyjnej organizacji młodzieżowej ""Młody Front"" Uładzia Jaromienki. KGB nadal wzywa ludzi na przesłuchania w związku z demonstracją.",,
https://wiadomosci.onet.pl/swiat/po-upadku-kaddafiego-pora-na-putina/g55le,"Po upadku Kaddafiego pora na Putina""","""Po upadku tyranów w wyniku arabskich rewolucji - od Ben Alego po Kadafiego - przyszedł czas na rosyjskiego autokratę, premiera Władimira Putina"" - twierdzi na łamach ""Le Monde"" znany francuski intelektualista Andre Glucksmann.","Filozof i obrońca praw człowieka komentuje w artykule pt. ""Po Kadafim Putin?"" ostatnie masowe protesty uliczne rosyjskiej opozycji po wyborach parlamentarnych w tym kraju. Obserwatorzy międzynarodowi wskazali wstępnie, że głosowanie zostało sfałszowane na rzecz zwycięskiej rządzącej partii Jedna Rosja. Zdaniem Glucksmanna, po tych manifestacjach - ""największych w Rosji od 1991 roku, a może od lutego 1917 roku"" - narzuca się wniosek, że władza Putina chwieje się w posadach, tak jak poprzednio w przypadku autokratów w krajach arabskich: Tunezji, Egipcie, Libii i Syrii. A przecież - zaznacza francuski filozof - nic nie zapowiadało ostatnio kłopotów Putina. ""Jego gwiazda błyszczała jak najjaśniej (...). Suto opłacani gwiazdorzy hollywoodzkiego i francuskiego kina śpieszyli na jego urodziny, a bogacze i możni tego świata uśmiechali się do »petrocara«"" - ironizuje Glucksmann. To już jednak przeszłość. Według filozofa, tłumy protestujących na ulicach przeciw duetowi Putin-Miedwiediew są ""początkiem zmierzchu demokracji pozorów"" w Rosji. Glucksmann podkreśla, że ""wszechobecna"" w Rosji korupcja ""spycha to wielkie państwo do rangi Somalii, nawet za Zimbabwe"". Dodaje, że bogactwa naturalne - ""manna gazowo-naftowa"" - rozkradane przez oligarchów, nie przyczyniły się do ponownej industrializacji Rosji. W jego opinii, większość oligarchów lokuje swoje majątki za granicą, a ""50 proc. Rosjan"" skazanych jest na wielką biedę, pijaństwo, prostytucję i choroby. Autor nazywa Putina ""największym globalnym protektorem - wraz z Chińczykami - wszystkich despotów, od Iranu po Koreę Północną"", a także ""sprawcą mordów na Kaukazie"". ""Pytanie XX wieku brzmiało: totalitaryzm czy demokracja? Pytanie dnia to: demokracja czy korupcja? Rosjanie zaczynają je stawiać. My powinniśmy je usłyszeć"" - pisze Glucksmann. Wspomina też romantycznego poetę Aleksandra Puszkina jako piewcę wolności. ""Rosja Puszkina nie zginęła. Czy zmiecie teraz Rosję Putina?"" - kończy swój tekst filozof. Glucksmann, jeden z najbardziej znanych francuskich filozofów i publicystów, przyjaciel rosyjskich dysydentów, w czasach komunizmu wspierał polską Solidarność i czeską opozycję, a w ostatnich latach zaangażował się w obronę prawa Czeczenów do niezależności. W tym samym numerze ""Le Monde"" publikuje własny redakcyjny komentarz do wydarzeń w Rosji. Według gazety, masowe protesty są buntem ""rosyjskiej klasy średniej, znękanej korupcją i oszustwami władzy oraz znużonej autokracją"".",fot. AFP,
https://wiadomosci.onet.pl/kraj/polityk-po-trzeba-kochac-opozycje-i-z-nia-zyc/10qcm,Polityk PO: trzeba kochać opozycję i z nią żyć,"Sławomir Nowak (PO) oceniając wnioski opozycji dotyczące odwołania ministrów Rostowskiego i Grada stwierdził, że ""mamy taką opozycję jaką mamy"". - Trzeba się nauczyć ją kochać i z nią żyć - powiedział polityk w programie ""Fakty po Faktach"" w TVN24.","Nowak przyznał, że w debacie przedwyborczej wolałby, aby opozycja mówiła o drożyźnie niż o katastrofie smoleńskiej. - Z całym szacunkiem wolę wybrać drożynę. Żałoba po katastrofie, zgodnie z opinią kościoła, powinna być zakończona w rok po katastrofie - mówił. W ocenie polityka PO, Jarosław Kaczyński ""źle dobrał koszyk i źle dobrał sklep"". - Całe szczęście że nie tankował paliwa - ironizował poseł twierdząc, że prezes PiS wyraźnie nie radził sobie w sklepie. Zdaniem Nowaka zwyżki cen ""są wynikiem spekulacji"". Mówiąc o obchodach rocznicy katastrofy smoleńskiej Nowak wyraził nadzieję, że ""zakończą one żałobę"". - O godzinie 8.41, w chwili katastrofy, cztery najważniejsze osoby w państwie złożą wieńce pod tablicą w Katedrze Polowej. To jest jedyne miejsce w Warszawie, gdzie są wymienione wszystkie ofiary katastrofy - powiedział polityk. Przedstawiając plany obchodów polityk powiedział, że rodziny będą miały okazję spotkać się z pierwszą damą Anną Komorowską w Belwederze. - To jest spotkanie przede wszystkim rodzin, my staramy się wyłącznie pomagać pod względem logistyki - zaznaczył. Nowak nazwał ""szantażem politycznym"" zapowiedzi polityków PiS, którzy mówili, że nie przestaną przychodzić pod pałac prezydencki, dopóki w jego pobliżu nie powstanie pomnik Lecha i Marii Kaczyńskich. - Katastrofa smoleńska stała się orężem w jednym bardzo konkretnym ręku PiS. To był szantaż polityczny - powiedział polityk PO na antenie TVN24.","Sławomir Nowak, fot. Sławomir Kamiński / Agencja Gazeta",
https://wiadomosci.onet.pl/swiat/rosja-opozycja-tworzy-koalicje-na-wybory-regionalne-i-parlamentarne/9fmjkq,Rosja: opozycja tworzy koalicję na wybory regionalne i parlamentarne,"Opozycja demokratyczna w Rosji tworzy koalicję, która wystartuje w wyborach regionalnych w 2015 roku i parlamentarnych w 2016 roku. Wspólną listę wystawi ona pod egidą Republikańskiej Partii Rosji (RPR) - Partii Wolności Narodowej (Parnas).","RPR-Parnas, której współprzewodniczył zamordowany 27 lutego Borys Niemcow, jest jedynym z dwóch - obok partii Jabłoko - ugrupowań antykremlowskiej opozycji, mającym prawo uczestniczyć w wyborach do Dumy Państwowej w 2016 roku bez konieczności zbierania podpisów wyborców. Przywilej ten zawdzięcza Niemcowowi, który we wrześniu 2013 roku, kandydując z jej listy, zdobył mandat deputowanego do Dumy Obwodowej w Jarosławiu. To właśnie Niemcow na krótko przed śmiercią wystąpił z inicjatywą wspólnego startu opozycji w wyborach w latach 2015-16. Zaproponował, aby przywódcy Partii Postępu i Otwartej Rosji - Aleksiej Nawalny i Michaił Chodorkowski - weszli do RPR-Parnas w charakterze współprzewodniczących. Na razie Nawalny - w piątek - porozumiał się z drugim ze współprzewodniczących RPR-Parnas Michaiłem Kasjanowem w sprawie utworzenia koalicji wyborczej. W czasie weekendu za wspólną listą wyborczą opowiedziały się Demokratyczny Wybór Władimira Miłowa i Inicjatywa Obywatelska Andrieja Nieczajewa, a także niezarejestrowane Partia 5 Grudnia i Partia Libertariańska. Koalicję poparły również ruchy Solidarność i Otwarta Rosja. Cytowany w poniedziałek przez dziennik ""RBK"" Nawalny oznajmił, że koalicja czeka jeszcze na Jabłoko. Jednak lider tej partii Siergiej Mitrochin oświadczył wcześniej, że jego ugrupowanie nie podejmie współpracy wyborczej z RPR-Parnas, gdyż to Jabłoko jako pierwsze zaproponowało ""platformę dla koalicji"", a RPR-Parnas inicjatywy tej nie poparła. Kasjanow, również cytowany przez ""RBK"", poinformował, że we wrześniowych wyborach regionalnych koalicja skoncentruje się na pięciu-sześciu regionach, w których ma szanse na sukces. Z kolei Nawalny zapowiedział, że kandydaci koalicji będą wyłaniani w prawyborach, których procedura będzie zależeć od specyfiki poszczególnych regionów. W tegorocznym ustawowym wspólnym dniu głosowania dla całej Rosji we wrześniu wybieranych będzie 11 parlamentów regionalnych. Opozycjoniści myślą o starcie w Petersburgu, Nowosybirsku, Kałudze, Kostromie i Woroneżu. Jest to pierwsza od dawna próba konsolidacji antykremlowskiej opozycji przed wyborami. Wszystkie poprzednie zakończyły się fiaskiem, przede wszystkim z powodu osobistych ambicji liderów poszczególnych formacji; ich spory skutecznie podsycał Kreml. W ocenie dziennika ""Wiedomosti"" obecny sojusz wyborczy opozycji będzie ""dobrym testem na to, czy Kreml gotów jest dopuścić w Rosji do jakiejkolwiek konkurencji politycznej"". W ubiegły czwartek w czasie swojej dorocznej telekonferencji z obywatelami prezydent Władimir Putin oświadczył, że ""obecność opozycji w Dumie Państwowej byłaby pożądana, jednak w ostatecznym rachunku to ludzie decydują, kto znajdzie się w parlamencie"".",Rosja: opozycja tworzy koalicję na wybory regionalne i parlamentarne,
https://wiadomosci.onet.pl/swiat/hiszpania-opozycja-krytykuje-reforme-szkolnictwa-przyjeta-przez-rzad/qx7mw,Hiszpania: opozycja krytykuje reformę szkolnictwa przyjętą przez rząd,"Hiszpańska opozycja krytykuje reformę szkolnictwa uchwaloną w piątek przez konserwatywny rząd Mariano Rajoya, która m.in. przywraca włączanie ocen z religii do średniej.","Hiszpania ma jeden z najwyższych w Europie wskaźnik osób niekończących edukacji na poziomie szkoły średniej i reforma ma zaradzić temu oraz zmniejszyć liczbę uczniów powtarzających tę samą klasę. Zmiany przedstawione przez ministra oświaty Jose Ignacio Werta kładą nacisk na standardowe testy, przywrócenie egzaminów po każdym etapie edukacji i zmniejszenie wydatków; mają też zmusić 15-letnich uczniów do wyboru, czy chcą kontynuować edukację czy uczyć się zawodu. ""To jedna z najważniejszych reform"" wprowadzanych przez rząd - podkreślił Wert na konferencji prasowej. W Hiszpanii, w której od czterech lat gospodarka jest w recesji, stopa bezrobocia wynosi 27,2 proc., a wśród młodzieży do 25. roku życia - 57 proc. Mniej więcej co czwarty uczeń rezygnuje z edukacji szkolnej przed osiągnięciem 16. roku życia - powiedziała wicepremier Soraya Saenz de Santamaria. - 40 procent uczniów powtarza klasę. Łącznie kosztuje to państwo 2,5 mld euro rocznie. Reforma przyniesie dalsze cięcia w budżecie na oświatę, który i tak już stracił od 2010 roku ponad 6,7 mld euro w ramach łatania przez rząd deficytu. Wydatki mają zostać zmniejszone z 5 proc. PKB w 2010 roku do 4 proc. w roku 2015. Niezależnie od cięć wskaźnik porzucających szkołę ma zmaleć do 15 proc. do 2020 roku. Wprowadzenie w ciągu trzech lat wszystkich uchwalonych przez rząd zmian w systemie oświaty ma kosztować 400 mln euro. Reforma, która spotkała się już z opozycją ze strony wszystkich pozostałych partii i rządów regionalnych, zostanie z pewnością przyjęta przez kontrolowany przez rządzącą Partię Ludową parlament na jesieni, aby można było ją wprowadzić w życie już w następnym roku szkolnym (2014). Zmiany dotyczą nowego systemu ocen, gwarantują współfinansowanie przez państwo szkół niekoedukacyjnych, prowadzonych głównie przez Kościół, zwiększony zostaje także nacisk na naukę religii. Finansowanie szkół przez państwo ma pozostawać w związku ze zmniejszeniem przez nie liczby uczniów rezygnujących z dalszej edukacji. Zdaniem krytyków reforma będzie dyskryminować uczniów z mniej uprzywilejowanych środowisk. ""Co ma wspólnego jakość naszej edukacji z edukacją religijną, katolicką, ze stypendiami czy przyjęciem na medycynę"" - oburzał się przywódca opozycji socjalistycznej Alfredo Perez Rubalcaba. Uznając, że ""reforma systemu edukacji przez ministra Werta ustępuje pod naciskiem Kościoła"", centrolewicowy dziennik ""El Pais"" przypomina, że ""oceny z nauczania religii zniesiono już w 1990 roku"" za rządów socjalistów. ""Nawet jeśli przesadą byłoby udawać, jak partie lewicowe, że tekst (ustawy) głosi powrót do narodowego katolicyzmu, pewne jest, że nauczanie religii w Hiszpanii jest doktrynalne i nie powinno być wliczane do oceny"" - napisał centroprawicowy dziennik ""El Mundo"". Kontrowersje - zwłaszcza w dwujęzycznej Katalonii, gdzie kataloński jest głównym językiem nauczania - wzbudziło to, że reforma wprowadza wymóg, by również władze regionalne płaciły za prywatne lekcje hiszpańskiego uczniów, którzy ich sobie życzą. Szef władz regionalnych, kataloński nacjonalista Artur Mas zapowiedział, że odwoła się do Trybunału Konstytucyjnego, jeśli projekt ustawy nie zostanie zmodyfikowany. Zdaniem większości Katalończyków reforma w niebezpośredni sposób ma osłabić autonomię ich bogatego regionu, w którym żywe są tendencje separatystyczne.",,
https://wiadomosci.onet.pl/swiat/jemen-prezydent-odrzuca-propozycje-opozycji/fpbqy,Jemen: prezydent odrzuca propozycję opozycji,Prezydent Jemenu Ali Abd Allah Salah odrzucił dzisiaj przedstawiony przez opozycję plan oddania przez niego władzy do końca br. - poinformowała opozycja. W całym kraju trwają wielotysięczne demonstracje - antyrządowe oraz prorządowe.,"Przedstawiciele rządu informowali wcześniej, że Salah pozytywnie odpowie na propozycję. Dzisiaj opozycja oświadczyła, że prezydent, który sprawuje władzę od 32 lat, chce pozostać na stanowisku do 2013 r., gdy wygasa jego kadencja. Zgodził się jednak na plan przedstawiony w tym tygodniu przez przywódców religijnych, który przewiduje nowelizację konstytucji i ordynacji wyborczej w kierunku nadania parlamentowi rzeczywistego charakteru przedstawicielskiego oraz zagwarantowanie prawa do pokojowych protestów. Inny plan przedstawiony przez koalicję partii opozycyjnych zakładał, że Salah ustąpi do końca tego roku. Jak pisze agencja Reutera, piątkową demonstrację w stolicy, w której mogło uczestniczyć nawet ponad 100 tys. osób, można uznać za jeden z największych protestów od początku ruchu kontestacji władzy. - Boże, pozbądź się Ali Abd Allaha - skandowali protestujący w pobliżu uniwersytetu. Jednocześnie odbyła się manifestacja zwolenników Salaha, w której także udział wzięło ok. 100 tys. osób. - Nie dla buntu. Nie dla chaosu. Tak dla stabilności - wykrzykiwali. Opozycja twierdzi, że demonstracje w Sanie oraz Taizz, w południowo-zachodniej części kraju, zgromadziły ponad 500 tys. ludzi. W Jemenie od ponad dwóch tygodni trwa fala protestów zainspirowana podobnymi wystąpieniami m.in. w Tunezji i Egipcie, które doprowadziły do ustąpienia przywódców tych krajów: Zina el-Abidina Ben Alego i Hosniego Mubaraka. Wydarzenia w Jemenie, sąsiadującym z Arabią Saudyjską, wzbudziły szczególny niepokój USA ze względu na strategiczne znaczenie tego kraju, którego terytorium ekstremiści islamscy wykorzystują jako bazę do ataków przeciwko Amerykanom.",Antyrządowa demonstracja w mieście Sanaa w Jemenie,
https://wiadomosci.onet.pl/swiat/nowe-sankcje-wobec-syrii-zakaz-eksportu-towarow-luksusowych/ce5xk,Nowe sankcje wobec Syrii - zakaz eksportu towarów luksusowych,"UE przyjęła w poniedziałek kolejne sankcje wobec syryjskiego reżimu. Obradujący w Luksemburgu szefowie dyplomacji zakazali eksportu towarów luksusowych do Syrii, co ma znaczenie symboliczne, ale może uprzykrzyć życie parze prezydenckiej i establishmentowi.","Ponadto ministrowie spraw zagranicznych rozszerzyli dotychczasową listę materiałów wykorzystywanych do represjonowania opozycji, których eksport też jest zabroniony. Już wcześniej UE wprowadziła m.in. embargo na broń. UE już po raz czternasty podjęła decyzję o wdrożeniu sankcji wymierzonych w reżim syryjski. Pod koniec marca zakazem wjazdu do UE objęto 12 osób, w tym m.in. w żonę prezydenta Baszara el-Asada, Asmę, a także jego matkę, siostrę i szwagierkę. Poniedziałkowy zakaz eksportu towarów luksusowych ma charakter symboliczny, ale może boleśnie dotknąć słynącą z upodobania do wykwintnego życia żonę Asada. Na razie UE nie określiła dokładnej listy towarów luksusowych, których eksport do Syrii będzie zakazany. Wykaz ten ma być zawarty w osobnym rozporządzeniu, które - jak powiedzieli dyplomaci - powstanie ""w najbliższym czasie"", ale nie w poniedziałek. Dyplomaci już w piątek ujawnili, że pewni producenci towarów luksusowych próbują lobbować, aby nie dopuścić do wprowadzenia zakazu eksportu. Łącznie około 150 organizacji i osób w Syrii, w tym prezydent Asad, objętych jest unijnym zakazem wizowym i zamrożeniem aktywów. Ponadto w lutym UE zamroziła aktywa banku centralnego Syrii, zakazała handlu metalami szlachetnymi i diamentami oraz zakazała lotów cargo syryjskich samolotów do UE. Od ponad roku w Syrii trwają inspirowane arabską wiosną protesty opozycji przeciw rządom reżimu Asada. Według szacunków ONZ w Syrii w wyniku brutalnego tłumienia antyprezydenckich wystąpień przez siły rządowe oraz starć z dezerterami z armii zginęło co najmniej 9 tys. ludzi.",,
https://wiadomosci.onet.pl/kraj/mija-rok-od-wyborow-opozycja-i-pis-podzieleni-w-ocenach/vx0v2p,Mija rok od wyborów. Opozycja i PiS podzieleni w ocenach,"Rok temu Polacy wybrali nowy parlament, a władzę przejęło PiS. Politycy są podzieleni w ocenie dotychczasowych dokonań rządzących. - PiS w większości podejmowanych decyzji jest ogarnięty chorobą nienawiści - mówi przewodniczący PSL Władysław Kosiniak-Kamysz. - Polska stała się niechlubnym przykładem rujnowania podstawowych fundamentów demokracji - twierdzi Barbara Dolniak z Nowoczesnej. - Tylko ten kto nic nie robi nie popełnia błędów - komentuje Łukasz Schreiber z PiS i mówi o sukcesach obecnej władzy.","- To, że opozycja krytykuje wszystko, już się przyzwyczailiśmy. Opozycja krytykowała program 500 plus, po czym sama zażądała maksymalnego rozszerzenia tego programu. Chcemy realizować nasz program, zapowiedzi - powiedział Schreiber podczas dzisiejszej konferencji prasowej. Poseł PiS podkreślił, że ruszył program ""Rodzina 500 plus"" i ""Mieszkanie plus"", a także wdrożono program dot. darmowych leków dla seniorów. Zaznaczył też, że została podniesiona minimalna płaca, a także obniżono CIT dla małych przedsiębiorstw. Schreiber mówił też o wzroście inwestycji zagranicznych w Polsce. Wymienił w tym kontekście m.in. inwestycje koncernów Mercedes-Benz i Toyota. Według posła PiS udało się także zwiększyć wpływy podatkowe do budżetu. Poseł Michał Dworczyk mówił z kolei, że w ciągu roku udało się poprawić bezpieczeństwo Polski. - Niezwykłym sukcesem był szczyt NATO, w skutek czego od przyszłego roku będą na terytorium RP stacjonowały oddziały wojsk sojuszniczych, głównie amerykańskich - powiedział. Dodał, że zwiększyły się wydatki na obronność. Wskazał również, że powstaje Obrona Terytorialna. Schreiber podkreślił też, że obniżenie wieku emerytalnego nastąpi, zgodnie z zapowiedziami. - W tym roku przyjmiemy odpowiednie ustawy. Są zabezpieczone pieniądze na ten cel w budżecie na 2017 rok - powiedział. - Nie da się zrobić wszystkiego od razu, zwłaszcza jeżeli mamy pozostawione zadłużenie publiczne. Nasz program był na cztery lata - dodał poseł Dworczyk. Ocena opozycji jest diametralnie różna. Prezes PSL Władysław Kosiniak-Kamysz podczas konferencji prasowej nazwał ostatnie 12 miesięcy ""rokiem chaosu"". -Polska nie powinna być skazywana na władztwo jednej partii i jednego prezesa - mówił szef ludowców. Ocenił, że ""PiS w większości podejmowanych decyzji jest ogarnięty chorobą nienawiści"". Kosiniak-Kamysz bardzo negatywnie ocenił dokonania PiS w zakresie wsi i rolnictwa. W tym kontekście mówił, że PiS wprowadził złą ustawę o ziemi, nie poradził sobie z problemami związanymi z wystąpieniem przypadków ASF, czyli afrykańskiego pomoru świń, a także popiera szkodliwą dla Polski umowę handlową CETA między UE a Kanadą. - Polska wieś została wyzyskana i odrzucona przez PiS - ocenił. - Niezrealizowane obietnice, poza 500 plus, chaos w prawie, chaos w finansach, chaos w administracji i obronności, nieudolność: wycofane podatki, tak jak podatek handlowy (..) zaniedbania w służbie zdrowia, brak działań i równocześnie niszczenie zamiast naprawiania edukacji, ośmieszanie Polski na arenie międzynarodowej, skazywanie na izolację w świecie, utrwalanie bezbronności, sabotaż dozbrojenia armii; rozpalanie ideologicznych sporów - tak rok rządów PiS podsumowała Katarzyna Lubnauer z Nowoczesnej. - Większość parlamentarna zrujnowała nie tylko prawo, ale zasady demokratycznego państwa - powiedziała podczas konferencji posłanka Barbara Dolniak. - PiS udowodniło, że w okresie nieprzekraczającym 12 miesięcy Polska stała się niechlubnym przykładem rujnowania podstawowych fundamentów demokracji - dodała. Członek zarządu Nowoczesnej Paweł Rabiej stwierdził, że politycy jego partii mają wrażenie ""takiego zarządzania Polską przez lunatyków, osoby, które nie wiedzę dokąd zmierzają, jaki cel chcą osiągnąć"". Dodał, że Nowoczesna zarzuca politykom PiS niekompetencję i brak odpowiedzialności. - Ta niekompetencja polegająca na nieumiejętności zarządzania państwem widoczna jest właściwie w każdym obszarze - mówił. Rządy PiS, to nie jest dobra zmiana, ale drobna zmiana, to rządy kontynuacji - ocenili posłowie Kukiz'15. Ich zdaniem, jedyną konstruktywną, antysystemową opozycją w Sejmie, która walczy z przywilejami władzy, jest klub Kukiz'15. Wicemarszałek Sejmu Stanisław Tyszka (Kukiz'15) ocenił na konferencji prasowej w Sejmie, że ""rządy PiS, to nie jest dobra zmiana, ale zaledwie drobna zmiana"". - To jest w bardzo dużym stopniu kontynuacja wszystkich poprzednich rządów, łącznie z rządem PO-PSL. Prawdziwą zmianą na polskiej scenie politycznej jest Kukiz'15 - powiedział. Tyszka przekonywał, że jedyną konstruktywną, antysystemową i skuteczną opozycją w Sejmie jest klub Kukiz'15. Pozostałe kluby opozycyjne nazwał ""opozycją totalno-histeryczną, która bije pianę"". Wicemarszałek Sejmu poinformował, że klub Kukiz'15 złożył w Sejmie 34 projekty ustaw i 2567 interpelacji i zapytań poselskich. Rzecznik klubu Kukiz'15 Jakub Kulesza ocenił, że miniony rok, to ""rok walki jedynego obywatelskiego ruchu politycznego z przywilejami władzy"". ""To walka nierówna, ponieważ walczymy nie tylko z PiS, ale także ze wszystkimi ugrupowaniami partyjnymi"" - powiedział. Przypomniał, że Kukiz'15 złożył w Sejmie m.in. projekt, który zakłada likwidację gabinetów politycznych oraz projekt, który zrównuje kwotę wolną od podatku dla obywateli i parlamentarzystów. ""Kukiz'15 jest po stronie obywateli"" - powiedział poseł Kukiz'15. Zdaniem Kuleszy, miniony rok pokazał, że zapowiadana przez PiS dobra zmiana, okazała się zmianą jedynie o charakterze personalnym. - Prawdziwa systemowa zmiana, to Kukiz'15, nasze postulaty i projekty, które nieustanie składamy - stwierdził. Według niego, PiS nie przeprowadził żadnych systemowych reform. - PiS nie jest przygotowane do reformowania naszego kraju - ocenił poseł Kukiz'15. Posłanka Elżbieta Borowska oceniła z kolei, że Kukiz'15 jest ""pasem transmisyjnym, pomiędzy Sejmem a obywatelami"". Jako przykład współpracy klubu Kukiz'15 z obywatelami i organizacjami pozarządowymi, podała m.in. projekt dotyczący legalizacji medycznej marihuany, na który - jej zdaniem - czekają tysiące chorych. Rok temu Prawo i Sprawiedliwość wygrało wybory parlamentarne, zdobywając 235 mandatów poselskich i 61 senackich, co pozwoliło na samodzielne rządy. PKW podała, że w wyborach do Sejmu PiS otrzymało 37,58 proc., PO - 24,09 proc., Kukiz'15 - 8,81 proc., Nowoczesna - 7,60 proc. a PSL - 5,13 proc. Frekwencja w wyborach do Sejmu wyniosła 50,92 proc.; do Senatu - 50,91 proc.",Opozycja mocno krytykuje rok rządów Prawa i Sprawiedliwości,
https://wiadomosci.onet.pl/swiat/hrw-wzywa-rosje-do-respektowania-prawa-do-zgromadzen/7sb6w,HRW wzywa Rosję do respektowania prawa do zgromadzeń,"Organizacja obrony praw człowieka Human Rights Watch (HRW) wezwała we wtorek władze Rosji do respektowania praw obywateli do pokojowych zgromadzeń, po tym jak w miniony weekend zatrzymano w Moskwie ponad 130 uczestników pokojowego protestu opozycji.","- Władze rosyjskie najwyższego szczebla powinny podjąć natychmiastowe kroki mające na celu ochronę prawa do pokojowych zgromadzeń - ogłosiła HRW w oficjalnym komunikacie. - Ponad 130 uczestników pokojowej manifestacji zostało zatrzymanych w Moskwie podczas trzech protestów 17 i 18 marca - głosi komunikat; według danych HRW około setki demonstrantów policja aresztowała podczas zgromadzenia przed wieżą telewizyjną. W sobotę na placu Aleksandra Puszkina w Moskwie demonstrowało kilkaset osób, które domagały się od Kremla uwolnienia więźniów politycznych. Manifestanci wzywali też do bojkotu telewizji NTV ze względu na wyemitowanie przez nią filmu ""Anatomia protestu"", który oskarżał opozycję o opłacanie uczestników protestów w Moskwie przeciwko prezydentowi elektowi Władimirowi Putinowi. Demonstrację w sprawie więźniów politycznych zorganizował bez zgody władz antyputinowski ruch opozycyjny Solidarność byłego wicepremiera Borysa Niemcowa. W innym punkcie Moskwy, na Placu Rewolucji, opozycjoniści protestowali w sobotę przeciwko dziesięciodniowemu aresztowi zastosowanemu wobec ekologów z Krasnojarska. ""Wszystkie te manifestacje były w sposób oczywisty pokojowe. Demonstranci nie zrobili nic, by sprowokować policję, ani nic, co uczyniłoby jej interwencję nieodzowną"" - napisał w komunikacie Hugh Williamson, szef oddziału HRW ds. Europy i Azji Środkowej. Fakt, że na manifestacje te nie wydano oficjalnych zezwoleń ""nie uzasadnia zamachu na wolność zgromadzeń, lecz wymaga od władz pewnego stopnia tolerancji"" - uważa przedstawiciel HRW.",,
https://wiadomosci.onet.pl/swiat/moskwa-przeszukania-w-domach-liderow-opozycji/tb3nf,Moskwa: przeszukania w domach liderów opozycji,Śledczy dokonują przeszukań w mieszkaniach liderów antyputinowskiej opozycji w Moskwie. Opozycjoniści wiążą tę akcję z planowanym na wtorek w stolicy Rosji kolejnym wystąpieniem przeciwko Władimirowi Putinowi.,"Przedstawiciele Komitetu Śledczego Federacji Rosyjskiej wkroczyli do mieszkań m.in. opozycyjnego adwokata, blogera i bojownika z korupcją Aleksieja Nawalnego, koordynatora radykalnego Frontu Lewicy Siergieja Udalcowa oraz przywódcy liberalnej Solidarności Ilji Jaszyna. Rzecznik Komitetu Śledczego FR Siergiej Markin przekazał, że śledczy zamierzają przeszukać ""ponad 10 obiektów"". Przeszukanie trwa też w mieszkaniu celebrytki Ksenii Sobczak. Przedstawiciele Komitetu Śledczego są również przed mieszkaniami szefa Partii Wolności Narodowej (Parnas) Borysa Niemcowa i lidera grupy artystycznej Wojna Piotra Wierziłowa. Nawalny poinformował w swoim mikroblogu na Twitterze, że policja przyszła do niego o godz. 8 czasu moskiewskiego (6 czasu polskiego). - Niewiele brakowało a rozbiliby drzwi - napisał. Adwokaci Nawalnego przekazali, że przez ponad dwie godziny nie chciano ich wpuścić do jego mieszkania. Opozycjonista podał, że skonfiskowano mu m.in. koszulkę z napisem ""Jedna Rosja - partia oszustów i złodziei"". Przeszukania mają związek ze śledztwem w sprawie zajść, do których doszło w Moskwie 6 maja, w przededniu zaprzysiężenia Putina na prezydenta. W starciach policji z demonstrantami rannych zostało ponad 70 osób, w tym około 30 policjantów. Policja zatrzymała wtedy 436 osób. Markin zapowiedział w niedzielę, że Komitet Śledczy FR zamierza doprowadzić do ukarania wszystkich uczestników i organizatorów zamieszek. W ramach tego śledztwa zatrzymano już 12 osób. W charakterze podejrzanych przesłuchano m.in. Nawalnego i Udalcowa. Obaj zostali ponownie wezwani do Komitetu Śledczego FR na wtorek, na godz. 11. Wezwania takie otrzymali też Jaszyn i Sobczak. Wtorkowa manifestacja opozycji rozpoczyna się o godz. 13. Przeciwnicy Putina zbiorą się na placu Aleksandra Puszkina, skąd przejdą na prospekt Andrieja Sacharowa, gdzie o godz. 15 odbędzie się wiec. Organizatorzy spodziewają się udziału 50 tys. ludzi. We wtorek przypada święto narodowe Federacji Rosyjskiej - Święto Niepodległości, nazywane Dniem Rosji. Święto to upamiętnia deklarację suwerenności państwowej, uchwaloną 12 czerwca 1990 roku przez Zjazd Deputowanych Ludowych Rosyjskiej Federacyjnej Socjalistycznej Republiki Radzieckiej (RFSRR). W ten sposób RFSRR, tj. dzisiejsza FR, wypowiedziała posłuszeństwo władzom ZSRR, co wkrótce doprowadziło do ostatecznego upadku Związku Radzieckiego. Z okazji święta Putin w tym roku podarował rodakom trzy dni wolne od pracy - od niedzieli do wtorku. Uczestnicy wtorkowej demonstracji zamierzają przyjąć ""Manifest wolnej Rosji"", w którym chcą wezwać do nasilenia protestów przeciwko Putinowi, łącznie ze zorganizowaniem kampanii nieposłuszeństwa obywatelskiego. Odpowiedzialność za ich przygotowanie zamierzają powierzyć Radzie Koordynacyjnej, w której skład wejdą reprezentanci różnych sił politycznych i społeczeństwa obywatelskiego. Autorzy manifestu podkreślają, że celem tej - pokojowej antykryminalnej rewolucji - jest demontaż putinowskiej dyktatury i dokonanie zmian we wszystkich sferach życia w interesie ogółu obywateli. - Utrzymywanie władzy przez ugrupowanie Putina jest śmiertelnie niebezpieczne dla kraju. Kontynuowanie putinowskiej polityki grozi konfrontacją wewnętrzną, rozpadem państwa i chaosem - ostrzegają. Według nich do przejścia od - dyktatury złodziei do ludowładztwa - potrzebny jest - dialog najbardziej odpowiedzialnej części klasy rządzącej i mas ludowych -, w tym przez mechanizm okrągłego stołu. Autorzy dokumentu proponują konkretne kroki, zmierzające do - odbudowania w Rosji fundamentalnych politycznych, prawnych i moralnych podstaw społeczeństwa i państwa -. Wśród nich wymieniają doprowadzenie do odejścia Putina, przeprowadzenie wyborów parlamentarnych na podstawie nowej, uczciwej ordynacji, znowelizowanie konstytucji w kierunku skrócenie kadencji prezydenta i rozszerzenie uprawnień parlamentu, uchwalenie nowych przepisów o wyborach prezydenta, gubernatorów i organów samorządu terytorialnego, a także przyjęcie ustawy pozwalającej uwolnić sądownictwo i organy ścigania od ludzi, którzy dopuścili się przestępstw. Pod manifestem podpisali się m.in. Nawalny, Udalcow, Jaszyn, Niemcow i Wierziłow, a także lider Zjednoczonego Frontu Obywatelskiego Garri Kasparow, obrończyni środowiska naturalnego Jewgienia Czyrikowa, deputowany do Dumy Państwowej z ramienia socjalistycznej Sprawiedliwej Rosji Ilja Ponomariow, związany z demokratyczną partią Jabłoko politolog Andriej Piontkowski i jeden z przywódców skrajnej prawicy Aleksandr Biełow.",,
http://wiadomosci.onet.pl/tylko-w-onecie/okupacja-mownicy-i-nocne-zamieszki-w-sejmie-jak-do-tego-doszlo/s5h6rg,Okupacja mównicy i nocne zamieszki w Sejmie. Jak do tego doszło?,"Piątek 16 grudnia 2016 roku przejdzie do historii Polski. Wszystko zaczęło się od Michała Szczerby. Poseł PO przyczepił do mównicy kartkę z napisem ""Wolne Media"". Chciał przemawiać, ale marszałek Kuchciński wykluczył go z obrad. W akcie protestu opozycja zaczęła okupację mównicy. W piątek o 17 przed Sejmem zaczęli zbierać się pierwsi protestujący.",,,
https://wiadomosci.onet.pl/kraj/sejm-za-pomoca-finansowa-dla-opozycjonistow-z-okresu-prl/vefhde5,Sejm za pomocą finansową dla opozycjonistów z okresu PRL,"Sejm przyjął dziś nowelizację ustawy przyznającą 400 zł miesięcznie działaczom opozycji antykomunistycznej i osobom represjonowanym w okresie PRL. Świadczenie ma być przyznawane bezterminowo i bez względu na dochód. Nowelizację poparło 438 posłów, przeciw było dwóch, od głosu wstrzymał się jeden posłów.","Wcześniej posłowie odrzucili poprawkę zgłoszoną przez koło poselskie Wolni i Solidarni przewidującą zagwarantowanie działaczom opozycji i osobom represjonowanym minimum dochodu w wysokości co najmniej 2050 zł brutto. Poseł Małgorzata Zwiercan (WiS) argumentowała podczas jej zgłaszania, że taka gwarancja jest zawarta dla b. funkcjonariuszy SB w tzw. ustawie dezubekizacyjnej. Dodała, że poprawka dotyczy zwłaszcza osób, które znajdują się w najtrudniejszej sytuacji materialnej. Projekt nowelizacji ustawy o działaczach opozycji antykomunistycznej oraz osobach represjonowanych z powodów politycznych przygotował Senat. Uchwalona ustawa zakłada m.in., że działacze opozycji antykomunistycznej i osoby represjonowane z powodów politycznych będą otrzymywali 402,72 zł miesięcznie bezterminowo (do końca życia) oraz bez względu na dochód. W obecnym stanie prawnym świadczenie to przyznawane jest tylko na rok i po spełnieniu określonego kryterium dochodowego (np. dochód osoby uprawnionej samotnie gospodarującej nie powinien przekraczać kwoty odpowiadającej 120 proc. najniższej emerytury). Ustawa ma wejść w życie 31 sierpnia.",Posłowie na sali obrad podczas dzisiejszego posiedzenia Sejmu,
https://wiadomosci.onet.pl/swiat/ukraina-sad-najwyzszy-ponownie-odracza-rozprawe-kasacyjna-w-sprawie-tymoszenko/sy0ln,Ukraina: Sąd Najwyższy ponownie odracza rozprawę kasacyjną w sprawie Tymoszenko,"Sąd Najwyższy (SN) Ukrainy po raz trzeci odroczył w czwartek rozprawę kasacyjną w sprawie wyroku siedmiu lat więzienia dla byłej premier Julii Tymoszenko, skazanej za nadużycia przy zawieraniu umów gazowych z Rosją w 2009 roku.","SN ponownie wyjaśnił, iż rozprawa została przeniesiona ze względu na nieobecność Tymoszenko w sądzie. Opozycyjna polityk znajduje się obecnie w szpitalu w Charkowie, gdzie przechodzi kurs leczenia przewlekłych schorzeń kręgosłupa. Kolejne posiedzenie w sprawie skargi kasacyjnej byłej premier odbędzie się 16 sierpnia. Obrona Tymoszenko, która utrzymuje, że według prawa obecność jej klientki na rozprawie kasacyjnej nie jest konieczna, oświadczyła, iż władze Ukrainy starają się przeciągnąć proces, by sprawa nie doszła do Europejskiego Trybunału Praw Człowieka w Strasburgu. - Termin posiedzenia Trybunału w sprawie Tymoszenko wyznaczono na 28 sierpnia. Władze robią wszystko, byśmy nie mogli zaskarżyć przed Trybunałem jej wyroku w części naruszenia praw człowieka - powiedział dziennikarzom adwokat byłej premier Serhij Własenko. Czwartkowe posiedzenie SN w Kijowie obserwował były prezydent Aleksander Kwaśniewski, który wraz z byłym przewodniczący Parlamentu Europejskiego Patem Coksem jest specjalnym wysłannikiem PE monitorującym postępowania sądowe dotyczące opozycjonistki. Kwaśniewski nie chciał komentować decyzji SN o odroczeniu rozprawy, a na pytanie PAP, kiedy można oczekiwać jej zakończenia odpowiedział: ""Bóg jeden to wie"". Były prezydent potwierdził jednocześnie, że jeszcze w czwartek spotka się z innym więzionym politykiem ukraińskiej opozycji, skazanym na cztery lata więzienia byłym szefem MSW Jurijem Łucenką. Tymoszenko usłyszała wyrok siedmiu lat więzienia w zeszłym roku. Była premier twierdzi, że jej skazanie inspirował prezydent Ukrainy Wiktor Janukowycz, z którym bez powodzenia walczyła o najwyższe stanowisko w państwie w 2010 roku. Według Unii Europejskiej sprawa Tymoszenko ma podłoże polityczne, a władze w Kijowie wybiórczo stosują prawo w procesach byłej premier i kilku jej współpracowników. Bruksela chce, by Tymoszenko i inni więzieni politycy ukraińskiej opozycji mogli wziąć udział w zaplanowanych na koniec października wyborach parlamentarnych. Tymoszenko jest też oskarżona o nadużycia, których miała się dopuścić w latach 90. XX wieku, gdy kierowała handlującą gazem firmą Jednolite Systemy Energetyczne Ukrainy (JSEU). Proces w tej sprawie odbywa się w sądzie rejonowym w Charkowie. Ukraińska prokuratura twierdzi ponadto, iż gotowa jest oskarżyć opozycyjną polityk o zlecenie w latach 90. zabójstwa parlamentarzysty i biznesmena Jewhena Szczerbania. Według prokuratury parlamentarzysta miał ograniczać wpływy należącej m.in. do Tymoszenko korporacji JSEU.","Odroczenie rozprawy kasacyjnej Julii Tymoszenko, fot. PAP/EPA",
https://wiadomosci.onet.pl/kraj/opozycja-domaga-sie-weta-od-prezydenta/93mw9,Opozycja domaga się weta od prezydenta,"PiS i PJN chcą, by prezydent Bronisław Komorowski zawetował nowelę ustawy o dostępie do informacji publicznej. SLD domaga się spotkania przedstawicieli partii parlamentarnych w tej sprawie. Premier Donald Tusk oświadczył, że jest przekonany do nowych zapisów.","W piątek, na ostatnim posiedzeniu Sejmu w mijającej kadencji, posłowie przyjęli senacką poprawkę do nowelizacji ustawy o dostępie do informacji publicznej, w myśl której możliwe będzie ograniczenie prawa do informacji ze względu na ""ochronę ważnego interesu gospodarczego państwa"". Prezes PiS Jarosław Kaczyński zaapelował do prezydenta Bronisława Komorowskiego o zawetowanie noweli. - Oczekuję od prezydenta weta wobec tej ustawy, bo to jest ustawa radykalnie uderzająca w polską demokrację i tak już bardzo osłabioną, jednocześnie pokazująca, że ta władza po prostu chce coś przed społeczeństwem ukryć, i tak ukrywa bardzo wiele - powiedział Kaczyński. Dodał, że jeśli prezydent ustawy nie zawetuje, PiS skieruje ją do Trybunału Konstytucyjnego. Weta ustawy domaga się także PJN, gdyż - według tego klubu - ustawy ""wstydziłby się każdy europejski kraj"". - Zmiany w tej ustawie idą w złym kierunku - pozwalają władzy wybiórczo traktować informacje, które są dostępne, bądź też nie. (...) Jesteśmy dziś przed Belwederem, aby zaapelować do prezydenta Komorowskiego i poprosić go, aby zawetował tę ustawę, bo jest to ustawa nieobywatelska - oświadczył szef klubu PJN Paweł Poncyljusz. Szef SLD Grzegorz Napieralski zapowiedział, że zwróci się do prezydenta, by zaprosił przedstawicieli partii parlamentarnych na spotkanie ws. zmian w ustawie o dostępie do informacji publicznej. Nie wykluczył, że SLD skieruje nowelę do TK. Przekażę prezydentowi list z prośbą, by na początek zebrał szefów klubów, które funkcjonują jeszcze w kończącej się kadencji (Sejmu), by porozmawiać, co możemy jeszcze zrobić - powiedział Napieralski. Jak dodał, jeśli nie będzie porozumienia w tej sprawie, będzie apelował do prezydenta, by nowelizację zawetował. Premier Donald Tusk powiedział, że jest przekonany do zapisów znowelizowanej ustawy, która - jego zdaniem - radykalnie poszerza dostęp do informacji publicznej. Tusk prosił wszystkich sceptyków i krytyków o uczciwą ocenę zapisów noweli. - Jeśli negocjujemy handlowo z jakimś państwem albo jesteśmy w negocjacjach z jakąś firmą, negocjacje zawierają elementy tajemnicy handlowej (...); wyobrażacie sobie państwo, co by oznaczało, gdyby każda taka informacja była natychmiast dostępna także dla tych, którzy są w konflikcie z państwem polskim? - pytał. Przeciwko zapisom noweli protestują organizacje pozarządowe, m.in. Helsińska Fundacja Praw Człowieka i Stowarzyszenie Wolnego Słowa. W ich ocenie proponowane rozwiązania mogą okazać się niekonstytucyjne.",,
https://wiadomosci.onet.pl/swiat/putin-oskarzyl-opozycje-o-planowanie-rytualnego-mordu/5wygx,"Putin oskarżył opozycję o planowanie ""rytualnego"" mordu","Premier Władimir Putin oskarżył swoich oponentów politycznych o planowanie mordu z zamiarem obciążenia odpowiedzialnością władz. Według szefa rządu opozycjoniści ""szukają »rytualnej ofiary« wśród osób publicznych"". - Sami - przepraszam za określenie - rozwalą, a potem oskarżą władze - oświadczył. - Tam są takie osoby, na wszystko gotowe. Mówię to bez żadnej przesady - ostrzegł.","- Oni rzeczywiście chcą starć i na wszelkie sposoby do tego dążą. Gotowi są nawet złożyć kogoś w ofierze i oskarżyć o to władze - oznajmił Putin na spotkaniu z aktywistami Ogólnorosyjskiego Frontu Narodowego (OFN), członkami swoich regionalnych sztabów wyborczych, politologami i publicystami. Putin dodał, że ""liczy na to, iż do tego nie dojdzie; że wszystko pozostanie w ramach konstytucji; że prowokacje w stosunku do organów ścigania nie osiągną swojego celu"". Premier wyraził również nadzieję, że ""ludzie, którzy szczerze chcą poprawy sytuacji w kraju i korzystają ze swego prawa do krytyki oraz demonstracji, nigdy temu nie ulegną"". - Jednak wszyscy powinni o tym wiedzieć - zaznaczył. Jeden z liderów niezarejestrowanej Partii Wolności Narodowej (Parnas) Borys Niemcow zaapelował do środowisk opozycyjnych o jak najpoważniejsze potraktowanie ostrzeżenia Putina. - Jeśli szef rządu federalnego, który kontroluje wszystkie służby specjalne, publicznie mówi, że dysponuje wiedzą o planowaniu takiej prowokacji i takiego przestępstwa, to jego obowiązkiem jest uczynienie wszystkiego, aby temu zapobiec, a nie ograniczać się do publicznego straszenia Rosjan takim scenariuszem - oznajmił. Niemcow dodał, że ""takie nadzwyczaj poważne oświadczenie z ust jednego z przywódców kraju świadczy o tym, że on wie, w jaki sposób i kto może paść ofiarą takiego zamachu"". Na dzisiejszym spotkaniu Putin powiedział też, że opozycja powinna wyrzec się nieuczciwych metod podczas wyborów. - Wiemy, że niektórzy przygotowują się do użycia mechanizmów mających potwierdzić, że wybory zostały sfałszowane. Sami wrzucą, sami skontrolują i sami oskarżą. Już o tym wiemy - oświadczył. Mówiąc z kolei o planowanych akcjach protestacyjnych opozycji po wyborach, Putin za niedopuszczalne i szkodliwe uznał określanie z góry wyników głosowania jako sfałszowanych.","Władimir Putin, fot. AFP",
https://wiadomosci.onet.pl/swiat/milinkiewicz-mial-klopoty-z-wywiadem-dla-tvn-24/ck79d,Milinkiewicz miał kłopoty z wywiadem dla TVN 24,"- Nie wpuszczono mnie do budynku białoruskiej telewizji państwowej, tak więc rozmawiam z państwem przez telefon - powiedział w TVN 24, na rozpoczęcie wywiadu, najsłynniejszy białoruski opozycjonista Aleksander Milinkiewcz.","Milinkiewicz miał udzielić wywiadu w TVN 24. Pomimo niewpuszczenia go do gmachu białoruskiej telewizji, wywiad udało się jednak przeprowadzić. - Niektórzy mówią, że wybory wygrywa ten, kto liczy głosy, i chyba w tym przypadku ma rację - stwierdził Milinkiewicz, poproszony o skomentowanie wyników białoruskich wyborów parlamentarnych. OBWE oceniła, ze wybory były niedemokratyczne. Opozycja poniosła w nich klęskę. - To gra o wielkiej sprawce, chodzi o los całej Białorusi. Powinny zostać przeprowadzone reformy gospodarcze, więc Unia Europejska. musimy kontynuować dialog w temacie wolnych mediów. Pod żadnym pozorem nie można dopuścić do zerwania tego dialogu - podkreślił Milinkiewicz.",,
https://wiadomosci.onet.pl/to-zdjecie-wywolalo-burze-w-sejmie-zobacz/1w975,To zdjęcie wywołało burzę w Sejmie. Zobacz!,"Podczas wczorajszej debaty nad informacją premiera ws. Amber Gold burzę wywołało zdjęcie, które z mównicy sejmowej zaprezentował poseł PiS Antoni Macierewicz. - Ta afera to nie jest afera pana syna i tak powiedziałem. I nie jest także afera pana dziadka z Wehrmachtu. Ta afera jest pana aferą, bo pan stworzył system mafijny, który w Gdańsku uniemożliwił dojście do prawdy i sprawiedliwości - mówił. Na dowód swoich słów na tablecie zaprezentował zdjęcie z końca 2011 roku, które przedstawia prezydenta Gdańska, Pawła Adamowicza, ciągnącego samolot linii OLT Express.","Macierewicz zaprezentował zdjęcie Romana Jochera wykonane podczas otwarcia nowych inwestycji gdańskiego lotniska 12 grudnia 2011 roku. Jak przekonywał poseł PiS, widać na nim ""całe kierownictwo PO"" z prezydentem Pawłem Adamowiczem na czele. Oprócz prezydenta Gdańska, na zdjęciu jest jeszcze marszałek województwa pomorskiego Mieczysław Struk z PO. - To jest system mafijny, który doprowadził do tego, że nikt nie mógł tknąć palcem Marcina P. I boję się, że pan zamieni się niedługo w Donalda T. - grzmiał Macierewicz odpowiadając z mównicy sejmowej premierowi, który kilkanaście minut wcześniej ironizował z Macierewicza. - Dzisiaj słyszę, że pan poseł Macierewicz domyśla się, sugeruje, sądzi, że mój syn, pewnie wspólnie ze mną, nieżyjącym ""Nikosiem"", ""Masą"", ""Kiełbasą"" wywoził złoto do Niemiec, na które czekał dziadek z Wehrmachtu - mówił premier odnosząc się do poprzedniego wystąpienia posła PiS. Co ciekawe, już po posiedzeniu sejmu premier Donald Tusk, zabrał głos w sprawie zdjęcia. - Na pewno cieszyli się, kiedy ta linia powstawała. Proszę się nie dziwić, dlaczego samorządowcy Platformy byli również nastawieni do tego pozytywnie - stwierdził w rozmowie z TVN24. W zdecydowanie mocniejszy sposób wypowiedział się Jarosław Kaczyński. - Oglądałem po raz pierwszy to zdjęcie z dostojnikami z Wybrzeża z PO, którzy ciągną samolot. To już naprawdę jest oczywiste, że ta firma miała związki z rządzącą partią i komisja śledcza musiałaby doprowadzić do kompromitacji. Stąd ta mobilizacja i odrzucenie tego wniosku - ocenił. Burzliwy dzień w Sejmie Wczoraj wieczorem Sejm zajął się projektem uchwały autorstwa PiS ws. powołania komisji śledczej ds. Amber Gold. Komisja miała zbadać prawidłowość działań organów skarbowych w odniesieniu do tej spółki. W głosowaniu, które odbyło się po północy, Sejm odrzucił w pierwszym czytaniu projekt PiS: przeciw komisji śledczej głosowało 235 posłów, za jej powołaniem głosowało 220 posłów. Wniosek o odrzucenie projektu złożył klub PO. Podczas wczorajszego posiedzenie Sejm zajmował się sprawą Amber Gold. Po wystąpieniach premiera, prokuratora generalnego i liderów opozycji, posłowie zaczęli zadawać pytania, zgłoszono ich niemal 200. Były zastrzeżenia do UOKiK, prokuratury i ABW. Opozycja domagała się wyjaśnienia afery i krytykowała bezczynność rządu.",Fot. PAP/Roman Jocher,
https://wiadomosci.onet.pl/kraj/senat-chce-wspierac-dzialaczy-opozycyjnych-z-czasow-prl/hwzmc,Senat chce wspierać działaczy opozycyjnych z czasów PRL,"Wsparcie dla działaczy opozycji demokratycznej w PRL, znajdujących się dziś w trudnej sytuacji, powinno zostać zapisane ustawowo - zgodzili się uczestnicy poniedziałkowego spotkania w Senacie. IPN szacuje liczbę aktywnych działaczy na 250 tys. osób.","Poniedziałkowe spotkanie, zainicjowane przez wicemarszałka Senatu Jana Wyrowińskiego (PO), poświęcone było kwestii pomocy dla działaczy opozycji demokratycznej i podziemia solidarnościowego znajdujących się w trudnej sytuacji życiowej. Chodzi m.in. o wsparcie materialne, ułatwienie dostępu do opieki zdrowotnej, pomoc psychologiczną i opiekę prawną. - Państwo musi wziąć na siebie obowiązek wsparcia, trzeba to uregulować w ustawie - podkreślił marszałek Senatu Bogdan Borusewicz (PO). Jak powiedział, pomoc dla działaczy opozycji demokratycznej w PRL jest ""formą rekompensaty, a nie uprzywilejowania"". Borusewicz przypomniał, że Senat skierował do Sejmu projekt nowelizacji ustawy o emeryturach i rentach, zgodnie z którym przerwy w pracy zawodowej spowodowane represjami politycznymi zostałyby zaliczone do okresów składkowych przy obliczaniu emerytury i renty. - Angażując się w działalność opozycji demokratycznej nie było się formalnie zatrudnionym. Tu jest cała niesprawiedliwość - mówił. Marszałek Senatu pochwalił rozpoczęcie przez Kancelarię Prezydenta prac nad projektem ustawy o pomocy dla działaczy opozycji demokratycznej i osób represjonowanych z przyczyn politycznych w latach 1957-89. Nowe prawo jest przygotowywane we współpracy z Instytutem Pamięci Narodowej i Centrum Badania Opinii Społecznej. - Mamy do czynienia zarówno z osobami, które potrzebują stałego wsparcia finansowego, źródła utrzymania, jak i osoby, które potrzebują wsparcia medycznego - zaznaczył prezes IPN Łukasz Kamiński. Jak mówił, ustawa ma obejmować takie formy pomocy, o których w Polsce nikt nie myślał, np. pomoc psychologiczną. Według badań przeprowadzonych w Niemczech wśród byłych więźniów politycznych w NRD 36 proc. chronicznie cierpi na zespół stresu pourazowego. - Polskich byłych więźniów politycznych nikt nie badał - podkreślił Kamiński. IPN szacuje, że liczba aktywnych działaczy polskiej opozycji demokratycznej wynosi 250 tys. osób; ok. 60 tys. spośród nich to osoby represjonowane, reszta - osoby prowadzące działalność opozycyjną. Kamiński podkreślił, że kluczem dla oszacowania skutków dla budżetu państwa jest kwestia tego, ile z tych osób rzeczywiście potrzebuje wsparcia finansowego. - W przyszłym roku będziemy mieli 25. rocznicę wyborów czerwcowych, minie 25 lat odkąd mamy wolną i demokratyczną Polskę - mówił w Senacie prezes Stowarzyszenia Wolnego Słowa Wojciech Borowik. Jak podkreślił, przez ten okres nie udało się odpowiednio uregulować kwestii pomocy dla ""ludzi walczących o wolność"". - Nie może być tak, że państwa dzisiaj nie stać na pomoc ludziom, którzy spowodowali swoim życiem, pracą, walką to, że to państwo w ogóle zaistniało - wtórował działacz opozycji w PRL Zbigniew Janas. Uznał, że fakt, iż funkcjonariusze UB i SB - w odróżnieniu od działaczy opozycyjnych - mają uregulowane kwestie dotyczące świadczeń socjalnych, jest ""niesprawiedliwością"". Według Borowika osoby potrzebujące pomocy powinny mieć łatwiejszy dostęp do opieki zdrowotnej, otrzymywać wsparcie przy zakupie lekarstw i rehabilitacji. W opinii prezesa Stowarzyszenia Wolnego Słowa ważną sprawą jest też pomoc psychologiczna. Uważa on też, że dla najbardziej potrzebujących powinny powstać specjalne domy opieki. Jak podkreślił Borowik, dzisiaj opozycjoniści mogą się ubiegać o renty specjalne przyznawane przez premiera, jednak procedury sprawdzające są niekiedy na tyle upokarzające i dolegliwe, że opozycjoniści odstępują od ubiegania się o pomoc. Pomocy opozycjonistom znajdującym się w trudnej sytuacji materialnej udziela też Urząd ds. Kombatantów i Osób Represjonowanych. Na mocy ustawy o kombatantach 156 uczestnikom strajków grudnia 1970 r. przyznano specjalne uprawnienia, m.in. dodatki do emerytur w wysokości 400 zł miesięcznie.",,
https://wiadomosci.onet.pl/swiat/ukrainski-parlament-zgadza-sie-na-powtorke-wyborow-w-5-okregach/t77sc,Ukraiński parlament zgadza się na powtórkę wyborów w 5 okręgach,"Ustępująca Rada Najwyższa Ukrainy we wtorek dała zgodę na powtórkę wyborów parlamentarnych w pięciu okręgach jednomandatowych, w których zdaniem Centralnej Komisji Wyborczej (CKW) głosowanie zostało przeprowadzone z naruszeniem prawa.","Parlamentarzyści zlecili we wtorek CKW opracowanie kosztorysu ponownego głosowania w tych okręgach, a rządowi polecili jego sfinansowanie. Opozycja, która od poniedziałku prowadzi protest przeciwko fałszerstwom wyborczym przed siedzibą CKW w Kijowie, domaga się powtórzenia wyborów w 13 okręgach. Batkiwszczyna byłej premier Julii Tymoszenko, partia Udar boksera Witalija Kliczki i nacjonalistyczna Swoboda oświadczyły, że nie uznają wyników wyborów, póki jej kandydaci, którzy w wyborach pokonali reprezentantów władz, nie zostaną oficjalnie uznani za zwycięzców. CKW ogłosiła wcześniej, że nie jest w stanie ustalić wyników wyborów w okręgach jednomandatowych nr 94, 132, 194, 197 i 223. W okręgu nr 94 w Obuchowie pod Kijowem początkowo wygrywał kandydat opozycyjny, ostatecznie zaś zwyciężczynią ogłoszono kandydatkę rządzącej Partii Regionów prezydenta Wiktora Janukowycza. Okręg nr 132 znajduje się w Perwomajsku w obwodzie mikołajowskim na południu kraju. Konflikt o mandat poselski toczy się tam między kandydatem opozycji i wiceprzewodniczącym obwodowej administracji państwowej. W innych okręgach sytuacja wygląda podobnie. Wcześniej we wtorek parlament powołał komisję śledczą, która ma zbadać nieprawidłowości w wymienionych okręgach, jednak opozycja uznała, że jest to działanie pozorne.",,
https://wiadomosci.onet.pl/swiat/rosja-sad-anulowal-uniewinnienie-szefa-memorialu-w-karelli/l82pkp9,Rosja: sąd anulował uniewinnienie szefa Memoriału w Karelli,"Wyrok uniewinniający wobec historyka Jurija Dmitrijewa został dziś anulowany przez sąd najwyższy Karelli, regionu na północny Rosji. Dmitrijew, szef Memoriału, został oskarżony o tworzenie pornografii dziecięcej. W kwietniu został oczyszczony z zarzutów. Przedstawiciele Memoriału uważają, że zarzuty zostały sfabrykowane i chodzi o zdyskredytowanie historyka, który zajmuje się badaniem zbrodni stalinowskich.","Wydając decyzję, sąd oświadczył, że w sprawie ""pojawiły się nowe okoliczności"". Jak podała niezależna ""Nowaja Gazieta"", do sądu wpłynęły dwie apelacje od wyroku uniewinniającego. Pierwszą złożyła prokuratura, drugą - kobieta, która jest rodzoną babką adoptowanej przez Dmitrijewa dziewczynki. Na rozprawie kobieta oświadczyła, że Dmitrijew okrył niesławą ją samą i jej wnuczkę. Dmitrijewowi zarzucano tworzenie materiałów pornograficznych z udziałem osoby nieletniej, tj. adoptowanej córki. Podstawą zarzutów było kilka zdjęć, które - jak tłumaczył Dmitrijew - miały na celu dokumentowanie stanu zdrowia dziecka. Dmitrijew zaczął robić te zdjęcia, gdy wychowawczynie dziewczynki błędnie uznały ślady atramentu na jej ciele za siniaki. Dziewczynka została oddana przez babkę do domu dziecka w wieku trzech lat. Po przymusowej ekspertyzie psychiatrycznej pod koniec lutego lekarze orzekli, że Dmitrijew jest zdrowy psychicznie i nie jest pedofilem. Stowarzyszenie Memoriał oceniało, że zarzuty wobec niego były prowokacją, której celem było uniemożliwienie historykowi dalszej działalności i zniszczenie jego reputacji. Od wielu lat Dmitrijew prowadził poszukiwania miejsc pochówku ofiar represji w Karelii; w 1997 roku odkrył masowe groby z lat 30. XX wieku na uroczysku Sandarmoch niedaleko miasta Miedwieżjegorsk. Jest autorem wielu publikacji, w tym imiennych wykazów ofiar represji, w których zebrano dane tysięcy ludzi.",,
https://wiadomosci.onet.pl/swiat/ukraina-parlament-przyjal-projekt-ustawy-jezykowej/7qs3e,Ukraina: parlament przyjął projekt ustawy językowej,"Parlament Ukrainy przyjął w pierwszym czytaniu projekt ustawy o podstawach polityki językowej, która daje preferencje językowi rosyjskiemu we wschodniej części kraju. Opozycja protestuje i organizuje pod parlamentem miasteczko namiotowe. Do protestów doszło w wielu miastach zachodniej Ukrainy. - Nie pozwolimy, aby projekt ustawy doszedł do drugiego czytania. Nie dopuścimy do przyjęcia ustawy o drugim języku państwowym na Ukrainie. Nie będzie jej - powiedział opozycyjny polityk Arsenij Jaceniuk.","Za ustawą głosowało 234 deputowanych; wymagana większość wynosiła 226 głosów. W przypadku przyjęcia przez Radę Najwyższą Ukrainy tego aktu i podpisania go przez prezydenta, w regionach, gdzie istnieją duże skupiska mniejszości narodowych - ponad 10 procent miejscowej ludności - dopuszcza się używanie języka tych mniejszości. Jedynym językiem urzędowym pozostaje język ukraiński. Na mocy nowej ustawy język rosyjski byłby regionalnym językiem w 13 z 27 regionów Ukrainy, w tym w Kijowie i Sewastopolu. Krymsko-tatarski (krymski) stanie się regionalnym językiem na Krymie, węgierski w regionie zakarpackim, a rumuński - w czerniowieckim. Autorem ustawy jest znany z prorosyjskich poglądów deputowany Partii Regionów Wadym Kołesniczenko. Twierdzi on, że projekt ustawy będzie gotowy do drugiego czytania w ciągu miesiąca. Na wtorkowym wiecu pod budynkiem parlamentu z udziałem ponad 9 tys. ludzi lider Zjednoczonej Opozycji, przywódca partii Front Zmian Arsenij Jaceniuk zapowiedział rozpoczęcie bezterminowej akcji protestacyjnej. - Nie pozwolimy, aby projekt ustawy doszedł do drugiego czytania. Nie dopuścimy do przyjęcia ustawy o drugim języku państwowym na Ukrainie. Nie będzie jej - powiedział Jaceniuk. Biorący udział w wiecu twierdzili, że specjalne oddziały MSW Berkut usiłowały rozproszyć demonstrację gazem łzawiącym. Protesty odbyły się w miastach zachodniej Ukrainy, m.in. we Lwowie i Iwano-Frankowsku. Opozycja uważa, że inicjatywa zrównania statusu języka rosyjskiego z językiem ukraińskim związana jest z jesiennymi wyborami parlamentarnymi. Miejsce języka rosyjskiego w życiu publicznym na Ukrainie jest problemem zarówno społecznym, jak i politycznym. Znaczna grupa obywateli średniego i starszego pokolenia (głównie na wschodzie i południu kraju) nie włada językiem ukraińskim ani nie potrafi używać go w piśmie. Mer Doniecka, wielkiego przemysłowego miasta na wschodzie Ukrainy Aleksandr Łukjanczenko powiedział we wtorek na konferencji prasowej, że przyjęcie ustawy o podstawach polityki językowej jest konieczne dla obrony praw mieszkańców rosyjskojęzycznych regionów Ukrainy. - Sądzę, że przyjęcie tego prawa jest konieczne, aby w takich rosyjskojęzycznych regionach, jak Donbas, wschód i południe Ukrainy nie dochodziło do problemów związanych z językiem - dodał.",fot. PAP/EPA,
https://wiadomosci.onet.pl/kraj/kaminski-wczorajszy-dzien-byl-dniem-prawdy/821fs,Kamiński: wczorajszy dzień był dniem prawdy,"- Wiele osób uległo manipulacji, jakiej dokonała oskarżona Beata Sawicka. Oczywiście mogła ona się bronić, to jest zasadne. Niestety jej wersja wydarzeń była też przyjmowana i powtarzana przez część opinii publicznej. Wczorajszy dzień był dla mnie dniem prawdy - mówił na konferencji prasowej były szef CBA Mariusz Kamiński. - Mimo tego, że wczoraj po wyroku sądu mieliśmy potwierdzenie tego, że mówiła ona nieprawdę, jednak ataki nie ustają - dodał.","- Sąd jednoznacznie stwierdził, że ta sprawa nie miała podtekstu politycznego. Okazało się również, że nie miało miejsca to, co było tak intensywnie lansowane przez oskarżoną, że nie była uwiedziona, że nie doszło do żadnych kontaktów cielesnych - mówił Kamiński. Były szef CBA powiedział również, że wyrok skazujący Beatę Sawicką na trzy lata bezwzględnego więzienia potwierdza, że nie było wobec niej zbyt wielu okoliczności łagodzących, bo gdyby się pojawiły sąd by je uwzględnił. Jak zaznaczył Kamiński, pomimo tego, że wyrok w sprawie zapadł służby specjalne nadal są atakowane. - Atakują posłowie PO i niektórzy komentatorzy. Oni mówią o kłamstwach. Czas zaprzestać tego w imię przyzwoitości i szacunku dla prawdy - mówił. - Tu nie chodzi o moje osobiste odczucie. Donald Tusk sformułował zarzut w stosunku do mnie. To jest bolesny zarzut. On powiedział, że służby specjalne służyły wtedy do eliminowania opozycji. Liczę na to, że padną słowa przeprosin, wobec funkcjonariuszy służb specjalnych - dodał. Wyrok ws. Sawickiej Sąd ogłosił wyrok ws. głośnej sprawy byłej posłanki PO Beaty Sawickiej i byłego burmistrza Helu Mirosława Wądołowskiego. Sąd uznał Sawicką za winną płatnej protekcji, żądania i przyjęcia łapówki. Była posłanka została skazana na 3 lata kary pozbawienia wolności. Sąd ogłosił, że w okresie od czerwca do października 2007 roku Sawicka w celu osiągnięcia korzyści majątkowych wywołała u Tomasza Kaczmarka (agent ""Tomek"") i drugiego świadka przekonanie o możliwości wywarcia wpływu na burmistrza Helu i podjęła się za podjęciem korzyści w wysokości 102 tys. zł pośrednictwa w przejęciu działki na Helu. Według sądu Sawicka ułatwiła także przyjęcie łapówki burmistrzowi Helu.","Mariusz Kamiński, fot. Rafał Michałowski / Agencja Gazeta",
https://wiadomosci.onet.pl/swiat/rosja-zatrzymano-przywodczynie-opozycji-jewgienie-czyrikowa/typ67,Rosja: zatrzymano przywódczynię opozycji Jewgienię Czyrikową,"Policja w Moskwie zatrzymała troje opozycjonistów, którzy próbowali rozbić namiot na Placu Czerwonym, by w ten sposób zażądać odejścia Władimira Putina. Wśród zatrzymanych jest przywódczyni Ruchu w Obronie Lasu Chimkińskiego Jewgienia Czyrikowa.","""Namiot przed Kremlem - to symbol oporu wobec nielegalnej władzy"" - napisała Czyrikowa z policyjnego aresztu w swoim mikroblogu na Twitterze. Przekazała też, że oskarżono ją o stawianie oporu policji, za co grozi kara do 15 dni aresztu. Przed sądem, Czyrikowa ma stanąć w poniedziałek. Szefowa Ruchu w Obronie Lasu Chimkińskiego usiłowała rozbić namiot pod oknami oficjalnej rezydencji prezydenta Rosji podczas akcji ""Plac Biały"", w ramach której kilkaset osób spacerowało po Placu Czerwonym z przypiętymi do ubrań białymi wstążkami. Niektórzy trzymali w rękach białe baloniki. Wśród uczestników demonstracji byli liderzy kilku formacji opozycyjnych, w tym szef niezarejestrowanej Partii Wolności Narodowej (Parnas) Borys Niemcow i koordynator radykalnego Frontu Lewicy Siergiej Udalcow. Biały kolor jest symbolem protestów przeciwko sfałszowaniu grudniowych wyborów do Dumy Państwowej na korzyść kierowanej przez Władimira Putina partii Jedna Rosja. W jednym z publicznych wystąpień Putin wyznał, że białe wstążki przy ubraniach demonstrujących kojarzą mu się z prezerwatywami. W ubiegłą niedzielę podczas próby zorganizowania na Placu Czerwonym takiej samej manifestacji zatrzymano ponad 80 osób. Policja zamknęła wówczas na cały dzień wejścia na plac.","Jewgienija Czirikowa, fot. PAP/EPA",
https://wiadomosci.onet.pl/swiat/birma-sad-odrzucil-apelacje-noblistki/e5y62,Birma: sąd odrzucił apelację noblistki,"Sąd Najwyższy Birmy odrzucił ostatnią możliwą apelację przywódczyni opozycji Aung San Suu Kyi od decyzji o rozwiązaniu jej partii, Narodowej Ligi na rzecz Demokracji (NLD).","Decyzja sądu, o której poinformował w prasie adwokat NLD Kyaw Hoe, kładzie kres długiej batalii na rzecz odzyskania legalności przez partię, która wygrała wybory w 1990 roku. Wojskowe władze Birmy unieważniły wyniki tych wyborów, w których NLD zdobyła 82 proc. głosów. W zaistniałej sytuacji NLD teoretycznie nie może uczestniczyć w życiu politycznym, ani też finansować działalności swoich członków i przedstawicielstw w dawnej stolicy Rangunie czy innych miastach - powiedział odpowiedzialny za finanse partii Hla Min. Adwokaci Suu Kyi złożyli ostatnie odwołanie w grudniu, miesiąc po odrzuceniu przez Sąd Najwyższy poprzedniego. W swojej skardze kwestionowali legalność przepisu stanowiącego, że partie, które nie brały udziału w wyborach parlamentarnych 7 listopada 2010 roku, zostaną rozwiązane. NLD postanowiła zbojkotować ubiegłoroczne wybory po przyjęciu przez władze wojskowe Birmy nowej ordynacji, która wykluczała możliwość startu w nich pani Suu Kyi. Prawo przewiduje, że osoby skazane przez sąd nie mogą należeć do partii politycznych, a co za tym idzie nie mogą też kandydować w wyborach parlamentarnych. Tymczasem noblistka Aung San Suu Kyi była pozbawiona wolności przez 14 z ostatnich 20 lat. Po 7,5 roku aresztu domowego została zwolniona 13 listopada, sześć dni po wyborach.",,
https://wiadomosci.onet.pl/swiat/nicolae-timofti-zostal-wybrany-na-prezydenta-moldawii/2nl4l,Nicolae Timofti został wybrany na prezydenta Mołdawii,"Parlament Mołdawii wybrał na prezydenta kraju Nikolae Timoftiego. Kandydata Sojuszu na Rzecz Integracji Europejskiej (AIE), poparło w tajnym głosowaniu 62 posłów. Do wyboru prezydenta, którego w Mołdawii wyłania parlament, a nie obywatele, wymaganych jest co najmniej 61 głosów w 101-osobowym parlamencie.","Pojawiają sie liczne pytania. Czy ten wybór zakończy kryzys polityczny w kraju? Czy powtórzy się scenariusz z 2009 roku kiedy w zamieszkach rany odniosło ok. 300 osób? Czy najbiedniejszy kraj Europy wreszcie wejdzie na ścieżkę stabilnego rozwoju? Timofti to wieloletni sędzia, szef Najwyższej Rady Sądowniczej, nie jest członkiem żadnej partii politycznej, choć brał udział w wyborach jako kandydat Sojuszu na rzecz Integracji Europejskiej. Partia wysunęła jego kandydaturę w nadziei, że uda się przełamać sprzeciw potężnej w parlamencie opozycji tworzonej przez komunistów. Prezydent elekt deklaruje prozachodnią politykę, w której priorytetem będzie utrzymanie dobrych relacji z USA i Niemcami, jednak podkreśla także konieczność zachowania dobrych stosunków z Rosją. Mołdawia utknęła w politycznym martwym punkcie już w 2009 roku. Właśnie wtedy wybory parlamentarne wygrała partia komunistyczna, co wywołało masowe demonstracje na ulicach Kiszyniowa. Podczas ulicznych starć raniono ok. 50 demonstrantów i ponad 200 policjantów. Zginęła jedna osoba. Wielu o tą śmierć oskarżało siły porządkowe. Podczas zamieszek na budynku parlamentu nieznani sprawcy powiesili flagę Rumuni. W Mołdawii od rozpadu ZSRR istnieje stronnictwo głoszące konieczność połączenia Rumunii i Mołdawii jako krajów bardzo zbliżonych zarówno etnicznie, jak i kulturowo. Centralna Komisja Wyborcza w 2009 roku ugięła się przed żądaniami demonstrantów i ponownie przeliczyła wyniki wyborów. Jednak powtórne liczenie potwierdziło tylko wygraną komunistów. W mołdawskim systemie politycznym to parlament wybiera prezydenta. Po dwukrotnym głosowaniu nie udało się powołać głowy państwa. W obliczu politycznego impasu rozpisano kolejne wybory parlamentarne, które przyniosły zwycięstwo Sojuszu na rzecz Integracji Europejskiej, który był przymierzem 4 partii: Liberalno-Demokratycznej Partii Mołdawii, Demokratycznej Partii Mołdawii, Partii Liberalnej i Sojuszu ""Nasza Mołdawia"". Jednak także wtedy nie udało się wybrać prezydenta i Sąd Konstytucyjny uznał, że konieczne jest rozpisanie następnych wyborów parlamentarnych. 28 listopada 2010 roku miały miejsce jeszcze jedne wybory, w których po raz drugi wygrał Sojusz na rzecz Integracji Europejskiej uzyskując 59 ze 101 miejsc w parlamencie. Kryzys polityczny trwał około 3 lata. Przez cały ten czas nie udawało się wybrać prezydenta, a działalność parlamentu skupiała się na próbach wybrania go. Według doniesień News Moldova zwycięstwo w dzisiejszych wyborach było możliwe dzięki wsparciu parlamentarnego klubu socjalistów, który poparł jego kandydaturę. Co prawda socjaliści posiadają zaledwie 3 głosy, jednak tyle wystarczyło, by Timofti wygrał przewagą jednego głosu i został 4 prezydentem Mołdawskiej Republiki. - Będziemy głosować na Timoftiego dla ustabilizowania sytuacji w kraju. Mamy nadzieję, że stanie się on prezydentem całego narodu, a nie tylko Sojuszu - mówił jeszcze przed wyborami Igor Dodon, lider socjalistów. Jak donosi portal Moldnews partia komunistyczna już skrytykowała dzisiejsze wybory. - Dzisiaj w parlamencie miała miejsce farsa, a nie wybory. Prezydent wybrany w taki sposób nie zostanie uznany przez społeczeństwo - powiedzieli Siergiej Syrbu i Artur Rieszetnikow, posłowie partii komunistycznej. - Byliśmy dziś świadkami jak posłowie wchodzili do przezroczystej kabiny w ustalonej kolejności. To absolutna farsa. To głosowanie nie było ani wolne, ani tajne. To wstyd, że wybieramy prezydenta w taki sposób - powiedział Syrbu. Odniósł się w ten sposób do specjalnych środków podjętych przez Sojusz. Po pierwsze zamienili oni urnę do głosowania na przezroczystą. A poza tym kazali wszystkim swoim posłom składać karty do głosowania w charakterystyczny sposób, żeby wymusić dyscyplinę głosowania. Komuniści zapowiadają, że marsz protestacyjny będzie miał miejsce jeszcze dziś. Dotychczasowy impas polityczny może być w tym momencie przerwany i zastąpiony przez stopniową stabilizację kraju, lub przerodzić się w otwartą walkę stronnictw. Póki co wypowiedzi opozycji wskazują na niechęć do składania broni. Walierij Pasat, były minister obrony narodowej Mołdawii, udzielił portalowi Jurnal.md wywiadu, w którym ostrzegał przed powtórką z 1917 roku, kiedy rosyjscy bolszewicy wykorzystali niepokój w państwie, by przygotować Rewolucję Październikową. - Historia się powtarza. W Mołdawii, w 2012 roku bawimy się w demokrację. Demokraci plują na siebie w parlamencie i w telewizji. Ich liderzy stroszą pióra, a przy tym nie podejmują żadnych działań, żeby choćby próbować powstrzymać antykonstytucyjne dywersje komunistów - mówi Pasat.",Nowy prezydent Mołdawi Nicolae Timofti fot.PAP/EPA,
https://wiadomosci.onet.pl/swiat/syryjska-opozycja-ponad-200-cial-znaleziono-na-przedmiesciach-damaszku/t23mz,Syryjska opozycja: ponad 200 ciał znaleziono na przedmieściach Damaszku,"Ponad 200 ciał znaleziono w sobotę w miejscowości położonej na przedmieściach stolicy Syrii, Damaszku, dzień po odbiciu jej z rąk rebeliantów przez armię rządową - podali przedstawiciele syryjskiej opozycji.","Siłom lojalnym wobec prezydenta Syrii Baszara Al-Assada opozycjoniści zarzucili masowe egzekucje. Z początku miejscowi przedstawiciele opozycji mówili o odkryciu w Daraja 79 zwłok, ale w ciągu dnia znaleziono kolejne 122 ciała, w tym 13 kobiet. Według nich większość ofiar znajdowała się w domach i służących za schrony piwnicach bloków mieszkalnych; sprawiały wrażenie, jakby zostały zastrzelone przez siły prowadzące natarcie na obszar. Agencja Reutera, która o tym informowała, zastrzegła, że ze względu na barierę informacyjną otaczającą Syrię, nie była możliwa weryfikacja wiadomości syryjskiej opozycji.","Konflikt w Syrii, fot. AFP",
https://wiadomosci.onet.pl/kraj/opozycja-krytyczna-wobec-pomyslu-rzadu-ws-komitetu-nominacyjnego/t6rdx,Opozycja krytyczna wobec pomysłu rządu ws. komitetu nominacyjnego,"Rząd wraca do pomysłu stworzenia Komitetu Nominacyjnego, który miałby decydować o obsadzie spółek Skarbu Państwa. Opozycja jest krytyczna, a PSL chce powołania niezależnej od rządu Narodowej Rady Powierniczej.","Rzecznik rządu Paweł Graś ocenił, że obecnie jest ""dobra atmosfera"", aby wrócić do idei powołania pozapartyjnej instytucji, która będzie zajmowała się opiniowaniem kandydatów na najważniejsze stanowiska w spółkach Skarbu Państwa. - Taki projekt w formie ustawy już był i nie trafił wówczas, powiem delikatnie, na podatny grunt. Myślę, że teraz jest dobra atmosfera, aby do tego pomysłu wrócić, żeby powołać instytucję pozapartyjną złożoną z autorytetów, która będzie się zajmowała opiniowaniem kandydatów na takie najważniejsze stanowiska, aby wykluczyć podejrzenia o działalności partyjnej czy jakieś inne niż pozamerytoryczne czynniki, które decydują o tym, kto w jakiej spółce i na jakim stanowisku się znajduje - powiedział Graś dziennikarzom w Sejmie. Lider PSL Waldemar Pawlak oświadczył, że jego ugrupowanie opowiada się za powołaniem niezależnej od rządu Narodowej Rady Powierniczej, która zajmowałaby się spółkami Skarbu Państwa. - Zarządzanie majątkiem państwowym powinno być wolne od bieżących wpływów i bieżącego zarządzania. Taką Narodową Radę Powierniczą mógłby powoływać Sejm, tak jak powołuje KRRiT, Krajową Radę Sądownictwa - stwierdził. Poseł PSL Eugeniusz Kłopotek uważa, że propozycja Pawlaka jest bliższa ""idei apolityczności"", bo to nie byłaby ""nominacja jednego ośrodka władzy"". - W sytuacji, gdy to premier będzie decydował, mimo że to będą tzw. bezpartyjni fachowcy, zawsze jednak będą skażeni partyjnością. Wiadomo, premier jest z określonego układu - powiedział polityk. Pytany o możliwość kompromisu Kłopotek odpowiedział: ""Będzie problem w ramach samego rządu, choć oczywiście większość w rządzie ma Platforma. Bez poparcia PSL-u koncepcja pana premiera nie przejdzie. Chyba że ją poprze klub opozycyjny"". Inny poseł Stronnictwa Stanisław Żelichowski, odnosząc się do pomysłu stworzenia komitetu nominacyjnego, powiedział, że ""każdy komitet nominacyjny będzie tworem politycznym"". - Trzeba znaleźć klucz. Będziemy o tym dyskutowali - dodał. Jego zdaniem za wyniki w spółkach Skarbu Państwa i tak nie będzie odpowiadał komitet nominacyjny, tylko ludzie, którzy będą nimi zarządzali. Poseł PiS Maks Kraczkowski przekonywał, że ważniejsze jest to, by określić kryteria doboru kandydatów na stanowiska w spółkach Skarbu Państwa, a także transparentność tego procesu. - Kompetencje powinno ocenić niezależne grono ekspertów, a nie grono ekspertów związanych z polityką - wyjaśnił wiceszef komisji gospodarki. Z kolei poseł SLD Ryszard Zbrzyzny jest zdania, że Donalda Tuska ""cechują doraźne reakcje na patologie, które się pojawiają w jego ugrupowaniu, czy też w ugrupowaniu sojuszniczym"". - Chodzi o to, żeby zabezpieczyć dla siebie i dla swojego ugrupowania wysokopłatne stanowiska w spółkach Skarbu Państwa - ocenił. Według posłanki Solidarnej Polski Beaty Kempy zapowiedź premiera to tylko ""PR-owska zagrywka pod publiczkę"". Kempa podkreśliła, że na podstawie znajomości akt ""afery hazardowej"" ocenia, że intencje Tuska nie będą gwarancją usunięcia ""nepotyzmu i kolesiostwa"" w spółkach państwowych. Na zapowiedź zmian negatywnie zareagował również poseł Ruchy Palikota Łukasz Gibała oceniając, że polega ona na ""centralizacji władzy w modelu rosyjskim, wręcz putinowskim"", bo to premier będzie tą osobą, która powołuje. - Jestem przyzwyczajony do takiego modelu, gdzie ciała kolegialne, przede wszystkim parlament, pełnią takie funkcje - wyjaśnił. Skuteczność pomysłu - według Gibały - zależy od wiarygodności premiera jako osoby, która jest w stanie powołać apolitycznych fachowców, a ""niektóre wydarzenia podważają wiarygodność premiera"". Zdaniem polityka najbardziej bulwersujący jest fakt, że Aleksander Grad, były minister w rządzie Tuska, dostał stanowisko, na którym będzie zarabiał 110 tys. miesięcznie (Grad został 9 lipca powołany na prezesa spółek Polskiej Grupy Energetycznej: PGE Energia Jądrowa i PGE EJ 1 - przyp. red.). W lutym resort skarbu zapowiedział, że przygotowany zostanie nowy projekt ustawy o nadzorze właścicielskim, w którym znajdzie się wiele rozwiązań z poprzedniego dokumentu, także opracowanego przez MSP. Wskazano, że odzwierciedlenie w projekcie znajdzie też kodeks dobrych praktyk, który minister skarbu opublikował w styczniu 2012 r. Pierwotny projekt ustawy o nadzorze właścicielskim przygotowało Ministerstwo Skarbu w rządzie poprzedniej kadencji. Dotyczył on kluczowych spółek Skarbu Państwa i miał na celu wprowadzenie skutecznych procedur konkursowych do rad nadzorczych i zarządów, tworzenie kadry menedżerskiej - odpolitycznionej i dobrze postrzeganej przez rynek. Przewidywał m.in. powołanie instytucji spółek kluczowych z punktu widzenia interesu Skarbu Państwa, w których byłyby wprowadzone motywacyjne systemy wynagrodzeń. Dokument przewidywał, że wybierani przez Walne Zgromadzenie Akcjonariuszy kandydaci na członków rad nadzorczych musieliby otrzymać rekomendacje komitetu nominacyjnego. W 10-osobowym komitecie miałyby się znaleźć osoby z doświadczeniem i pozycją w świecie biznesu. Kandydatów mieliby zgłaszać ministrowie skarbu, gospodarki, finansów publicznych, instytucji finansowych, transportu, łączności oraz przewodniczący Komisji Nadzoru Finansowego. Wiosną 2011 r. odbyło się pierwsze czytanie projektu w Sejmie i rozpatrzyła go sejmowa komisja Skarbu Państwa. Do drugiego czytania i głosowania jednak nie doszło.","Waldemar Pawlak i Donald Tusk, fot. PAP/Radek Pietruszka",
https://wiadomosci.onet.pl/tylko-w-onecie/psl-sld-i-n-porozumialy-sie-ws-wspolnego-startu-do-pe-teraz-rozmowy-ze-schetyna/n2rhynh,"PSL, SLD i .N porozumiały się ws. wspólnego startu do PE. Czas na rozmowy ze Schetyną",Partie opozycyjne dogadały się między sobą i chcą szerokim frontem pójść w wyborach do Parlamentu Europejskiego - dowiedział się nieoficjalnie Onet. Teraz ugrupowania razem usiądą do rozmów z Grzegorzem Schetyną. Ale jest jeszcze inna alternatywa.,"Od kilku tygodni mniejsze ugrupowania opozycyjne prowadziły między sobą rozmowy ws. zbliżających się eurowyborów. Przede wszystkim, zależało im na osiągnięciu porozumienia zanim usiądą do rozmów z Platformą Obywatelską. - Praktycznie jesteśmy już dogadani - mówi nam osoba ze ścisłego kierownictwa Polskiego Stronnictwa Ludowego. Owocne rozmowy prowadzili między sobą liderzy PSL, Nowoczesnej, SLD i Unii Europejskich Demokratów. Sami politycy zdają sobie sprawę, że to dość egzotyczna koalicja. - Wiemy, jak wiele nas dzieli, ale przede wszystkim podkreślamy to, co nas łączy – słyszymy w Polskim Stronnictwie Ludowym. CZYTAJ WIĘCEJ: Po ataku na Nowoczesną nikt Schetynie nie ufa [KOMENTARZ] Do tej nietypowej konsolidacji doprowadziło zachowanie polityków Platformy Obywatelskiej. Szefowie mniejszych partii nie chcieli samodzielnie negocjować z Grzegorzem Schetyną, ponieważ obawiali się, że może dojść podobnej sytuacji jak z Nowoczesną. Po wyborach samorządowych w Koalicji Obywatelskiej pojawił się poważny kryzys. Część posłów Nowoczesnej, z Kamilą Gasiuk-Pihowicz na czele, chciała ścisłej współpracy z partią Schetyny. Ostatecznie zakończyło się ich przejściem do klubu PO.   - Nie doszłoby do tego, gdyby nie próba przejęcia Nowoczesnej przez Grzegorza Schetynę. Mało kto ufa teraz Platformie Obywatelskiej. Dzięki temu porozumieniu będziemy silniejsi podczas negocjacji z Platformą Obywatelską – tłumaczy członek zarządu Nowoczesnej.  POLECAMY: Petru: Platforma zaszkodziła opozycji Współpraca dotyczy jedynie wspólnych negocjacji z szefem PO. Nie ustalono żadnych szczegółów dotyczących nazwy czy miejsc na listach wyborczych. W razie niepowodzenia na stole znajduje się jeszcze wariant stworzenia list bez kandydatów PO.","Grzegorz Schetyna, Katarzyna Lubnauer, Władysław Kosiniak-Kamysz",
https://wiadomosci.onet.pl/swiat/syria-co-najmniej-8-osob-zginelo-w-demonstracjach/p5lsb,Syria: co najmniej 8 osób zginęło w demonstracjach,"Co najmniej osiem osób zginęło, a kilkadziesiąt zostało rannych po ostrzelaniu przez siły bezpieczeństwa antyreżimowych demonstracji w kilku miastach Syrii - poinformowało Syryjskie Obserwatorium Praw Człowieka.","Trzy osoby zabito na przedmieściach Damaszku, jedną w Zabadani przy granicy z Libanem, a cztery kolejne w mieście Homs, gdzie w zeszłym tygodniu siły bezpieczeństwa starły się z dezerterami z syryjskiej armii - podali obrońcy praw człowieka. Protesty odbyły się także w Maaret an-Numan, w graniczącym z Irakiem regionie Deir ez-Zor oraz w Hamie. Przed meczetem w Damaszku został pobity działacz opozycji i głośny krytyk rządów Baszara el-Asada, Riad Seif. Chory na raka Seif został natychmiast przetransportowany do szpitala, jego stan jest na razie nieznany. Demonstranci nieśli transparenty, wzywające społeczność międzynarodową do ochrony cywilów; słychać skierowane do prezydenta Asada krzyki: - Nie kochamy cię, opuszczamy ciebie i twoją partię - pisze Reuters, powołując się na nagrania z manifestacji. Protestujący spalili flagi Rosji i Chin w reakcji na weto tych państw w sprawie projektu rezolucji Rady Bezpieczeństwa ONZ, w której syryjskiemu reżimowi grożono sankcjami, jeśli nie zaprzestanie brutalnych represji - powiedział jeden z działaczy telewizji Al-Dżazira. Prezydent Rosji Dmitrij Miedwiediew powiedział w piątek, że władze w Damaszku powinny wprowadzić ""niezbędne reformy"". Jeśli okaże się, że są do tego niezdolne, powinny ustąpić, jednak mogą o tym zdecydować wyłącznie sami ""Syryjczycy i syryjskie władze"" - podkreślił. Organizacja Lokalne Komitety Koordynacyjne mówi też o ciężkim ostrzale w miejscowości Jassem w południowej prowincji Dera, gdzie w marcu rozpoczęły się antyreżimowe protesty. W Rastanie wojsko otoczyło meczety, by zapobiec protestom po piątkowych modlitwach. Rastan - gdzie przez pięć dni trwały starcia między siłami reżimu a dezerterami z armii - w zeszłym tygodniu ostatecznie znalazł się pod kontrolą sił rządowych. Damaszek zaprzecza doniesieniom o dezercjach.",,
https://wiadomosci.onet.pl/swiat/wscieklosc-obamy-to-dyplomatyczna-glupota/jgc3w,"Wściekłość Obamy? ""To dyplomatyczna głupota""","- Dyplomatyczna głupota rządu Benjamina Netanjahu w sprawie palestyńskiej szkodzi Izraelowi i spycha do narożnika jego największego sojusznika, jakim są Stany Zjednoczone - oświadczyła liderka opozycji izraelskiej Cipi Liwni. Media już wcześniej informowały o rzekomej ""wściekłości Waszyngtonu"" wywołanej nieudolną polityką premiera Izraela.","Liwni przemawiała na specjalnym posiedzeniu Knesetu, odbywającym się na progu sesji ONZ, na której Palestyńczycy chcą ubiegać się o uznanie przez świat własnego państwa. Wybiera się na nią Netanjahu, który ma wystąpić przed Zgromadzeniem Ogólnym ONZ, podobnie jak palestyński prezydent Mahmud Abbas. Szefowa największej partii opozycyjnej - Kadimy - nie pozostawiła suchej nitki na polityce rządu Netanjahu wobec Palestyńczyków, a także skrytykowała jego reakcje na gwałtowne zmiany w regionie Bliskiego Wschodu. Zdaniem Liwni, pierwszą część narracji rządu Netanjahu w sferze stosunków międzynarodowych stanowią zapewnienia, że ""wszystko jest w porządku"". Zaraz potem okazuje się jednak, że - wszyscy są przeciwko nam: Abu Mazen (palestyński prezydent Mahmud Abbas) połączył siły z Hamasem, (premier Turcji Recep Tayyip) Erdogan jest islamistą, a w Egipcie jest niemożliwe do przewidzenia, co się wydarzy; każdy jest antysemitą, a wszystko, co pozostaje (Izraelowi), to czekanie na to, co nastąpi - ironizowała Liwni. Liwni podkreśliła, że choć Izrael z pewnością ma wielu wrogów, to ma też wypróbowanych przyjaciół, ze Stanami Zjednoczonymi na czele, które są gwarantem bezpieczeństwa Izraela. Niestety, wedle liderki opozycji, Netanjahu sprawił, że przyjaciele Izraela - nie rozumieją polityki (rządu) Izraela, nie rozumieją jego nieustępliwości w sprawie osadnictwa (żydowskiego na spornych z Palestyńczykami obszarach), nie wierzą premierowi Izraela, gdy mówi on o dwóch państwach (Izraelu i Palestynie), ale nie robi nic w tym kierunku. - I to mnie przygnębia, bo jestem obywatelką tego kraju - dodała Liwni. Jej wystąpienie, niczym echo, odzwierciedlało narastającą ostatnio w państwach zachodnich krytykę polityki izraelskiego rządu. Było niemal streszczeniem tekstu znanego komentatora Thomasa L. Friedmana, który ukazał się w poniedziałkowym numerze ""The New York Timesa"" i jego międzynarodowej edycji - ""International Herald Tribune"". Friedman - podkreślając swoją sympatię do Izraela - pisze, że ma on obecnie najbardziej nieudolny w dziedzinie dyplomacji i najmniej kompetentny w sprawach strategii rząd w swej historii, który sprawił, że państwo żydowskie znalazło się w bardzo niebezpiecznej sytuacji. Zdaniem Friedmana, Waszyngton jest wściekły na ekipę Netanjahu, ale pozostaje zakładnikiem jej niekompetencji, ponieważ potężne lobby proizraelskie (w USA) w roku wyborczym może zmusić administrację amerykańską do obrony Izraela na forum ONZ (w rozgrywce o państwo palestyńskie) nawet wtedy, gdy zdaje sobie sprawę z tego, że Izrael forsuje politykę przynoszącą szkodę interesom własnym lub interesom Ameryki. Kontynuacja polityki rządu Netanjahu - w opinii komentatora - sprawi, że Izrael znajdzie się w coraz większej izolacji na świecie i pociągnie za sobą USA.","Liderka izraelskiej opozycji Cipi Liwni, fot. Reuters",
https://wiadomosci.onet.pl/swiat/ksenia-sobczak-potepia-akcje-pussy-riot-i-krytykuje-wladze/39tgx,Ksenia Sobczak potępia akcję Pussy Riot i krytykuje władze,"Znana rosyjska prezenterka telewizyjna i celebrytka, a od niedawna również aktywna uczestniczka akcji opozycji, skomentowała trwający sąd nad członkiniami punkowej grupy Pussy Riot. - Szokująca akcja dziewczyn zasługuje na publiczne potępienie, jednak ich aresztowanie było bezsensowne - stwierdziła, dodając, że jest jej wstyd, że coś takiego ma miejsce w jej kraju.","W wywiadzie dla niemieckiego tabloidu ""Bild"" Sobczak stwierdziła, że to, co dzieje się w tej sprawie, już dawno wyszło poza ""jakiekolwiek normy prawne"". Sobczak od pewnego czasu powtarza, że z powodu swojej działalności politycznej jest prześladowana. - Praktycznie wszystko mi odebrali. Jak tylko zaczęłam piętnować niedostatki naszego systemu politycznego, to wyrzucili mnie ze wszystkich państwowych stacji telewizyjnych. Oprócz tego wszczęto przeciw mnie dwie sprawy karne, a moje mieszkanie przeszukali w związku z demonstracją, w której nie wzięłam udziału - mówi w wywiadzie. Trzy członkinie zespołu Pussy Riot: 22-letnia Nadieżda Tołokonnikowa, 29-letnia Jekatierina Samucewicz i 24-letnia Maria Alochina, odpowiadają przed sądem za chuligaństwo w świątyni, za co grozi im do siedmiu lat więzienia. 21 lutego pięć artystek w moskiewskim soborze Chrystusa Zbawiciela wykonało utwór ""Bogurodzico, przegoń Putina"". Trzy z nich zatrzymano, gdy umieściły w internecie film ze swojego występu. Według oponentów władz proces trzech młodych kobiet jest motywowany politycznie i - jak pisze agencja Reutera - stanowi jedną z prób uciszenia rosyjskiej opozycji, która w minionych miesiącach organizowała liczne i wielkie protesty.","Ksenia Sobczak, fot. Reuters",
https://wiadomosci.onet.pl/swiat/bialorus-milicja-aresztowala-opozycjonistow-przed-demonstracja/zj8g1,Białoruś: milicja aresztowała opozycjonistów przed demonstracją,"Milicja w Mińsku przystąpiła dziś do zatrzymywania opozycjonistów przed zapowiedzianym na wieczór przez organizację ""Europejska Białoruś"" zgromadzeniem w obronie uwięzionych działaczy - podało Radio Swaboda.","Rano milicja zabrała z mieszkania Fiodara Mirzojanaua, uczestnika grudniowych protestów powyborczych, skazanego trzy lata kolonii karnej za udział w protestach i ułaskawionego we wrześniu. Jego rodzicom powiedziano, że Mirzojanau jest świadkiem w sprawie karnej. Mężczyźni w cywilu zatrzymali koordynatora ""Europejskiej Białorusi"" Maksima Winiarskiego. Trzech milicjantów przyszło do mieszkania Dźmitryja Drazda, również skazanego na kolonię karną za protesty powyborcze. Nie zastali go jednak w domu. ""Europejska Białoruś"", której szefem jest były kandydat opozycji w wyborach Andrej Sannikau, zapowiedziała przeprowadzenie demonstracji w Mińsku o godz. 19 (godz. 18 czasu polskiego). Celem zgromadzenia ma być żądanie uwolnienia pozostających w więzieniach opozycjonistów, w tym Sannikaua.",,
http://wiadomosci.onet.pl/kraj/kidawa-blonska-problemy-zaczely-sie-od-blednego-zachowania-marszalka-kuchcinskiego/q9245n3,Kidawa-Błońska: problemy zaczęły się od błędnego zachowania marszałka Kuchcińskiego,"- To dobrze, że prezydent spotyka się z opozycją, ale powinien zacząć od spotkania z przedstawicielem partii rządzącej, bo wszystkie problemy zaczęły się od błędnego zachowania marszałka Kuchcińskiego - uważa Małgorzata Kidawa-Błońska. Przed Trybunał Konstytucyjny przyszli demonstranci, którzy żegnają odchodzącego prezesa TK Andrzeja Rzeplińskiego. - Chcemy podziękować za to, z jakim uporem, z odpornością walczył o przestrzeganie prawa w naszym kraju, o przestrzeganie konstytucji - mówi Kidawa-Błońska.","Jak odebrane zostały słowa premier Beaty Szydło o tym, że opozycja prowokuje ""skrajne emocje polityczne"", co wynika z frustracji po utracie władzy? - Nie my wpadliśmy na pomysł, by ograniczać dostęp dziennikarzy do Sejmu, to nie my w bardzo zły sposób prowadziliśmy obrady Sejmu, to nie my ograniczamy wypowiedzi posłów, nie my zrobiliśmy przerwę, nie my wykluczyliśmy Michała Szczerbę i nie my głosowaliśmy na posiedzeniu klubu budżet, co jest niezgodne z prawem - odpowiada Kidawa-Błońska.",,
https://wiadomosci.onet.pl/swiat/iran-policja-zablokowala-dostep-do-domu-musawiego/xqg5y,Iran: policja zablokowała dostęp do domu Musawiego,"Irańska policja zablokowała dostęp do domu jednego z przywódców irańskiej opozycji Mir-Hosejna Musawiego; odcięto również linie telefoniczne w domu byłego premiera, by uniemożliwić mu udział w manifestacji - podała opozycyjna strona kaleme.com.","""Wszystkie stacjonarne i komórkowe linie telefoniczne pana Musawiego i jego żony Zahry Rahnavard są odcięte od wczoraj. Dzisiaj rano dom Musawiego został zabarykadowany samochodami policyjnymi"" - poinformowano na stronie internetowej. ""Kilka samochodów policji stoi zaparkowanych na ulicy i ruch jest zablokowany"" - dodano. Z kolei w centrum miasta pojawiły się oddziały prewencji. Inny przywódca opozycji, były przewodniczący parlamentu Mehdi Karubi, od czwartku przebywa w areszcie domowym, ponieważ nawoływał do udziału w wiecu poparcia dla antyrządowych demonstracji w Egipcie i Tunezji. Karubi i Musawi wystąpili do władz o zgodę na zorganizowanie w poniedziałek wiecu poparcia dla ruchów opozycyjnych w Egipcie i Tunezji. Prokurator generalny Golam Hosejn Mohseni Edżeni odrzucił ich wniosek i ostrzegł przed konsekwencjami, gdyby mimo wszystko zorganizowano wiec. Władze w Teheranie obawiają się, że manifestacje poparcia dla rewolt w państwach Afryki Północnej mogłyby przerodzić się w antyrządowe demonstracje w samym Iranie. W sobotę irańskie MSW zakazało wszelkich manifestacji, uznając je za nielegalne. Tymczasem na opozycyjnych stronach internetowych kaleme.com i sahamnews.org (należącej do Karubiego) pojawiły się wezwania do różnych opozycyjnych grup, by zorganizować jednak po południu manifestację w stolicy kraju, Teheranie.",,
https://wiadomosci.onet.pl/swiat/rosja-rada-federacji-zatwierdzila-ustawe-ulatwiajaca-zakladanie-partii/gyt87,Rosja: Rada Federacji zatwierdziła ustawę ułatwiającą zakładanie partii,"Rada Federacji, izba wyższa parlamentu Rosji, zatwierdziła dziś ustawę, która liberalizuje przepisy regulujące zakładanie partii politycznych, uchwaloną w ubiegły piątek przez Dumę Państwową, niższą izbę parlamentu Federacji Rosyjskiej.","Oczekuje się, że najbliższych dniach ustawę podpiszę prezydent FR Dmitrij Miedwiediew, który był jej inicjatorem. Ma ona wejść w życie 1 kwietnia. Ustawa przewiduje m.in., że partia, aby uzyskać rejestrację, będzie mogła liczyć tylko 500 członków, a nie 40 tys. jak dotychczas lub 50 tys. jak było do niedawna. Złożenie wniosku o wpisanie na nowych zasadach do prowadzonego przez Ministerstwo Sprawiedliwości FR rejestru osób prawnych zaanonsowało już około 80 ugrupowań. Nowo zarejestrowane partie będą mogły wziąć udział w wyborach do lokalnych zgromadzeń ustawodawczych, które jesienią tego roku odbędą się w 10 regionach Rosji. Jest to pierwsza z pakietu ustaw zmierzających do zreformowania systemu politycznego FR, których projekty przedłożył Miedwiediew. Reformę tę prezydent zapowiedział 22 grudnia ubiegłego roku w swoim dorocznym orędziu do Zgromadzenia Federalnego, tj. Dumy Państwowej i Rady Federacji. Wkrótce potem przesłał do Dumy projekty ustaw, które - oprócz uproszczenia przepisów dotyczących zakładania partii - mają ułatwić rejestrację kandydatów w wyborach prezydenckich i parlamentarnych, a także przywrócić bezpośrednie wybory gubernatorów, zniesione w 2004 roku z inicjatywy ówczesnego gospodarza Kremla Władimira Putina. W połowie lutego Miedwiediew wniósł też projekt ustawy zmieniającej zasady wybierania niższej izby parlamentu. Nowe przepisy mają zagwarantować, że w Dumie reprezentowane będą wszystkie regiony Rosji. Demokratyzacja systemu politycznego była jednym z głównych żądań uczestników wielotysięcznych manifestacji oponentów Putina, do których doszło w Moskwie i innych miastach FR po wyborach parlamentarnych z 4 grudnia ub.r. Opozycja uznała je za sfałszowane na korzyść putinowskiej partii Jedna Rosja. W lutym Miedwiediew spotkał się z liderami zarówno zarejestrowanych, jak i niezarejestrowanych partii. W wyniku tego dialogu powołano grupę roboczą, na której forum przywódcy opozycji pozaparlamentarnej mogą zgłaszać poprawki do prezydenckich projektów. Jej pracami kieruje pierwszy zastępca szefa kremlowskiej kancelarii Wiaczesław Wołodin. Na przyszły tydzień zapowiedziano kolejne spotkanie prezydenta z opozycjonistami. Projekty Miedwiediewa zakładają też obniżenie z 2 mln do 200 tys. liczby podpisów wyborców, które muszą zbierać kandydaci na prezydenta wysunięci przez ugrupowania pozaparlamentarne lub własne komitety wyborcze. Prezydent zaproponował również wydłużenie kadencji gubernatorów z czterech do pięciu lat. Kreml nie zgodził się natomiast, by partie mogły się łączyć w bloki wyborcze, czego domagała się opozycja. Obawia się ona bowiem, że zmniejszenie liczebności członków partii do 500 osób doprowadzi do rozdrobnienia sceny politycznej, co w ostatecznym rachunku będzie służyć partii władzy. Opozycyjne formacje najczęściej proponowały, aby do zarejestrowania partii wymagany był akces co najmniej 5000 osób. Na posiedzenia plenarne Dumy, podczas których izba debatowała nad prezydenckimi projektami, zaproszono też reprezentantów opozycji pozaparlamentarnej, w tym partii niewpisanych do rejestru osób prawnych, tj. z punktu widzenia prawa - nielegalnych. Jednak tym drugim nie udzielono głosu; mogli oni tylko przysłuchiwać się dyskusji.",fot. REUTERS,
https://wiadomosci.onet.pl/kraj/sikorski-odpowiada-na-zarzuty-gra-na-naszych-lekach/bkk6d,"Sikorski odpowiada na zarzuty. ""Gra na naszych lękach""","Minister spraw zagranicznych Radosław Sikorski powiedział dzisiaj, że ""cieszy się"" tym, że prezes PiS Jarosław Kaczyński zabrał głos w debacie nad przyszłością Unii Europejskiej. Sikorski podkreślił, że ""czeka na konkretne propozycje opozycji"". - Oczekuję, że w Sejmie będziemy mówili o poważnych rzeczach. O naszym wyborze: czy straszyć Polaków tak jak to robi opozycja i grać na naszych historycznie uzasadnionych lękach, czy zrobić to, co zaproponował premier w exposé i dołączyć do współprzywództwa w Unii Europejskiej - mówił Sikorski na konferencji prasowej w Poznaniu. Wcześniej Kaczyński ocenił, że postawa Sikorskiego na forum Unii Europejskiej zasługuje na Trybunał Stanu.","Sikorski podczas wystąpienia ""Polska i przyszłość Europy"" na forum Niemieckiego Towarzystwa Polityki Zagranicznej zaproponował wczoraj zmniejszenie i jednoczesne wzmocnienie Komisji Europejskiej, ogólnoeuropejską listę kandydatów do Parlamentu Europejskiego, połączenie stanowisk szefa KE i prezydenta UE. Wzywał Niemcy do obrony strefy euro, której upadek zdefiniował jako największe zagrożenie dla Polski. W związku z tymi słowami lider PiS zagroził Sikorskiemu Trybunałem Stanu. Sikorski odpowiada Kaczyńskiemu: cieszę się z dyskusji - Po pierwsze cieszę się, że mamy dyskusję o UE i mam nadzieję, że opozycja przedstawi poważne kontrpropozycje (do moich - red.). Debata o przyszłości UE jest nam niezbędna, bo mamy poważny kryzys. Rozpad strefy Euro, to jest naszego największego importera, byłby bardzo poważnym kryzysem dla polskiej gospodarki. Jako Polska musimy myśleć o naszych scenariuszach. Nicnierobienie grozi bardzo poważnymi konsekwencjami - przekonywał Sikorski. Zdaniem szefa MSZ ""jak dotąd opozycja nie przedstawiła poważnego rozwiązania"". Z drugiej strony Sikorski dziwił się też zmianie, jaka zaszła jego zdaniem w liderze największej opozycyjnej partii. - Jarosław Kaczyński mówił co innego jak był premierem, teraz mówi co innego - stwierdził Sikorski. - Ja nie idę tak daleko jak prezes PiS i nie proponuję europejskiej armii. Oczekuję, że w Sejmie będziemy mówili o poważnych rzeczach. O naszym wyborze: czy straszyć Polaków tak jak to robi opozycja, grać na naszych historycznie uzasadnionych lękach, czy zrobić to co zaproponował premier w exposé i dołączyć do współprzywództwa w Unii Europejskiej - podkreślił polityk. Sikorski powiedział, że nietrafne są słowa o oddaniu suwerenności przez nasz kraj. - Państwo z natury jest suwerenne. Tak długo jak mówimy o państwach członkowskich suwerenność jest niepodważalna. Trakt z Lizbony daje nam prawo wyjścia z UE - mówił szef MSZ podkreślając, że to właśnie świadczy o suwerenności Polski. Kaczyński krytykuje słowa Sikorskiego - Z tego, co powiedział minister Sikorski w Berlinie wynika, że Polska decyduje się być członkiem federacji i przestaje być państwem niepodległym. To jest złamanie konstytucji, to jest sprawa dla Trybunału Stanu. Moim obowiązkiem jest to stwierdzić. Pan minister nie miał żadnych podstaw do tego, żeby tego rodzaju tezy formułować. Odrzucamy stanie na baczność przed Niemcami. Odrzucamy to przemówienie. Uznajemy za całkowicie nie do przyjęcia federację, a także hegemonizm - powiedział na konferencji prasowej Jarosław Kaczyński komentując słowa Sikorskiego. Prezes PiS podkreślił, że konstytucja obowiązuje wszystkich obywateli, a zwłaszcza ministrów. Jego zdaniem realizacja planu zakreślonego przez szefa polskiej dyplomacji podczas jego wystąpienia w Berlinie oznacza, że Polska wróciłaby do stanu, który mieliśmy przed rokiem 1989. - Pan minister nie miał żadnych podstaw żeby oferować Niemcom przywództwo w Unii Europejskiej. To jest oferowanie Polsce pozycji podrzędnej, z którą mieliśmy do czynienia przez dziesięciolecia. Nie na tym polegają cele Polski, by wracać do czasów sprzed 1989 roku - mówił. - To jest niesłychanie symptomatyczne, że minister Sikorski wygłasza takie wystąpienie w Berlinie, a nie miał czasu, by pofatygować się do Sejmu. Ta sytuacja jest szczególna i niesłychana. My się temu sprzeciwiamy. Rozważymy wniosek o Trybunał Stanu, choć oczywiści wiemy, jak to wygląda w tym parlamencie. Chodzi o gest, symbol niegzgody na prowadzenie polityki w ten sposób - mówił dalej Kaczyński. ""Czekam na propozycje PiS ws. ratowania i rozwoju UE Szef MSZ podkreśla, że w swoim wystąpieniu w Berlinie przedstawił koncepcje uratowania strefy euro i dalszego rozwoju UE. Odnosząc się do krytyki ze strony Jarosława Kaczyńskiego, Sikorski powiedział, że ws. ratowania i rozwoju UE czeka na propozycje PiS-u. Sikorski apelował do Niemiec o ratowanie strefy euro. Mówił, że Unia ma do wyboru albo głębszą integrację, albo rozpad. Ocenił, że jeśli KE ma odgrywać rolę nadzorcy gospodarczego, komisarze powinni być autentycznymi liderami, obdarzonymi autorytetem, osobowością, charyzmą - wszystko po to, by byli ""prawdziwymi reprezentantami interesów europejskich"". - Rozumiem, że opozycja ma w tej sprawie swoje zdanie. W wielkim napięciu czekam na propozycje PiS na rzecz uratowania i rozwoju Unii - powiedział Sikorski dziennikarzom w Berlinie, pytany o zarzuty PiS-u, który skrytykował wystąpienie szefa MSZ. - Im więcej władzy oddamy europejskim instytucjom, tym więcej powinny mieć demokratycznej legitymacji. Drakońskie uprawnienia do nadzorowania budżetów krajowych powinny być użyte tylko za zgodą Parlamentu Europejskiego - mówił Sikorski.","Radosław Sikorski, fot. AFP",
https://wiadomosci.onet.pl/swiat/egipt-prezydent-nie-ustapi-wzywa-armie-do-wycofania-ultimatum/ljgve,"Egipt: prezydent nie ustąpi, wzywa armię do wycofania ultimatum","Prezydent Mohammed Mursi wezwał we wtorek wieczorem egipską armię do wycofania ultimatum, które dzień wcześniej skierowała pod jego adresem. Pośrednio odrzucił możliwość podania się do dymisji, czego domaga się opozycja.","""Prezydent Mohammed Mursi jest zdecydowany utrzymać konstytucyjny porządek w kraju i odrzuca wszelkie próby jego naruszenia"" - głosi oświadczenie biura prezydenta Egiptu, opublikowane we wtorek wieczorem na Twitterze. Mursi zaapelował o wycofanie ultimatum, które w poniedziałek skierowały pod jego adresem siły zbrojne. Armia zażądała, by politycy w ciągu 48 godzin uzgodnili plan przezwyciężenia obecnego kryzysu. Z oświadczenia biura prezydenta wynika, że Mursi nie podda się żadnemu dyktatowi, zarówno z samego Egiptu, jak i z zagranicy. Faktyczne odrzucenie przez Mursiego ultimatum egipskiej armii ostro skrytykowała opozycja. ""To doprowadzi do konfrontacji i eskalacji przemocy"" - powiedział rzecznik opozycyjnego Frontu Ocalenia Narodowego.",,
https://wiadomosci.onet.pl/swiat/syria-ostrzal-hims-zawieszenie-broni-niepewne/8ftl1,"Syria: ostrzał Hims, zawieszenie broni niepewne","Syryjskie siły rządowe wznowiły w niedzielę ostrzał powstańczych dzielnic miasta Hims, a siły opozycji zaatakowały posterunek policji w Aleppo - podali obrońcy praw człowieka. Incydenty mogą zagrozić obowiązującemu od czwartku zawieszeniu broni.","Lokalne komitety koordynacyjne podały, że pociski spadają na zbuntowane dzielnice Hims z częstotliwością sześciu razy na minutę. Ostrzał części miasta rozpoczął się w sobotę. Syryjskie media podały, że powstańcy mają granatniki przeciwpancerne. Do tej pory nie było doniesień o ofiarach. - Wcześnie rano widzieliśmy śmigłowiec i samolot zwiadowczy przelatujące nad nami. Dziesięć minut później rozpoczął się ciężki ostrzał - powiedział Reuterowi Walid al-Fares, działacz i mieszkaniec jednej z atakowanych dzielnic. Szef Syryjskiego Obserwatorium Praw Człowieka Rami Abdel Rahman podał, że do starć miedzy siłami reżimu i opozycji doszło w nocy z soboty na niedzielę także w Aleppo, największym syryjskim mieście, położonym na północnym zachodzie kraju. - Mieszkańcy mówią, że słyszeli odgłosy wybuchów i strzały po tym, jak powstańcy zaatakowali komisariat i starli się z policją - powiedział. Doniesienia o ostatnich starciach budzą coraz większe obawy co do utrzymania kruchego zawieszenia broni między stronami syryjskiego konfliktu. Zawieszenie broni to jedno z postanowień planu pokojowego specjalnego wysłannika ONZ i Ligi Arabskiej Kofiego Annana. Plan zakłada powstrzymanie konfliktu w Syrii i wypracowanie politycznego rozwiązania. Reżim syryjskiego prezydenta Baszara el-Asada nie zastosował się dotąd do wszystkich postanowień planu, ponieważ wciąż nie wycofał wojsk i broni ciężkiej z miast.",,
https://wiadomosci.onet.pl/kraj/bialoruski-opozycjonista-morawiecki-byl-dla-mnie-wielka-szkola/gy05n31,"Jeden z liderów białoruskiej opozycji, Aleksandr Milinkiewicz, wspomina Kornela Morawieckiego","Aleksandr Milinkiewicz napisał list do redakcji rp.pl, w którym wspomina zmarłego w poniedziałek Kornela Morawieckiego. ""To zawsze była wielka szkoła dla mnie, nie tyle polityki, ile odpowiedzialności obywatelskiej. Był otwarty i nieobojętny (...) lubił powtarzać, że musimy mimo wszystko walczyć"" - pisze białoruski opozycjonista.","Treść listu poniżej: ""Wielka postać współczesnej historii Polski. Prawdziwa legenda i bohater, zawsze wierny swoim ideałom. Był dla mnie człowiekiem Wolności i Solidarności. Bezkompromisowy, szczery i prawdziwy patriota. Lubiłem z nim rozmawiać i dyskutować, umiał słuchać jak mało kto. To zawsze była wielka szkoła dla mnie, nie tyle polityki, ile odpowiedzialności obywatelskiej. Był otwarty i nieobojętny, zawsze się interesował sytuacją na Białorusi. Lubił powtarzać, że musimy mimo wszystko walczyć o wolność i prawdę, bo inaczej życie traci sens. Mówił: «Często nie spodziewaliśmy się, że zwyciężymy. Traktowaliśmy naszą działalność jako sprawę honoru. Wolności się nie wyprosi, ją trzeba wywalczyć. Co nam się wydawało nierealne, stało się. I u was będzie tak samo»"". Więcej na stronie internetowej ""Rzeczpospolitej"" Kornel Morawiecki urodził się w 1941 r., z wykształcenia był fizykiem. Zasłynął przede wszystkim jako założyciel i przewodniczący Solidarności Walczącej, organizacji, której głównym hasłem było odzyskanie niepodległości. Był ojcem premiera Mateusza Morawieckiego. Kornel Morawiecki urodził się w 1941 r., z wykształcenia był fizykiem. Zasłynął przede wszystkim jako założyciel i przewodniczący Solidarności Walczącej, organizacji, której głównym hasłem było odzyskanie niepodległości. Był ojcem premiera Mateusza Morawieckiego.",Białoruski opozycjonista: Morawiecki był dla mnie wielką szkołą,
https://wiadomosci.onet.pl/swiat/ukraina-opozycja-zaskarzy-decyzje-ckw-w-sprawie-tymoszenko/pkg7g,Ukraina: Opozycja zaskarży decyzję CKW w sprawie Tymoszenko,"Ukraińska Zjednoczona Opozycja, która idzie do jesiennych wyborów pod szyldem partii Batkiwszczyna, zapowiedziała, że zaskarży decyzję Centralnej Komisji Wyborczej (CKW) o niedopuszczeniu do udziału w wyborach Julii Tymoszenko i Jurija Łucenki.","W środę CKW odmówiła zarejestrowania kandydatur obojga polityków na listach wyborczych argumentując, iż zgodnie z ukraińskim prawem osoby karane nie mogą uczestniczyć w wyborach. Jeden z przywódców Zjednoczonej Opozycji Arsenij Jaceniuk oświadczył jednak, że zgodnie z konstytucją osoba skazana wyrokiem sądowym ""nie może być wybierana w wyborach"". - A być wybranym i być zarejestrowanym to dwa różne terminy prawne - powiedział. Jaceniuk wyraził przekonanie, że w najbliższym czasie sprawa wyroku siedmiu lat więzienia dla Julii Tymoszenko zostanie rozpatrzona przez Europejski Trybunał Praw Człowieka w Strasburgu i jeśli była premier zostanie tam uniewinniona, ""będzie mogła nie tylko uczestniczyć w wyborach, ale także zostać w nich wybraną"". - Do wyborów zostały jeszcze trzy miesiące - podkreślił Jaceniuk. Tymoszenko została skazana w ub. r. na siedem lat więzienia za nadużycie władzy przy zawieraniu umów gazowych z Rosją w 2009 r. Jej współpracownik Łucenko w lutym usłyszał wyrok czterech lat więzienia za sprzeniewierzenie pieniędzy państwowych. Zarówno była premier, jak i były szef MSW poinformowali w swych prośbach do CKW o rejestrację, że zostali skazani ""z przyczyn politycznych"". Wiceprzewodnicząca CKW Żanna Usenko-Czorna oświadczyła w środę, że Komisja nie ma prawa oceniać wyroków sądowych. - CKW nie ma podstaw do zarejestrowania tych kandydatur - powiedziała. Wybory do Rady Najwyższej (parlamentu) Ukrainy odbędą się 28 października. Najważniejszymi konkurentami będą w nich opozycyjna Batkiwszczyna oraz rządząca, prezydencka Partia Regionów Ukrainy. Udziału Tymoszenko i Łucenki w wyborach domaga się Unia Europejska, która uważa, że ci politycy stali się ofiarami wybiórczego stosowania prawa na Ukrainie. Bruksela ostrzegała wcześniej, że jeśli Łucenko i Tymoszenko nie będą uczestniczyć w wyborach, nie dojdzie do podpisania i ratyfikacji parafowanej w marcu umowy stowarzyszeniowej Ukraina-UE. Z Kijowa Jarosław Junko",,
https://wiadomosci.onet.pl/swiat/ambasada-polski-apeluje-do-minska-ws-bandarenki/hh4z0,Ambasada Polski apeluje do Mińska ws. Bandarenki,"Na Białorusi ambasada Polski, pełniącej obecnie przewodnictwo w Radzie UE, zwróciła się do władz, by zapewniły odpowiednie leczenie znajdującemu się w więzieniu opozycjoniście Źmicierowi Bandarence - podała dziś gazeta internetowa ""Biełorusskije Nowosti"".","Gazeta przypomina, że według rodziny opozycjonisty musiał on podpisać zgodę na operację, która jest ryzykowna i grozi kalectwem. ""Państwa członkowskie UE dowiedziały się o niebezpiecznym stanie zdrowia i o złym traktowaniu Źmiciera Bandarenki w areszcie. Rozumiemy twierdzenia jego rodziny o tym, że nieodpowiedni proces rehabilitacji po operacji chirurgicznej może wywołać trwałą niesprawność. Lokalne przedstawicielstwo UE w pełni podziela obawy rodziny pana Bandarenki i jego zwolenników, i wzywa władze Białorusi, by zapewniły mu odpowiednie traktowanie, porady i rehabilitację"" - głosi oświadczenie, które opublikowano również na stronie internetowej ambasady RP. Jak piszą ""Biełorusskije Nowosti"", Bandarenka dziś został ponownie przewieziony do szpitala w w Mińsku. Bandarenka pod koniec kwietnia został skazany przez sąd na dwa lata kolonii karnej za udział w protestach opozycji po zeszłorocznych wyborach prezydenckich. Podczas wyborów był współpracownikiem jednego z opozycyjnych kandydatów na prezydenta Andreja Sannikaua, również skazanego na kolonię karną. W więzieniu, przed skierowaniem na odbywanie wyroku, znalazł się w szpitalu więziennym z powodu poważnych problemów z kręgosłupem. Administracja więzienna oznajmiła w ostatnich dniach, że daje mu wybór: albo podda się operacji, albo będzie skierowany do kolonii karnej. Bliscy opozycjonisty oraz organizacja Europejska Białoruś, której jest on działaczem, zwracają uwagę, że termin operacji jest przymusowy, operacja jest skomplikowana i ryzykowna. Ponadto w więzieniu nie można spełnić wymogów rehabilitacji zalecanej po takim zabiegu.",,
https://wiadomosci.onet.pl/kraj/kownacki-dla-nd-ataki-opozycji-na-mon-nie-sa-merytoryczne-tylko-polityczne/twlvv3q,"Kownacki dla ""ND"": ataki opozycji na MON nie są merytoryczne, tylko polityczne","Ataki opozycji na resort obrony nie są merytoryczne, tylko polityczne; z faktami się nie dyskutuje, a one przemawiają na naszą korzyść - podkreślił wiceszef MON Bartosz Kownacki, odnosząc się do zarzutu, że modernizacja Sił Zbrojnych jest źle przeprowadzana.","Według Kownackiego przeciwnicy polityki rządu nie mogą nic zarzucić pracy ministerstwa obrony, więc posuwają się do kłamstw. - To jest przykre, bo ja bym wolał rozmawiać z opozycją o merytorycznych aspektach naszej pracy, o tym, w jaki sposób można ewentualnie usprawnić proces dostawców uzbrojenia - mówi wiceszef MON w wywiadzie dla ""Naszego Dziennika"". - Jednak z tym wiąże się druga kwestia bardzo widoczna - lobbingu firm zachodnich, które za poprzedników być może miały u nas dużo silniejszą pozycję, być może też liczyły, że jak zmieni się władza, to będzie ona łagodniejsza lub mniej kompetentna. Tymczasem okazało się, że nieważne, czy to jest kontrakt na małą kwotę, czy na duże pieniądze, to my twardo licytujemy i doprowadzamy do obniżenia ceny zaproponowanej przez kontrahenta - zaznaczył wiceminister. Pytany o krytykę mediów dotyczącą kwoty 10,5 mld dolarów jaką Polska ma zapłacić za baterie Patriot, Kownacki powiedział, że MON tej kwoty nie akceptuje i będzie ona jeszcze negocjowana. Wiceminister mówił, że spodziewa się, że kwota ta będzie znacznie mniejsza. Dodał także, że tak duże zainteresowanie mediów programem ""Wisła"" i jego krytyka wynikają z faktu, że jest to bardzo drogi program obronny, a to musi wzbudzać emocje. - Pamiętajmy też, że 10,5 mld zł dolarów to jest cena maksymalna, ustalana po to wysoko, aby nie trzeba było wracać ze sprawą patriotów do Kongresu - zaznaczył wiceminister. - Nie chcę zdradzać szczegółów negocjacji, ale wiemy gdzie są luki, w jakich obszarach można doprowadzić do obniżenia ceny. Jestem spokojny, że na koniec rozmów będę mógł powiedzieć, że wynegocjowałem jak najlepsze możliwe warunki. I system Patriot bardzo szybko trafi do Polski. Ta umowa ma w USA najwyższy priorytet dla władz i przemysłu, a polska armia chce mieć ten system za rozsądną cenę - zaznaczył wiceszef MON. Wiceminister zaznaczył również, że MON jest tak samo stanowczy przy wszystkich umowach, także tych o niższej wartości, a to - jak zauważył - nie może podobać się lobbystom, którzy otrzymują prowizje od firm sprzedających uzbrojenie. - Im zależy, aby Polska jak najwięcej płaciła dostawcom. Dla nich najlepiej by też było, aby zniknęła z rynku Polska Grupa Zbrojeniowa, aby nie było naszego przemysłu obronnego - ocenił wiceminister. Na uwagę, że trudno dziwić się lobbystom, którzy postępują tak, ponieważ Polska ma jeden z największych w Europie rynków zbrojeniowych, gdzie można sporo zarobić, Kownacki zaznaczył,, że spowodowane jest to stopniowym zwiększaniem wydatków na armię do 2,5 proc PKB, do 2030 roku. Według Kownackiego, będzie to ponad 300 mld zł. - To jest ogromny tort do podziału i dużą część tego tortu mogą zdobyć polskie przedsiębiorstwa, głównie należące do Skarbu Państwa, czyli z Polskiej Grupy Zbrojeniowej - dodał wiceminister. - Ale może być też tak, że zamiast PGZ te kontrakty przejmą zachodnie firmy. Dlatego zależy nam na umocnieniu potencjału PGZ, nie chcemy likwidacji przemysłu zbrojeniowego. I dlatego jesteśmy atakowani, próbuje się nas ośmieszyć, skompromitować - zaznaczył. - Tak samo w przeszłości czyniono wobec ludzi, którzy walczyli ze złodziejską prywatyzacją, a teraz walczy się z ludźmi, którzy nie chcą dopuścić do likwidacji przemysłu obronnego. Taki scenariusz byłby też na rękę naszym wschodnim przeciwnikom, którzy chcieliby, aby Polska była w pełni uzależniona od importu broni, bo to by znacznie osłabiło nasz potencjał obronny - podkreślił wiceminister obrony. Chcesz być na bieżąco z najważniejszymi informacjami dnia? Polub Onet Wiadomości na Facebooku!",Wiceszef MON Bartosz Kownacki,
https://wiadomosci.onet.pl/swiat/milicja-ostrzega-przed-udzialem-w-protescie-opozycji/mj1td,Milicja ostrzega przed udziałem w proteście opozycji,"Milicja w Dniepropietrowsku, na wschodzie Ukrainy, ostrzegła mieszkańców miasta przed udziałem w planowanej na jutro manifestacji opozycji w Kijowie, podczas której - zdaniem sił bezpieczeństwa - może dojść do ""rozlewu krwi"".","- Mamy informacje, że planowana jest organizacja rozlewu krwi. W tym celu przygotowano nawet odpowiednie siły - oświadczył komendant dniepropietrowskiej milicji, Wiktor Babenko. - W obwodzie (dniepropietrowskim) prowadzona jest praca polegająca na tym, by znaleźć durniów, którzy zostaną tam skierowani (do Kijowa) w charakterze mięsa armatniego - uprzedził Babenko na konferencji prasowej. Tymczasem wiceszef MSW Ukrainy Wiktor Ratuszniak oświadczył wczoraj, że nie potwierdziły się informacje ostrzegające przed prowokacjami i możliwym rozlewem krwi podczas planowanych demonstracji opozycji. - Taka informacja istniała, jednak po jej rozpracowaniu okazało się, że się nie potwierdza - powiedział Ratuszniak. O przygotowywanej przez opozycję ""krwawej prowokacji"" jako pierwszy ostrzegł w ubiegłym tygodniu w parlamencie minister spraw wewnętrznych Ukrainy Anatolij Mohylow. Do demonstracji nawołuje była premier Julia Tymoszenko. Ukraina obchodzi 22 stycznia Dzień Jedności. Jest to święto państwowe, upamiętniające rocznicę podpisania aktu zjednoczenia Ukraińskiej Republiki Ludowej z Zachodnioukraińską Republiką Ludową 22 stycznia 1919 roku.",,
http://wiadomosci.onet.pl/tylko-w-onecie/grzegorz-osiecki-opozycja-jest-niespojna/l7404nd,Grzegorz Osiecki: opozycja jest niespójna,"- Opozycja od samego początku była bardzo niespójna - powiedział w porannym programie ""Onet Rano."" Grzegorz Osiecki. - Platforma Obywatelska ma doświadczenie, struktury i ludzi, którzy wiedzą, jak się robi pracę partyjną. Na dłuższą metę to są potężne atuty, które mogą spowodować, że to ta partia będzie rozdawała karty w opozycji - dodał.",,,
https://wiadomosci.onet.pl/swiat/bialorus-opozycyjna-dziennikarka-wyjechala/xm3ql,Białoruś: opozycyjna dziennikarka wyjechała,"Natalla Radzina, redaktorka opozycyjnego białoruskiego portalu Karta'97 i współpracowniczka byłego kandydata na prezydenta Andreja Sannikaua opuściła Białoruś - podała dzisiaj ""Karta'97"". Nie jest jasne, jak wyjechała z kraju.","Jak podaje Karta'97, Radzina znajduje się ""poza zasięgiem białoruskiego KGB"". Wcześniej takiego sformułowania użył po wyjeździe z Białorusi w nieznanych okolicznościach opozycyjny kandydat w wyborach Aleś Michalewicz, który potem uzyskał azyl polityczny w Czechach. Informacje o tym, że z Radziną nie ma kontaktu, pojawiły się już dzisiaj, gdy miała się ona stawić na przesłuchanie w KGB w Mińsku. Dziennikarka została zatrzymana po demonstracji opozycji w Mińsku po wyborach prezydenckich 19 grudnia i umieszczona w areszcie śledczym KGB. Po ponad miesiącu zwolniono ją w zamian za zobowiązanie do niewyjeżdżania z kraju, nie mogła też opuszczać Kobrynia, gdzie jest zameldowana. Była w grupie opozycjonistów, którym postawiono zarzuty organizacji masowych zamieszek i udziału w nich, grożące karą do 15 lat więzienia. Portal podaje, że na przesłuchaniu w czwartek dziennikarce miano postawić końcowe zarzuty, ale nie czekając na to, opuściła ona Białoruś.",,
https://wiadomosci.onet.pl/swiat/opozycja-wnioskuje-o-wotum-nieufnosci-dla-rzadu-czech/tktwq,Opozycja wnioskuje o wotum nieufności dla rządu Czech,Główne opozycyjne ugrupowanie Czeska Partia Socjaldemokratyczna (CzSSD) wystąpiło dziś z wnioskiem o wotum nieufności dla rządu Petra Neczasa w reakcji na domniemaną aferę korupcyjną w ministerstwie środowiska.,"Media w Pradze podały, że szef resortu ochrony środowiska i wiceprzewodniczący Obywatelskiej Partii Demokratycznej (ODS) Pavel Drobil mógł ukrywać informacje wskazujące, że jego znajomi usiłują ingerować w przepływ pieniędzy w państwowym funduszu środowiskowym. W środę Drobil podał się do dymisji. Według socjaldemokratów wciąż niejasna jest rola premiera w całej aferze. Jak poinformował szef CzSSD Bohuslav Sobotka, głosowanie mogłoby się odbyć jeszcze przed świętami. - Jesteśmy przekonani, że nie można całej sprawy wyjaśnić jedynie poprzez rezygnację ministra Drobila, ze względu na to, że premier Petr Neczas o przypadku został poinformowany, wiedział o nim co najmniej od połowy października i w żaden sposób personalnie się do tego nie odniósł - powiedział Sobotka. Zauważył też, że rząd nie dysponuje mechanizmami antykorupcyjnymi i nie wie, czy do podobnych sytuacji nie dochodzi gdzie indziej. Socjaldemokraci sami nie mają szans na przegłosowanie wotum nieufności. Aby do tego doszło, potrzebują co najmniej 101 głosów. Wraz z komunistami, na których poparcie liczą, zajmują w Izbie Poselskiej 82 fotele. Tymczasem centroprawicowa koalicja w 200-miejscowej niższej izbie parlamentu ma 118 posłów. Wiceszef CzSSD Zbyniek Zykmund zwrócił jednak uwagę, że w obecnej sytuacji interesuje go, jak zachowa się wchodząca w skład rządzącej koalicji partia Sprawy Publiczne (VV). Ugrupowanie wprowadziło do Izby Poselskiej 24 reprezentantów, a walka z korupcją jest jednym z głównych punktów jego programu. Minister finansów Miroslav Kalousek twierdzi tymczasem, że poprzez wniosek o wotum nieufności dla rządu CzSSD chce zwrócić na siebie uwagę. W czwartek czeska prasa napisała, że szef rządu o możliwych manipulacjach w państwowym funduszu środowiskowym wiedział od października. Informacje na ten temat, w tym nagranie propozycji korupcji, miał przekazać mu ówczesny dyrektor funduszu Libor Michalek - podał dziennik ""Mlada fronta Dnes"". Michalek wystąpił też o to, aby dowody w sprawie zabezpieczyły odpowiednie służby.",,
https://wiadomosci.onet.pl/swiat/opozycja-wzywa-do-solidarnosci-z-zatrzymanymi/39z48,Opozycja wzywa do solidarności z zatrzymanymi,"Przedstawiciele białoruskiej opozycji wezwali we wtorek do solidarności z przebywającymi w więzieniach ludźmi, zatrzymanymi po niedzielnej manifestacji w Mińsku. Były kandydat opozycji na prezydenta Alaksandr Milinkiewicz będzie apelował do przywódców UE.","Opozycjoniści na wspólnej konferencji prasowej wezwali, by przyjść we wtorek o godz. 18 (godz. 17 czasu polskiego) pod areszt przy ul. Akreścina w Mińsku i wyrazili solidarność z aresztowanymi. - Żadne prowokacje w postaci rozbitych drzwi nie mogą usprawiedliwość brutalnego bicia i aresztów tysięcy ludzi - głosi oświadczenie, które przyjęli: Wiktar Iwaszkiewicz z partii Białoruski Front Narodowy (BNF), który był w sztabie aresztowanego po demonstracji kandydata na prezydenta Andreja Sannikaua, szef BNF Aleksiej Janukiewicz i kandydat tej partii na wyborach Ryhor Kastusiou, Leu Marholin ze Zjednoczonej Partii Obywatelskiej, Milinkiewicz, który jest szefem ruchu ""O Wolność"", i Wiaczasłau Siuczyk z ruchu solidarności ""Razem!"". Oświadczenie poparł lider partii Sprawiedliwy Świat Siarhiej Kaliakin. Milinkiewicz wskazał, że bardzo ważna jest solidarność międzynarodowa i że będzie prosił o nią w liście, który przygotowuje do władz Unii Europejskiej i liderów poszczególnych krajów. Powiedział, że dzwonił do niego szef Parlamentu Europejskiego Jerzy Buzek i ""jako jeden z pierwszych wyraził swoją solidarność z ludźmi, jacy dzisiaj znajdują się w więzieniach z powodów politycznych"". BNF rozpoczął we wtorek zbieranie rzeczy dla aresztowanych.",,
https://wiadomosci.onet.pl/swiat/wenezuela-szef-msz-chavez-podejmuje-decyzje-dotyczace-kraju/6t85z,Wenezuela: szef MSZ: Chavez podejmuje decyzje dotyczące kraju,"Szef MSZ Wenezueli Elias Jaua po spotkaniu z prezydentem Hugo Chavezem leczonym na raka na Kubie zapewnił, że podejmuje on decyzje dotyczące kraju. Opozycja wątpi i wzywa do publicznego wystąpienia Chaveza o stanie państwa.","Podczas spotkania w Hawanie ""żartowaliśmy i śmialiśmy się"" - ogłosił w poniedziałek na Twitterze minister Jaua. Prezydent - jak podał minister - podziękował wenezuelskiej armii za lojalność oraz podjął decyzje dotyczące udziału Wenezueli w szczycie Wspólnoty Państw Ameryki Łacińskiej i Karaibów (CELAC), który odbędzie się w ten weekend w Chile. Wcześniej brat prezydenta, Argenis Chavez, poinformował, że rozmawiał z nim w Hawanie. Nie ujawnił, kiedy doszło do spotkania. Twierdził jednak, że Chavez dochodzi do siebie, a jego powrót do kraju jest kwestią najbliższych dni. Po kilku godzinach informację sprostował. - Decyzja o powrocie prezydenta do kraju jest w rękach lekarzy, którzy się nim opiekują - zaznaczył Arganis Chavez w oficjalnym oświadczeniu. Dodał, że za podawanie komunikatów na temat zdrowia prezydenta odpowiedzialni są wiceprezydent Nicolas Maduro oraz minister informacji Ernesto Villegas. W niedzielę wiceprezydent Maduro oświadczył, że Chavez zakończył już pooperacyjną fazę leczenia. Jest świadomy i skoncentrowany na powrocie do zdrowia. Z powodu choroby Chavez nie złożył w konstytucyjnym terminie przysięgi prezydenckiej na kolejną kadencję. 9 stycznia Sąd Najwyższy uznał, że może ją złożyć później, bo chodzi o reelekcję i nie mam mowy o przerwie w pełnieniu obowiązków. Przewodnicząca sądu, Luisa Estella Morales, w wywiadzie dla państwowej telewizji VTV zadeklarowała w poniedziałek: ""Czekamy na moment, kiedy (...) prezydent powie +Jestem w stanie pojawić się w sądzie i wziąć udział w zaprzysiężeniu+"". Zdaniem opozycji sytuacja, w której przywódca niepodległego kraju kieruje nim z zagranicy jest nie do przyjęcia. - Stoimy w obliczu nielegalnego rządu. Domagamy się, aby decyzje dotyczące Wenezueli były podejmowane w Wenezueli - powiedziała opozycjonistka Maria Corina Machado. - Jeśli prezydent może podpisywać dekrety, proszę go, żeby powiedział Wenezueli, co dzieje się z jej rządem, bo teraz nie ma rządu - oświadczył lider opozycji Henrique Capriles. 11 grudnia 2012 roku Chavez przeszedł na Kubie czwartą już operację usunięcia zmian nowotworowych. Od tego czasu nie widziano go publicznie ani nie opublikowano żadnego jego zdjęcia. Wywołało to plotki o śmierci albo stanie śpiączki, którym strona rządowa kategorycznie zaprzeczyła.","Elias Jaua, fot. AFP",
https://wiadomosci.onet.pl/swiat/ukrainska-milicja-przeslucha-deputowanych-opozycji/pr0lw,Ukraińska milicja przesłucha deputowanych opozycji,"Ukraińska milicja wzywa na przesłuchania deputowanych opozycji, którzy 24 sierpnia uczestniczyli w zakazanym przez władze marszu z okazji 20. rocznicy niepodległości Ukrainy. Milicja uprzedziła, że wezwani politycy nie mogą liczyć na łagodne traktowanie.","- Jeśli osoby łamiące prawo oczekują, że ich rozmowa z milicją będzie delikatna i łagodna, to się mylą. Są to działania śledcze, więc (wezwani) niech będą gotowi na nieprzyjemne pytania - oświadczył w poniedziałek rzecznik kijowskiej milicji Wołodymyr Poliszczuk. Wśród wezwanych jest m.in. były wicepremier Ołeksandr Turczynow oraz dysydent z czasów b. ZSRR, długoletni więzień polityczny Łewko Łukjanenko i kilkanaście innych osób. Łukjanenko oświadczył już, że na przesłuchanie nie przyjdzie, gdyż jako jeden z autorów Aktu Niepodległości ma prawo do świętowania jubileuszu 20-lecia ukraińskiej państwowości. W czwartek prokuratura w Kijowie wszczęła śledztwo w sprawie zajść między opozycją a milicją, do których doszło w trakcie obchodów 20. rocznicy niepodległości Ukrainy. Opozycja przypuszczała, że śledztwo może zakończyć się nawet decyzją o aresztowaniu niektórych przeciwników władz. Oczekiwano, że jako pierwszy zatrzymany zostanie Turczynow, jeden z najbliższych współpracowników przetrzymywanej w areszcie byłej premier Julii Tymoszenko. Nawoływał on uczestników manifestacji opozycji do marszu na siedzibę prezydenta Wiktora Janukowycza. W 20. rocznicę niepodległości opozycja zebrała się w Kijowie przed pomnikiem wieszcza narodowego Tarasa Szewczenki, domagając się przedterminowych wyborów prezydenckich oraz uwolnienia więźniów politycznych, m.in. Tymoszenko. Gdy milicja nie pozwoliła kolumnie zwolenników opozycji przejść przez centralny plac Kijowa, Majdan Niepodległości, wybuchła bójka z funkcjonariuszami. Opozycjoniści przerwali milicyjny kordon, jednak potem musieli się zatrzymać, gdyż milicja zablokowała ulicę autobusami. W tej sytuacji Turczynow zaapelował, by uczestnicy protestu udawali się na Majdan pojedynczo. Z marszu do administracji prezydenckiej zrezygnowano, by uniknąć rozlewu krwi.",,
https://wiadomosci.onet.pl/kraj/glinski-spotkalem-sie-z-jaroslawem-trzykrotnie-raz-myslalem-ze-to-lech-kaczynski/k929g,"Gliński: Spotkałem się z Jarosławem trzykrotnie. Raz myślałem, że to Lech Kaczyński","- Państwo Tuska to klasyczny przykład złych rządów - podkreśla w rozmowie z ""Uważam Rze"" prof. Piotr Gliński. Kandydat PiS na premiera rządu technicznego opowiada również o swoich spotkaniach z Jarosławem Kaczyńskim. - Wcześniej spotkałem się z nim, w całym życiu, chyba trzykrotnie, ale raz myślałem, że to Lech Kaczyński - mówi.","- Państwo Tuska jest silne tam, gdzie nie powinno używać siły, a słabe tam, gdzie aż się prosi o zdecydowaną akcję - ocenia kandydat Prawa i Sprawiedliwości na premiera rządu technicznego. - Rządy ten najcelniej nazywa określenie ""demokracja ad hoc"". To jest metoda sprawowania władzy za pomocą skakania z medialnego kwiatka na kwiatek, przechodzenia od jednej przykrywki medialnej do drugiej, od afery do afery - dodaje. - Dziś pedofile, jutro hazard. Wszystko podporządkowane efektowi telewizyjnemu - mówi Gliński. Jak komentuje, finałem jest jeszcze większy bałagan, a myśli strategicznej - brak. - W programie PiS, w stosunku tej partii do polityki, szanuję dbałość o rację stanu, państwowość, poczucie odpowiedzialności za ludzi. Tu zresztą widzę główną różnicę pomiędzy PO a PiS - zaznacza. Jak podkreśla, głównym przekazem Donalda Tuska jest tak naprawdę teza, że państwo nie powinno nikomu pomagać. - Niech każdy sobie radzi sam - ocenia Gliński politykę szefa rządu. ""Wcześniej spotkałem prezesa PiS chyba trzykrotnie"" Gliński w ""Uważam Rze"" ujawnia kulisy otrzymania propozycji od Prawa i Sprawiedliwości. - Dostałem propozycję, kilka tygodni się zastanawiałem i powiedziałem ""tak"". Raz długo i na tematy zasadnicze rozmawiałem z prezesem PiS - mówi. - Wcześniej spotkałem się z nim, w całym życiu, chyba trzykrotnie, ale raz myślałem, że to Lech Kaczyński - opowiada o spotkaniach z prezesem PiS. - Brałem udział w konferencji naukowej w Belwederze, organizowała je Kancelaria Prezydenta Lecha Kaczyńskiego. Doszło do jakiejś niewielkiej kontrowersji z prezydentem. Po konferencji patrzę - prezydent stoi. Podszedłem więc, żeby doprecyzować, o co mi chodził. jak się okazało, był to Jarosław Kaczyński, ale - co sympatyczne - zachował się z refleksem, bo podjął dyskusję na temat - relacjonuje Gliński. - Nie przypominam sobie, żeby mój stosunek do Prawa i Sprawiedliwości zmieniał się zasadniczo. Oczywiście jedne działania podobały mi się bardziej, inne mniej - mówi. Zaznacza jednak, że zawsze dostrzegał w programie tej partii cenne elementy i nie podobało mu się wykluczanie PiS z debaty pod hasłem, że to jakaś niedemokratyczna opozycja. Rewolucja opisana w harmonogramie Pytany o marsz ""Obudź się Polsko"", mówi: ""To  było wielkie spotkanie społeczeństwa obywatelskiego. 200-tysięczny pochód, największy po 1989 r. bez jednego incydentu - nie można tego, choć niektóre media próbowały - zlekceważyć, wyszydzić"". Gliński zdradza także, jak zamierza działać jako kandydat PiS na premiera. - Wiem, jako socjolog, że zmiany rewolucyjne mogą być niebezpieczne, bo nie wiadomo nigdy, w jakim kierunku się potoczą - mówi. - Wolałbym więc wdrażać program bardzo dynamicznych, zdecydowanych, chwilami rewolucyjnych zmian, ale opisanych w precyzyjnym harmonogramie - zaznacza.","Prof. Piotr Gliński, fot. Sławomir Kamiński / Agencja Gazeta",
https://wiadomosci.onet.pl/kraj/jaroslaw-kurski-krytykuje-opozycje-nie-zaslugujecie-na-to-zeby-wygrac/62mm0m3,"Jarosław Kurski krytykuje opozycję: nie zasługujecie na to, żeby wygrać","Jarosław Kurski, pierwszy zastępca redaktora naczelnego ""Gazety Wyborczej"", wyraził swoje rozczarowanie parlamentarną opozycją. W nagraniu umieszczonym na stronie internetowej dziennika, Kurski przestrzegł także, że w przypadku zwycięstwa Andrzeja Dudy w wyborach prezydenckich Polska stanie się ""republiką Banasiową"".","- Dziewięć milionów ludzi oddało głos na partie demokratyczne. Zagłosowali mimo beznadziejnej kampanii, bo kochają i wierzą w demokrację. Teraz dostaną średniego kandydata, średnich polityków, wynik uśrednionych interesów partyjnych koterii - powiedział dziennikarz, nie szczędząc słów krytyki pod adresem polityków opozycji. Kurski zauważył, że urzędujący prezydent, w odróżnieniu od opozycji, walczy o zwycięstwo w przyszłorocznych wyborach. - Duda walczy, a po drugiej stronie wielkie NIC. Piąte piętro i dym cygar. Grubą czcionką pisze się scenariusz piątej z rzędu katastrofy. Opozycjo: „Wy nie zasługujecie, na to żeby wygrać, ale my, obywatele, nie zasługujemy na to, abyście wy przegrali"" - dodał. Dziennikarz stwierdził także, że w przypadku reelekcji Andrzeja Dudy, Polska stanie się ""republiką Banasiową"". To nawiązanie do afery z udziałem szefa NIK. 21 września TVN ujawnił, że w kamienicy na krakowskim Podgórzu należącej do szefa NIK funkcjonował dom schadzek z wynajmem pokoi na godziny, prowadzony przez ludzi, którzy w przeszłości wchodzili w konflikty z prawem. Źródło: ""Gazeta Wyborcza""",Jarosław Kurski,
https://wiadomosci.onet.pl/swiat/syria-sytuacje-moze-rozwiazac-tylko-dialog-rzadu-z-opozycja/bzrls,Syria: sytuację może rozwiązać tylko dialog rządu z opozycją,"Jest mało prawdopodobne, aby powstanie w Syrii zakończyło się bez negocjacji politycznych rządu z opozycją - ocenił w środę na forum Rady Bezpieczeństwa ONZ Jean-Marie Guehenno, zastępca wysłannika ONZ i Ligi Arabskiej do Syrii, Kofiego Annana.","- Powstanie w Syrii ma cechy ruchu rewolucyjnego. Ludzie przestali się bać i jest mało prawdopodobne, by powstrzymali swój ruch - powiedział Guehenno na zamkniętej sesji tego liczącego 15 członków gremium. Jego wypowiedź przekazał agencji Reutera anonimowy dyplomata. Według niego ""bezpośrednie negocjacje między rządem i opozycją są w tej chwili niemożliwe"". Guehenno wyraził też ""wątpliwości co do zaangażowania syryjskich władz w wypełnianie planu Annana"". Przebywający z wizytą w Syrii Kofi Annan powiedział we wtorek prezydentowi Baszarowi el-Asadowi, że jeśli plan pokojowy ONZ ma odnieść sukces, konieczne są ""odważne kroki"", w tym zakończenie przemocy i zwolnienie aresztowanych podczas powstania. Dodał, że społeczność międzynarodowa jest głęboko zaniepokojona przemocą w Syrii, zwłaszcza ostatnimi wydarzeniami w Huli, gdzie zginęło ponad 100 osób. Według Syryjskiego Obserwatorium Praw Człowieka w wyniku trwającego od marca 2011 roku konfliktu zbrojnego między przeciwnikami reżimu prezydenta Asada a siłami rządowymi zginęło już ponad 13 tys. osób, w tym ok. 1800 od czasu wejścia w życie rozejmu 12 kwietnia.",,
https://wiadomosci.onet.pl/kiosk/znam-lukaszenke-od-dawna/t00hh,"""Znam Łukaszenkę od dawna""","""Dziennik"": jeśli obie strony na to się zgodzą i dadzą jasny sygnał, że czekają na moją mediację, to wówczas nie będę miał żadnych oporów: mogę mediować na Białorusi - mówi Lech Wałęsa w rozmowie z gazetą.","Były prezydent jest przekonany, że nie miałby problemu, by nakłonić Aleksandra Łukaszenkę do zorganizowania okrągłego stołu. - Znam Łukaszenkę od dawna, rozmawialiśmy kilka razy - mówi ""Dziennikowi"".",,
https://wiadomosci.onet.pl/kraj/schetyna-o-sprawie-bialackiego-oczekuje-wyciagniecia-konsekwencji/2b4vk,Schetyna o sprawie Bialackiego: oczekuję wyciągnięcia konsekwencji,"Marszałek Sejmu Grzegorz Schetyna (PO) oświadczył w piątek, że oczekuje wyciągnięcia konsekwencji wobec osób odpowiedzialnych za przekazanie przez polską prokuraturę białoruskim śledczym informacji o opozycjonistach z tego kraju.","- Protest Ministerstwa Spraw Zagranicznych, zdziwienie i oburzenie, które czujemy w tej kwestii, powinno spowodować, że prokurator generalny powinien wyciągnąć konsekwencje w stosunku do ludzi, którzy dopuścili do takiej sprawy - powiedział Schetyna podczas piątkowej konferencji prasowej we Wrocławiu. Marszałek podkreślił, że oczekuje pełnej informacji w sprawie przekazania informacji o białoruskich opozycjonistach. ""To jest ludzki błąd, po prostu brak wyobraźni"" - ocenił.",,
https://wiadomosci.onet.pl/swiat/kirgistan-tysiace-osob-na-wiecu-opozycji-w-dzalalabadzie/rrsp3,Kirgistan: tysiące osób na wiecu opozycji w Dżalalabadzie,"Około 5 tysięcy osób zebrało się we wtorek na wiecu opozycji w mieście Dżalalabad na południu Kirgistanu, domagając się ustąpienia rządu. W ostatnich latach Kirgistanem wstrząsały niepokoje polityczne i etniczne.","Według protestujących rząd poniósł porażkę, ponieważ nie dotrzymał obietnicy udzielania niskoprocentowych pożyczek dla rolników i polepszenia sytuacji gospodarczej kraju.",,
https://wiadomosci.onet.pl/kraj/beda-przedterminowe-wybory-parlamentarne-zapowiedz-grzegorza-schetyny/9dtqfvb,Będą przedterminowe wybory parlamentarne? Zapowiedź Grzegorza Schetyny,"Na 40-50 proc. w marcu odbędą się przedterminowe wybory parlamentarne - uważa lider PO Grzegorz Schetyna. Jego zdaniem wpływ na to może mieć m.in. ""bardzo duża dekompozycja obozu władzy"" oraz planowana na 19 marca rozprawa w TSUE ws. pytań dotyczących KRS.","Schetyna był pytany w piątek TOK FM, kiedy jego zdaniem odbędą się wybory parlamentarne. ""Są dwie możliwości - oczywiście klasyczna, październik, i ten przyspieszony wariant, 17 marca"" - powiedział. Dopytywany, na ile procent uważa, że odbędą się przedterminowe wybory, odparł: ""Myślę, że to jest między 40 a 50 proc."". Według szef Platformy wpływ na przyspieszenie wyborów może mieć m.in. ""bardzo duża dekompozycja obozu władzy"" oraz zaplanowana na 19 marca 2019 r. w Trybunale Sprawiedliwości UE rozprawa ws. pytań Sądu Najwyższego dotyczących Krajowej Rady Sądownictwa. ""Powtarzam to, o czym się mówi na korytarzach sejmowych (...) - oni się boją tego (rozprawy w TSUE), bo to jednoznacznie przesuwa ich na stronę tych, którzy łamią prawo europejskie"" - stwierdził Schetyna. Zwrócił uwagę, że jeśli wybory zostaną przyspieszone, to zostanie tylko 45 dni na kampanię wyborczą. - Wszystko byłoby ekspresowe. Tym bardziej trzeba być przygotowanym i gotowym do wyborów natychmiast - podkreślił lider PO. W grudniu ""Gazeta Wyborcza"" napisała, że PiS rozważa zorganizowanie przyspieszonych wyborów parlamentarnych na wiosnę, do czego - zdaniem ""GW"" - namawia szef MS Zbigniew Ziobro. ""Ziobryści przekonują, że należy wyprzedzić majowe wybory do europarlamentu, bo będą najtrudniejsze dla obozu władzy i mogą zapoczątkować spadek w sondażach"" - podała gazeta. Rzeczniczka PiS Beata Mazurek zapewniła wówczas, że wiosną absolutnie nie będzie przyspieszonych wyborów parlamentarnych. Według niej takie informacje mają ""podgrzewać atmosferę i niepokój"" wśród Polaków. Również wiceprezes PiS, szef MSWiA Joachim Brudziński zaprzeczał, jakoby PiS planowało przyspieszone wybory w marcu. Zbigniew Ziobro mówił, że doniesienia ""GW"" o zabieganiu o przedterminowe wybory to absurd i nieprawda. W Trybunale Sprawiedliwości UE 19 marca 2019 r. odbędzie się rozprawa ws. pytań Sądu Najwyższego dotyczących m.in. zdolności Krajowej Rady Sądownictwa do wykonywania konstytucyjnego zadania stania na straży niezależności sądów. SN 30 sierpnia 2018 r. skierował dwa pytania do TSUE w ramach sporu toczącego się między sędzią Naczelnego Sądu Administracyjnego a KRS, w sprawie wydanej przez Radę opinii w przedmiocie dalszego zajmowania stanowiska sędziego NSA. - SN zastanawia się, czy sposób powoływania sędziów do KRS jest zgodny z polską konstytucją i standardami europejskimi. (...) SN pyta TSUE, jaki jest standard europejski w tej sprawie i czy można obecną sytuację pogodzić z tym standardem - mówił we wrześniu rzecznik prasowy SN sędzia Michał Laskowski. ""Drugie pytanie jest konsekwencją pierwszego pytania. Kiedy TSUE orzeknie, że nie jest to zgodne ze standardem, bo wtedy powstaje pytanie jaki jest status sędziów wskazanych przez nową KRS wyłonioną w taki, a nie w inny sposób. To jest pytanie, czy są to sędziowie prawidłowo powołani na swoje stanowiska"" - dodał. POLECAMY: rzecznik dyscypliny nie daruje pytań do TSUE? Kolejny sędzia na celowniku Z kolei 19 września trzy pytania zadano w ramach sporów toczących się między sędziami SN Andrzejem Siuchnińskim i Krzysztofem Cesarzem a SN ""w przedmiocie żądania ustalenia, że ich stosunek służbowy jako sędziów tego sądu nie przekształcił się w stosunek służbowy sędziów w stanie spoczynku"". SN zapytał wtedy m.in., czy w rozumieniu prawa unijnego, utworzona od podstaw Izba Dyscyplinarna SN jest sądem niezależnym i niezawisłym, jeśli sędziowie tej Izby zostali wybrani przez KRS, która nie daje rękojmi niezależności od władzy ustawodawczej i wykonawczej. W październiku i listopadzie kierujący Izbą Dyscyplinarną SN prof. Jan Majchrowski wysłał do prezesa TSUE swe stanowisko w związku ze sprawą pytań prejudycjalnych. Ocenił, że postępowania ws. sędziów, w których zostały zadane pytania prejudycjalne są nieważne, ponieważ sprawy te powinna rozpatrywać Izba Dyscyplinarna SN, a nie Izba Pracy i Ubezpieczeń Społecznych. TSUE wówczas odpowiedział, że jeśli do Trybunału nie wpłynie wniosek o wycofanie pytania prejudycjalnego z sądu, który wysłał zapytanie, to TSUE będzie dalej prowadzić postępowanie w tej sprawie.",Grzegorz Schetyna,
https://wiadomosci.onet.pl/swiat/wladze-bialorusi-incydent-z-dzialaczkami-femen-to-prowokacja/q5w7j,Władze Białorusi: incydent z działaczkami Femen to prowokacja,"Szef KGB na Białorusi Wadzim Zajcau nazwał ""ordynarną prowokacją"" incydent z działaczkami ukraińskiej organizacji feministycznej Femen, które zarzuciły jego służbie uprowadzenie.","- Dokonuje się ordynarna prowokacja, której charakter i cel należy wyjaśnić - powiedział Zajcau, zapytany o incydent przez dziennikarzy. Szef KGB zapewnił, że jego ludzie działaczek ruchu ""nie dotykali"". Dodał, że mogą one opowiadać, co im się podoba, ale podawana przez nie wersja wypadków jest ""ich wymysłem"". Rzecznik MSW Białorusi Kanstancin Szalkiewicz powiedział, że resort sprawdza, czy nie doszło do popełnienia przestępstwa wobec działaczek. Jak zaznaczył, ani one same, ani ambasada Ukrainy w Mińsku nie złożyły zawiadomienia o przestępstwie. - Zastrzeżeń do funkcjonariuszy milicji nie zgłaszały - zaznaczył. W poniedziałek rano trzy działaczki organizacji Femen przeprowadziły przed gmachem KGB w Mińsku akcję solidarności z opozycją w rocznicę zdławienia protestu po wyborach z 19 grudnia 2010 roku. Rozebrały się od pasa w górę i rozwinęły plakaty z napisem ""Wolność więźniom politycznym"" oraz ""Niech żyje Białoruś"". Australijską operatorkę grupy, Kitty Green, zatrzymano na kilka godzin, a działaczkom udało się uciec. W poniedziałek wieczorem stracono z nimi jednak łączność telefoniczną. Następnego dnia inna działaczka Femenu poinformowała, powołując się na relację jednej z nich, że dziewczyny zostały zatrzymane przez milicję i KGB na dworcu kolejowym w Mińsku, i że wywieziono je do lasu. Tam ""oblano je olejem (prawdopodobnie napędowym), zmuszano, by się rozbierały, grożono podpaleniem, grożono nożem, którym potem obcinano im włosy"". - Wszystko to funkcjonariusze KGB nagrywali kamerą wideo. Następnie zostały one porzucone nago w lesie, bez dokumentów - napisała koleżanka uczestniczek akcji. Działaczki dotarły - według tej samej relacji - do wsi Bieki, 1,5 km od ukraińskiej granicy i zwróciły się o pomoc do mieszkańców. Jak piszą białoruskie media, wczorajszej nocy wróciły na Ukrainę. Zobacz najciekawsze reportaże: Ukraińskie służby więzienne starają się robić, co mogą, by odeprzeć zarzuty, że Julia Tymoszenko przetrzymywana jest w więzieniu w złych warunkach. Do internetu ""wyciekł"" film z jej celi, na którym widać skazaną. Zobacz wideo","Działaczki ukraińskiego ruchu Femen, fot. Reuters",
https://wiadomosci.onet.pl/kraj/gazeta-wyborcza-co-bedzie-gdy-wygra-po/1lb129r,"""Gazeta Wyborcza"": co będzie, gdy wygra PO?","Jeśli następne wybory wygra samotnie PO, ""będzie to pyrrusowe zwycięstwo - bez nadziei na Polskę lepszą niż przed rządami PiS. powrócą słabości i patologie, które tak wkurzyły wyborców, że w 2015r. dali władzę Jarosławowi Kaczyńskiemu"" - pisze w dzisiejszej ""Gazecie Wyborczej"" Marek Beylin.","Sporo cierpkich słów krytyki pod adresem Platformy Obywatelskiej znajdziemy dziś na stronach ""Gazety Wyborczej"". Pretekstem do rozważań nad przyszłością Polski pod wodzą Grzegorza Schetyny stało się dla Marka Beylina piątkowe wystąpienie lidera PO podczas zgłaszania wniosku o konstruktywne wotum nieufności wobec rządu Beaty Szydło oraz rosnące poparcie społeczne PO, wyrażone w sondażach. Zdaniem Beylina Schetyna ""przez półtora roku bycia w opozycji nie sformułował żadnego ciekawego poglądu, jak miałaby wyglądać Polska po PiS"". Przewodniczącemu PO zarzuca rutynę i bezbarwność i twierdzi, nie bez złośliwości, że ""to jednak sztuka, by wypaść gorzej niż premier"". Gdyby PO wygrała wybory samodzielnie, byłaby to sytuacja groźna dla Polski, bo niczego w niej nie zmieni. A jednak takich zmian oczekują i ci, którzy swoje rozczarowanie wyrazili w wyborach w 2015 roku i ci, którzy wychodzą dziś na ulice podczas demonstracji. ""Opór wobec rządów PiS rozbudził aspiracje obywatelskie"" a Grzegorz Schetyna i jego otoczenie ""nie pojęli jak bardzo zmieniło się społeczeństwo"" - pisze marek Beylin. Oczywiście, jak pisze publicysta, rządy PO oznaczać będą odbudowę struktur demokratycznych państwa, niezależnego sądownictwa i stosunków z Europą, ale to stanowczo za mało. Najlepszym rozwiązaniem byłby wspólny front opozycji przeciwko PiS ale i on nie jest pewny, gdyż rosnąca w siłę Platforma może mieć apetyt na samodzielne zwycięstwo a słabnąca Nowoczesna może się obawiać wchłonięcia przez partię silniejszą. Niemniej publicysta ""Wyborczej"" wierzy w ""niespodzianki"", które ""wprawiają świat w ruch. Mogą, więc, rozruszać także opozycję"". Chłodne spojrzenie na rosnącą w siłę Platformę Obywatelską znajdą dziś Państwo na stronach ""Gazety Wyborczej"".",Grzegorz Schetyna,
https://wiadomosci.onet.pl/swiat/jemen-opozycja-chce-odejscia-prezydenta/v9fm6,Jemen: opozycja chce odejścia prezydenta,Jemeńska opozycja oraz przywódcy religijni zaproponowali prezydentowi kraju Alemu Abd Allahowi Salahowi plan zakończenia trwającego w kraju kryzysu przewidujący jego odejście ze stanowiska przed końcem 2011 roku - oświadczył rzecznik parlamentarnej opozycji.,"Mandat Salaha, sprawującego władzę od 32 lat, wygasa w 2013 roku. - Podczas spotkania w ulemami zgodziliśmy się na propozycję przepisów zakładających plan odejścia prezydenta przed końcem roku - oświadczył rzecznik opozycji parlamentarnej Mohammad al-Sabri. - Do prezydenta należy decyzja, czy akceptuje tę propozycję, czy ją odrzuca - dodał.","Ali Abd Allah Salah, fot. AFP",
https://wiadomosci.onet.pl/swiat/rosja-nawalny-zdobyl-najwiecej-glosow-w-opozycyjnych-wyborach/hsf6z,Rosja: Nawalny zdobył najwięcej głosów w opozycyjnych wyborach,"Adwokat, bojownik z korupcją i bloger Aleksiej Nawalny zdobył najwięcej głosów - 43 tys. - w zakończonych, trzydniowych, internetowych wyborach do opozycyjnej Rady Koordynacyjnej.","Struktura ta będzie wypracowywać strategię działania i kierować akcjami protestacyjnymi przeciwników prezydenta Władimira Putina. Były to pierwsze takie wybory w historii Rosji. Ich celem było skonsolidowanie antyputinowskiej opozycji, która pokazała swoją siłę po wyborach parlamentarnych w grudniu 2011 roku i wyborach prezydenckich w marcu bieżącego roku, kiedy to w proteście przeciwko tym nieuczciwym głosowaniom wyprowadziła na ulice Moskwy i innych miast dziesiątki tysięcy ludzi. Głosowanie w wyborach do Rady Koordynacyjnej odbyło się głównie za pośrednictwem internetu. Głosować można było też osobiście. W tym celu w całej Rosji utworzono około 70 punktów wyborczych. W głosowaniu uczestniczyło prawie 82 tys. stronników opozycji. Do udziału w wyborach zarejestrowało się ponad 170 tys. ludzi, jednak tylko 97,5 tys. zechciało podać organizatorom swoje dane personalne, co było warunkiem dopuszczenia do oddania głosu. Początkowo wybory miały trwać dwa dni - w sobotę i niedzielę. Jednak z powodu ataków hakerskich, które w sobotę na kilka godzin zablokowały wyborcze serwery, głosowanie przedłużono od jeden dzień. O 45 miejsc w Radzie Koordynacyjnej ubiegało się 209 pretendentów, którzy sami wysunęli swoje kandydatury. Członkowie opozycyjnej struktury wybierani byli z czterech list: ogólnoobywatelskiej, lewicowej, liberalnej i nacjonalistycznej. Z pierwszej do podziału było 30 mandatów, a z trzech pozostałych - po pięć. Poza Nawalnym największe poparcie opozycyjnych wyborców zdobyli: pisarz Dmitrij Bykow, szef Zjednoczonego Frontu Obywatelskiego (OGF) Garri Kasparow, celebrytka Ksenia Sobczak, przywódca ruchu Solidarność Ilja Jaszyn i obrończyni środowiska naturalnego Jewgenia Czyrikowa. Do Rady Koordynacyjnej wybrani zostali także: jeden z liderów Republikańskiej Partii Rosji-Parnas Borys Niemcow, koordynator radykalnego Frontu Lewicy Siergiej Udalcow, były deputowany do Dumy Państwowej Giennadij Gudkow, politolog Andriej Piontkowski, ekonomista Andriej Iłłarionow oraz dziennikarze Siergiej Parchomienko i Olga Romanowa. Mandaty zdobyli również przywódcy skrajnej prawicy: Danił Konstantinow, Władimir Tor i Konstantin Kryłow. Kilku znanych przywódców ugrupowań demokratycznych - m.in. Michaił Kasjanow, Władimir Ryżkow i Grigorij Jawliński - zdystansowało się wobec tej inicjatywy, nie chcąc firmować udziału skrajnych nacjonalistów w antyputinowskim ruchu protestacyjnym. Z tego samego powodu przeciwko opozycyjnym wyborom wystąpiło wielu znanych obrońców praw człowieka, w tym legendarny dysydent Siergiej Kowalow i szefowa Moskiewskiej Grupy Helsińskiej Ludmiła Aleksiejewa. Z kandydowania zrezygnował również odsiadujący w łagrze w Karelii, na północy Rosji, karę 13 lat pozbawienia wolności skonfliktowany z Kremlem były właściciel koncernu naftowego Jukos Michaił Chodorkowski, który oświadczył, że przy swym ""obecnym statusie"" nie zdoła pomóc powstającej strukturze w rozwiązywaniu stojących przed nią zadań. Kreml oficjalnie ignorował te alternatywne wybory.",,
https://wiadomosci.onet.pl/swiat/francja-opozycja-chce-zablokowania-cen-paliw-rzad-jest-przeciw/2ezes,Francja: opozycja chce zablokowania cen paliw. Rząd jest przeciw,"Liderzy opozycji socjalistycznej we Francji z kandydatem tej formacji na prezydenta Francois Hollandem na czele chcą zablokowania przez państwo cen paliw, które wzrosły do rekordowego poziomu. Francuski rząd sprzeciwił się dzisiaj tym pomysłom.","W ciągu tego tygodnia kilku przywódców Partii Socjalistycznej (PS) wezwało francuski rząd do interwencji w celu powstrzymania wzrostu cen benzyny i oleju napędowego. Podczas czwartkowego mityngu wyborczego w Nantes Hollande zapowiedział, że - jeśli zostanie prezydentem - ""zablokuje tymczasowo"" ceny benzyny. - Nie jest możliwe, aby ceny rosły nadal tak jak dzisiaj - podkreślił socjalistyczny pretendent do Pałacu Elizejskiego. Hollande opowiedział się także za tym, aby wysokość obecnego podatku nakładanego na producentów paliw, tzw. TIPP, była od tej pory zmienna i żeby jego wysokość dostosowywano do aktualnej ceny ropy naftowej. Wcześniej podobny postulat zgłosiła inna liderka PS, Segolene Royal. Także szef klubu parlamentarnego tej formacji Jean-Marc Ayrault zaproponował interwencję rządu w tej dziedzinie, aby ""uniknąć spekulowania"" na rynku paliw. Jego zdaniem, w okresie obecnego kryzysu rząd powinien ""ogłosić dekret"", aby powstrzymać idące raptownie w górę ceny produktów przemysłu naftowego. Minister przemysłu Eric Besson sprzeciwił się dzisiaj ponownie propozycji socjalistów, uznając ją za ""całkowicie nierealną i nieskuteczną"". W jego opinii, niemożliwe jest finansowane z budżetu państwa obniżki cen paliw, gdyż zbyt wiele kosztuje to podatników. Według Bessona, ""obniżenie o 10 centów (ceny paliw) na stacjach benzynowych obciąża budżet państwa kwotą 5 miliardów euro"". W ostatnich dniach ceny paliw biją rekordy we Francji, podobnie jak w Hiszpanii i Portugalii. W miniony piątek na francuskich stacjach ceny benzyny sięgnęły nigdy nie notowanego wcześniej poziomu - litr E98 kosztował 1,60 euro. Wzrosła także cena litra oleju napędowego do 1,42 euro (6,20 zł), która bliska jest rekordu z czerwca 2008 r. - 1,45 euro.",Francois Hollande fot. AFP,
https://wiadomosci.onet.pl/swiat/uwolnienie-wiezniow-politycznych-warunkiem-rozpoczecia-rozmow-z-lukaszenka/5ej1y,Uwolnienie więźniów politycznych warunkiem rozpoczęcia rozmów z Łukaszenką,"Liderzy białoruskiej opozycji, którzy spotkali się dziś, by ocenić możliwości rozmów z władzami, twierdzą, że dialog jest niemożliwy w jakimkolwiek kształcie bez uwolnienia skazanych opozycjonistów - przekazują niezależne media internetowe.","Działacze partii: Zjednoczonej Partii Obywatelskiej (OGP), Białoruskiego Frontu Narodowego, lewicowej partii ""Sprawiedliwy Świat"", Ruchu ""O Wolność"", kampanii ""Mów Prawdę!"" i niezarejestrowanej partii chrześcijańsko-demokratycznej spotkali się po południu bez udziału mediów. Tematem rozmów było wystąpienie prezydenta Alaksandra Łukaszenki, który oświadczył, że proponuje obozom politycznym oraz Unii Europejskiej i Rosji, by zasiadły do stołu rozmów. ""Wszyscy zgodzili się, że formuła jakiegokolwiek dialogu nie jest możliwa bez uwolnienia więźniów politycznych"" - powiedział po spotkaniu działacz chrześcijańskiej demokracji, były kandydat na prezydenta Wital Rymaszeuski. Szef OGP Anatol Labiedźka oświadczył, że opozycja jest gotowa do rozmów z władzą w oparciu o ""rygorystyczny porządek rozmów i określone terminy wypełnienia uzgodnionych zobowiązań"". Łukaszenka powiedział wczoraj, że proponuje wszystkim ""rozsądnie myślącym"", ""do jakiegokolwiek obozu politycznego by należeli"", by siąść za okrągłym stołem i ""realnie ocenić, kto ile jest wart, i ile może zrobić w celu efektywnego poprawienia sytuacji w kraju"".","Prezydent Białorusi Aleksandr Łukaszenko, fot. Reuters",
http://wiadomosci.onet.pl/tylko-w-onecie/polska-opozycja-w-euforii-po-holenderskich-wyborach-ale-pis-tez-sie-cieszy/3k3x8jr,Polska opozycja w euforii po holenderskich wyborach. Ale PiS też się cieszy,"Opozycja cieszy się z wyniku wyborów w Holandii. Czasami można odnieść wrażenie, że przegrało je Prawo i Sprawiedliwość. - Paliwo dla populizmu się kończy, przynajmniej skończyło się w Holandii. Siły opozycyjne zatrzymają też PiS w Polsce - deklaruje Marcin Kierwiński z Platformy Obywatelskiej. Politycy PiS twierdzą, że opozycja ""straszy Polaków"".","Na Holandię z niepokojem spoglądała cała Europa. Długo liderem sondaży była partia skrajnego populisty Geerta Wildersa, ale ostatecznie przegrała z partią premiera Marka Ruttego. - Europejczycy chcą dobrego rozwoju, nie chcą partii, które wyłącznie grają na negatywnych emocjach, i dokładnie taką partią w Polsce jest PiS - mówi Ryszard Petru z Nowoczesnej. - Opozycja próbuje po prostu, prowadząc wojnę psychologiczną z obecnym rządem, straszyć Polaków - ocenia Jan Maria Jackowski z PiS. Wybory w Holandii partia rządząca komentuje natomiast w sposób niejednoznaczny. - Prawica powinna wygrywać, ale jestem przeciwnikiem wszystkich skrajności - podkreśla w rozmowie z Onetem Stanisław Kogut z PiS.",,
https://wiadomosci.onet.pl/swiat/ukraina-ambasadorzy-ue-i-usa-apeluja-o-rzetelne-liczenie-glosow/q5gt5,Ukraina: ambasadorzy UE i USA apelują o rzetelne liczenie głosów,"Ambasadorzy UE i Stanów Zjednoczonych na Ukrainie, Jan Tombiński i John Tefft, zaapelowali do Centralnej Komisji Wyborczej w Kijowie o rzetelne liczenie głosów oddanych w wyborach parlamentarnych, które odbyły się w zeszłą niedzielę.","Ukraińska opozycja alarmuje, że w szeregu komisji wyborczych dochodzi do fałszowania wyników głosowania na rzecz kandydatów z obozu władzy, uczestniczących w wyborach w okręgach jednomandatowych. Tombiński i Tefft rozmawiali o tym z przewodniczącym CKW Ukrainy Wołodymyrem Szapowałem. - Mamy nadzieję, że liczenie głosów i związane z tym problemy zostaną rozwiązane z należną uwagą dla uszanowania woli wyborców, bo przecież to właśnie oni powinni być przekonani co do prawidłowości podsumowania wyników wyborów - oświadczył Tombiński. - My ze swej strony chcielibyśmy mieć przekonanie, że parlament, który zostanie wyłoniony na podstawie wyników wyborów, będzie posiadał uzasadniony mandat - dodał dyplomata. Tefft zaznaczył z kolei, że USA podzielają niepokój, który wyrażali w swych ocenach wyborów na Ukrainie międzynarodowi obserwatorzy, w tym Organizacja Bezpieczeństwa i Współpracy w Europie. - Mamy nadzieję, że proces liczenia głosów w problematycznych okręgach jednomandatowych zostanie zakończony jak najszybciej. Najważniejsze jest, by wyniki odzwierciedlały wolę wyborców - podkreślił amerykański ambasador. W wyborach parlamentarnych 28 października Ukraińcy głosowali według zmienionej rok temu i popartej przez obecną opozycję ordynacji wyborczej. Połowa 450-osobowego parlamentu wybierana jest z list partyjnych, a połowa - w okręgach jednomandatowych. Zgodnie z opublikowanymi dotychczas wstępnymi wynikami największe poparcie zdobyła w wyborach rządząca Partia Regionów prezydenta Wiktora Janukowycza. Na drugim i trzecim miejscu znalazły się: opozycyjna Batkiwszczyna byłej premier Julii Tymoszenko, oraz Udar boksera Witalija Kliczki. Czwarte miejsce zajęła Komunistyczna Partia Ukrainy, która była dotychczas koalicjantką ugrupowania rządzącego, a na piątym uplasowała się współpracująca z partią Tymoszenko nacjonalistyczna Swoboda. Na opublikowanie pełnych, oficjalnych wyników wyborów CKW Ukrainy ma czas do 12 listopada.",Fot. PAP/EPA,
https://wiadomosci.onet.pl/swiat/ukrainskie-msz-nie-laczmy-wyroku-tymoszenko-ze-stowarzyszeniem-z-ue/55yqj,Ukraińskie MSZ: nie łączmy wyroku Tymoszenko ze stowarzyszeniem z UE,"MSZ Ukrainy zaapelowało w środę do Unii Europejskiej, by nie łączyć sprawy wyroku siedmiu lat więzienia dla opozycjonistki, byłej premier Julii Tymoszenko, z rozmowami o umowie stowarzyszeniowej Ukraina-UE.","- Mówimy o umowie, która określa kierunek rozwoju. Niczego szczególnego nie otrzymujemy, dlatego też traktowanie tej umowy w kategoriach negocjacji handlowych - ten polityk się nam podoba, dlatego nie powinien odpowiadać za swe działania popełnione w czasie, gdy był urzędnikiem państwowym - jest zupełnie niezrozumiałym stanowiskiem - powiedział na konferencji prasowej szef departamentu informacji MSZ w Kijowie Ołeh Wołoszyn. - Gdyby Julia Wołodymyriwna (Tymoszenko) została uwolniona w sali sądowej, to co, wszyscy by wyszli i automatycznie powiedzieli, że mamy na Ukrainie idealny sąd i że nie musimy przeprowadzać żadnych reform? Trudno mi jest to sobie wyobrazić - oświadczył dyplomata, cytowany przez agencję Interfax-Ukraina. Wcześniej, we wtorek, Wołoszyn wyraził nadzieję, że niezależnie od wyroku dla Tymoszenko rozmowy o stowarzyszeniu Ukrainy z UE będą kontynuowane. - Ukraińska dyplomacja robiła i nadal robi wszystko, by udowodnić naszym europejskim partnerom, że na Ukrainie istnieje konkurencja (polityczna), pluralistyczna demokracja i jeden wyrok sądowy nie stanowi zaprzeczenia tego faktu - mówił szef departamentu informacji ukraińskiego MSZ. Tymoszenko została skazana we wtorek na siedem lat więzienia za nadużycia, których dopuściła się przy podpisywaniu kontraktów gazowych z Rosją ponad dwa lata temu. W odpowiedzi UE wyraziła głębokie rozczarowanie wyrokiem sądu, oceniając, że system wymiaru sprawiedliwości jest stosowany na Ukrainie wybiórczo i politycznie. Bruksela zagroziła, że będzie to miało konsekwencje dla stosunków UE-Ukraina i zakończenia negocjacji umowy stowarzyszeniowej.",,
https://wiadomosci.onet.pl/kraj/wladyslaw-frasyniuk-w-tok-fm-krytycznie-o-polskiej-opozycji/jrlh8cl,Władysław Frasyniuk w TOK FM krytycznie o polskiej opozycji,"Prędzej Kaczyński potknie się o własną nogę, niż Petru ze Schetyną coś obmyślą – powiedział Władysław Frasyniuk w Poranku Piotra Kraśki na antenie TOK FM. Stwierdził także, że w przeciwieństwie do Sierpnia '80 podczas lipcowych protestów w stanie sądownictwa nie powstała żadna struktura.","– Już widać, jaki błąd popełniło w lipcu młode pokolenie. My w sierpniu 1980 roku z demonstracji wyszliśmy ze strukturą. Teraz nie powstało nic. Ja im mówiłem, że ważna jest umiejętność gromadzenia ludzi, ale nic takiego nie powstało – mówił. – Kiedy organizuje się protest, to bierze się odpowiedzialność za zjednoczenie ludzi. Z mojej intuicji, dziś po naszej stronie nie ma już emocji – stwierdził, dodając jednak, że wyjątkiem są Obywatele RP, którzy ""siądą pod Sejmem, choćby było ich czterech"". Komentując sugestię prowadzącego, że projekty PiS ws. sądownictwa były szansą dla opozycji do zjednania sobie ludzi, Frasyniuk skwitował: – Ja bardziej wierzę, że Kaczyński potknie się o własną nogę, niż że Petru ze Schetyną coś obmyślą. Chcesz być na bieżąco z najważniejszymi informacjami dnia? Polub Onet Wiadomości na Facebooku!",Władysław Frasyniuk,
https://wiadomosci.onet.pl/swiat/bialorus-opozycyjny-zjazd-narodowy-nielegalny/z5k94,Białoruś: opozycyjny Zjazd Narodowy nielegalny,"Prokuratura Generalna Białorusi oznajmiła, że Zjazd Narodowy (biał. Narodny Schod), zwoływany przez opozycję na najbliższą sobotę w różnych miastach kraju, jest nielegalny i ostrzegła obywateli przed udziałem w nim.","- Prokuratura zwraca się do obywateli, by nie ulegali prowokacyjnym apelom i nie brali udziału w tych przedsięwzięciach, które są sprzeczne z normami prawa - powiedział przedstawiciel prokuratury Pawał Radziwonau, cytowany przez państwową agencję BiełTA. Informację tę podano po tym, jak w ciągu dnia inicjatorzy akcji, Wiktar Iwaszkiewicz i Hienadź Fiadynicz, zostali wezwani do prokuratury. Ostrzeżono ich tam przed łamaniem przepisów o masowych zgromadzeniach. Tymczasem opozycjoniści powołują się na inne przepisy, dotyczące zebrań obywateli, o jakich mowa jest w konstytucji i ustawie o zebraniach lokalnych i krajowych. Takie zgromadzenia obywatelskie można zwoływać w celu debaty o problemach życia społecznego z inicjatywy co najmniej 10 proc. osób mieszkających stale na danym terenie. - Powiedzieli nam w prokuraturze, że ustawodawstwo w sposób niejasny rozróżnia przepisy dotyczące masowych zgromadzeń i zebrań lokalnych. Poradziliśmy prokuraturze, by zwróciła się do Rady Reprezentantów (niższej izby parlamentu) w celu uzyskania odpowiednich wyjaśnień - powiedział Iwaszkiewicz. Jednak zdaniem prokuratury, przepisy ustawy o zebraniach lokalnych ""nie stosują się do tak zwanego Zjazdu Narodowego"" - podała BiełTA. Jak dodaje, prokuratura uznała za niewystarczającą liczbę podpisów zebranych w Mińsku, gdzie organizatorzy wybrali na miejsce zgromadzenia Plac Bangalur (Bangalore). Tam zazwyczaj władze lokalne kierują demonstracje opozycji, by nie odbywały się w centrum miasta. - Kilkaset podpisów zebranych w poszczególnych klatkach domów przylegających do Placu Bangalur i kilku domów w dzielnicy Sierebrianka nie wystarczają do tego, by debatować o sprawach życia społecznego - powiedział Radziwonau. - Odnosimy się z szacunkiem do prawa obywateli do przeprowadzania zgromadzeń, ale uważamy za niedopuszczalne ignorowanie norm prawa i manipulowanie nimi - dodał. Iwaszkiewicz i Fiadynicz zostali wezwani na piątek rano na spotkanie z administracją Mińska. Od lata komitet organizacyjny Zjazdu Narodowego zbierał podpisy i informował o akcji poprzez internet. Według ostatnich planów zgromadzenia miały odbyć się o godz. 13 (godz. 12 czasu polskiego) w sobotę w 28 miastach Białorusi, w tym we wszystkich sześciu miastach obwodowych (wojewódzkich).",,
https://wiadomosci.onet.pl/swiat/bialorus-protesty-powyborcze-z-2010-r-trafily-do-podrecznika/xwndr,Białoruś: protesty powyborcze z 2010 r. trafiły do podręcznika,"Powyborcze protesty w Mińsku z 19 grudnia 2010 r. trafiły do szkolnego podręcznika na Białorusi. Wydarzeniu temu poświęcono jeden podrozdział w książce ""Przysposobienie obronne"" dla klas 10-11. Mowa w nim m.in. o ""zezwierzęconych twarzach podpitych junaków"".","Autor - pułkownik rezerwy Wiaczasłau Warłamau - tytułuje fragment podręcznika dotyczący protestów oraz późniejszych wydarzeń: ""Przeciwdziałanie agresji informacyjno-psychologicznej"". ""Doznawszy całkowitej porażki w wyborach prezydenckich 19 grudnia, niektórzy byli kandydaci na prezydenta podjęli próbę przechwycenia władzy przemocą. Zmowa przy pomocy zagranicznych służb specjalnych i przy wsparciu finansowym niektórych zachodnich struktur była przygotowana z wyprzedzeniem"" - czytamy. Autor pisze, że gdy tylko zostały zamknięte lokale wyborcze, opozycyjny portal Karta’97 podał wiadomość, że jeden z kandydatów na prezydenta ogłosił upadek reżimu prezydenta Alaksandra Łukaszenki i powstanie ""rządu ocalenia narodowego"". - A w tym czasie ""bojownicy"" rozbijali drzwi i szyby Domu Rządu - opowiada Warłamau, nawiązując do ataku grupy ludzi na drzwi gmachu rządu; atak ten według opozycji był prowokacją. Podkreśla on, że ""kontrpropaganda prowadzona w Republice Białoruś po nieudanym spisku, który miał na celu obalenie władzy"", stanowi ""przykład aktywnego przeciwdziałania agresji informacyjnej'. Za udany element tego przeciwdziałania uważa on np. film ""Plac. Żelazem po szkle"", w którym przedstawiono historię ""nieudanego puczu: planowanie zmowy, pieniądze europejskich fundacji, apele o pójście na »plac«, i rozbijanie szyb"". Informując o podręczniku, niezależny tygodnik ""Nasza Niwa"" pisze, że ""takie wywody rodzą w gruncie rzeczy wrogość do krajów UE i USA oraz do obywateli Białorusi o innych poglądach"". Po wyborach prezydenckich z 19 grudnia 2010 roku brutalnie zdławiono w Mińsku protest przeciwko oficjalnym wynikom, dającym prawie 80 proc. poparcia urzędującemu prezydentowi Alaksandrowi Łukaszence. Do aresztów trafiło wtedy ponad 600 osób. Kilkudziesięciu ludzi oskarżono o udział w masowych zamieszkach bądź ich organizowanie; ponad 20 skazano na pobyt w kolonii karnej. Do tej pory wolności nie odzyskał m.in. były kandydat opozycji na prezydenta Mikoła Statkiewicz, skazany na 6 lat kolonii karnej za ""organizację masowych zamieszek""",,
https://wiadomosci.onet.pl/kraj/wybory-parlamentarne-2019-pierwsi-kandydaci-opozycji-do-senatu/9t387s7,Lubelskie: znamy pierwszych kandydatów opozycji do Senatu,"Największe ugrupowania opozycyjne doszły do porozumienia w kwestii kandydatów do Senatu. W sześciu okręgach wyborczych w województwie lubelskim swoich przedstawicieli wystawią Lewica, PSL oraz Koalicja Obywatelska. Na ostateczne uzgodnienia trzeba będzie jeszcze poczekać.","Dziś nastąpi oficjalne ogłoszenie Paktu Senackiego, jaki został zawarty między Lewicą, Koalicją Obywatelską i Polskim Stronnictwem Ludowym. Oznacza to, że opozycja porozumiała się w sprawie wspólnych kandydatów do Senatu, co ma ułatwić pokonanie przedstawicieli PiS. Jednak nie wszędzie udało się ustalić wspólnych kandydatów. W okręgu nr 14 (powiaty: lubartowski, łukowski, opolski, puławski, rycki) jedynym kandydatem opozycji będzie Arkadiusz Kasznia. To były poseł SLD w latach 2001-2005. Wcześniej pracował m.in. w Kancelarii Prezydenta RP jako dyrektor zespołu gabinetu prezydenta Aleksandra Kwaśniewskiego. O mandat senatora w okręgu nr 15 (powiaty: janowski, kraśnicki, lubelski, łęczyński, świdnicki) powalczy kandydat Koalicji Obywatelskiej mecenas Krzysztof Kamiński. W latach 1991-2001 był posłem I, II i III kadencji Sejmu. Następnie wstąpił do Platformy Obywatelskiej, którą opuścił w 2013 roku. Obecnie jest szefem lubelskich struktur Komitetu Obrony Demokracji. - Jestem niezależnym kandydatem popieranym przez Koalicję Obywatelską. Mam nadzieję, że będę kandydatem całej opozycji. Właśnie rozpocząłem zbiórkę podpisów - mówi w rozmowie z Onetem Krzysztof Kamiński. Również Polskie Stronnictwo Ludowe chce mieć swojego przedstawiciela w Senacie. Już wiemy, że w okręgu nr 17 (powiaty: bialski, parczewski, radzyński oraz miasto Biała Podlaska) będzie kandydował były marszałek województwa lubelskiego Sławomir Sosnowski. Senatorem chce być również Jacek Bury. Przedsiębiorca zaistniał w polityce cztery lata temu, jako jeden ze współtwórców Nowoczesnej. Był nawet szefem lubelskich struktur partii. W ubiegłym roku został wybrany radnym sejmiku woj. lubelskiego z listy Koalicji Obywatelskiej. Na początku czerwca 2019 roku opuścił Nowoczesną, a miesiąc później ogłosił swój start do Senatu w okręgu nr 16, który obejmuje miasto Lublin. Swój udział w wyborach potwierdził również popierany przez Obywateli RP i Lubelski Ruch Miejski Paweł Cegiełko. Mecenas już wcześniej zapowiedział, że jest w stanie wycofać się z wyborczego wyścigu, jeśli wszyscy ""prodemokratyczni kandydaci"" wezmą udział w tzw. wysłuchaniu obywatelskim. Odbyło się już jedno takie spotkanie, jednak nie pojawił się na nim Jacek Bury. Nierozstrzygnięta jest za to sprawa w okręgu nr 18 (powiaty: chełmski, krasnostawski, włodawski oraz miasto Chełm). Tu szanse na start mają dwaj kandydaci wysuwani przez Lewicę: Michał Gołoś, rektor Wyższej Szkoły Stosunków Międzynarodowych i Komunikacji Społecznej w Chełmie oraz dr Rafał Stachura, rolnik, hodowca bydła i producent mleka. Każdy z nich może liczyć na poparcie Koalicji Obywatelskiej. Na ten moment największą niewiadomą jest okręg nr 19, który obejmuje miasto Zamość oraz powiaty biłgorajski, hrubieszowski, tomaszowski i zamojski. W grze ciągle jest dwóch kandydatów. Swój start z ramienia Koalicji Obywatelskiej rozważa adwokat Jarosław Kaczyński, prywatnie mąż posłanki PO-KO Kornelii Wróblewskiej. Według naszych informacji ciągle się waha. Tymczasem Lewica wskazuje swojego człowieka, którym jest Marek Palonka, szef miejskich struktur SLD.",Sławomir Sosnowski,
https://wiadomosci.onet.pl/kraj/blad-rzadu-stracilismy-instrumenty-nacisku/mkykn,"Błąd rządu? ""Straciliśmy instrumenty nacisku""","Mówiąc o polityce zagranicznej rządu Donalda Tuska, były wiceminister spraw zagranicznych Witold Waszczykowski (powiązany z PiS) stwierdził na antenie radia TOK FM, że ""ten rząd od 2008 roku powycofywał się z wielu operacji"". Zdaniem polityka, ""to błąd, bo straciliśmy instrumenty nacisku"" na USA i Europę.","- Po to byliśmy tyle lat na misjach, żeby mieć lepszą możliwość współpracy z USA. To dawało też możliwość oddziaływania na Europę. Jeśli chcemy, żeby Europa popierała naszą politykę wschodnią, musimy mieć instrument oddziaływania. To jest gra na wielu fortepianach i gra naczyń połączonych - powiedział Waszyczykowski. - Radosław Sikorski jest wybitnym politykiem od mącenia i skłócania. Po raz pierwszy minister spraw zagranicznych nie buduje konsensu wokół różnych spraw. Wiele widziałem expose, ale nigdy nie widziałem, żeby tak z trybuny sejmowej ""ułoić"" opozycję. Waszczykowski skomentował w ten sposób politykę zagraniczną prowadzoną przez Sikorskiego oraz jego sejmowe expose, które minister wygłosił w zeszłym tygodniu. - Były dawniej przytyki (w stronę opozycji - red.), ale nie aż takie - mówił polityk. Mówiąc o sytuacji w Libii, Waszczykowski stwierdził, że ""mamy tam potworny chaos"", a prezydent Francji Nicolas Sarkozy jest ""oskarżany o polityczne ADHD"". - Sarkozy wymusił rezolucję Rady Bezpieczeństwa ONZ, bardzo nieprecyzyjną, na początku nikt tą operacją nie dowodził - wyliczał polityk. - Ta operacja skazana jest na 10-letnią odyseję i wygląda bardzo chaotycznie - ocenił. Jednocześnie Waszczykowski stwierdził, że Polska powinna być ""czynnie zaangażowana politycznie"" w Libii. - Nie wyobrażam sobie sytuacji, kiedy premier mówi, że go to nie interesuje. Tusk musi powiedzieć, że to go interesuje. Nie musimy wysyłać samolotów F-16, ale można wysłać dyplomatów, zgodnie z powiedzeniem USA: ""odwiedź Bliski Wschód, zanim Bliski Wschód odwiedzi ciebie"" - powiedział były wiceminister. - Taka rewolta (jak w Libii - red.) może w każdej chwili wybuchnąć na Białorusi. Mamy też coś, co nazywamy deficytem demokracji w Rosji - mówił polityk na antenie TOK FM.","Witold Waszczykowski, fot. Tomasz Stańczak / Agencja Gazeta",
https://wiadomosci.onet.pl/swiat/rosja-nawalny-musi-zaplacic-1-tys-rubli-za-udzial-w-zgromadzeniu/ytj7e,Rosja: Nawalny musi zapłacić 1 tys. rubli za udział w zgromadzeniu,Na grzywnę 1 tysiąca rubli (ok. 107 zł) za udział w nielegalnej akcji po wiecu na moskiewskim placu Puszkina 5 marca twerski sąd rejonowy skazał dziś opozycjonistę Aleksieja Nawalnego. Sprawę innego opozycjonisty Eduarda Limonowa odroczono na kwiecień.,"Rosyjskie media piszą, że sąd ten rozpatrywał dzisiaj sprawy administracyjne dotyczące wykroczeń na antyputinowskich mityngach opozycji 5 marca: legalnym na placu Puszkina i nielegalnym na Placu Łubiańskim. Według danych policji zatrzymano wówczas 250 osób, w tym adwokata, bojownika z korupcją i blogera Aleksieja Nawalnego i lidera niezarejestrowanej partii Inna Rosja Eduarda Limonowa. Sprawę Limonowa odroczono na 2 kwietnia, gdyż sędzia uznał za konieczne wezwanie na rozprawę funkcjonariuszy policji, którzy sporządzali raport o zatrzymaniu opozycjonisty, a których zeznania są sprzeczne z zeznaniami Limonowa. Nawalnemu, jak pisze portal news.ru, nie udało się odsunąć od sprawy sędzi Olgi Zatomskiej. Obrona Nawalnego zabiegała o to argumentując, że sędzia ta wielokrotnie orzekała wyroki skazujące wobec opozycjonistów, a bloger krytykował jej działania. To ona skazała w grudniu na 15 dni aresztu Nawalnego i jednego z przywódców ruchu Solidarność Ilję Jaszyna za akcję protestu 5 grudnia w Moskwie przeciwko sfałszowaniu przez władze wyników wyborów do Dumy Państwowej, które odbyły się w przeddzień. Nawalny zaprzeczył, by uczestniczył 5 marca w nielegalnej akcji, lecz policjanci utrzymywali, że Nawalny nie podporządkował się ich apelom i wykrzykiwał hasła. Opozycjonista ma zamiar odwołać się od wyroku.",Eduard Limonow fot. PAP/EPA,
https://wiadomosci.onet.pl/swiat/chiny-zatrzymano-opozycjoniste/qvydq,Chiny: zatrzymano opozycjonistę,Chiński działacz opozycyjny został zatrzymany za podżeganie do działalności wywrotowej po zamieszczeniu w internecie zdjęcia przedstawiającego prodemokratyczny protest z 1989 roku - poinformowała jego żona.,"47-letni Bai Dongping został zatrzymany po raz pierwszy. Wcześniej był tylko wywożony przez policję ""na wakacje"" z Pekinu albo polecano mu, by pozostał w domu podczas ważnych wydarzeń, np. olimpiady w Pekinie - powiedziała jego żona Yang Dan. Jak dodała, męża zatrzymano w sobotę, a w niedzielę policja wyjaśniła jej przez telefon powód. Do zatrzymania doszło wkrótce po tym, jak pewna Chinka została skazana na rok robót przymusowych za zamieszczenie na portalu społecznościowym Twitter satyrycznego postu o zniszczeniu japońskiego pawilonu na Expo w Szanghaju. Także kilku innych chińskich działaczy informowało o wzroście prześladowań po przyznaniu Pokojowej Nagrody Nobla chińskiemu dysydentowi Liu Xiaobo, który odbywa karę 11 lat więzienia za działalność wywrotową.",,
https://wiadomosci.onet.pl/swiat/dyktator-wykonal-gest-pojednania-w-strone-opozycji/7y89x,Dyktator wykonał gest pojednania w stronę opozycji,"Parlament Turkmenistanu wyznaczył termin wyborów prezydenckich na 12 lutego 2012 roku - poinformowały dziś państwowe media. W ubiegłym miesiącu szef państwa Kurbankuły Berdymuchammedow obiecał, że pozwoli wystartować w nich opozycji.","Berdymuchammedow został wybrany na prezydenta Turkmenistanu w lutym 2007 roku w głosowaniu, o którym OBWE oświadczyła, że ""z trudem można nazwać je wyborami"", dodając, że nie były ""ani wolne, ani sprawiedliwe"". 54-letni Berdymuchammedow zastąpił na stanowisku prezydenta Saparmurada Nijazowa, który zmarł nagle w grudniu 2006 roku po 21 latach sprawowania autorytarnych rządów. Jak pisze agencja Reuters Berdymuchammedow wpuścił do zasobnego w gaz kraju, powiew swobody gospodarczej, jednak podobnie jak jego poprzednik nadal sprawował praktycznie nieograniczona władzę. Szukając bliższych powiązań z Zachodem i nowych dróg eksportu gazu, omijających Rosję, w lipcu Berdymuchammedow wykonał gest pojednania w stronę opozycji wzywając przebywające na emigracji ugrupowania, by wróciły do kraju i wzięły udział w wyborach. Prezydent, który nie toleruje sprzeciwu i prawdopodobnie zostanie ponownie wybrany, oświadczył, że nadchodzące wybory będą ""dowodem naszej dojrzewającej demokracji"" i dał gwarancje bezpieczeństwa każdemu politykowi, który zdecyduje się z nim konkurować - pisze Reuters.",,
https://wiadomosci.onet.pl/swiat/usa-ostro-potepila-atak-na-swojego-ambasadora/43p29,USA ostro potępiła atak na swojego ambasadora,"USA - Biały Dom i Departament Stanu - zdecydowanie potępiły atak demonstrantów - zwolenników prezydenta Syrii - na amerykańskiego ambasadora w Damaszku, nazywając to ""kampanią zastraszania dyplomatów USA"".","""Próbą zastraszania dyplomaty - świadka brutalności władz syryjskich"" nazwał czwartkową napaść na ambasadora Roberta Forda rzecznik Białego Domu Jay Carney. Zwolennicy prezydenta Syrii Baszara el-Asada obrzucili w czwartek kamieniami i pomidorami ambasadora Forda i towarzyszących mu amerykańskich dyplomatów, którzy w Damaszku przybyli na spotkanie z członkiem syryjskiej opozycji. Nikt nie został ranny. - Zastraszanie przez prorządowy tłum to nie jest cywilizowane zachowanie. To niewybaczalna napaść, która odzwierciedla nietolerancję ze strony reżimu (Syrii) i jego stronników - powiedział rzecznik Departamentu Stanu Mark Toner. Dodał, że ambasador Robert Ford i jego współpracownicy wrócili bezpiecznie do ambasady. Odrzucił oskarżenia władz syryjskich, które utrzymują, że USA próbują podsycać przemoc w stosunku do syryjskich sił bezpieczeństwa. Według relacji świadków dyplomaci odwiedzili w Damaszku Hasana Abdelazima, centrowego polityka, który za warunek jakichkolwiek rozmów z reżimem prezydenta Asada uważa zakończenie pacyfikowania przez władze trwających od pół roku antyrządowych protestów.","Demonstraci atakują samochód ambasady USA, fot. AFP/Addounia TV",
https://wiadomosci.onet.pl/swiat/zatrzymano-syna-przywodcy-opozycji-w-iranie/nt6l8,Zatrzymano syna przywódcy opozycji w Iranie,"Irańskie służby bezpieczeństwa zatrzymały syna jednego z przywódców opozycji Mehdiego Karubiego, Alego - podano na opozycyjnej stronie internetowej Sahamnews.","""Ubiegłej nocy służby bezpieczeństwa weszły do domu Alego Karubiego i zatrzymały jego oraz jego żonę Nafiseh Panahi"" - poinformowano. Panahi została następnie zwolniona, ale na razie nie ma żadnych informacji na temat Alego Karubiego. Jak pisze agencja Associated Press Ali nie jest znany jako działacz polityczny i zatrzymanie postrzegane jest jako próba nacisku na jego ojca. Na stronie internetowej opozycji podano również, że służby bezpieczeństwa przeprowadziły rewizję w domu Mehdiego Karubiego. Jego i jego żonę Fatemeh zamknięto w oddzielnych pokojach i skonfiskowano książki i dokumenty. W domu funkcjonariusze wymienili zamki. To samo źródło podało, że służby bezpieczeństwa przeprowadziły przeszukanie również w domu drugiego syna Karubiego, Hosejna, jednak uniknął on aresztowania, ponieważ był nieobecny. Zarówno Mehdi Karubi jak i inny przywódca opozycji Mir-Hosejn Musawi od ubiegłego tygodnia, kiedy opozycja zorganizowała wiec, przebywają w areszcie domowym i nie ma z nimi kontaktu. Władze oskarżają ich o zorganizowanie demonstracji antyrządowych 14 lutego. W protestach zwolenników opozycji, pierwszych od ponad roku, uczestniczyło kilka tysięcy ludzi. Protesty odbyły się w Teheranie, w Szirazie na południu kraju, oraz w Isfahanie w środkowej części Iranu. W wyniku starć z siłami bezpieczeństwa zginęły dwie osoby. Musawi i Karubi byli kandydatami w wyborach prezydenckich w Iranie w czerwcu 2009 roku. Ponowny wybór Mahmuda Ahmadineżada na szefa państwa doprowadził wówczas do fali protestów. 27 grudnia 2009 roku doszło do najkrwawszych zamieszek, w których zginęło osiem osób, a kilkudziesięciu zwolenników ruchu reformatorów aresztowano. Obaj liderzy opozycji irańskiej wystąpili niedawno do władz o zgodę na zorganizowanie wiecu solidarności z demonstrantami w Tunezji i Egipcie. Prokurator generalny odrzucił ich wniosek i ostrzegł przed ewentualnymi konsekwencjami. Władze w Teheranie obawiają się, że manifestacje poparcia dla rewolt w państwach Afryki Północnej mogłyby przerodzić się w antyrządowe demonstracje w samym Iranie.",,
https://wiadomosci.onet.pl/kraj/kor-ma-juz-35-lat/6v83y,KOR ma juz 35 lat,"23 września 1976 r. formalnie powstał Komitet Obrony Robotników (KOR) - jedno z najważniejszych ugrupowań, które stało się intelektualną i organizacyjną podstawą dla pierwszych za ""żelazną kurtyną"" wolnych związków zawodowych i ruchu solidarnościowego.","W zgodnej opinii historyków, KOR był reakcją na represje, które w 1976 r. spotkały robotników z Radomia, Ursusa i Płocka. Głównym celem Komitetu było niesienie pomocy prawnej i finansowej represjonowanym przez peerelowskie władze robotnikom i ich rodzinom. Żywiołowe protesty (strajki, wiece i demonstracje uliczne) wybuchły w Polsce 25 czerwca 1976 r., po ogłoszeniu dzień wcześniej przez premiera Piotra Jaroszewicza drastycznej podwyżki cen żywności. Miała ona obowiązywać od 28 czerwca. Represje dotknęły uczestników protestów. Aresztowano kilka tysięcy często przypadkowych osób, które bito (osławione ""ścieżki zdrowia""), skazywano na kary więzienia, grzywny, zwalniano dyscyplinarnie z pracy bez możliwości uzyskania następnego zatrudnienia. Pomocy represjonowanym (prawnej - podczas procesów sądowych, finansowej - usuwanym z pracy) zaczęli udzielać przedstawiciele opozycyjnych środowisk inteligenckich. Powstała organizacja - Komitet Obrony Robotników. 23 września 14 osób ogłosiło ""Apel do społeczeństwa i władz PRL"", informując o powstaniu KOR-u. Sygnatariusze wzywali do: przyjęcia do pracy wszystkich zwolnionych, ogłoszenia amnestii dla skazanych i więzionych za udział w strajkach, ujawnienia rozmiarów zastosowanych represji i ukarania osób winnych łamania prawa. Podpisali go: Jerzy Andrzejewski, Stanisław Barańczak, Ludwik Cohn, Jacek Kuroń, Edward Lipiński, Jan Józef Lipski, Antoni Macierewicz, Piotr Naimski, Antoni Pajdak, Józef Rybicki, Aniela Steinsbergowa, Adam Szczypiorski, ksiądz Jan Zieja i Wojciech Ziembiński. Nieco później dołączyli do KOR-u: Halina Mikołajska, Mirosław Chojecki, Emil Morgiewicz, Wacław Zawadzki, Bogdan Borusewicz, Józef Śreniowski, Anka Kowalska, Stefan Kaczorowski, Wojciech Onyszkiewicz i Adam Michnik. Powstanie komitetu to inicjatywa Kuronia i Macierewicza. Jak powiedział PAP Macierewicz, który wywodzi się ze środowiska skupionego wokół warszawskiej drużyny harcerskiej ""Czarna Jedynka"" udzielającego pomocy robotnikom w 1976 r., KOR powstał ""jako wynik wielu lat pracy harcerskiej, tej części harcerstwa która się nigdy z komunizmem nie pogodziła"". Kuroń w książce ""PRL dla początkujących"" napisał zaś, że KOR założyli ludzie o różnych przekonaniach: przedwojenni niepodległościowi socjaliści, AK-owcy, duchowni, intelektualiści, marcowi ""komandosi"". 29 września wyszedł pierwszy numer ""Komunikatu KOR"", w którym podano nazwiska 33 członków Komitetu i ich adresy oraz telefony. Utajnione były jedynie nazwiska zaufanych adwokatów opozycji: Władysława Siły-Nowickiego, Jana Olszewskiego i Jacka Taylora. Wydawano także ""Biuletyn Informacyjny KOR"". Działalność KOR-u szeroko komentowało Radio Wolna Europa, dzięki czemu złamano monopol państwa na informowanie społeczeństwa. Z czasem poważne środki zaczęły napływać od central związkowych z Włoch, Francji, Amnesty International, intelektualistów. 9 października 1976 r. w Londynie powstał Komitet Zbiórki na Pomoc Ofiarom Wydarzeń Czerwcowych z ówczesnym prezydentem RP na uchodźstwie Edwardem Raczyńskim na czele. Wokół KOR-u powstało wiele inicjatyw obywatelskich: prasa drugiego obiegu (""Biuletyn Informacyjny"", ""Robotnik"", ""Krytyka"", ""Zapis""), wydawnictwa (Niezależna Oficyna Wydawnicza NOWA, której założycielem był Chojecki), Latający Uniwersytet, Studenckie Komitety Solidarności, Wolne Związki Zawodowe, niezależny ruch chłopski. Pod koniec działalności z KOR-em współpracowało ok. 3 tys. osób. Powstały też inne organizacje, m.in. Ruch Obrony Praw Człowieka i Obywatela (ROPCiO), Andrzeja Czumy, Leszka Moczulskiego, Emila Morgiewicza i Ziembińskiego, sygnatariusza apelu KOR. W 1977 r. władze przystąpiły do kontrofensywy wobec opozycji. 7 maja 1977 r. znaleziono ciało krakowskiego studenta Stanisława Pyjasa. Jego śmierć wstrząsnęła środowiskiem opozycji - organizowano czarne procesje, msze żałobne, rozdawano ulotki. Podczas czarnej procesji 15 maja powołano Studencki Komitet Solidarności, który miał zainicjować prace nad stworzeniem autentycznej i niezależnej reprezentacji studentów. SKS domagał się wyjaśnienia okoliczności śmierci Pyjasa oraz ukarania sprawców ""profanacji po Staszku"" (w Krakowie trwały w tym czasie juwenalia zorganizowane przez Socjalistyczny Związek Studentów Polskich). W następstwie wydarzeń krakowskich aresztowano m.in. Kuronia, Michnika, Macierewicza (w sumie ponad 50 osób). Aresztowania trwały do 20 maja, kiedy w nocy zaczęto zwalniać uwięzionych. W więzieniu pozostawało jednak jeszcze dziewięciu najaktywniejszych działaczy i współpracowników KOR-u. Zorganizowano wówczas głodówki - najsłynniejsza z nich rozpoczęła się 24 maja 1977 r. w kościele św. Marcina w Warszawie. Uczestniczyli w niej: Bogusława Blajfer, Danuta i Lucyna Chomickie, Bohdan Cywiński, Jerzy Geresz, ks. Aleksander Hauke-Ligowski, Barbara Toruńczyk, Henryk Wujec, później także Eugeniusz Kloc, Ozjasz Szechter, Joanna Szczęsna, Stanisław Barańczak, Zenon Pałka i Kazimierz Świtoń. Głodówkę podjęto jako apel o uwolnienie wszystkich ofiar wypadków czerwcowych i tych, którzy stanęli w ich obronie. Za pośrednictwem Tadeusza Mazowieckiego oświadczenie głodujących przekazano Radzie Państwa, Episkopatowi i dziennikarzom. Ekipa Edwarda Gierka przestraszyła się nacisków Zachodu i 19 lipca (w związku ze świętem 22 lipca) ogłoszono amnestię. Objęła ona pięciu więzionych jeszcze robotników oraz aresztowanych korowców. Wszyscy wyszli na wolność 23 lipca 1977 r. Główny cel postawiony przez KOR został osiągnięty. Po roku działalności (29 września 1977 r.) KOR zyskał nową nazwę i strukturę: Komitet Samoobrony Społecznej KOR. W październiku 1977 r. przyjęto nowych członków: Konrada Bielińskiego, Seweryna Blumsztajna, Andrzeja Celińskiego, Leszka Kołakowskiego, Jana Lityńskiego, Zbigniewa Romaszewskiego, Marię Wosiek i Wujca (od lipca członkami KOR byli ks. Zbigniew Kamiński i prof. Jan Kielanowski). Później do KSS ""KOR"" przyjęto jeszcze cztery osoby: Wiesława Kęcika, Jerzego Nowackiego, Jerzego Ficowskiego i Ewę Milewicz. Komitet formalnie działał do lata 1981 r., do I Zjazdu NSZZ ""Solidarność"". Wówczas najstarszy członek Komitetu Edward Lipiński poinformował zebranych o rozwiązaniu KOR-u. Już na tym zjeździe rozgorzała dyskusja na temat uchwały zjazdu mówiącej o roli i zasługach KOR. Zarówno prowadzący tę turę obrad Jerzy Buzek, jak i delegatka Anna Walentynowicz, tonowali emocje i nawoływali do przyjęcia uchwały. Już wcześniej, jesienią 1980 r., KOR zawiesił działalność. W tym czasie jego współpracownicy czynnie zaangażowali się we wspieranie i doradzanie ""Solidarności"". Czynili tak m.in. Kuroń, Michnik, Lityński i Wujec. Celiński był nawet w 1980 i 1981 r. szefem gabinetu Lecha Wałęsy i sekretarzem Krajowej Komisji Porozumiewawczej NZSS ""S"".",,
https://wiadomosci.onet.pl/swiat/ukrainskie-msz-zarzuca-opozycji-stosowanie-szantazu/e8260,Ukraińskie MSZ zarzuca opozycji stosowanie szantażu,"Ukraińska opozycja, która wykorzystuje aspekt międzynarodowy aresztowania byłej premier Julii Tymoszenko, stwarza przeszkody na drodze integracji Ukrainy z Unią Europejską - ocenił dziś przedstawiciel MSZ w Kijowie.","- Widzimy (jak opozycja podejmuje) z pomocą swych zwolenników i sojuszników próby szantażowania Ukrainy tym, że na przykład, jeśli sprawa sądowa (przeciwko Tymoszenko) nie zostanie wstrzymana, to nie dojdzie do podpisania umowy stowarzyszeniowej (Ukraina-UE) - oświadczył szef departamentu informacji MSZ w Kijowie, Ołeh Wołoszyn. Dyplomata podkreślił, że takie zachowanie opozycji jest nie do przyjęcia. Dodał, że MSZ nie broni w tej sytuacji konkretnego procesu sądowego, lecz prawa do praworządności na Ukrainie oraz prawa do kontynuacji ""tej ogromnej pracy, wykonanej już na drodze do zawarcia umowy stowarzyszeniowej"". Władze Ukrainy liczą, że umowa stowarzyszeniowa Ukraina-UE, wraz z umową o powołaniu strefy wolnego handlu, zostanie podpisana do końca bieżącego roku. Tymoszenko, oskarżana o nieprawidłowości przy zawieraniu umów gazowych z Rosją w 2009 roku, została aresztowana w ubiegły piątek. Sąd zdecydował, iż była premier zostanie umieszczona w areszcie, gdyż jej zachowanie wskazuje, że stara się wydłużyć swój proces. Tymoszenko twierdzi, że śledztwa przeciwko niej oraz sama rozprawa sądowa powodowane są dążeniami władz do usunięcia jej z polityki.","Julia Tymoszenko, fot. Reuters",
https://wiadomosci.onet.pl/swiat/bialorus-grzywny-dla-opozycjonistow-za-udzial-w-akcjach-ulicznych/lxkzk9,Białoruś: grzywny dla opozycjonistów za udział w akcjach ulicznych,"Kary wysokich grzywien wymierzył dziś sąd w Mińsku dwóm opozycjonistom, którzy uczestniczyli w akcjach ulicznych w białoruskiej stolicy, zorganizowanych bez zezwolenia władz – poinformował niezależny tygodnik ""Nasza Niwa"".","Szefa opozycyjnej Zjednoczonej Partii Obywatelskiej Anatola Labiedźkę skazano na grzywnę wysokości 9 mln rubli białoruskich (1000 zł) za udział 29 października w akcji zapalania zniczy przed budynkiem KGB, poświęconej ofiarom represji politycznych. Liderowi ruchu ""Razem"" Wiaczasłauowi Siuczykowi wymierzono karę 10,8 mln rubli (2,4 tys. zł) za udział w dwóch opozycyjnych akcjach: 23 września (na rzecz uczciwych wyborów prezydenckich) i 4 października (przeciwko planom rozmieszczenia na Białorusi rosyjskiej bazy lotniczej). Skazano go z artykułu o drobnym chuligaństwie. - Oczywiście jest to decyzja polityczna – powiedział Siuczyk. – Potwierdza to m.in. fakt, że sędzia podczas posiedzenia nazwała mnie politykiem opozycyjnym. Labiedźka, który w ciągu ostatnich dwóch miesięcy został ukarany grzywną już po raz trzeci w związku z udziałem w akcjach ulicznych, ocenił, że sądy nad opozycjonistami na Białorusi ""odbywają się taśmowo"". - Żadnej liberalizacji nie ma.(…) Skoro brukselska lista (przedstawicieli Białorusi objętych sankcjami) została zawieszona, to my sami musimy prowadzić monitoring tego, co się dzieje – dodał. Państwa UE 29 października zawiesiły na cztery miesiące sankcje wobec przedstawicieli władz Białorusi, wprowadzone w związku z fałszowaniem wyników oraz represjami wobec opozycji. Decyzję podjęto w kontekście poprawy stosunków UE z tym krajem.",Białoruś: grzywny dla opozycjonistów za udział w akcjach ulicznych,
https://wiadomosci.onet.pl/swiat/lukaszenka-powinien-podzielic-sie-wladza/b0dcb,"""Łukaszenka powinien podzielić się władzą""","Według Uładzimira Niaklajeua, jednego z kandydatów opozycji na prezydenta Białorusi w wyborach 19 grudnia, obecny szef państwa Alaksandr Łukaszenka musi podzielić się władzą, którą skoncentrował w swoich rękach.","Jego zdaniem, jedynym sposobem, by tego żądać, są pokojowe protesty. O demonstracji zaplanowanej przez opozycję w wieczór wyborczy Niaklajeu mówił dziennikarzom w czwartek, na trzy dni przed wyborami: ""Za nic nie ustąpimy, to nasza ostatnia szansa"". - Nie wiemy, ile w kraju jest pieniędzy, kto co sprywatyzował, co do kogo należy - nic nie wiadomo, wie o tym tylko ten człowiek, który dysponuje całym majątkiem i całym narodem. I z tym chcemy skończyć - mówi Niaklajeu. Według niektórych ocen Niaklajeu jest najpopularniejszym wśród kandydatów opozycji w wyborach. Niezależne sondaże, które dają Alaksandrowi Łukaszence mniej niż 50 proc. głosów, mówią o około 17 proc. dla Niaklajeua. Poeta, były szef Związku Pisarzy, obecnie lider kampanii obywatelskiej ""Mów prawdę!"", przekonuje: ""Już dzisiaj zaczęło się fałszowanie wyborów. Mamy już dziesiątki przypadków naruszeń ordynacji wyborczej"". Jego zdaniem, już obecnie jest jasne, że oficjalny wynik wyborów będzie zgodny z zapowiedzianym przez Łukaszenkę - 70 proc. poparcia dla urzędującego prezydenta. - Wszyscy o tym z góry wiedzą i my o tym z góry wiemy - mówi kandydat opozycji. Niaklajeu, którego wystąpienia wyborcze w radiu i telewizji należały do najbardziej wyrazistych i przekonujących podkreśla, że opozycja jest odcięta od mediów i nie ma możliwości kontaktu z wyborcami. Choć sam proponował, by w geście protestu wszyscy kandydaci wycofali się z wyborów, pozostawiając Łukaszenkę jako jedynego kandydującego. - O tym dowie się pięć, dziesięć tysięcy ludzi, ale pozostali przyjdą i zagłosują tak, jakby nic się nie stało - teraz przyznaje. Opozycja nie ma, oprócz protestu, innego sposobu na informowanie ludzi o swoich decyzjach - tłumaczy Niaklajeu. Pod adresem władz i struktur siłowych apeluje: ""Dajcie ludziom po prostu spokojnie przyjść na plac, podjąć decyzje, wyrazić swój protest i rozejść się. I ochraniajcie ich jednocześnie"". Szef jego sztabu Andrej Dźmitryjeu mówi, że opozycja ma różne scenariusze działań, zależnie od tego, ile osób przyjdzie na Plac Październikowy w Mińsku 19 grudnia o godz. 20. Będzie żądać dostępu do mediów, będzie się starać rozszerzać protest, chciałaby, by doprowadził on do negocjacji z władzami. Dźmitryjeu ocenia, że w przededniu tegorocznych wyborów opozycja białoruska po raz pierwszy rozumie, że nie ma poparcia partnerów w UE i USA. W 2006 roku takie poparcie było niewątpliwe, tym razem toczą się pewne dyskusje - mówi Dźmitryjeu. Jego zdaniem, Alaksandr Łukaszenka zabiega teraz o dialog z Unią Europejską, ponieważ wie, że kolejnego konfliktu z Rosją nie uda się uniknąć. - Nie mogę powiedzieć, że my (opozycja - PAP) teraz polegamy na Unii Europejskiej i USA. Teraz polegamy na ludziach, którzy przyjdą na plac - może to coś zmieni - dodaje.","Plakat z Alaksandrem Łukaszenką, fot. AFP",
https://wiadomosci.onet.pl/kraj/jutro-rocznica-urodzin-wielkiego-opozycjonisty/n4s58,Jutro rocznica urodzin wielkiego opozycjonisty,"Jan Józef Lipski - działacz opozycji, polityk, żołnierz AK, historyk literatury, publicysta - był jednym z najbardziej szanowanych uczestników życia politycznego, bez którego nie odbyła się żadna większa inicjatywa dysydencka. Jutro mija 85 rocznica jego urodzin. Lipski zmarł w 1991 r.","Lipski od najmłodszych lat angażował się w różnego rodzaju formy oporu, początkowo przeciw okupantowi hitlerowskiemu, a potem władzy komunistycznej. Najważniejszą wartością był dla niego człowiek i miłość do niego. Na tym zasadzał się także jego patriotyzm. ""Patriotyzm jest z miłości - i do miłości ma prowadzić; wszelka inna jego forma jest deformacją etyczną"" - pisał (""Dwie ojczyzny - dwa patriotyzmy""). Taką postawę ukształtował w nim zapewne dom rodzinny. Jan Józef Lipski urodził się 25 maja 1926 r. w Warszawie w rodzinie inteligenckiej. Wybuch wojny przerwał edukację młodego Lipskiego. Jan Józef był za młody by walczyć we wrześniu 1939 r., ale już trzy lata później wstąpił do Szarych Szeregów. Brał udział w akcjach dywersyjnych. W tym czasie jego rodzina ukrywała Żydów. Obojętność wielu Polaków na los prześladowanych współobywateli żydowskiego pochodzenia musiała pozostawić głębokie ślady, bo czterdzieści lat później podkreślał: ""Nie prześladowaniem i tropieniem ukrywających się Żydów zawinili głównie Polacy, mimo że byli wśród nas uprawiający taki proceder - lecz obojętnością"" (""Dwie ojczyzny - dwa patriotyzmy""). Starszy strzelec Jan Józef Lipski ps. ""Grabie"" walczył w Powstaniu Warszawskim na swoim rodzinnym Mokotowie. Został poważnie ranny w rękę. Schwytany przez hitlerowców, zbiegł z transportu. Za bohaterskie czyny otrzymał Krzyż Walecznych i Krzyż AK. Po wojnie, jako student polonistyki, współtworzył nielegalne koło samokształceniowe. To był jego pierwszy krok w kierunku działalności opozycyjnej. Później niezależną myśl kształtował w Klubie Krzywego Koła (w latach 1957 - 1959 był jego prezesem). Korespondował z szefem paryskiej ""Kultury"", Jerzym Giedroyciem - z tego powodu bezpieka objęła go stałą inwigilacją. Za odczyt w Klubie nt. Bolesława Piaseckiego i ONR Falanga został usunięty z pracy w Państwowym Instytucie Wydawniczym. Potem znalazł ją w piśmie ""Gromada-Rolnik Polski"". W 1965 r. uzyskał stopień doktora za pierwszą część rozprawy o twórczości Jana Kasprowicza, druga część była podstawą przyznania mu habilitacji, która jednak została wstrzymana przez Centralną Komisję Kwalifikacyjną przy Prezesie Rady Ministrów PRL. Otrzymał ją dopiero w 1981 r. Angażował się w pomoc prześladowanym. W 1964 r. za organizowanie protestu przeciw zaostrzaniu cenzury i podpis pod tzw. Listem 34 do premiera Józefa Cyrankiewicza trafił na krótko do aresztu. Potem podobnych akcji było więcej: pismo w obronie studentów usuniętych z Uniwersytetu Warszawskiego (1968 r.), ułaskawienie członków opozycyjnej organizacji Ruch (1974 r.), List 59 - przeciw wpisaniu do konstytucji PRL przyjaźni z ZSRR i kierowniczej roli PZPR. W drugiej połowie lat 60. organizował pomoc dla prześladowanych przez władze PRL. Podobnym celom, jednak na o wiele większą skalę i nieograniczającą się tylko do wsparcia materialnego, służył KOR. Jan Józef Lipski był w 1976 r. jednym ze współzałożycieli tej najważniejszej wówczas organizacji opozycyjnej. Po powstaniu Komitetu Samoobrony Społecznej KOR Lipski, który był jednym z jego czołowych działaczy, został aresztowany (1977 r.). Po wyjściu na wolność - z powodu złego stanu zdrowia - zajął się organizowaniem Towarzystwa Kursów Naukowych. Doktor Lipski zajmował się pomocą dla pracowników naukowych. Zaangażował się w powstającą Solidarność latem 1980 r. Rok później wchodził już w skład zarządu Regionu NSZZ ""S"" Mazowsze. Udział w zjeździe ""S"" w 1981 r. skończył się dla Lipskiego zawałem. Zasłabł na mównicy, gdy za lewicowość atakowano jego KOR. Po wprowadzeniu stanu wojennego Lipski pojechał do Ursusa, by strajkować z załogą Zakładów Mechanicznych. 14 grudnia 1981 r. został aresztowany. Z powodu choroby serca trafił do Kliniki Kardiologicznej w Aninie, gdzie przebywał pod nadzorem SB. W czerwcu 1982 r. wyjechał na leczenie do Anglii. Jednak już we wrześniu wrócił do Polski i zaraz został aresztowany. ""Chcę mieć zaszczyt znalezienia się na ławie oskarżonych z przyjaciółmi, których towarzyszem walki o lepszą Polskę byłem przez te kilka lat"" - napisał Jan Józef Lipski w posłowiu do książki o KOR, którą wydał przed wyjazdem z Londynu. Po zwolnieniu ze szpitala więziennego angażował się w prace podziemnej Solidarności. Od początku lat 60. był członkiem wolnomularskiej loży Kopernik i dwukrotnie pełnił funkcję jej przewodniczącego. W 1987 r. współtworzył Polską Partię Socjalistyczną. W 1988 r. został członkiem Komitetu Obywatelskiego przy Przewodniczącym Solidarności Lechu Wałęsie. W wyborach w 1989 r. uzyskał mandat senatora. Zmarł 10 września 1991 r. w Krakowie.",,
https://wiadomosci.onet.pl/swiat/wietnam-wladze-przed-czasem-zwolnily-z-wiezienia-prawnika-opozycji/fm9nq,Wietnam: Władze przed czasem zwolniły z więzienia prawnika opozycji,"Władze Wietnamu przedterminowo zwolniły z więzienia Le Cong Dinh, prawnika i obrońcę w wielu procesach wietnamskiej opozycji, którego Amnesty International uznaje za jednego z wietnamskich więźniów sumienia.","Wietnamska gazeta internetowa ""VnExpress"" podała, że Dinh został zwolniony wczoraj ""za dobre sprawowanie"". W 2009 roku władze skazały go na pięć lat więzienia za spiskowanie mające na celu obalenie rządu. W niewoli spędził trzy i pół roku. Jego zwolnienie zbiegło się jednak w czasie z rozprawą władz z opozycją. 35 działaczy antykomunistycznych w ostatnich miesiącach otrzymało długie wyroki za działalność wywrotową. Zachód wielokrotnie krytykował Wietnam za więzienie ludzi, którzy chcą swobodnie wyrażać swe poglądy. Władze w Hanoi utrzymują, że skazują jedynie tych, którzy łamią prawo.",,
https://wiadomosci.onet.pl/swiat/rosja-podpisano-porozumienie-o-stworzeniu-opozycyjnej-koalicji/hwkwe,Rosja: podpisano porozumienie o stworzeniu opozycyjnej koalicji,"Przedstawiciele rosyjskich ugrupowań opozycyjnych i ruchów społecznych podpisali porozumienie o stworzeniu koalicji, która weźmie udział w wyborach parlamentarnych w 2011 roku i wystawi wspólnego kandydata w wyborach prezydenckich w 2012 roku.","O podpisaniu porozumienia powiadomiło radio Echo Moskwy. Nowa koalicja otrzymała nazwę ""O Rosję bez samowoli i korupcji"". Jej uczestnicy planują złożenie dokumentów w celu rejestracji nowej partii politycznej oraz wysunięcie jednego kandydata na prezydenta. Jak przekazuje niezależny portal Grani.ru, na konferencji prasowej w Moskwie stworzenie koalicji ogłosili: przywódca liberalnego ruchu Solidarność, b. wicepremier Borys Niemcow, inny z liderów Solidarności Władimir Miłow, szef Rosyjskiego Sojuszu Ludowo-Demokratycznego, b. premier Michaił Kasjanow oraz lider zdelegalizowanej Republikańskiej Partii Rosji, b. wiceprzewodniczący Dumy Państwowej (niższej izby rosyjskiego parlamentu) Władimir Ryżkow. Konferencja opozycyjnych liderów miała się odbyć najpierw w centrum prasowym agencji informacyjnej RIA-Nowosti, jednak agencja ostatecznie odmówiła udostępnienia sali z powodów technicznych - podał portal Grani.ru. Politycy ogłosili, że spotkanie odbędzie się w biurze ruchu Solidarność. Liderzy opozycji podkreślili w trakcie konferencji, że stworzenie koalicji nie oznacza ani rozwiązania, ani połączenia kierowanych przez nich organizacji. Porozumieli się też wstępnie, że do koalicji zaproszą inne ugrupowanie opozycyjne - Zjednoczony Front Obywatelski, na którego czele stoi arcymistrz szachowy Garri Kasparow. Echo Moskwy podało, że 9 października liderzy nowej koalicji planują przeprowadzenie w Moskwie pierwszego mityngu.","Garri Kasparow, szachowy mistrz.",
https://wiadomosci.onet.pl/swiat/kubanski-opozycjonista-guillermo-farinas-zatrzymany-podczas-pogrzebu/kfj16,Kubański opozycjonista Guillermo Farinas zatrzymany podczas pogrzebu,"Podczas pogrzebu kubańskiego dysydenta, laureata nagrody im. Sacharowa Oswaldo Payi zatrzymani zostali we wtorek w Hawanie inni opozycjoniści, w tym znany ze swych protestów głodowych Guillermo Farinas - poinformowali korespondenci AFP.","Farinasa zatrzymali ubrani po cywilnemu policjanci podczas uroczystości pogrzebowych, na których stawiło się około 200 kubańskich opozycjonistów. Kilkudziesięciu spośród nich zostało również zatrzymanych - pisze AFP, dodając, że tłum zaczął skandować antyreżimowe slogany. Paya zginął w niedzielę w wypadku samochodowym, którego okoliczności są niewyjaśnione i ""kontrowersyjne"" - jak pisze francuska agencja. Do wypadku doszło w pobliżu miasta Bayamo, położonego 800 km na wschód od Hawany. Wiadomo tylko, że zginął w nim także inny kubański dysydent, Harold Cepero, a dwaj kolejni pasażerowie samochodu, którym jechała cała czwórka - Hiszpan i Szwed - zostali lekko ranni. We wtorek rodzina Payi ponownie zażądała wyjaśnienia okoliczności wypadku, który - jej zdaniem - został sprowokowany przez inny pojazd.","Pogrzeb kubańskiego opozycjinisty, fot.PAP/EPA",
https://wiadomosci.onet.pl/swiat/bialorus-czterem-opozycjonistom-zlagodzono-zarzuty-ws-19-grudnia/fl7qx,Białoruś: czterem opozycjonistom złagodzono zarzuty ws. 19 grudnia,"Nowe, łagodniejsze zarzuty w sprawie protestów po wyborach prezydenckich na Białorusi postawiono kolejnym czterem osobom, w tym dziennikarce Irynie Chalip - podało białoruskie MSW. Grozi im teraz do trzech, a nie do 15 lat więzienia.","Prócz Iryny Chalip, która jest żoną byłego kandydata opozycji w wyborach Andreja Sannikaua, zarzuty zmieniono: działaczowi niezarejestrowanej chrześcijańskiej demokracji Pawłowi Siewiaryncowi, współpracownikowi Sannikaua - Źmicierowi Bandarence oraz Siarhiejowi Marcaleuowi, współpracownikowi innego kandydata opozycji - Mikoły Statkiewicza. Zarzuty mówią teraz już nie o organizacji masowych zamieszek lub udziale w nich, lecz o ""organizacji i aktywnym udziale w działaniach grupowych poważnie naruszających porządek publiczny"". Maksymalny możliwy wymiar kary to trzy lata więzienia. Według MSW celem działania tych osób - było wciągnięcie i pobudzenie obywateli Białorusi do masowych działań o rozmyślnie sprzecznym z prawem charakterze. Prócz tego: - bezpodstawne twierdzenia o uznaniu wyborów prezydenckich za nieważne, wygłaszane w ich publicznych deklaracjach, stały się sztucznie stworzonym powodem do reakcji państw Unii Europejskiej i USA - głosi oświadczenie resortu. Działacze opozycji trafili do aresztu śledczego KGB w Mińsku w następstwie demonstracji opozycji w stolicy w wieczór wyborczy 19 grudnia. Tysiące ludzi protestowało wówczas przeciwko oficjalnym wynikom wyborów, według których niemal 80 proc. głosów zdobył ubiegający się o czwartą kadencję prezydencką Alaksandr Łukaszenka.",,
https://wiadomosci.onet.pl/swiat/bialoruska-opozycja-opuscila-dotychczasowa-siedzibe/pwfhb,Białoruska opozycja opuściła dotychczasową siedzibę,"Opozycyjna partia Białoruski Front Narodowy, którą władze wysiedlają z wynajmowanego dotąd lokalu w Mińsku, pożegnała się dziś z siedzibą przy ul. Maszerowa, którą zajmowała od niemal 20 lat. 26 lipca lokal mają zająć komornicy.","Na ostatnie spotkanie w historycznej siedzibie BNF przyszli opozycyjni politycy, artyści, dziennikarze. Partia ogłosiła, że za miesiąc będzie miała nowe biuro przy ul. Kropotkina. Na Białorusi organizacje nie mogą być zarejestrowane, a więc działać legalnie, bez oficjalnego adresu. Jak relacjonuje Radio Swaboda, na ścianach lokalu, który jutro mają przejąć służby komunalne, wymalowano graffitti: ""Żywie Biełaruś!"" (biał. Niech żyje Białoruś!), ""BNF na zawsze!"". Okna udekorowano biało-czerwono-białymi wstążkami w używanych przez opozycję historycznych barwach narodowych. Partia uznała pozbawienie jej dotychczasowej siedziby za ""próbę rozprawy politycznej"", ale postanowiła, że nie będzie się mu sprzeciwiać siłą. Kłopoty z biurem w Mińsku, które było zarazem siedzibą struktur obwodowych BNF, zaczęły się na początku roku. Wówczas administracja dzielnicy powiadomiła BNF, że nie odnowi z nim umowy o wynajem. Zdaniem partii, była to reakcja na organizowanie w lokalu pomocy dla aresztowanych po demonstracji opozycji 19 grudnia w Mińsku, w wieczór po wyborach prezydenckich. Stu działaczy kultury, nauki i sztuki, dziennikarzy i obrońców praw człowieka zaapelowało w obronie siedziby opozycyjnej partii. Wskazywali, że pozbawienie BNF siedziby oznaczać będzie zniszczenie ""wyspy białoruskości, gdzie prowadzona była aktywna działalność społeczna i kulturalna, i gdzie kształtuje się społeczeństwo obywatelskie Białorusi"". Jednak w maju sąd gospodarczy w Mińsku wydał decyzję o wysiedleniu partii, a także innych organizacji zarejestrowanych w lokalu. Niedawno partia otrzymała powiadomienie z sądu, że 26 lipca odbędzie się przymusowe wysiedlenie z tych pomieszczeń.",,
https://wiadomosci.onet.pl/swiat/opozycja-w-rosji-chce-okraglego-stolu/gvv6t,"Opozycja w Rosji chce ""okrągłego stołu""","Grupa opozycyjnych polityków, a także obrońców praw człowieka, naukowców i twórców kultury, zaproponowała dzisiaj zwołanie ogólnorosyjskiego ""okrągłego stołu"", mającego wypracować mechanizmy pokojowego przekazania władzy w Rosji.","Z inicjatywą powołania do życia takiego forum wystąpili m.in.: liderzy niezarejestrowanej Partii Wolności Narodowej (Parnas) - b. premier Michaił Kasjanow, b. wicepremier Borys Niemcow i b. wiceprzewodniczący Dumy Państwowej Władimir Ryżkow, obrońcy praw człowieka - Ludmiła Aleksiejewa, Siergiej Kowalow i Aleksiej Simonow, uczeni - Jurij Ryżow i Jewgienij Jasin, politolodzy - Lilia Szewcowa i Gieorgij Satarow oraz adwokat Jurij Szmidt. Zamiar utworzenia takiej struktury do ""wypracowania mechanizmu pokojowej transformacji jedynowładztwa w system demokratyczny oparty na prymacie prawa"" środowiska te zasygnalizowały już w zeszłym miesiącu. Dzisiaj animatorzy tej inicjatywy spotkali się w Moskwie na formalnym spotkaniu założycielskim. Omówili oni trzy raporty ekspertów na temat systemu politycznego, który ukształtował się w Federacji Rosyjskiej, scenariuszy rozwoju gospodarczego kraju i dróg pokojowego przejścia Rosji do demokracji. Przygotowali też odezwę, w której opowiedzieli się m.in. za unieważnieniem wyników niedawnych wyborów parlamentarnych i przesunięciem o dwa miesiące wyznaczonych na 4 marca 2012 roku wyborów prezydenckich. W tym czasie ich zdaniem powinny być wniesione niezbędne zmiany do prawa wyborczego, uchylone bezprawne decyzje przeszkadzające w rejestracji partii politycznych, a także zapewniona niezależność sądów i mediów. Inicjatorzy ""okrągłego stołu"" mają nadzieję, że stanie się on stałą platformą dyskusji, do której zamierzają zaprosić wszystkich dążących do pokojowego przekazania władzy i przywrócenia porządku konstytucyjnego w Rosji. Centralna Komisja Wyborcza (CKW) oficjalnie ogłosiła w sobotę, że wybory do Dumy Państwowej wygrała Jedna Rosja, zdobywając 49,3 proc. głosów. Opozycja zarzuciła władzom fałszerstwa wyborcze. W zeszłym tygodniu na ulicach Moskwy przeciwko oszustwom nad urną wyborczą demonstrowały tysiące osób. Setki zostały zatrzymane przez policję. Wielu uczestników manifestacji pobito. Do podobnych protestów doszło też w innych miastach, w tym w Petersburgu.","Plac Czerwony w Moskwie, fot. Reuters",
https://wiadomosci.onet.pl/swiat/pogrzeb-zamienil-sie-w-potezna-demonstracje/j53yj,Pogrzeb zamienił się w potężną demonstrację,"Ponad 50 tysięcy ludzi uczestniczyło w sobotę w pogrzebie szefa kurdyjskiej opozycji w Syrii, Meszala Tamo, zastrzelonego wczoraj w Al-Kamiszli - poinformowało Syryjskie Obserwatorium Praw Człowieka.","Pogrzeb przekształcił się w demonstrację wzywającą do upadku reżimu prezydenta Baszara el-Asada. Według działaczy praw człowieka, w piątek czterej zamaskowani mężczyźni weszli do domu kurdyjskiego działacza w Al-Kamiszli na północnym wschodzie kraju i otworzyli ogień. Tamo poniósł śmierć w ataku. Ranny został też m.in. jego syn. Z kolei oficjalna syryjska agencja Sana poinformowała, że Kurd zginął, gdy ""uzbrojeni mężczyźni znajdujący się w czarnym samochodzie ostrzelali jego pojazd"". 53-letni Tamo był członkiem tzw. Rady Narodowej, która koordynuje walkę z reżimem w Damaszku. Została ona utworzona pod koniec sierpnia w Stambule. Był też założycielem Ruchu Przyszłości, czyli liberalnej partii kurdyjskiej. Niedawno wyszedł z więzienia, gdzie spędził ponad trzy lata.",,
https://wiadomosci.onet.pl/swiat/syria-ponad-300-cial-na-przedmiesciach-damaszku/9jvq9,Syria: ponad 300 ciał na przedmieściach Damaszku,"Ponad 300 ciał znaleziono w miejscowości Daraja na przedmieściach stolicy Syrii. Przedstawiciele syryjskiej opozycji twierdzą, że to ofiary ostatniego szturmu wojsk rządowych i dokonanych przez nie masowych egzekucji.","Jak poinformowało Syryjskie Obserwatorium Praw Człowieka, w niedzielę w pobliżu meczetu w Daraja odkryto kolejnych dziewięć ciał. Ty samym - według opozycji - liczba ofiar pięciodniowego szturmu wojsk rządowych na miasto, a także masowych egzekucji, wzrosła do 320. Ze względu na barierę informacyjną otaczającą Syrię, nie jest możliwa weryfikacja wiadomości syryjskiej opozycji. Wierne reżimowi media pokazały zdjęcia, na których widać zwłoki leżące w samochodach, na cmentarzu i w domach. Wśród ofiar są kobiety i dzieci.","Konflikt w Syrii, fot. AFP",
https://wiadomosci.onet.pl/swiat/sad-odrzucil-kasacje-opozycyjny-dzialacz-trafi-na-5-lat-do-kolonii-karnej/h2mxe,Sąd odrzucił kasację. Opozycyjny działacz trafi na 5 lat do kolonii karnej,"Miński sąd miejski odrzucił dzisiaj wniosek o kasację wyroku pięciu lat kolonii karnej o zaostrzonym reżimie, wydanego w maju w sprawie opozycjonisty Andreja Sannikaua, kandydata w wyborach prezydenckich na Białorusi z grudnia ubiegłego roku.","Został on skazany za organizację powyborczych demonstracji. Odrzucono także wnioski o kasację wyroków wydanych w sprawach czterech innych oskarżonych wraz z Sannikauem. Mieli oni uczestniczyć w masowych zamieszkach 19 grudnia 2010 roku w wieczór po wyborach, kiedy w centrum Mińska odbyła się wielotysięczna manifestacja opozycji. W maju działacza kampanii ""Mów Prawdę!"" Aleha Hniedczyka skazano na 3,5 roku pozbawienia wolności. Pozostali trzej otrzymali wyroki po trzy lata. Byli to: student Fiodar Mirzajanau, aktywista opozycyjnego Młodego Frontu Uładzimir Jaromienak i najmłodszy ze skazanych, 19-letni student Ilja Wasiljewicz. Proces Sannikaua trwał 11 dni. W sądzie polityk ogłosił, że po aresztowaniu znęcano się nad nim, a szef KGB Białorusi Wadzim Zajcau groził zamordowaniem jego żony i dziecka. - Przeszedłem przez tortury, poniżenia i groźby - mówił w ostatnim słowie. Ocenił swój proces jako polityczną rozprawę. 57-letni Sannikau, lider opozycyjnego ruchu ""Europejska Białoruś"" jest z wykształcenia dyplomatą; w latach 1995-1996 był wiceministrem spraw zagranicznych Białorusi.",,
https://wiadomosci.onet.pl/swiat/ukraina-opozycja-rozpocznie-dwumiesieczna-akcje-protestu/2lj05,Ukraina: opozycja rozpocznie dwumiesięczną akcję protestu,"Ukraińska opozycja zapowiedziała dwumiesięczną akcję protestu ""Powstań Ukraino!"", która rozpocznie się w najbliższy czwartek i zakończy w maju w Kijowie. Jednym z postulatów jest ustąpienie prezydenta Wiktora Janukowycza.","Arsenij Jaceniuk, szef klubu parlamentarnego partii Batkiwszczyna znajdującej się w więzieniu b. premier Julii Tymoszenko, poinformował, że w ramach akcji przywódcy opozycji mają zamiar odwiedzić wszystkie centra rejonowe (powiatowe) kraju. Szef nacjonalistycznej partii Swoboda Ołeh Tiahnybok wyjaśnił na konferencji prasowej z Jaceniukiem, że jeżdżąc po Ukrainie, politycy opozycji chcą zmobilizować społeczeństwo do przeciwstawienia się rządzącym. -Będziemy zbierali informacje o ludziach, którzy jutro wraz z nami będą gotowi do podjęcia bardziej radykalnych sposobów walki. Naszym atutem jest naród ukraiński, który oczekuje od sił opozycyjnych konkretów - powiedział Tiahnybok. Polityk jest przekonany, że tylko masowe protesty powstrzymają ekipę prezydenta Janukowycza przed podejmowaniem kolejnych bezprawnych działań. Ukraińska opozycja jest zaniepokojona ograniczaniem demokracji w kraju, czego symbolem są m.in. więzieni politycy opozycyjni, wśród których oprócz Tymoszenko jest b. szef MSW i bohater pomarańczowej rewolucji 2004 r. Jurij Łucenko. Przeciwnicy Janukowycza zarzucają mu także lawirowanie między zbliżeniem z Unią Europejską a strukturami powstającymi na obszarze b. ZSRR, takimi jak formowana przez Moskwę Unia Celna. Ma to szczególne znaczenie w związku z oczekiwanym jesienią podpisaniem umowy stowarzyszeniowej Ukraina-UE. W ostatnim czasie oponenci władz na Ukrainie zetknęli się z kolejnym problemem, jakim jest pozbawianie mandatów poselskich niewygodnych przedstawicieli opozycji. Przykładem stał się Serhij Własenko, główny obrońca Tymoszenko, który stracił mandat w wyniku decyzji Naczelnego Sądu Administracyjnego. Sąd uznał, że Własenko łączy swe obowiązki w parlamencie z zawodem adwokata, czego zabraniają przepisy.",,
https://wiadomosci.onet.pl/kraj/wszyscy-europejczycy-znalezli-sie-w-pulapce/60fqd,"""Wszyscy Europejczycy znaleźli się w pułapce""","Miała być w białoruskim parlamencie licencjonowana opozycja. Tymczasem jest, ale poza parlamentem. Dla wszystkich wydaje się oczywiste, że Aleksander Łukaszenka postanowił mieć ciastko i zjeść ciastko - pisze na swoim blogu w Onet.pl Marek Siwiec, komentując wybory na Białorusi.","""Jeśli więc wybory nie zostaną dostatecznie mocno zanegowane, to znaleźliśmy się, my Europejczycy, w pułapce. Wypadnie nam bowiem kontynuować dialog z partnerem, który po prostu nas ograł. Chyba, że... realna siła opozycjonistów jest tak słaba, że żaden z nich po prostu nie zdołał wejść do Izby Reprezentantów"" - ocenia eurodeputowany. ""Wszyscy ostrzą sobie zęby na wybory prezydenckie, gdyż realna władza mieści się właśnie w tym urzędzie. Oby się nie okazało, że z mandatem demokraty, w wolnych i uczciwych wyborach, prezydentem zostanie... Łukaszenka"" - konkluduje Siwiec.","Marek Siwiec, fot. PE",
https://wiadomosci.onet.pl/kraj/nieoficjalnie-grzegorz-schetyna-rozwaza-wycofanie-sie-ze-startu-na-szefa-po/e6sk5w9,Nieoficjalnie: Schetyna rozważa wycofanie się ze startu na szefa PO,"W nadchodzących, wewnętrznych wyborach w partii obecny lider Platformy Grzegorz Schetyna może nie wystartować - informuje ""Wprost"", powołując się na informatorów wewnątrz partii.","– Schetyna wycofuje się ze wszystkich pól konfliktu między nim a opozycją w PO. Przyjął taktykę na skracanie pola walki. Chce, by wyklarował się jego jeden konkurent w walce o przywództwo w partii, bo wtedy łatwiej będzie go politycznie unicestwić – mówi informator tygodnika. POLECAMY: Brak zmian w PO to zła strategia. Ale jest jeszcze gorsza [OPINIA] Schetyna jest w defensywie w partii i chce przeczekać bunt. - Będzie sprawdzał temperaturę konfliktu w partii przez najbliższy miesiąc. Jeśli się poprawi (...), pozostanie liderem, ale jeśli dynamika zaogniającego się w partii sporu będzie tak duża jak teraz i politycy PO nadal będą żądać jego dymisji, może nie zaryzykować wyborczej wewnętrznej porażki – twierdzi informator ""Wprost"". - Trudno walczyć z telewizją publiczną, trudno walczyć w nierównej walce. Szkoda moim zdaniem, że opozycja nie była zjednoczona. Gdybyśmy utrzymali formułę Koalicji Europejskiej, ten wynik byłby lepszy - mówił Grzegorz Schetyna w zeszłym tygodniu w internetowym programie ""Rzecz o polityce"". Lider PO był pytany w programie ""Rzeczpospolitej"", czy po wyborach nie widzi powodu do dymisji z funkcji szefa Platformy. - Na razie muszę przypilnować kwestii, które są dzisiaj najważniejsze, tzn. kwestia Senatu, wybór w Senacie, wybór w klubie - to jest kwestia najbliższych dni - powiedział Schetyna. Dopytywany był, czy będzie ubiegał się o ponowny wybór na przewodniczącego PO. - Biorę (to - red.) też pod uwagę, dzisiaj to nie jest dla mnie priorytet. (...) jeszcze zobaczymy, nie chcę budować poczucia, że chcę zrobić coś na siłę czy przeciwko - powiedział Schetyna. - Ja chcę dzisiaj skończyć to, co jest najważniejsze, czyli zamknąć zwycięstwo do Senatu konkretnym wyborem prezydium Senatu, przeprowadzić wybory w klubie parlamentarnym i być gotowym do konstrukcji wyborów kandydata KO na prezydenta i przewodniczącego PO - dodał Schetyna. Na uwagę, że jest poczucie, że ""jest przywiązany do stołka"" przewodniczącego partii, odparł, że ""tak zupełnie nie jest"". Schetyna podkreślił też, że senatorowie elekci Koalicji Obywatelskiej i reszty opozycji to jest bardzo dobra drużyna. POLECAMY: Joanna Mucha: rozważam start w wyborach na szefa PO Źródło: ""Wprost""; ""Rzeczpospolita""",Grzegorz Schetyna,
https://wiadomosci.onet.pl/swiat/niemcy-afd-rozpetala-awanture-w-bundestagu/7y0h5kl,Niemcy: AfD rozpętała awanturę w Bundestagu,Swoim rasistowskim wystąpieniem szefowa klubu poselskiego AfD wywołała w Bundesatagu burzę i dorobiła się upomnienia od przewodniczącego parlamentu.,"Po raz pierwszy Alternatywa dla Niemiec (AfD) jako największa frakcja opozycyjna w niemieckim parlamencie otworzyła dzisiaj debatę generalną w Bundestagu. I zaraz wywołała skandal. Szefowa grupy parlamentarnej AfD Alice Weidel zarzuciła rządowi, że ""nieokiełznaną imigracją"" zagraża wzrostowi gospodarczemu i dobrobytowi społeczeństwa. Na pewno nie zapewnią tego dobrobytu ""burki, chuściane dziewczyny, żyjący z zasiłków muzułmańscy nożownicy i inni ladaco"". Według Weidel Niemcy stały się ""krajem imigracyjnym dla niewykwalifikowanych i emigracyjnym dla wykwalifikowanych"". Bezpośrednio zaatakowała przewodniczącego klubu parlamentarnego Zielonych Antona Hofreitera, stawiając mu retoryczne pytanie, kto płaci w Niemczech pensje: ""Może pańscy wspaniali imigranci? Chyba nie myśli Pan tego poważnie?"". Przedstawiciele wszystkich innych partii zasiadających w Bundestagu skwitowali jej słowa gwizdami i okrzykami oburzenia. Weidel, która nie daje się tak łatwo zbić z tropu, skończyła swoje wystąpienie cytatem prezydenta Czech Miloša Zemana: ""Jeżeli ktoś żyje w kraju, w którym jest karany za wędkowanie bez karty wędkarskiej, ale nie za nielegalnie przekroczenie granicy bez ważnego paszportu, ma pełne prawo powiedzieć, że krajem tym rządzą idioci"". Przewodniczący Bunestagu Wolfgang Schaeuble (CDU) upomniał Weidel: - Użyła pani między innymi sformułowania ""chuściane dziewczyny i inni ladaco"", dyskryminując tym samym wszystkie kobiety noszące chusty. Przywołuję panią do porządku - powiedział. Ostro zareagował szef frakcji parlamentarnej chadecji Volker Kauder. Jak stwierdził, sposób, w jaki Weidel wyraziła się o innych ludziach ma ""zero"" wspólnego z chrześcijańskim obrazem człowieka. - To, co pani dzisiaj zrobiła, jest tego całkowitym przeciwieństwem i powinna się pani wstydzić – stwierdził Kauder. Głośne protesty, jakie podniosły się na te słowa z rzędów AfD zreplikował zwięzłym: ""Wielka gęba przy krytykowaniu innych, ale cieniutko w przyjmowaniu krytyki – to jest AfD"". Zebrał za to burzę oklasków i śmiech kanclerz Merkel, która przedtem ze stoickim spokojem czekała na zakończenie wystąpienia polityk AfD Weidel.",Szefowa frakcji parlamentarnej AfD Alice Weidel w Bundestagu,
https://wiadomosci.onet.pl/swiat/kazachstanska-policja-w-biurze-opozycyjnego-portalu-proba-blokady-gazety/1qzxc,"Kazachstańska policja w biurze opozycyjnego portalu, próba blokady gazety","Kazachstańska policja dokonała w czwartek przeszukania w biurze opozycyjnego portalu informacyjnego, podjęto też kroki dla zablokowania czasopisma krytycznego wobec rządu; RsF widzi w tych posunięciach ""bezprecedensową ofensywę"" przeciwko krytykom władz.","Gulżan Jergalijewa - znana postać opozycji w Kazachstanie i właścicielka portalu Guljan.org - powiedziała, że funkcjonariusze przyszli do jej biura, by doprowadzić ją do sądu z powodu niezapłacenia odszkodowania w sprawie o zniesławienie. Jergalijewa została w ubiegłym roku skazana na zapłacenie odszkodowania o równowartości ok. 34 tysięcy dolarów żonie antykorupcyjnego urzędnika wysokiego szczebla, którą portal Guljan oskarżył o transfer milionów dolarów na konto w banku w Dubaju. ""Respublika"" - tygodnik, który jest drukowany poza Kazachstanem i w gotowej postaci kolportowany do kraju - poinformował, że sąd w Ałma Acie nakazał konfiskatę nowego numeru. Nie podano przyczyny takiej decyzji, lecz, jak pisze agencja Associated Press, jest ona zapewne wynikiem środowego wniosku prokuratury, która zabiega o zakaz działalności dwóch opozycyjnych ugrupowań i wielu mediów opozycji za ""propagowanie ekstremizmu"". Wśród tych wydawnictw znajduje się też ""Respublika"". Posunięcia władz Kazachstanu skrytykowała organizacja Reporterzy bez Granic (RsF), podkreślając, że rząd pod pretekstem zwalczania ekstremizmu prowadzi bezprecedensową ofensywę przeciwko swoim krytykom",,
https://wiadomosci.onet.pl/iranskie-media-ujawniaja-plan-usa-ws-syrii-szykuja-inwazje/1bmct,Irańskie media ujawniają plan USA ws. Syrii. Szykują inwazję?,"Irańska międzynarodowa sieć informacyjna - Press TV opublikowała na swoich stronach możliwy scenariusz działań USA, które doprowadzą do obalenia syryjskiego rządu. Według źródeł, do których dotarła irańska stacja, Amerykanie mają plan, który zakłada obalenie rządu prezydenta Baszara el-Asada. Według scenariusza, USA mają prowadzić zakulisowe działania, które doprowadzą do inwazji Turcji i Izraela na Syrię.","Odrzucanie przez Damaszek wezwań i inicjatyw Ligi Arabskiej, uznanie przez społeczność międzynarodową opozycji antyreżimowej jako legalnej władzy w kraju i przyznanie im biur w Turcji, skąd mają działać przeciwko reżimowi - to niektóre założenia planu, które - według źródeł Press TV - zostały już przeprowadzone. W ramach planu, syryjskie ambasady i konsulaty w kilku krajach mają zostać zaatakowane, a placówki te wykorzystane jako baza do ataków na syryjski reżim. Według źródeł prestv.ir, pozostałe elementy planu USA, które są w trakcie realizacji lub wkrótce mają zostać zrealizowane, to: Czy dyktator Syrii zostanie obalony? Wypowiedz się na forum! Po pierwsze, syryjski rząd będzie uznany przez społeczność międzynarodową za naruszający prawa człowieka, a potem ścigany przez Międzynarodowy Trybunał Karny w Hadze za zbrodnie wojenne. Następnie Turcja na polecenie Waszyngtonu wyśle wojska do Syrii z zadaniem rozbudzenia wewnętrznych niepokojów, uzbrojenia syryjskich cywilów i opozycji antyreżimowej w walce z siłami rządowymi. Izrael włączy się w wir wydarzeń, zapewniając nieustannie o swojej gotowości do przeprowadzenia operacji wojskowych przeciwko Syrii. Izraelski minister spraw zagranicznych, Avigdor Lieberman, ogłosił, że w przyszłym tygodniu złoży wizytę w Stanach Zjednoczonych, gdzie spotka się z sekretarz stanu USA - Hillary Clinton, senatorami oraz innymi wysoko postawionymi urzędnikami. Według urzędników blisko współpracujących z Liebermanem, cytowanych przez źródła Press Tv, poprosi on rząd USA, aby zwiększyć międzynarodową presję wobec Syrii oraz wezwie Waszyngton do wyjścia poza sankcje i zwiększenia wysiłków zmierzających do obalenia syryjskiego rządu. Inny sąsiad Syrii - Jordania, po otrzymaniu od Amerykanów zielonego światła, będzie również zgłaszać swoją gotowość do interwencji wojskowej w Syrii. Bojówki Al-Kaidy stacjonujące w pobliżu granicy iracko-syryjskiej także rozpoczną działalność wewnątrz Syrii. Następnie restrykcje mają dosięgnąć syryjską telewizję, której kanały zostaną usunięte z ogólnodostępnych przekazów satelitarnych, by zapobiec przedstawianiu swojej wersji wydarzeń przez rząd prezydenta Baszara el-Asada. Będą wprowadzone nowe paszporty i ci Syryjczycy, którzy nie otrzymają nowego dokumentu, nie zostaną wpuszczeni do innych krajów arabskich oraz krajów zachodnich.","Antyreżimowe protesty w Syrii, fot. AFP/LCC Syria",
https://wiadomosci.onet.pl/tylko-w-onecie/to-bylo-najodwazniejsze-expose-po-1989-roku/jj8yx,"""To było najodważniejsze exposé po 1989 roku""","- To było najodważniejsze expose po roku 1989 - tak inauguracyjne przemówienie premiera Donalda Tuska ocenia w rozmowie z Onetem Eryk Mistewicz, konsultant polityczny. - Expose zaskoczyło mile mnie - zauważa z kolei premier Tadeusz Mazowiecki, który we wspomnianym 1989 r. wygłaszał swoje expose, jako pierwszy niekomunistyczny szef rządu po II wojnie światowej.","Jak podkreśla Mistewicz, słowa szefa rządu budowały współodpowiedzialność za walkę z kryzysem. Jednocześnie rozmówca Onetu zaznacza, że premier w swoim expose zawarł wiele pułapek na opozycję. Jakich? - Opozycja będzie musiała się odnieść do diagnozy i propozycji premiera. Będzie się musiała określić, czy jest za taką silną Polską, na jakiej zależy Donaldowi Tuskowi - mówi nam Mistewicz. W jego ocenie niezmiernie ciekawe będzie to, jak choćby Prawo i Sprawiedliwość odniesie się do postulatów Donalda Tuska. A szef rządu mówił o bardzo trudnych i niepopularnych reformach: przesunięcie do 67 lat wieku emerytalnego, podniesienie składki rentowej, reforma KRUS, likwidacja funduszu kościelnego. Na odwagę szefa rządy wskazuje też w rozmowie z Onetem Tadeusz Mazowiecki - premier, który wygłosił swoje expose w przywołanym przez Eryka Mistewicza roku 1989. - Expose zaskoczyło mile mnie, bo premier nie omijał żadnych trudnych spraw. Stawił im czoła. Kwestię wszystkich trudnych sprawy podjął - stwierdza doradca prezydenta Bronisława Komorowskiego. ""To autorska opowieść o tym, jak przeprowadzić kraj przez kryzys"" Mistewicz napisał też na swoim Twitterze, co sądzi o exposé premiera. Specjalista uznał, podobnie jak w rozmowie z Onetem, że ""po raz pierwszy od 1989 roku nie było to ""copy-paste"" z kwitów z resortów, a raczej autorska opowieść o tym jak przeprowadzić kraj przez kryzys. To najbardziej odważne exposé polskiego premiera od 1989 r. - podsumował. (RC)","Donald Tusk, fot. PAP/Radek Pietruszka",
https://wiadomosci.onet.pl/swiat/rosyjscy-obroncy-praw-czlowieka-konsoliduja-szeregi/tvl50,Rosyjscy obrońcy praw człowieka konsolidują szeregi,"Obrońcy praw człowieka w Rosji poinformowali o zwołaniu na 12 grudnia Obywatelskiego Forum Konstytucyjnego, którego głównym celem będzie ""wypracowanie programu działań społeczeństwa w obronie konstytucji i praw człowieka"".","Inicjatywa ta zbiegła się w czasie z zapowiedzią utworzenia przez opozycyjne partie i ruchy demokratyczne w Rosji koalicyjnego ugrupowania, które weźmie udział w wyborach parlamentarnych 2011 roku i wystawi wspólnego kandydata w wyborach prezydenckich 2012 roku. Z propozycją Obywatelskiego Forum Konstytucyjnego wystąpili: szefowa Moskiewskiej Grupy Helsińskiej Ludmiła Aleksiejewa, legendarny dysydent, współprzewodniczący stowarzyszenia Memoriał Siergiej Kowalow, bliski doradca prezydenta Borysa Jelcyna, prezes Fundacji Indem Gieorgij Satarow, członek Rosyjskiej Akademii Nauk (RAN) prof. Jurij Ryżow, prezes Fundacji Obrony Jawności Aleksiej Simonow i adwokat Jurij Szmidt. Za inny cel zgromadzenia uznali oni ""określenie możliwości i warunków prowadzenia dialogu z władzami w imię jak najszybszego wyprowadzenia kraju z kryzysu"". Forum odbędzie się w Moskwie. Organizatorzy zaprosili do udziału niezależne organizacje społeczeństwa obywatelskiego. 12 grudnia obchodzony jest w Rosji jako Dzień Konstytucji. Inicjatorzy zgromadzenia oświadczyli, że ""praktyka ręcznego rządzenia ogromnym krajem w pełni zbankrutowała, chaos w zarządzaniu nasila się z każdym dniem"". - Grupa rządząca uczyniła głównym filarem swojej władzy imitację wyborów, praworządności, podziału władz i innych instytutów demokracji - skonstatowali. W ocenie organizatorów forum, ""ustawa zasadnicza kraju została przekształcona w żałosną agitkę, przeznaczoną do oszukiwania bezkrytycznych cudzoziemców"". - Cyniczne deptanie konstytucyjnych praw rosyjskich obywateli doprowadziło do rosnącej izolacji władz od społeczeństwa - podkreślili. Ich zdaniem, ""organy państwa nie są w stanie wykonywać ani swoich codziennych, ani nadzwyczajnych zadań"". - W tych warunkach za podstawowe zadanie społeczeństwa obywatelskiego uważamy zagwarantowanie realnego funkcjonowania podstaw ładu konstytucyjnego - oznajmili animatorzy zgromadzenia. Natomiast liderzy opozycyjnych partii i ruchów szczegóły swoich planów utworzenia koalicyjnego ugrupowania mają przedstawić w czwartek. Wiadomo już jednak, że w skład komitetu organizacyjnego nowej formacji wejdą: przywódca liberalnego ruchu Solidarność, b. wicepremier Borys Niemcow, szef Rosyjskiego Sojuszu Ludowo-Demokratycznego, b. premier Michaił Kasjanow, lider zdelegalizowanej Republikańskiej Partii Rosji, b. wiceprzewodniczący Dumy Państwowej, niższej izby rosyjskiego parlamentu, Władimir Ryżkow, b. przywódca skrzydła młodzieżowego partii Jabłoko Ilja Jaszyn oraz b. wiceprezes Centralnego Banku Rosji (CBR) Siergiej Aleksaszenko. Wybory parlamentarne w Rosji powinny odbyć się w grudniu 2011 roku, a prezydenckie - w marcu 2012 roku. Jeden z liderów partii Jedna Rosja, przewodniczący Dumy Państwowej Borys Gryzłow oświadczył we wtorek, że te pierwsze mogą zostać przyspieszone i odbyć się w październiku przyszłego roku, razem z wyborami samorządowymi w kilkudziesięciu regionach Federacji Rosyjskiej. Zwykle dobrze poinformowana ""Niezawisimaja Gazieta"" nie wykluczyła, że przyspieszone mogą zostać także wybory prezydenckie. Ta elekcja - według dziennika - też miałaby się odbyć jesienią 2011 roku. Połączenie wyborów - jak utrzymuje ""Niezawisimaja Gazieta"" - forsuje Jedna Rosja, kierowana przez premiera Władimira Putina. - Problem polega tylko na tym, jak i czym nakłonić Dmitrija Miedwiediewa do opuszczenia Kremla - zauważa dziennik. ""Niezawisimaja Gazieta"" nie podaje źródła informacji o możliwości przyspieszenia wyborów prezydenckich. Informuje jedynie, że takie krążą pogłoski.",Dmitrij Miedwiediew,
https://wiadomosci.onet.pl/kraj/ludwik-dorn-dla-gazety-wyborczej-nie-mozna-czekac-az-trup-pis-u-sam-splynie/yc2x2w1,"Ludwik Dorn dla ""Gazety Wyborczej"": nie można czekać aż trup PiS-u sam spłynie","- To, co się stało, było wkalkulowane w plan Kaczyńskiego - mówi dziś ""Gazecie Wyborczej"" Ludwik Dorn, odnosząc się do reelekcji Donalda Tuska na szefa Rady Europejskiej. - Ma związek z wyborami prezydenckimi w 2020 roku - dodaje były wicepremier w rządzie PiS.","Strategia Jarosława Kaczyńskiego zakładała porażkę przy reelekcji Donalda Tuska, choć jej rozmiar miał wyglądać nieco inaczej. Zdaniem Ludwika Dorna nie może być ona jednak postrzegana przez pryzmat przegranej, gdyż wpisuje się w szeroki plan Kaczyńskiego utrzymania władzy. Kluczem w tym planie nie są nawet wybory parlamentarne w 2019r. lecz dopiero o rok późniejsze wybory prezydenckie. Jeżeli te ostatnie wygra Donald Tusk, to PiS w parlamencie, nawet jeżeli będzie miał większość, to prawdopodobnie nie taką, która umożliwi odrzucenie ewentualnego weta prezydenckiego. A jeżeli utraci mandat do tworzenia rządu, wówczas tylko stanowisko prezydenta może uchronić PiS przed utratą wpływów w mediach publicznych oraz ""depisyzacją"" służb specjalnych. Ludwik Dorn mówi Agnieszce Kublik, iż naturalnym kandydatem na prezydenta w 2020 roku będzie Donald Tusk, zatem dla PiS'u istotne jest by do wyborów prezydenckich ""Tuska jak najbardziej zohydzić"". Były marszałek Sejmu twierdzi, że głównym motywem kampanii Jarosława Kaczyńskiego będzie przekonanie Polaków, że ""idzie na nas unijna nawała, dowodzona przez Niemcy, a jej chorążym jest Tusk. Rozbija Europę. A my jesteśmy jedyną w Europie siłą, której zależy na równych szansach"". Do tego czasu, jak twierdzi Dorn, polityka zagraniczna PiS będzie zmierzała do tego, by zmieniające się realia wewnątrz Unii były dla Polaków jak najbardziej dotkliwe. Tylko wówczas Jarosław Kaczyński może wypromować siebie jako obrońcę przed złą Unią nierównych szans. Ludwik Dorn klucz do walki z Kaczyńskim widzi w opozycji, ale musiałaby ona diametralnie zmienić swoją politykę wobec PiS'u i przestać ""siedzieć na brzegu rzeki, czekając aż trup PiS-u sam nią spłynie"". Po szczegółowe propozycje dla partii opozycyjnych oraz prognozy polityki europejskiej byłego wicepremiera odsyłamy Państwa na strony dzisiejszej ""Gazety Wyborczej"".",Ludwik Jerzy Dorn,
https://wiadomosci.onet.pl/swiat/igor-bancer-skazany-na-10-dni-aresztu/7k278,Igor Bancer skazany na 10 dni aresztu,Działacz nieuznawanego przez władze w Mińsku Związku Polaków na Białorusi (ZPB) Igor Bancer został skazany w poniedziałek przez sąd w Grodnie na 10 dni aresztu za udział w zgromadzeniu odbywającym się bez zezwolenia.,"Poinformowała o tym szefowa ZPB Andżelika Orechwo, prywatnie żona Bancera. Jak wyjaśniła, za niedozwolone zgromadzenie sąd uznał zebranie się 28 czerwca członków ZPB pod sądem w Grodnie, gdzie toczy się proces jednego z liderów Związku Andrzeja Poczobuta. Bancer na znak protestu ogłosił głodówkę. - Igor dostał dzisiaj dziesięć dni aresztu. Na znak protestu ogłosił głodówkę, głoduje jeszcze od wczoraj, będzie tylko przyjmował płyny. Sąd uznał go winnym udziału w nielegalnym zgromadzeniu 28 czerwca, czyli za to, że stał pod sądem w trakcie procesu Andrzeja Poczobuta i trzymał gazetę  ze zdjęciem Poczobuta - powiedziała Orechwo. Działacze ZPB przychodzą pod sąd w Grodnie w czasie każdej, odbywającej się przy drzwiach zamkniętych, rozprawy w procesie Poczobuta, trwającym od 14 czerwca. Trzymają w rękach egzemplarze pisma organizacji z dużym zdjęciem Poczobuta, modlą się, śpiewają pieśni religijne. Dzisiejszy proces Bancera odbył się w areszcie, gdzie przewieziono go po zatrzymaniu w niedzielę. - Dla Igora jest to trzeci wyrok w ciągu ostatnich trzech tygodni - wskazała Orechwo. Przypomniała, że po raz pierwszy Bancera zatrzymano 14 czerwca, w drodze na proces Poczobuta. Wówczas sąd skazał go na pięć dni aresztu za drobne chuligaństwo. Bancer ogłosił w areszcie suchą głodówkę; nic nie jadł i nic nie pił. W kolejnym dniu procesu Poczobuta, 24 czerwca, milicja znów zatrzymała Bancera. Zarzucono mu chuligaństwo i niepodporządkowanie się poleceniom milicji. Sąd skazał go na grzywnę w wys. 2,1 mln rubli białoruskich (ponad 1 tys. zł). Ponadto po ostatniej przerwie w procesie Poczobuta, ogłoszonej 28 czerwca, milicja zatrzymała dwoje innych działaczy ZPB: Renatę Dziemiańczuk i Kazimierza Rusinowicza. Zarzucono im udział w pikiecie odbywającej się bez zezwolenia, ale nie są oni aresztowani ani nie dostali jeszcze wezwania do sądu.","IGOR BANCER, fot. PAP/EPA",
https://wiadomosci.onet.pl/swiat/podsumowanie-dnia-euronews-1503/yl28g,Podsumowanie dnia Euronews - 15.03,Belgia wciąż opłakuje ofiary tragicznego wypadku autokaru w Szwajcarii. Z kolei Afgański prezydent zaapelował do NATO o jak najszybsze opuszczenie jego kraju. Taka możliwość została odrzucona. Do Rosji płyną apele dot. nieprawidłowości wyborczych i rozpoczęcia dialogu z opozycją. Przed piekłem syryjskiej wojny uciekają nowe rzesze ludzi przez co Turcja musi powiększyć obozy dla uchodźców. Sprawdź co jeszcze wydarzyło się wczoraj!,,,
https://wiadomosci.onet.pl/swiat/rosja-znow-odrzuca-zlozony-przez-zachod-projekt-rezolucji-ws-syrii/dtl0e,Rosja znów odrzuca złożony przez Zachód projekt rezolucji ws. Syrii,"Rosja uznała, że projekt rezolucji ws. Syrii złożony w ONZ przez USA, Francję, W. Brytanię i Niemcy, zawierający groźbę sankcji wobec Damaszku, jest ""nie do przyjęcia"". Zagroziła wetem, jeśli projekt zostanie poddany pod głosowanie w Radzie Bezpieczeństwa.","- Ich projekt jako taki nie jest wyważony; nakłada zobowiązania jedynie na syryjski rząd i nic praktycznie nie mówi o obowiązkach opozycji. Dlatego jesteśmy zdania, że nie jest on zgodny ani z duchem spotkania w Genewie 30 czerwca (grupy działania ds. Syrii), ani z treścią planu pokojowego międzynarodowego wysłannika Kofiego Annana, i dlatego nie możemy go zaakceptować - podkreślił wiceminister spraw zagranicznych Rosji Giennadij Gatiłow. Jeśli jednak Zachód zdecyduje się na przedstawienie projektu rezolucji na forum Rady Bezpieczeństwa ONZ, ""chociaż wie, że nie możemy go zaakceptować, nie pozwolimy na jego przyjęcie"" - podkreślił Gatiłow. Projekt rezolucji przygotowany przez USA, Francję, Wielką Brytanię i Niemcy zawiera odniesienie do artykułu 41 Karty Narodów Zjednoczonych, który przewiduje wobec danego kraju sankcje dyplomatyczne i gospodarcze, takie jak embargo, jednak bez interwencji militarnej. W projekcie zaproponowano też przedłużenie o 45 dni misji obserwatorów ONZ. Zachód uzależnia wprowadzenie sankcji od wypełnienia przez władze w Damaszku warunku wycofania wojska i broni ciężkiej ze zbuntowanych miast w ciągu 10 dni. Rosja, od wielu lat sprzyjająca Syrii i dostarczająca broń do tego kraju, blokuje od miesięcy potępienie rządów Asada przez Radę Bezpieczeństwa ONZ i utrzymuje, że aktów przemocy dopuszczają się obie strony. W trwającym od marca 2011 roku powstaniu przeciwko reżimowi prezydenta Baszara el-Asada zginęło kilkanaście tysięcy osób.",,
https://wiadomosci.onet.pl/swiat/bialorus-20-dni-karceru-dla-21-letniego-opozycjonisty/69xk0,Białoruś: 20 dni karceru dla 21-letniego opozycjonisty,"Na 20 dni trafił do karceru więziennego 21-letni Mikita Lichawid, jeden z najmłodszych opozycjonistów skazanych na Białorusi za udział w powyborczych protestach opozycji - podało dzisiaj Radio Swaboda.","Skazany pod koniec marca na 3,5 roku pozbawienia wolności Lichawid trafił do karceru po raz piąty od czasu, gdy w maju zaczął odbywać wyrok w kolonii karnej w Nowopołocku. Jak przekazała jego matka Alona Lichawid, władze więzienne uznały, że naruszył on cztery punkty regulaminu więziennego i wymierzyły mu karę 20 dni w karcerze. Adwokatka opozycjonisty przekazała, że jest on ""bardzo chudy, blady, ma sine kręgi pod oczami, ale trzyma się mężnie"". Dodała, że władze więzienne ograniczyły Lichawidowi kwotę, za jaką może robić zakupy w sklepie więziennym do 70 tys. rubli miesięcznie (ok. 39 złotych). Zazwyczaj więźniowie mogą wydawać ponad 200 tys. rubli miesięcznie (ok. 111 złotych). Radio Swaboda zauważa, że Lichawid spędził w karcerze 35 dni, a więc przeszło połowę z ponad dwóch miesięcy od 7 maja, gdy trafił do kolonii karnej.",,
http://wiadomosci.onet.pl/kraj/andrzej-halicki-o-wspolpracy-miedzy-partiami-opozycyjnymi/prcgjg5,Andrzej Halicki o współpracy między partiami opozycyjnymi,"Gościem programu ""Fakt opinie"" był Andrzej halicki. Agnieszka Burzyńska pytała posła PO o to, jak wygląda współpraca między partiami opozycyjnymi. - We Wrocławiu była zapowiedziana współpraca przy wyborach samorządowych, a po dwóch dniach PO przedstawiła już swojego kandydata - mówiła prowadząca, pytając, czy tak ma wyglądać dialog między partiami. - Jeżeli wskazana jest Alicja Chybicka, to po to, żeby budować szerokie wsparcie. Jeżeli uda się je zbudować, to dobrze. Jeżeli nie, to trzeba będzie szukać nowego kandydata - mówił poseł.",,,
https://wiadomosci.onet.pl/swiat/syryjska-koalicja-narodowa-wezmie-udzial-w-konferencji-w-rzymie/gtz1v,Syryjska Koalicja Narodowa weźmie udział w konferencji w Rzymie,"Syryjska Koalicja Narodowa, zrzeszająca główne ugrupowania opozycji, podała w poniedziałek, że weźmie w tym tygodniu udział w konferencji Przyjaciół Syrii w Rzymie, zmieniając decyzję z ubiegłego tygodnia o nieuczestniczeniu w tym spotkaniu.","- Po rozmowie z przywódcami koalicji i różnych rozmowach telefonicznych postanowiliśmy nie zawieszać naszego udziału w konferencji Przyjaciół Syrii w Rzymie - poinformował jeden z liderów Narodowej Rady Syryjskiej Moaz al-Chatib na Facebooku. Podkreślił, że decyzję podjęto dzięki oświadczeniom sekretarza stanu USA Johna Kerry'ego i ministra spraw zagranicznych Wielkiej Brytanii Williama Hague'a oraz obietnicom ulżenia cierpieniom narodu syryjskiego. 23 lutego Syryjska Koalicja Narodowa poinformowała, że zawiesza udział w konferencji w Rzymie, by zaprotestować przeciwko ""międzynarodowej bezczynności w obliczu zbrodni popełnianych przez reżim"" syryjskiego prezydenta Baszara el-Asada. W poniedziałek Kerry zaapelował do opozycji syryjskiej o wzięcie udziału w zaplanowanym na czwartek spotkaniu międzynarodowym w Rzymie, poświęconym sytuacji w Syrii. Powiedział, że prezydent Barack Obama rozważa kolejne działania, mające na celu ochronę ludności cywilnej w Syrii. - Chcę, żeby nasi przyjaciele w syryjskiej radzie opozycyjnej wiedzieli, iż nie udajemy się do Rzymu, by po prostu rozmawiać. Udajemy się do Rzymu, by podjąć decyzje w sprawie następnych kroków, a może nawet w sprawie innych opcji, nad którymi będzie potem można dyskutować lub nie - powiedział szef dyplomacji USA. Według anonimowego przedstawiciela amerykańskich władz, cytowanego przez agencję Reutera, Kerry zadzwonił w poniedziałek do Chatiba, by ""zachęcić go do przyjazdu do Rzymu"". W tym samym celu do Kairu udał się wysłannik Kerry'ego ds. Syrii. W trwającej od niemal dwóch lat wojnie domowej w Syrii zginęło dotychczas około 70 tys. ludzi. Minister spraw zagranicznych Syrii powiedział w poniedziałek w Moskwie, że rząd w Damaszku jest gotów rozmawiać z opozycją, nawet ze zbrojną opozycją. Opozycja twierdzi, że na razie Damaszek się z nią nie kontaktował.",,
https://wiadomosci.onet.pl/kraj/miller-ocenia-expose-zly-gorszy-i-najgorszy/xhsjh,"Miller ocenia exposé. ""Zły, gorszy i najgorszy""","Leszek Miller w imieniu SLD wystąpił w debacie po exposé premiera Donalda Tuska. W ocenie lidera klubu Sojuszu Lewicy Demokratycznej Tusk nie spełnił swoich obietnic sprzed czterech lat przedstawiając trzy projekty budżetu: ""zły, gorszy i najgorszy"". - Aż dziw, że ta prawda była tak długo więziona w sejmowych gabinetach - mówił Miller zapowiadając, że SLD nie poprze rządu Tuska.","- Pan premier Tusk nie może odciąć się od poprzednika. Dotychczas każdy premier mógł w swoim expose skupić się na jasnej przyszłości, a cieniami obciążyć poprzedniego szefa rządu. Pan stojąc na półmetku swojej rządowej drogi ani niczego nie zaczyna, ani niczego nie kończy. Cztery lata temu pana zapowiedzi trwały ponad trzy godziny. Dziś znacznie krócej. To zrozumiałe, bo gdyby trwały dłużej to musiałby pan powiedzieć czy rząd zgodnie z obietnicami obniżył podatki, ograniczył deficyt, uwolnił przedsiębiorców. Takie wtedy były zapowiedzi i nikt w tej izbie nie powie, że zostały zrealizowane. Kryzys nie stuka do naszych drzwi, jest już w przedpokoju. Powiesił płaszcz, założył kapcie i jest już w pokoju - mówił Miller. Zdaniem szefa klubu SLD okazało się, że ""nie jesteśmy zieloną wyspa, że w ogóle nie jesteśmy wyspą"". - Aż dziw, że ta prawda była tak długo więziona w sejmowych gabinetach. Jeszcze w październiku zapewniano że kraj ma się dobrze - mówił Miller. Jego zdaniem było to spowodowane wyborami. Kiedy festiwal wyborczy się skończył, to rząd zmienił zdanie (...). Ale rząd napinał mięśnie i zapewniał, że jesteśmy dobrze przygotowani do nadejścia drugiej fali kryzysu. Okazuje się, że owe dobre przygotowanie to trzy warianty budżetu - zły, gorszy i jeszcze gorszy. Jest jeszcze czwarty - budżet mydlenia oczu, który rząd złożył tuż przed wyborami - dodał Miller.","Leszek Miller, fot. PAP/Radek Pietruszka",
https://wiadomosci.onet.pl/swiat/kowal-odwiedzil-ukrainskiego-opozycjoniste-w-wiezieniu/t8pfz,Kowal odwiedził ukraińskiego opozycjonistę w wiezieniu,"Europoseł Paweł Kowal dostał zgodę ukraińskich władz na widzenie ze skazanym na cztery lata więzienia byłym szefem MSW Jurijem Łucenką i spotkał się z nim w areszcie śledczym w Kijowie, gdzie przetrzymywany jest opozycjonista.","Dzień wcześniej Kowal, przewodniczący delegacji Parlamentu Europejskiego ds. współpracy UE-Ukraina rozmawiał także z byłą premier Julią Tymoszenko. Skazana na siedem lat więzienia za nadużycia przy podpisywaniu przez jej rząd umów gazowych z Rosją, odsiaduje ona swój wyrok w żeńskiej kolonii karnej w Charkowie. O trwającym ponad godzinę widzeniu z Łucenką Kowal poinformował PAP tuż po jego zakończeniu. Polski eurodeputowany jest pierwszym politykiem UE, który widział się z Łucenką po tym, jak w lutym wydano na niego wyrok. - Nasze spotkanie odbyło się w tzw. europejskiej sali aresztu śledczego, w obecności naczelnika aresztu. Rozmawialiśmy długo o polityce, o Ukrainie, o jego planach. Dla mnie i spotkanie z Julią Tymoszenko i dzisiejsze spotkanie z Łucenką było lekcją, jak być politykiem. Oni naprawdę mówili o Ukrainie, o procesie integracji europejskiej i bardzo mało mówili o sobie. Trzeba było ich właściwie naciągać, by opowiedzieli o swojej sytuacji w więzieniu i o tym, jak im można pomóc - powiedział Kowal. Europoseł podkreślił, iż wcześniej takie spotkania z więzionymi przedstawicielami ukraińskiej opozycji nie były możliwe. - Wyjaśniałem władzom, że odwiedzanie więźniów jest normalnym standardem a zgoda na takie spotkania wyłącznie służy, a nie szkodzi reputacji Ukrainy w Europie - podkreślił. Poproszony o skomentowanie informacji ukraińskiej opozycji jakoby władze w Kijowie zastanawiały się nad sposobami pozbycia się Tymoszenko i Łucenki z kraju, Kowal udzielił wymijającej odpowiedzi. - Rozmawialiśmy także na ten temat, uzyskałem ich stanowisko, jednak sądzę, że publiczne komentowanie tej sprawy nikomu nie pomoże, a może wyłącznie skomplikować sytuację - zaznaczył. Łucenko został skazany na cztery lata więzienia, gdyż uznano go za winnego sprzeniewierzenia funduszy państwowych i nadużycia władzy. Zarówno Łucenko, jak i jego była szefowa Tymoszenko, znani są jako zaciekli przeciwnicy obecnego prezydenta Ukrainy Wiktora Janukowycza. Oboje twierdzą, że to właśnie on inspirował śledztwa przeciwko nim oraz wyroki wydane przez kontrolowane przez władze sądy. Umieszczając znanych opozycjonistów za kratkami ekipa prezydenta Janukowycza pozbyła się ważnych konkurentów politycznych, którzy mogli zagrozić rządzącym w wyznaczonych na październik wyborach parlamentarnych. Jako osoby skazane Tymoszenko i Łucenko nie mają prawa w nich kandydować. Opozycja ukraińska utrzymuje tymczasem, że władze nie poprzestaną na uwięzieniu swych przeciwników i najchętniej całkowicie pozbyłyby się tego problemu, na przykład zmuszając ich do opuszczenia kraju w celu leczenia. Przyczyny dla takiego wyjazdu istnieją. Była premier od wielu miesięcy uskarża się na silne bóle kręgosłupa, przez które nie może się samodzielnie poruszać, zaś Łucenko, po miesięcznej głodówce, którą prowadził w ubiegłym roku w areszcie śledczym, nabawił się marskości wątroby. Uwolnienia dwójki opozycyjnych polityków domaga się m.in. Unia Europejska. Jej przedstawiciele coraz głośniej mówią, że jeśli Łucenko i Tymoszenko nie wezmą udziału w wyborach, nie dojdzie do podpisania i ratyfikacji parafowanej 30 marca umowy stowarzyszeniowej Ukraina-UE.",,
https://wiadomosci.onet.pl/swiat/udalcow-wyzywa-putina-na-pojedynek/e7rqx,Udalcow wyzywa Putina na pojedynek,"Rosja żyje w ostatnich dniach sprawą Siergieja Udalcowa, podejrzewanego o podjęcie przygotowań do organizacji masowych rozruchów, a ten ostrzega przed nadciągającą rewolucją i wyzywa Władimira Putina na...pojedynek. Kim jest Siergiej Udalcow?","""Anatomia protestu"" w Rosji Wszystko zaczęło się 5 października, kiedy należąca do kontrolowanego przez państwo koncernu gazowego Gazprom telewizja NTV wyemitowała film dokumentalny ""Anatomia protestu-2"". NTW jest znana z wyświetlania demaskatorskich filmów na temat osób na świeczniku. Wcześniej wzięła na warsztat m.in. prezydenta Białorusi, którego w filmie ""Ojciec chrzestny"" (""Kriestnyj bat`ka"") przedstawiła jako przestępcę i miłośnika Hitlera. Tym razem NTW pokazała film, z którego ma wynikać, że Siergiej Udalcow, lider radykalnego Frontu Lewicy i czołowa postać w fali antyputinowskich protestów w Rosji, planował przewrót. Wspomagać go mieli gruziński polityk Giwi Targamadze oraz były prezes Banku Moskwy Andriej Borodin, przebywający obecnie w Wielkiej Brytanii. Co więcej, w filmie padło także oskarżenie, że lider Frontu Lewicy planuje wynajęcie do przeprowadzenia ataków czeczeńskich rebeliantów. ""Anatomia protestu-2"" sugeruje również, że wielu znanych opozycjonistów przyjmowało pieniądze na swoją działalność z zagranicy. Wśród oskarżonych znaleźli się: bojownik z korupcją i bloger Aleksiej Nawalny, szef Zjednoczonego Frontu Obywatelskiego (OGF) i słynny szachista Garri Kasparow, znana obrończyni środowiska naturalnego Jewgienija Czyrikowa oraz liderzy ruchu Solidarność Borys Niemcow i Ilja Jaszyn. W filmie pokazano fragmenty nagranej z ukrycia rozmowy Udalcowa i jego doradców z mężczyzną, którego NTW przedstawiła jako Giwiego Targamadzego, ""człowieka mającego doświadczenie w organizowaniu kolorowych rewolucji i wystąpień ulicznych"", przewodniczącego komisji ds. obrony i bezpieczeństwa parlamentu Gruzji i jednego z przywódców Zjednoczonego Ruchu Narodowego kierowanego przez gruzińskiego prezydenta Micheila Saakaszwilego. Co więcej, materiał został tak zmontowany, że wynikało z niego, iż Targamadze i Udalcow chcą sprowokować w Rosji rewolucję, która - ich zdaniem - powinna się zacząć od przejęcia władzy w graniczącym z Polską obwodzie kaliningradzkim, dokąd - jak zauważyli - Kreml nie będzie w stanie przerzucić dodatkowych wojsk, gdyż musiałyby one przejechać przez kraje NATO. ""To brednie wariata"" NTW oskarżyła również Udalcowa o to, że otrzymuje od strony gruzińskiej 35 tys. dolarów miesięcznie, a jego stronnicy przygotowywani są w ""obozach szkoleniowych dla rewolucjonistów"" na terytorium Litwy i Rumunii, gdzie wykładowcami są również ""specjaliści od kolorowych rewolucji"" z Gruzji i Serbii. ""Spiskowcy"" jakoby planowali zdobycie dzwonnicy Iwana Wielkiego na Kremlu. Film sugerował także, że swoją gotowość finansowania rewolucji w Rosji zadeklarował związany z poprzednim burmistrzem Moskwy Jurijem Łużkowem i ukrywający się w Londynie bankier Andriej Borodin. Stacja szczególnie wyeksponowała udział w antyputinowskich protestach skrajnych nacjonalistów skupionych wokół lidera ruchu Rosjanie Aleksandra Biełowa-Potkina. Zasugerowała również, że animatorzy protestów gotowi są wciągnąć do realizacji swoich planów terrorystów czeczeńskich i bossów mafijnych. Pierwsi mieliby organizować akty dywersji, a drudzy - bunty w koloniach karnych. Udalcow natychmiast zaprzeczył wszystkim oskarżeniom. Określił film słowami ""bredniami wariata"". Wykluczył też, że spotykał się z wysłannikami Gruzji i że antyputinowska opozycja rozważa użycie siły w walce o władzę. Posłowie Jednej Rosji zażądali jednak sprawdzenia informacji zawartych w filmie. Dzisiaj Komitet Śledczy Federacji Rosyjskiej wszczął śledztwo przeciwko Udalcowowi i kilku jego współpracownikom. W ich mieszkaniach przeprowadzono rewizje. Śledczy zarzucają im podjęcie przygotowań do organizacji w Rosji masowych rozruchów. Oczy rosyjskiej opinii publicznej są jednak zwrócone na Siergieja Udalcowa. Kim jest Siergiej Udalcow? Ma 35 lat, przewodzi radykalnej organizacji Front Lewicy. Jej trzon stanowi dawna Awangarda Czerwonej Młodzieży (AKM). Na obrzeżach rosyjskiej polityki funkcjonuje od dawna. W 1999 roku bez powodzenia kandydował do Dumy Państwowej z listy Stalinowskiego Bloku na rzecz ZSRR, utworzonego przez Jewgienija Dżugaszwilego, wnuka Józefa Stalina. Potem aktywnie współpracował z partią Inna Rosja (dawną Partią Narodowo-Bolszewicką), na której czele stoi były dysydent i kontrowersyjny pisarz Eduard Limonow. Niektórzy analitycy upatrują w nim doskonałego kandydata na nowego przywódcę rosyjskich komunistów wobec ewidentnej stagnacji tej partii pod wodzą Giennadija Ziuganowa. Ziuganow to polityk systemowy, który nie stanowi właściwie żadnego zagrożenia dla obecnej władzy. Jest przewidywalny i zawsze drugi w wyborach prezydenckich. Nie ma charyzmy. Udalcow to człowiek z innej bajki. Podczas protestów opozycji spalił już portret Władimira Putina, gdy ten ostatni był jeszcze premierem. Wczoraj wyzwał prezydenta Rosji na pojedynek na pięści. - Nie urządza mnie obecna rosyjska polityka, w której Putin uczynił liderów opozycji chłopcami do bicia. Jesteśmy wszyscy zmuszeni osobiście trwać na głównej linii frontu (…). A co robi w tym czasie Putin? Putin siedzi sobie na skorumpowanych, urzędniczych tyłach, w swoim feudalnym zamku - mówi. Rosję Putina krytykuje bezpardonowo i całościowo. ""Rosja przeżywa ciężkie czasy. Całkiem możliwe, że to najtrudniejszy okres w jej najnowszej historii"" - uważa. ""Nędza, głód, choroby - to są oznaki Rosji Putina. Sytuacja bardzo przypomina okres przedrewolucyjny, sprzed 100 lat"" - tłumaczy. Zdaniem Udalcowa, podobnie jak przed rewolucją bolszewicką, można zaobserwować ""oderwanie inteligencji od ludu"", ""bezprawie popów"" i eksploatację proletariatu przez właścicieli. Jakby tego było mało, ""są to oznaki nadciągającej rewolucji, krwawego ruskiego buntu - ""bezmyślnego i bezlitosnego"" - przekonuje Udalcow, cytując znane słowa Aleksandra Puszkina. - I póki nie zaczęła się ta bitwa - między Dobrem i Złem, Światłem i Ciemnością - proponuję Putinowi, by rozwiązał tę kwestię ze mną osobiście, jak mężczyzna z mężczyzną, w uczciwej walce na pięści na ringu - mówi dalej Udalcow. - Jeśli on wygra, to opozycja się sama rozwiąże, ale jeśli ja zwyciężę, to Putin powinien odejść! - przekonuje. - Jeśli chce uważać się za faceta i nie jest tchórzem, to powinien przyjąć wyzwanie - kończy. ""On chce się wypromować"" Putin na razie nie skomentował tej propozycji. Zdumienie wyraził za to jego rzecznik prasowy Dmitrij Pieskow. - Za kogo się uważa ten Udalcow?  - pytał rzecznik Putina w wywiadzie w ""Wiestiach niedieli"". Dodał, że nie rozumie, jak Udalcow mógł nawet pomyśleć, że prezydent zwróci uwagę na ""na podobne wypady człowieka postawionego pod ścianą, oskarżonego o związki z terrorystami, kryminalistami i agentami obcego wpływu"". - Sądzę, że ten młody człowiek po prostu chce się wypromować na nazwisku Władimira Putina - dodał. Obrońcy praw człowieka przeważnie ujmują się za Udalcowem. Lider ruchu ""O prawa człowieka"" Lew Ponomariow uznał, że cała sprawa ma wydźwięk wyłącznie polityczny. Jego zdaniem w filmie oskarżającym Udalcowa nie ma żadnego faktu, który świadczyłby o tym, że przygotowywano masowe zamieszki. Nestorka rosyjskich dysydentów i szefowa Moskiewskiej Grupy Helsińskiej Ludmiła Aleksiejewa uważa, że to początek nagonki na opozycję. Wkrótce również innym jej członkom władze zaczną przedstawiać zarzuty o charakterze kryminalnym - twierdzi. Inne zdanie ma prezydent Moskiewskiego Towarzystwa Prawników Siergiej Smirnow. - Komitet Śledczy wszystko zrobił zgodnie z prawem. Najpierw Udalcowa wezwali, przesłuchali…Zorientowali się w sytuacji, przeprowadzili ekspertyzy. Film jest prawdziwy - podkreślił. Aferę wokół Udalcowa komentują również politycy. Lider Liberalno-Demokratycznej Partii Rosji Władimir Żyrinowski uznał przykładowo, że Udalcowa, którego nazwał ""rewolucjonistą"", należy ""natychmiast aresztować i skazać na 15-20 lat katorgi, by nie uciekł, jak Lenin"". Przywołał jednocześnie historyczny epizod z Włodzimierzem Leninem w roli głównej, który - jak mówił Żyrinowski - miał zostać aresztowany w lipcu 1917 roku. Prokurator wydał już nakaz aresztowania, lecz wodza rewolucji ostrzeżono w porę i zdążył uciec.","Siergiej Udalcow, fot. AFP",
https://wiadomosci.onet.pl/swiat/syria-sily-bezpieczenstwa-zabily-dziewiec-osob/fy1kl,Syria: siły bezpieczeństwa zabiły dziewięć osób,"Dziewięcioro cywilów zabiły siły bezpieczeństwa w regionie Hims, 160 km na północ od Damaszku - poinformowała syryjska organizacja praw człowieka.","- Dziewiątka cywilów zginęła w tym regionie: sześcioro w trzech dzielnicach miasta Hims, trójka, w tym mała dziewczynka, w pobliskich miejscowościach - podali obrońcy praw człowieka. Tego dnia niemal 2000 ludzi przedefilowało przez Dajr az-Zaur, na wschodzie Syrii, domagając się ustąpienia władz. Siły bezpieczeństwa rozpędziły zgromadzonych. Syryjska telewizja państwowa powiadomiła, że w Dajr az-Zaur ""sześciu funkcjonariuszy sił porządkowych zostało zranionych przez grupy uzbrojonych terrorystów"". Ponad 10000 manifestantów zebrało się w czterech miejscowościach prowincji Al-Hasaka, zamieszkanej głównie przez Kurdów. Manifestacja odbyła się także w Darze na południu. W ten piątek, tak jak każdego tygodnia, defilowano pod hasłem ""Jedność opozycji dla obalenia reżimu"". Według szacunków ONZ, od połowy marca, gdy rozpoczęły się antyreżimowe protesty, w Syrii zginęło ok. 2,6 tys. ludzi.",,
https://wiadomosci.onet.pl/swiat/syryjska-opozycja-jesli-nie-ustana-bombardowania-nie-bedzie-negocjacji/qtbj06,"Syryjska opozycja: jeśli nie ustaną bombardowania, nie będzie negocjacji","Koordynator syryjskiej opozycji ds. rozmów pokojowych Riad Hidżab oskarżył dziś rosyjskie lotnictwo o zabicie ponad 30 dzieci w nalocie w Syrii i oświadczył, że opozycja nie rozpocznie negocjacji z Damaszkiem, póki obce siły bombardują Syryjczyków.","- Chcemy przystąpić do negocjacji, ale by tak się mogło stać, muszą być zapewnione odpowiednie warunki. Nie możemy pertraktować z reżimem, kiedy obce siły bombardują naród syryjski - podkreślił Hidżab po spotkaniu z prezydentem Francji Francois Hollande'em w Paryżu. Poinformował, że wcześniej tego dnia rosyjskie lotnictwo ""dokonało masakry"" w miejscowości Indżara, w położonej na północnym wschodzie Syrii prowincji Aleppo, gdzie pociski trafiły w trzy szkoły, zabijając 35 dzieci i raniąc wiele innych. Hollande oświadczył, że syryjski prezydent Baszar el-Asad nie ma żadnej roli do odegrania w Syrii w przyszłości oraz zaapelował o niezwłoczne dopuszczenie konwojów z pomocą humanitarną dla odciętych regionów Syrii, w tym miasta Madaja. Pierwsza runda rozmów pokojowych z udziałem przedstawicieli syryjskiej opozycji i rządu w Damaszku ma się odbyć 25 stycznia w Genewie pod auspicjami ONZ. Agencja Reutera podała, powołując się na świadka, że w ramach porozumienia między stronami konfliktu ciężarówki wiozące m.in. żywność i leki wjechały w poniedziałek do Madai, a oddzielny konwój humanitarny jest w drodze do miejscowości Fua i Kefraja w prowincji Idlib, również odciętych od świata przez działania zbrojne. Madaja, oddalona o 40 km na zachód od Damaszku, jest oblegana od sześciu miesięcy przez armię syryjską i sprzymierzone z nią oddziały libańskiego Hezbollahu. Według organizacji Lekarze bez Granic (MsF) od 1 grudnia z głodu zmarło tam już 28 osób. W mieście schroniło się około 40 tys. osób. Z kolei w szyickich miejscowościach Fua i Kefraja, otoczonych przez rebeliantów, przebywa aktualnie około 20 tys. osób. Według Syryjskiego Obserwatorium Praw Człowieka sytuacja w tych miejscowościach nie jest aż tak dramatyczna, jak w Madai, gdyż syryjskie lotnictwo dokonywało tam zrzutów żywności. Po raz ostatni konwoje z pomocą humanitarną dotarły do odciętych obecnie miejscowości 18 października.",Riad Hidżab,
https://wiadomosci.onet.pl/swiat/wiktor-janukowycz-w-polsce-to-gest-rozpaczy/2x11p,"Wiktor Janukowycz w Polsce. ""To gest rozpaczy""","Wizyta prezydenta Ukrainy Wiktora Janukowycza w Polsce to gest rozpaczy w obliczu międzynarodowej izolacji, do której szef tego państwa zbliżył się w wyniku represji stosowanych wobec opozycji, m.in. przetrzymywanej w areszcie byłej premier Julii Tymoszenko - uważa politolog Ołeksij Kołomijec.","Janukowycz przyleciał do Polski dziś na zaproszenie prezydenta Bronisława Komorowskiego. Szefowie dwóch państw spotkali się w rezydencji prezydenckiej na Półwyspie Helskim. Kołomijec, który jest szefem kijowskiego Centrum Studiów Europejskich i Transatlantyckich, prognozuje, że rozmowy prezydentów będą ""ostre"", gdyż Polska, która pełni obecnie przewodnictwo w Radzie UE, może zażądać od Janukowycza wstrzymania prześladowań przeciwników politycznych. Jeśli ukraiński prezydent się na to nie zgodzi - czytamy w analitycznej notatce politologa - Janukowycz może nie dostać zaproszenia na szczyt Partnerstwa Wschodniego, który odbędzie się w końcu września w Warszawie. Po drugie, kłopoty, z którymi boryka się dziś ukraińska opozycja, mogą doprowadzić do zamrożenia toczących się obecnie negocjacji nad umową stowarzyszeniową Ukraina-UE, oraz umową o powołaniu strefy wolnego handlu. Władze w Kijowie liczą, że sfinalizują prace nad tymi dokumentami do końca bieżącego roku, czyli jeszcze podczas polskiej prezydencji. Ekspert przypuszcza, że jeśli władze Ukrainy nie zmienią swego stosunku do opozycji, może dojść do zerwania zaplanowanego na grudzień szczytu Ukraina-UE, a nawet odebrania Ukrainie prawa organizacji przygotowywanych wraz z Polską piłkarskich mistrzostw Europy w 2012 roku.","Prezydent Ukrainy Wiktor Janukowycz, fot. PAP/Adam Warżawa",
https://wiadomosci.onet.pl/kraj/opozycja-po-wypowiedziach-ziobro-i-szczerskiego-to-poczatek-rozlamu-w-zjednoczonej/v0rxv4r,Opozycja po wypowiedziach Ziobro i Szczerskiego: to początek rozłamu w Zjednoczonej Prawicy,"To początek rozłamu w Zjednoczonej Prawicy i oznaka ""wojny na górze"" - tak politycy ugrupowań opozycyjnych komentowali wypowiedź ministra sprawiedliwości Zbigniewa Ziobro na temat wet prezydenta oraz reakcję na nią szefa gabinetu prezydenta Krzysztofa Szczerskiego. - Mamy do czynienia z różnicą zdań, a nawet z początkiem rozłamu w obozie rządzącym - mówił Rafał Trzaskowski z PO.","Minister sprawiedliwości, lider Solidarnej Polski powiedział tygodnikowi ""Sieci"", że dzień, w którym prezydent zawetował ustawę o Sądzie Najwyższym i nowelizację ustawy o Krajowej Radzie Sądownictwa, ""to był smutny dzień dla tych wszystkich Polaków, którzy liczyli na rzeczywistą zmianę w wymiarze sprawiedliwości"". Zdaniem Ziobro decyzja prezydenta utrudnia realizację zobowiązań złożonych w kampanii wyborczej. Odnosząc się do wypowiedzi ministra sprawiedliwości szef gabinetu prezydenta Krzysztof Szczerski powiedział dzisiaj, że ""byłoby dobrze, gdyby głos zabrała pani premier Beata Szydło"". - Między Prawem i Sprawiedliwością a Solidarną Polską - dwiema partiami, które tworzą trzon obozu rządzącego - jest wyraźny rozdźwięk, jeśli chodzi o wnioski wyciągane z decyzji pana prezydenta - powiedział Szczerski. Dodał, że słowa ministra sprawiedliwości stoją w kontrze do słów prezesa PiS Jarosława Kaczyńskiego. Prezes PiS stwierdził, że zatrzymanie przez prezydenta reformy było poważnym błędem, ale - jak mówił w zeszłym tygodniu w TV Trwam - teraz trzeba myśleć o tym, jak doprowadzić do tego, by był to tylko incydent, który zostanie szybko zapomniany. Powiedział, że ""nie będzie przeszkadzać"" prezydentowi w jego inicjatywie legislacyjnej i czeka na jego propozycje. Zdaniem polityków opozycji wypowiedź ministra sprawiedliwości i reakcja na nią szefa gabinetu prezydenta świadczą o początku rozłamu w obozie rządzącym. - Widać tarcia w obozie władzy. Nie wszyscy chcą słuchać Jarosława Kaczyńskiego, który doszedł do takiej konstatacji, że trzeba te emocje uciszyć, dlatego że Jarosław Kaczyński widzi, że te tarcia szkodą obozowi rządzącemu. Wygląda na to, że jego koalicjanci nic sobie z tego nie robią. Być może rzeczywiście dobrze by było, żeby pani premier udzieliła reprymendy albo pokazała jaka jest wykładnia PiS, bo sami posłowie Zjednoczonej Prawicy wydają się pogubieni - powiedział dzisiaj dziennikarzom poseł PO Rafał Trzaskowski. Ocenił, że ""niektórzy ministrowie Jarosława Kaczyńskiego ewidentnie nie słuchają"". - Ja widząc te emocje, z którymi mieliśmy do czynienia w Sejmie, nie wierzę w żadne ustawki, nie wierzę, że to jest wszystko preparowane. Po prostu mamy do czynienia z różnicą zdań, a nawet z początkiem rozłamu w obozie rządzącym. Przyjacielskiej rady mogę tylko udzielić - Jarosław Kaczyński takich rzeczy nie zapomina - dodał Trzaskowski. Również szef PSL Władysław Kosiniak - Kamysz stwierdził, że widzi ziarno rozłamu, które ""kiełkuje w obozie Zjednoczonej Prawicy"". - Erozja w PiS się rozpoczęła. Erozja w obozie Zjednoczonej Prawicy się rozpoczęła i nie wydaje mi się, żeby cokolwiek mogło ją dzisiaj zatrzymać - powiedział na poniedziałkowym briefingu. Lider PSL ocenił, że ""brak głosu pani premier na pewno jest powodem do tego, żeby te głosy nie umilkły"". - Jednak dwóch przedstawicieli koalicjantów PiS: Solidarnej Polski i Polski Razem ma zupełnie odmienne stanowiska i te stanowiska się coraz bardziej rozjeżdżają - dodał. Zapytany jak zakończy się konflikt między ministrem sprawiedliwości, a prezydentem i czy możliwe są przedterminowe wybory Kosiniak-Kamysz odparł, że jego zdaniem nie będzie przedterminowych wyborów. - Taką decyzję, gdyby prezes Kaczyński chciał podjąć, to podjąłby ją dokładnie tydzień temu w poniedziałek po wecie pana prezydenta - powiedział lider PSL. Z kolei szefowa klubu Nowoczesnej Katarzyna Lubnauer odnosząc się do wypowiedzi ministra sprawiedliwości i odpowiedzi szefa gabinetu prezydenta oceniła, że ""trwa wojna na górze"". - Trwa wojna między PiS-em i PiS-em. Mamy wojnę między obozem prezydenta Andrzeja Dudy a Prawem i Sprawiedliwością i rządem - powiedziała na poniedziałkowym briefingu. - W tej sytuacji chciało by się powiedzieć, że moglibyście pewne sprawy załatwiać dla dobra Polaków, a nie w ramach swoich potyczek wewnętrznych - dodała. Lubnauer stwierdziła, że tocząca się w obozie władzy walka ""jest po pierwsze dość nieelegancka"". - A po drugie - mam wrażenie, że brakuje, szczególnie ze strony ministra Ziobry i jego podwładnych, jakiegoś szacunku, jakiegokolwiek szacunku do urzędu prezydenta - powiedziała posłanka Nowoczesnej. Ponadto - według niej - ""wszystko, co się teraz toczy, to jest antrakt, przerwa w spektaklu jakim jest napad PiS-u na kolejne instytucje państwa"". Zdaniem Lubnauer następne zmiany dotyczyć będą mediów, co - jak zaznaczyła - potwierdziły już m.in. słowa Jarosława Kaczyńskiego w TV Trwam, który zapowiedział ustawę dekoncentracyjną. Z kolei poseł Kukiz'15 Piotr Apel odnosząc się do słów Krzysztofa Szczerskiego o tym, że dobrze byłoby aby po wypowiedzi ministra Ziobro, głos zabrała premier Beata Szydło, stwierdził, że szefowa rządu już zabrała już głos wygłaszając orędzie, w którym podkreśliła konieczność reformy sądownictwa. W jego ocenie prośba szefa gabinetu prezydenta o zabranie w tej sytuacji głosu premier ma charakter ""porządkowy"". - Rzeczywiście minister sprawiedliwości w swojej krytyce i takim ostrym stanowisku posuwa się do granic zagrażających także tym dobrym relacjom pomiędzy Pałacem Prezydenckim, a pałacem pani premier - stwierdził. Zdaniem posła Kukiz'15 zmiany zaproponowane w przepisach dotyczących Sądu Najwyższego i KRS proponowane przez ministra Ziobro służyły ""tylko i wyłącznie przejęciu kontroli"". Apel stwierdził też, że w konflikcie między ministrem sprawiedliwości, a prezydentem ważne jest kto odpowiada za powstałą sytuację. - Czy minister sprawiedliwości i Ministerstwo Sprawiedliwości, które przygotowało fatalne ustawy, czy winny jest prezydent, który zawetował te fatalne ustawy na rzecz przyszłych, mam nadzieję, dużo lepszych ustaw - powiedział poseł Kukiz'15. Z kolei rzeczniczka PiS Beata Mazurek powiedziała w poniedziałek dziennikarzom, że nie ma żadnego konfliktu między PiS i Solidarną Polską. - Pomiędzy Prawem i Sprawiedliwością a Solidarną Polską nie ma żadnego konfliktu, jeśli minister Szczerski uważa inaczej, to powinien się zwrócić do ministra Ziobry o wyjaśnienie, tego, co miał na myśli, albo sam przekazać to, co myślał, mówiąc o konflikcie. Dowód na to, że jesteśmy jednomyślni daliśmy podczas głosowania przy reformie wymiaru sprawiedliwości - powiedziała Mazurek. - Jesteśmy jedną drużyną i trzymamy się razem - dodała rzeczniczka PiS.",Zbigniew Ziobro,
https://wiadomosci.onet.pl/tylko-w-onecie/powazne-klopoty-tuska-zagubiony-chlopczyk-we-mgle/f5x3h,"Poważne kłopoty Tuska. ""Zagubiony chłopczyk we mgle""","Już dziś w Sejmie Donald Tusk będzie wnioskował o wotum zaufania dla swojego rządu. Tymczasem politycy różnych ugrupowań, specjalnie dla Onetu, oceniają jego dotychczasowe działania. - To już nie jest ten sam Tusk co kiedyś, dziś to taki zagubiony chłopczyk we mgle - mówi ostro Michał Kabaciński (RP).","Rok po expose. Ile obietnic zrealizował Tusk? - przeczytaj w Onecie ""Premierem jest bardziej Gowin niż Tusk"" - Przez cztery lata Donald Tusk był mistrzem PR-u. Trzymał w garści Platformę Obywatelską, niedopuszczając do ważnych debat światopoglądowych, np. w sprawie in vitro, związków partnerskich czy aborcji - mówi w rozmowie z Onetem poseł Ruchu Palikota Robert Biedroń. I dodaje: ""Dzisiaj presja społeczna do zmian okazała sie tak duża, że Tusk nie może uciec od tych tematów. Na dodatek spuścił do kurnika jak lisa Jarosława Gowina i ten grasuje wśród kur. Pokazało to wczorajsze glosowanie w sprawie skandalicznego projektu Solidarnej Polski dotyczącego zaostrzenia prawa antyaborcyjnego"". - Im więcej takich dyskusji tym bardziej widoczne będzie prawdziwe oblicze Platformy. Partii bez ideologii, wizji i pomysłu na Polskę. Silne skrzydło konserwatywne przesuwa Platformę Obywatelską w kierunku Milicji Obywatelskiej, a premierem jest bardziej Gowin niż Tusk - twierdzi Biedroń. - Dlatego swoje wystąpienie powinien wygłosić jutro Jarosław Gowin - to on jest dzisiaj realnym szefem PO. To on trzyma lejce i pociąga nimi Tuska. Jeżeli czegokolwiek oczekiwałbym od premiera to kompletnej reorganizacji rządu lub nowych wyborów, które na gruzach rozbitej PO pozwolą zbudować na nowo polską scenę polityczną - dodaje. ""To już nie jest ten sam Tusk co kiedyś"" Z kolei Michał Kabaciński, kolega Biedronia z partii uważa, że rząd ""nie ma pomysłu, siły i woli wprowadzania potrzebnych zmian."" - Donald Tusk wypalił się już pod koniec swojej pierwszej kadencji, udało mu się złapać jeszcze wyborców na kolejne obietnice ale społeczeństwo powoli mówi - sprawdzam. Niestety prawda jest taka, że ten brak chęci zmian jest oczywiście stratą dla naszego kraju i to jest powód do zmartwienia. Widoczny jest brak woli reformowania kraju, a Donald Tusk coraz częściej ucieka przed problemami. To już nie jest ten sam Tusk co kiedyś, dziś to takim zagubiony chłopczyk we mgle. ""Jeśli PO nazywa to expose to jest to kpina w żywe oczy"" Polityk PJN Paweł Kowal ma podobne zdanie. Według niego koalicja wytraca czas, który jest konieczny dla wprowadzenia polityki na rzecz rodziny oraz na powstrzymanie wyjazdu absolwentów w poszukiwaniu pracy za granicę. - Za trzy lata w obu tych sprawach straty będą wyraźne i nie do odrobienia - wskazują na to statystyki. Wypychanie młodych za granicę to historyczne zaniedbanie Tuska o którym będziemy po latach czytali w podręcznikach - uważa Kowal. - Tusk jako szef PO nie realizuje programu swojej partii, który przyniosłyby proste oszczędności, jak zmniejszenie Sejmu czy finansowania partii politycznych z budżetu. Jeśli wprowadzi obywatelski odpis z podatku na rzecz kościołów, a pozostawi automatyczne finansowanie partii z budżetu to będzie to prawdziwy skandal. Z obietnic Tuska realizowane są tylko te, które uderzają w kieszeń Polaków. Może lepiej by jednak było, żeby premier jak najmniej obiecywał? - pyta polityk. I dodaje: ""Tusk nauczył nas znowu tego, co było naszą cechą w PRL. Znowu zaczynamy być wspólnotą, bo widzimy, że władza PO, z nieudolną opozycją PiS po prostu robią nas w konia. Dlatego są Zmieleni, dlatego powstało poznajomosci.info i robi się więcej dla ożywienia obywatelskości. Wiedzą to szczególnie młodzi ludzie, którzy za sprawą ""cudu gospodarczego"" Tuska znowu muszą wyjeżdżać za granicę w poszukiwaniu pracy"". - A w ogóle co to jest ""drugie expose""? Po konstytucyjnym expose, które następuje po wyborach, kandydat na premiera prosi o wotum zaufania dla Rady Ministrów, więc w duchu Konstytucji Donald Tusk powinien poprosić sejm o głosowanie, a tu wynik nie jest oczywisty. Jeśli nie uzyskałby votum, to za 3 miesiące mamy wybory - kontynuuje Kowal. - Nazwijmy więc rzecz po imieniu, piątkowe wystąpienie premiera to jedynie zabieg PR mający za zadanie doprowadzić do odbicia sondażowego PO. A jeśli PO nazywa to expose to jest to kpina z Konstytucji w żywe oczy - mówi. ""Nie ma alternatywy dla obecnej koalicji"" Nieco bardziej ostrożny w wyrażaniu swojej opinii jest Eugeniusz Grzeszczak, polityk PSL. - Niewątpliwie nie jesteśmy w łatwym dla gospodarki momencie - cała Europa zaciska pasa, ogranicza sztywne wydatki, przeprowadza reformy niechętnie odbierane przez społeczeństwa - przyznaje poseł. - To są niekiedy trudne, ale konieczne rozwiązania. Jednak w mojej ocenie trzeba skupić się również na ożywieniu gospodarki i pozytywnej aktywności przedsiębiorców poprzez wprowadzanie lepszych, efektywniejszych regulacji. W tym celu trzeba szukać szeregu działań ułatwiających funkcjonowanie polskich przedsiębiorców. Odpowiedzią na ich oczekiwania są propozycje ułatwień opracowane przez resort Waldemara Pawlaka - dodaje. Grzeszczak przypomina też, że ciepło została przyjęta przez przedsiębiorców i pracodawców propozycja tzw. kasowego VAT. - Ważne jest również ograniczenie obowiązków informacyjnych, bo niekiedy instytucje publiczne zbierają i wymagają szeregu różnych, czasem absurdalnych informacji, kwitków, dokumentów. Liczę, że te i inne propozycje korzystne dla przedsiębiorców znajdą się w exposé premiera Tuska - mówi polityk PSL. I dodaje: ""Sektor małych i średnich przedsiębiorców nie może być pominięty, bo to oni kreują wzrost gospodarczy, dając impuls całej gospodarce. Wystąpienie premiera powinno bardziej skupiać się na tworzeniu pozytywnej atmosfery wokół przedsiębiorczości, aniżeli nakładać nowe obciążenie i tworzyć bariery dla działalności gospodarczej"". Według Grzeszczaka nie ma alternatywy dla obecnej koalicji. ""Jest to statek dość chybotliwy"" Podobne stanowisko co Kowal, Kabaciński i Biedroń prezentuje Jerzy Wenderlich (SLD). - Ten rząd jest nierówny. Ma swoje mocne punkty w postaci dobrych ministrów, że wymienię choćby pana ministra Boniego, czy panią minister Kudrycką, ale ma także punkty nadzwyczaj słabe. Do tych zalicza się m.in. minister zdrowia. Tak więc jest to statek dość chybotliwy - mówi. - Rząd Donalda Tuska powinien do budowania zaufania zacząć wreszcie używać czasu przeszłego. Przecież wiadomo, że sporo rzeczy nie wyszło, ale człowiek tak utalentowany do komunikowania się z opinią publiczną, jak premier Tusk, może wytłumaczyć, dlaczego niektóre rzeczy nie zostały zrobione, a inne opóźnione. Z całą pewnością nic przez to nie straci - dodaje. Wenderlich twierdzi, że nawet jeśli pewne rzeczy ten rząd robi dobrze, to niewiele jest w  nim osób, które potrafią o tym mądrze i przekonująco powiedzieć. - Wspominałem już pana premiera jako wybitnego mówcę. Nieźle informuje też pan minister Graś, ale poza nimi to już susza - ocenia. - Rząd stabilizuje sytuację, a powinien nadawać impulsy rozwojowe. Nieustanne fastrygowanie, przycinanie budżetu może doprowadzić do stagnacji, z której ciężko będzie wyrwać gospodarkę. Tymczasem gospodarka i jej rozwój są najważniejsze. Kiedy mówimy o nikłych świadczeniach rodzinnych, małych waloryzacjach, o nikłych świadczeniach społecznych to mówimy o gospodarce, o jej niedostatecznym rozwoju, o tym, że się kurczy.  Trzeba stworzyć wreszcie jakieś impulsy, zachęty dla przedsiębiorców. Jeśli nie można im już obniżyć podatków, to przynajmniej niech ta duża armia urzędników, moim zdaniem dużo za duża, będzie przyjazna i pomocna firmom - kontynuuje polityk SLD. Na koniec Wenderlich przekonuje, że Donald Tusk nie jest jeszcze stracony. - Wierzę, że rząd pana premiera Tuska i jego ministrowie będą korzystali z pomysłów Sojuszu Lewicy Demokratycznej. Myślę, że razem możemy zrobić więcej. Wiele razy udowadnialiśmy, że nie jesteśmy hałaśliwą opozycją, a polityczne spektakle są domeną PiS, czy Ruchu Palikota. Spotkanie Leszka Millera z Jackiem Rostowskim przy pełnej sali pokazuje, że Polska i jej rozwój są dobrym wspólnym mianownikiem odpowiedzialnej rozmowy, a jej skutkiem może być lepsze życie ludzi - podsumowuje.","Donald Tusk, fot. PAP/Radek Pietruszka",
http://wiadomosci.onet.pl/tylko-w-onecie/afera-reprywatyzacja-w-warszawie-kto-zastapi-hanne-gronkiewicz-waltz/pqrtm4,"PO szuka następcy prezydent Warszawy. ""Mamy kilka wariantów""","Niektórzy już położyli krzyżyk na politycznej karierze Hanny Gronkiewicz-Waltz, choć ta się broni. Broni jej także Platforma Obywatelska, ale wiadomo, że partia przygotowuje różne scenariusze. Prawie wszystko w rękach PiS. Bardzo aktywna jest również Nowoczesna, która mocno krytykuję Platformę. Oficjalnie wojny w opozycji nie ma, ale w kwestii Warszawy współpracy nie będzie.","Potencjalnym kandydatem PiS na prezydenta Warszawy jest Jarosław Krajewski, ale on sam tego nie potwierdza. Lista nazwisk jest jednak dłuższa. W grę wchodzi też minister cyfryzacji Anna Streżyńska. Z kolei środowiska lewicowe mówią o prezydencie Słupska Robercie Biedroniu.  To oznacza, że polityczna ""bitwa warszawska"" rozpoczyna się na dobre. I stała się przyczyną kolejnych sporów w opozycji. Bardzo aktywna jest Nowoczesna, która mocno krytykuje Platformę za sytuację w opozycji. Widać wyraźnie, że partia Ryszarda Petru chce zbudować na tej sprawie polityczną siłę, co irytuje Platformę. Politycy PO już straszą wariantem węgierskim, gdzie rozbicie opozycji dało Victorowi Orbanowi władzą absolutną. Z jednej strony PO i Nowoczesna same są zbyt słabe, żeby rywalizować z PiS-em. Z drugiej, walczą o podobny elektorat. W takiej sytuacji nie trudno o napięcia, co pokazał chociażby spór wokół Trybunału Konstytucyjnego, gdy Ryszard Petru mówił o ""światełku w tunelu"". Nowoczesna będzie też chciała zaistnieć jesienią w niewygodnej dla PO komisji śledczej ds. Amber Gold.",,
https://wiadomosci.onet.pl/swiat/rosja-nie-zyje-znany-opozycyjny-politolog-wladimir-pribylowski/kq9rtp,Rosja: nie żyje znany opozycyjny politolog Władimir Pribyłowski,"Zmarł Władimir Pribyłowski, znany opozycyjny politolog, historyk, publicysta i wydawca, nieprzejednany krytyk prezydenta Władimira Putina. Jak powiadomił dzisiaj portal RBK, ciało Pribyłowskiego znaleziono w jego mieszkaniu w Moskwie. Miał 59 lat.","Dokładne okoliczności śmierci Pribyłowskiego nie są znane, a przyczyny zostaną ogłoszone po przeprowadzeniu sekcji. Syn politologa powiedział rosyjskojęzycznej redakcji BBC, że nie żywi żadnych podejrzeń - jego ojciec w ostatnim czasie chorował, miał cukrzycę i źle się czuł. Przy czym, w mediach społecznościowych, jak przekazuje radio Echo Moskwy, pojawiły się różne wersje dotyczące przyczyn jego śmierci. Pribyłowski był współautorem - wraz z Jurijem Felsztinskim - książki wydanej w Polsce pt. ""Korporacja zabójców. Rosja, KGB i prezydent Putin"". Łącznie napisał około 40 książek, był też tłumaczem. Kierował ośrodkiem informacyjno-badawczym Panorama. Przez ostatnich kilka lat publikował na łamach ""Kommiersant. Włast"". Jak przypomniał portal Newsru.com, w latach 90. Pribyłowski brał aktywny udział w życiu politycznym Rosji. Zyskał rozgłos po roku 2000 jako założyciel i szef internetowego wydania ""Antykompromat"". W 2007 roku politolog był jednym z inicjatorów wysunięcia na wybory prezydenckie w Rosji kandydatury słynnego radzieckiego dysydenta Władimira Bukowskiego. W tym samym roku wszczęto przeciwko niemu sprawę karną dotyczącą ujawnienia, w publikacjach na portalu ""Antykompromat"", informacji stanowiących tajemnicę państwową. W 2010 roku śledztwo zamknięto.",,
https://wiadomosci.onet.pl/swiat/bialoruski-opozycjonista-ozenil-sie-w-kolonii-karnej/h9s56,Białoruski opozycjonista ożenił się w kolonii karnej,"Były kandydat na prezydenta Białorusi, opozycjonista Mikoła Statkiewicz ożenił się dzisiaj w kolonii karnej w Szkłowie, gdzie odbywa wyrok sześciu lat pozbawienia wolności za organizację masowych zamieszek - poinformowało Radio Swaboda.","Panna młoda, Maryna Adamowicz, mówiła przed zawarciem ślubu, że zezwolono jej na długie widzenie - trzy doby. Później jednak okazało się, że nowożeńcom dano tylko niepełną dobę - do godz. 8.30 w środę. - Maryna bardzo się denerwuje. Od maja nie widziała Mikoły. Od półtora miesiąca nie dostawała od niego listów - powiedział przyjaciel Statkiewicza, który towarzyszył jej do kolonii karnej.",,
https://wiadomosci.onet.pl/swiat/bialorus-niaklajeu-prosi-onz-o-pomoc-ws-tortur/6s6zg,Białoruś: Niaklajeu prosi ONZ o pomoc ws. tortur,"Były kandydat na prezydenta Białorusi, lider kampanii obywatelskiej ""Mów Prawdę!"" Uładzimir Niaklajeu zwrócił się do specjalnego sprawozdawcy ONZ ds. tortur Juana Mendesa w sprawie torturowania więźniów na Białorusi - pisze dziennik ""Narodnaja Wola"".","- Dziś na Białorusi stworzono takie warunki, że nawet rodzina więźniów nie ma możliwości widywania się z nimi - oświadczył Niaklajeu. - Rodzina nic nie wie. A sytuacja więźniów jest po prostu straszna. Wielu mówi, że w celach jest na nich wywierana presja, ale opinia publiczna nie wie, kto na nich naciska ani jakimi metodami to się odbywa. - Wszelkie próby zerwania przez opinię publiczną zasłony niewiedzy w tej kwestii zderzają się z głuchym milczeniem władz - cytuje ""Narodnaja Wola"" Niaklajeua. - Jedynym wyjściem jest zwrócenie się do struktur międzynarodowych. Może tam uda się coś zrobić. Dlatego nasz pierwszy krok to list do specjalnego sprawozdawcy ONZ ds. tortur. Niaklajeu podkreśla, że w liście do Mendesa podano konkretne fakty dotyczące tortur w białoruskich więzieniach.",Uładzimir Niaklajeu fot. Reuters,
https://wiadomosci.onet.pl/swiat/tymoszenko-nie-moze-wyjechac-do-brukseli/xypct,Tymoszenko nie może wyjechać do Brukseli,"Była premier Ukrainy Julia Tymoszenko nie pojedzie do Brukseli, ponieważ istnieje podejrzenie, iż mogłaby pozostać za granicą, by uniknąć odpowiedzialności w związku z toczonymi przeciwko niej śledztwami - podała Prokuratura Generalna Ukrainy.","- Ta decyzja szkodzi wizerunkowi Ukrainy oraz oddala ją od perspektywy członkostwa w Unii Europejskiej - oświadczył w odpowiedzi Blok Julii Tymoszenko (BJuT), największe ugrupowanie opozycyjne w ukraińskim parlamencie. BJuT jest przekonany, że za zakazem wyjazdu byłej premier do Brukseli stoi bezpośrednio prezydent Ukrainy Wiktor Janukowycz. Tymoszenko od grudnia ma zakaz opuszczania miejsca zamieszkania. Zakaz wydali śledczy, zarzucający jej machinacje finansowe, których Tymoszenko miała dopuścić się kierując rządem. O uchylenie zakazu była premier wystąpiła w ubiegłym tygodniu. Do Brukseli została zaproszona przez kierownictwo Europejskiej Partii Ludowej (EPL), największej grupy politycznej w Parlamencie Europejskim (PE). Odrębne zaproszenie dla Tymoszenko wystosował także przewodniczący PE Jerzy Buzek. Prokuratura dysponuje ""danymi operacyjnymi, że Julia Tymoszenko ma zamiar wykorzystać swój wyjazd zagraniczny, by opuścić Ukrainę i uchylić się od śledztwa"" - ogłosiła prokuratura w poniedziałek, tłumacząc swą decyzję. Tymoszenko niejednokrotnie zapewniała, iż mimo represji ze strony władz nigdy nie opuści kraju. - Janukowycz nigdy nie doczeka się, bym uciekła z własnej ojczyzny. Nadejdzie czas, kiedy oni będą stąd uciekać przez przestępstwa, które popełniają na kraju i narodzie - mówiła. W ubiegłym tygodniu była premier poinformowała, że swój pobyt w Brukseli chciałaby wykorzystać do poinformowania polityków unijnych o działaniach władz wobec opozycji. Wtedy także oświadczyła, że UE powinna przeprowadzić monitoring sytuacji na Ukrainie, który poprzedziłby podpisanie negocjowanej obecnie umowy stowarzyszeniowej Ukraina-UE. Prokuratura zarzuca Tymoszenko, że stojąc na czele rządu wykorzystała niezgodnie z celem ok. 300 mln dolarów, uzyskanych przez Ukrainę w 2009 roku ze sprzedaży kwot emisyjnych dwutlenku węgla. Oskarża ją także o zakup po zawyżonych cenach tysiąca samochodów ratowniczych dla wsi, co Tymoszenko miała wykorzystać dla promowania swej kandydatury w wyborach prezydenckich na początku 2010 roku.",,
https://wiadomosci.onet.pl/kraj/sondaz-kto-jest-liderem-opozycji/ngyp0vf,Kto jest liderem opozycji? Sondaż,Polacy nie potrafią wskazać jednoznacznie który polityk może dziś nosić miano lidera opozycji - wynika z sondażu SW Research dla rp.pl.,"Najwięcej wskazań - 19,4 proc. - uzyskał lider PO Grzegorz Schetyna. Niewiele mniej osób - 15,6 proc. - wskazało Roberta Biedronia (Wiosna, Lewica). 13,6 proc. wskazań uzyskał lider Kukiz'15, Paweł Kukiz. Władysław Kosiniak-Kamysz, lider PSL, uzyskał 6,3 proc. wskazań. 4,9 proc. respondentów wskazało na Włodzimierza Czarzastego (SLD, Lewica) jako lidera opozycji. Zdaniem 13 proc. respondentów liderem opozycji jest inny polityk. 27,3 proc. nie miało zdania w tej kwestii. Cały materiał na stronie ""Rzeczpospolitej""",Przewodniczący PO Grzegorz Schetyna (L) i lider ruchu Obywatele RP Paweł Kasprzak,
https://wiadomosci.onet.pl/swiat/lukjanow-do-zmiany-wladzy-potrzeba-silnej-opozycji/ch1jq,"Łukjanow: ""Do zmiany władzy potrzeba silnej opozycji""","Wypełnienie postulatu szefa polskiej dyplomacji Radosława Sikorskiego, by prezydent Białorusi Alaksandr Łukaszenka pokojowo przekazał władzę, wymaga spełnienia warunku istnienia w tym kraju silnej opozycji - uważa znany rosyjski komentator polityczny.","Redaktor naczelny pisma ""Rossija w głobalnoj politikie"" Fiodor Łukjanow przypomniał w czwartek w artykule zamieszczonym na portalu internetowym Gazeta.ru, że Sikorski w wywiadzie dla dziennika ""Financial Times"" wezwał Łukaszenkę do pokojowego przekazania władzy i wzięcia przykładu z Wojciecha Jaruzelskiego, który ustąpił po zawarciu układu z opozycją w sprawie demokratycznych wyborów. - Zdolność zrezygnowania z władzy jest jedną z cech świadczących o formacie działacza politycznego - podkreślił Łukjanow. Dodał, że w systemie demokratycznym kwestia ta jest rozwiązywana niemal automatycznie, natomiast w systemach niedemokratycznych zależy od indywidualnych cech przywódcy, takich jak wyczucie politycznie i realizm polityczny. - Jednakże oprócz zdrowego rozsądku danego przywódcy istnieją także inne warunki o decydującym znaczeniu, jeśli zmiana (władzy) następuje w trybie nadzwyczajnym. Jest to istnienie alternatywy i pewność gwarancji dla odchodzącego wodza - podkreśla komentator. Łukjanow pisze, że Jaruzelski zgodził się przekazać władzę, bo jego rozmówcą przy Okrągłym Stole była ""dobrze zorganizowana i odpowiedzialna siła polityczna"". - Fakt zorganizowania była ważny nie tylko dlatego, by Solidarność mogła zjednoczonym frontem stawiać żądania, ale też dlatego, by u strony przeciwnej powstało wrażenie, że ma ona do czynienia z poważnym ruchem, zdolnym do wypełniania porozumień. Innymi słowy, oprócz odpowiedzialności władz potrzebna jest także odpowiedzialność tych, którzy mają ją zastąpić - podkreśla Łukjanow. Komentator uważa, że nie jest jasne, czy na Białorusi istnieją choćby przesłanki dla pojawienia się takiej siły.","Białoruś: aresztowania po protestach, fot. AFP/Victor Drachev",
https://wiadomosci.onet.pl/swiat/opozycjonista-z-rosji-porwany-w-kijowie/xy9dl,Opozycjonista z Rosji porwany w Kijowie,"Ścigany listem gończym przez Komitet Śledczy Federacji Rosyjskiej aktywista radykalnego Frontu Lewicy Leonid Razwozżajew został porwany w sobotę w Kijowie i następnego dnia potajemnie przewieziony do Moskwy, gdzie sąd nakazał aresztowanie go na dwa miesiące.","Poinformował o tym deputowany do Dumy Państwowej, niższej izby rosyjskiego parlamentu, z ramienia lewicowej partii Sprawiedliwa Rosja Ilja Ponomariow. Razwozżajew jest jego asystentem. Na Ukrainie starał się o azyl polityczny. Komitet Śledczy FR - jak dotąd - nie potwierdził zatrzymania opozycjonisty. Według Ponomariowa jego asystent został uprowadzony przez służby specjalne Rosji, gdy wychodził z kijowskiego biura Wysokiego Komisarza ONZ ds. Uchodźców. Następnie - z pominięciem oficjalnych procedur ekstradycyjnych - prywatnym samolotem przewieziono go do Moskwy. Parlamentarzysta Sprawiedliwej Rosji utrzymuje też, że wczoraj wieczorem Basmanny Sąd Rejonowy w Moskwie nakazał aresztowanie Razwozżajewa na dwa miesiące. Twierdzi również, że postępowanie sądowe toczyło się przy drzwiach zamkniętych i nie powiadomiono o nim nawet adwokatów zatrzymanego. Dziennik ""Kommiersant"", powołując się na kijowskich obrońców praw człowieka, przekazał, że aktywista Frontu Lewicy został zatrzymany przez funkcjonariuszy Służby Bezpieczeństwa Ukrainy. Razwozżajew jest ścigany pod zarzutem podjęcie przygotowań do organizacji w Rosji masowych rozruchów. Dochodzenie w tej sprawie Komitet Śledczy FR wszczął w ubiegłą środę. Podejrzanymi są też m.in. koordynator Frontu Lewicy Siergiej Udalcow i jego bliski współpracownik Konstantin Lebiediew. Ten drugi już w czwartek został aresztowany na dwa miesiące. Natomiast Udalcowowi śledczy zakazali opuszczania Moskwy. Śledztwo wszczęto po sprawdzeniu faktów przedstawionych w wyemitowanym 5 października filmie dokumentalnym ""Anatomia protestu 2""; film nadała należąca do kontrolowanego przez państwo koncernu Gazprom telewizja NTV, a jego autorzy oskarżyli Udalcowa i jego otoczenie o przygotowywanie krwawej rewolucji w Rosji za pieniądze z zagranicy, przede wszystkim z Gruzji. NTV pokazała m.in. fragmenty nagranej z ukrycia rozmowy Udalcowa i jego doradców z mężczyzną, którego przedstawiła jako Giwiego Targamadzego, ""człowieka mającego doświadczenie w organizowaniu kolorowych rewolucji i wystąpień ulicznych"", szefa komisji ds. obrony i bezpieczeństwa parlamentu Gruzji i jednego z przywódców Zjednoczonego Ruchu Narodowego kierowanego przez gruzińskiego prezydenta Micheila Saakaszwilego. Stacja zmontowała materiał w taki sposób, że wynikało z niego, iż Targamadze i Udalcow chcą wywołać w Rosji rewolucję, która - ich zdaniem - powinna się zacząć od przejęcia władzy w graniczącym z Polską obwodzie kaliningradzkim, dokąd - jak zauważyli - Kreml nie będzie w stanie przerzucić dodatkowych wojsk, gdyż musiałyby one przejechać przez kraje NATO. ""Spiskowcy"" jakoby planowali również zdobycie dzwonnicy Iwana Wielkiego na Kremlu. Według NTV Udalcow otrzymuje od strony gruzińskiej 35 tys. dolarów miesięcznie, a jego stronnicy przygotowywani są w ""obozach szkoleniowych dla rewolucjonistów"" na terytorium Litwy i Rumunii, gdzie wykładowcami są również ""specjaliści od kolorowych rewolucji"" z Gruzji i Serbii. Stacja szczególnie wyeksponowała udział w antyputinowskich protestach skrajnych nacjonalistów skupionych wokół lidera ruchu Rosjanie, Aleksandra Biełowa-Potkina. Zasugerowała też, że animatorzy protestów gotowi są wciągnąć do realizacji swoich planów terrorystów czeczeńskich i bossów mafijnych. Pierwsi mieliby organizować akty dywersji, a drudzy - bunty w koloniach karnych. Udalcow kategorycznie zaprzeczył, by protesty przeciwko Putinowi były finansowane z zagranicy. Zaprzeczył też, że spotykał się z wysłannikami Gruzji i że antyputinowska opozycja rozważa użycie siły w walce o władzę.",,
https://wiadomosci.onet.pl/swiat/wladze-kijowa-beda-skarzyc-do-sadu-za-nierzetelne-informacje-ws-euro-2012/r31c6,Władze Kijowa będą skarżyć do sądu za nierzetelne informacje ws. Euro 2012,"Władze Kijowa zapowiedziały, że będą monitorować media i skarżyć do sądu autorów publikacji, które nierzetelnie ukazują stan przygotowań miasta do przeprowadzenia Euro 2012 - podaje newsru.ua.","- Będziemy monitorować wszystkie media i sprawdzać, kto i w jaki sposób informuje. W czasie Euro będziemy milczeć, słuchać, ale po zakończeniu turnieju  nie zdziwcie się, że będziemy podawać do sądu za nieobiektywne informacje - powiedział dzisiaj na specjalnie zwołanej konferencji prasowej pierwszy zastępca przewodniczącego Kijowskiej Miejskiej Administracji Państwowej Aleksandr Mazarczuk. Według jego słów, Kijów jest w pełni gotowy, by przyjąć zagranicznych gości. Zorganizowano strefę kibica, odpowiednią infrastrukturę. - Jest dla nas bardzo ważne, jak pokażemy Ukrainę światu - podkreślił. Ukraińska opozycja przed turniejem przekonywała, że Euro 2012 zostanie wykorzystane przez obecne władze do zdobycia sympatii wyborców przed wyborami parlamentarnymi, które odbędą się jeszcze w tym roku.",fot. AFP,
https://wiadomosci.onet.pl/swiat/przedstawiciele-polskiego-msz-spotykaja-sie-z-bialoruska-opozycja/e7hf0,Przedstawiciele polskiego MSZ spotykają się z białoruską opozycją,Dyrektorka Departamentu Wschodniego polskiego MSZ Ewa Figiel spotkała się w czwartek z białoruską wiceminister spraw zagranicznych Aleną Kupczyną - podał w piątek białoruski MSZ. Doszło też do rozmów z przedstawicielami białoruskiej opozycji,"Resort informuje, że spotkanie odbyło się z inicjatywy polskiej strony i uczestniczył w nim także polski ambasador w Mińsku Leszek Szerepka. -Podczas rozmowy omówiono bieżące kwestie stosunków białorusko-polskich i inne tematy budzące zainteresowanie obu stron - napisano w komunikacie MSZ. Ewa Figiel spotkała się także z przywódcami białoruskiej opozycji. Rozmowa trwała 2,5 godziny. -Wczoraj odbyło się takie spotkanie - poinformował lider opozycyjnej Zjednoczonej Partii Obywatelskiej (ZPO) Anatol Labiedźka. - Uczestniczyło w nim dziewięć osób ze strony białoruskiej. Wśród uczestników spotkania byli: eksprzewodniczący parlamentu Białorusi Stanisław Szuszkiewicz, lider Partii BNF Alaksiej Janukiewicz, szef ruchu ""O Wolność"" Alaksandr Milinkiewicz i przywódca kampanii ""Mów Prawdę!"" Uładzimir Niaklajeu. -Przeprowadziliśmy mikroanalizę sytuacji na Białorusi oczami osób, które tu mieszkają, oraz patrzących na nią z zewnątrz, a także perspektyw jej rozwoju. Niezależnie od tego, że reprezentujemy różne polityczne struktury, nie różniliśmy się w ocenie sytuacji. Wszyscy wyrażali pogląd, że władza nadal nie okazuje woli zreformowania się i stawia wyłącznie na siłowe mechanizmy utrzymania kontroli nad sytuacją i rządzenia - oznajmił Labiedźka. Dodał, że różnice zdań między uczestnikami spotkania uwidoczniły się w sposobie rozumienia dialogu z władzami. -Dla ZPO dialog to rozmowy między władzą i opozycją na ściśle określone tematy i z limitem czasowym, tzn. nie mogą trwać wiecznie. A głównym tematem powinno być zwolnienie więźniów politycznych i ich rehabilitacja oraz wolne i uczciwe wybory. Dopiero po spełnieniu tych warunków można omawiać plan modernizacji Białorusi z udziałem władz kraju - powiedział. Jak uzupełnił, część białoruskich opozycjonistów dopuszczała także dialog dotyczący pomniejszych, drobnych spraw, aby osiągnąć sukces przynajmniej w tych dziedzinach. -Pani Figiel powiedziała, że Polska należy do państw UE zajmujących twardsze i bardziej pryncypialne stanowisko. Zauważyła też, że w Brukseli istnieje faktycznie całkowita zgoda co do tego, że najpierw powinni zostać zwolnieni więźniowie polityczni. Powiedziała, że trwa dyskusja na temat tego, jak powinna być reprezentowana Białoruś na szczycie na wysokim szczeblu, który odbędzie się w listopadzie w Wilnie - relacjonował Labiedźka. W Wilnie odbędzie się szczyt Partnerstwa Wschodniego. Zarówno prezydent Białorusi Alaksandr Łukaszenka, jak i minister spraw zagranicznych Uładzimir Makiej, są obecnie objęci zakazem wjazdu do UE w ramach sankcji za łamanie praw człowieka na Białorusi. Labiedźka ocenił, że obecnie władze Białorusi są bardzo zainteresowane poprawą stosunków z państwami Zachodu, wobec silnej presji gospodarczej ze strony Rosji.",,
https://wiadomosci.onet.pl/swiat/wietnam-skazano-22-czlonkow-nalezacych-do-reakcyjnej-grupy/q16hj,"Wietnam: skazano 22 członków należących do ""reakcyjnej"" grupy","22 członków nieznanej szerzej grupy określanej przez władze Wietnamu jako ""reakcyjna"" zostało skazanych przez sąd w tym kraju na kary od kilkunastu lat więzienia do dożywocia za próbę obalenia władz komunistycznych - poinformował ich adwokat.","Przywódca grupy został skazany przez sąd w prowincji Phu Yen na dożywocie, podczas gdy 21 pozostałych oskarżonych usłyszało wyroki od 10 do 17 lat pozbawienia wolności. Podczas procesu, jednego z ważniejszych w ostatnich latach jeśli chodzi o liczbę sądzonych, ""wszyscy oskarżeni przyznali się do winy"" - poinformował wyznaczony z urzędu obrońca Nguyen Huong Que dodając, że ""kary są adekwatne do ich przestępstw"". Oskarżeni odpowiadali przed sądem za ""działalność mającą na celu obalenie władzy ludowej"". Jest to jeden z głównych zarzutów najczęściej kierowanych przeciwko opozycji w tym komunistycznym kraju - podkreśla AFP. Jak informują miejscowe media grupa działała ""bez użycia przemocy"" od roku 2003 do lutego 2012, kiedy jej przywódca, Phan Van Thu, został aresztowany. Jest mało znana również w samym Wietnamie, a jej nazwa jest dość tajemnicza: ""Rada na rzecz prawa i spraw publicznych w Bia Son"". Bia Son to nazwa jednego ze wzgórz w prowincji Phu Yen. Wietnamskie media podawały w ubiegły poniedziałek, pierwszego dnia procesu, że grupa liczyła 300 członków w kilku miastach i prowincjach w środkowej i południowej części kraju i była finansowana z zagranicy. Jej celem miało być ""zniszczenie zaufania narodu do partii i państwa oraz stworzenie zaniepokojenia i podejrzliwości do obecnych władz"". Jak pisze AFP, w Wietnamie od początku nowej fali represji politycznych uwięzionych zostało dziesiątki opozycjonistów i blogerów. Tylko w styczniu w dwóch oddzielnych procesach skazanych zostało 14 dysydentów, blogerów i studentów oskarżonych o działalność wywrotową.",,
https://wiadomosci.onet.pl/swiat/lukaszenka-nasila-represje-wobec-opozycji/0drtt,"""Łukaszenka nasila represje wobec opozycji""","Autorytarny reżim Alaksandra Łukaszenki nasili represje wobec opozycji po poniedziałkowym zamachu bombowym w metrze w Mińsku, w którym zginęło 12 osób - uważa jeden z liderów białoruskiej opozycji Aleś Michalewicz, który przebywa na uchodźstwie w Pradze.","Prezydent Łukaszenka ""próbuje stworzyć wrażenie, że zamach był atakiem politycznym"" - powiedział Michalewicz, który dostał azyl polityczny w Czechach po tym, jak w marcu uciekł ze swego kraju. Presja na opozycję będzie rosła - podkreślił Michalewicz w opublikowanym w czwartek wywiadzie dla agencji AFP. Prezydent Białorusi polecił ""sprowadzenie i przesłuchanie"" swych przeciwników politycznych oraz ""zbadanie wszystkich wypowiedzi osobistości politycznych"", sugerując, że to jego oponenci stoją za zamachem - tłumaczy opozycjonista. 35-letni Michalewicz, jeden z kandydatów opozycji w ubiegłorocznych wyborach prezydenckich, trafił do aresztu śledczego KGB w Mińsku po demonstracji opozycji 19 grudnia, w wieczór po wyborach. Tak jak większości kandydatów opozycji, postawiono mu zarzuty organizacji masowych zamieszek i udziału w nich. Zwolniono go w zamian za zobowiązanie, że nie wyjedzie z kraju. Mimo to w marcu potajemnie opuścił Białoruś i uzyskał azyl polityczny w Czechach. Białoruskie władze ogłosiły, że około 80 proc. wyborców głosowało w grudniowych wyborach na Łukaszenkę, będącego u władzy od 1994 roku, a przez Zachód uznawanego za ""ostatniego dyktatora Europy"". - On przegrał we wszystkich dużych miastach. Dla niego była to naprawdę istotna porażka, wielka katastrofa - podkreślił Michalewicz, który jest przekonany, że dni Łukaszenki są policzone. ""Białoruś walczy obecnie z największym kryzysem gospodarczym od lat 90."", co sprawia, że Łukaszenka znajduje się ""naprawdę trudnej w sytuacji"" - wyjaśniał. Wezwał biznesmanów do wspierania opozycji. ""To dotyczy również urzędników państwowych, którzy nie widzą żadnej gwarancji na przyszłość"" - dodał. Według Michalewicza, reżim Łukaszenki ""ostatecznie zniknie, lecz jak to zwykle bywa z dyktaturami, trudno powiedzieć kiedy"". Jak zauważył, sankcje gospodarcze, mające przyspieszyć upadek reżimu, ""byłyby dość skuteczne, chociaż trudno będzie Unii Europejskiej zrezygnować z zakupu produktów naftowych od Białorusi"". Opozycjonista dodał, że ""użyteczne są restrykcje wizowe"", nawiązując do wydanego zakazu wjazdu na terytorium państw UE dla 175 przedstawicieli białoruskich władz.","Opozycjoniści podczas protestów w Mińsku, fot. AFP",
https://wiadomosci.onet.pl/swiat/labiedzka-i-rymaszeuski-zatrzymani-na-bialoruskiej-granicy-z-litwa/gvv15k,Białoruś: zatrzymano dwóch opozycjonistów na granicy z Litwą,"Dwaj białoruscy opozycjoniści, szef Zjednoczonej Partii Obywatelskiej (ZPO) Anatol Labiedźka i lider Białoruskiej Chrześcijańskiej Demokracji Wital Rymaszeuski, zostali dzisiaj zatrzymani na granicy z Litwą – podało Radio Swaboda.","Podstawą zatrzymania było znalezienie 20 ulotek kandydatki ZPO w niedzielnych wyborach parlamentarnych na Białorusi Iryny Dawidowicz – powiedział Swabodzie Rymaszeuski. Jak zaznaczył Labiedźka, ulotki zostały wydane oficjalnie, ale mimo to je skonfiskowano. Według jego słów pogranicznicy powiedzieli, że „jest rozkaz zatrzymywania wszystkich, którzy wiozą jakiekolwiek ulotki, i wyjaśniania, dokąd i w jakim celu jadą takie osoby”. Labiedźka i Rymaszeuski zmierzali do Wilna samochodem na zorganizowaną przez stronę litewską oraz Europejską Partię Ludową konferencję, która odbędzie się w czwartek w litewskim Sejmie. Obaj mieli na niej występować.",Dwaj białoruscy opozycjoniści zostali zatrzymani na granicy z Litwą,
https://wiadomosci.onet.pl/kraj/morawiecki-apeluje-do-opozycji-o-zgode/56dy3p4,Apel Morawieckiego do opozycji: świętujmy wspólnie 11 listopada,"Premier: apeluję jeszcze raz do opozycji, do naszych konkurentów politycznych, organizatorów marszów niepodległości z minionych lat, byśmy poszli razem 11 listopada; chodzi o to, by był to marsz wszystkich Polaków - powiedział dziś w Tychach Mateusz Morawiecki.","Szef rządu był pytany na briefingu w Tychach, czy wierzy, że uda się przeprowadzić wspólny tegoroczny marsz niepodległości tak, aby wzięli w nim udział także przedstawiciele opozycji. - Przeprowadzenie takiego wspólnego marszu niepodległości bardzo leży mi na sercu. Apeluję raz jeszcze do wszystkich - zarówno do naszej opozycji, naszych drogich konkurentów politycznych, jak również do organizatorów tych marszów niepodległości z minionych lat, żebyśmy poszli razem, żeby nikt nie zbijał na nim kapitału politycznego - powiedział premier. Zadeklarował, że on sam pójdzie w tym marszu ""gdzieś na szarym końcu, albo gdzieś w środku będzie ukryty"". - Bo najbardziej zależy mi na tym, byśmy poszli razem w jednym marszu, to jest taki dzień (11 listopada), w którym powinniśmy pozbyć się jakichś niechęci wzajemnych i iść w hołdzie naszym przodkom - powiedział. Szef rządu podkreślił, że chce, by ten marsz był ""wielkim marszem jedności naszego państwa, naszego narodu"". Zaznaczył, że biorąc pod uwagę obawy, iż na marszu pojawią się hasła i transparenty ""których nikt by sobie nie życzył, o treści faszystowskiej czy antysemickiej"", to proponuje, by na marszu można było nieść tylko flagi biało-czerwone, a w pierwszym szeregu w marszu szli kombatanci II wojny światowej, a ci z nich, którzy poruszają się na wózkach, byli prowadzeni przez harcerzy. Do słów premiera odnieśli się czołowi politycy opozycji. W sobotę szef Platformy Obywatelskiej Grzegorz Schetyna zapytany o apel premiera powiedział, że PO najpierw będzie oczekiwać na decyzję, ""które nie pozwolą na kontynuowanie tych ekscesów nacjonalistycznych, antysemickich i rasistowskich, które odbywały się szczególnie rok temu, ale także w poprzednich latach"". Liderka Nowoczesnej Katarzyna Lubnauer zaznaczyła, że ""wszyscy chcieliby żebyśmy znów byli wspólnotą i razem obchodzić tak ważne uroczystości jak 100. rocznica odzyskania niepodległości"". - Jednak ta władza robi wszystko, żeby nas podzielić - oceniła. Zapowiedziała, że jej partia podejmie decyzję ws. udziału w marszu później, gdy przekona się, jak będą wyglądać obchody i czy nie przerodzą się one ""w jakąś demonstrację nacjonalizmu"". Zapytany o apel premiera poseł Kukiz'15 Marek Jakubiak powiedział: - Nie zakładamy innego scenariusza.To jest święto narodowe odzyskania niepodległości i prawdę powiedziawszy ja sobie nie wyobrażam, żeby ugrupowania polityczne, czy to opozycyjne, czy rządowe, nie wzięły udziału w demonstracji jedności narodowej - dodał. Szef PSL Władysław Kosiniak-Kamysz powiedział, że ws. marszu ""nie wierzy w szczerość intencji"". - Od dwóch lat PiS podzieliło społeczeństwo, więc niech (premier) nie opowiada, że chce łączyć społeczeństwo, bo zrobił wszystko, żeby je podzielić i ma w tym swój gigantyczny udział - powiedział. Jak dodał, PSL byłoby za wspólnym marszem, ale - jak podkreślił Kosiniak-Kamysz - za wiele się w ostatnich latach wydarzyło, żeby dziś uwierzyć premierowi Morawieckiemu. Przewodniczący SLD Włodzimierz Czarzasty z kolei powiedział: - Do jedynego miejsca, do którego mogą pójść pan premier Mateusz Morawiecki i pan prezydent Andrzej Duda to jest Trybunał Stanu i w związku z tym nie mam zamiaru się nigdzie z nimi udawać, nawet 11 listopada. Chcesz być na bieżąco z najważniejszymi informacjami dnia? Polub Onet Wiadomości na Facebooku!",Mateusz Morawiecki apeluje o zgodę,
https://wiadomosci.onet.pl/swiat/asad-dla-observera-opozycja-nie-zagwarantuje-pokoju-w-syrii/szzwz,"Asad dla ""Observera"": Opozycja nie zagwarantuje pokoju w Syrii","Prezydent Baszar al-Asad uważa, że syryjska opozycja jest zbyt podzielona, by mogła zagwarantować dotrzymanie postanowień ewentualnego układu pokojowego - donosi tygodnik ""Observer"", powołując się na wywiad Asada dla niego i argentyńskiej gazety ""Clarin"".","Asad dał w ten sposób do zrozumienia, że opozycja nie może być partnerem ewentualnego procesu pokojowego, bo jest niewiarygodna, a on sam nie ustąpi. O doprowadzenie do rozmów syryjskiego rządu z opozycją i położenie kresu wojnie domowej zabiegają Moskwa i Waszyngton, uprzednio różniące się stosunkiem do antyasadowskiego powstania w Syrii, a obecnie dążące do położenia kresu rozlewowi krwi i groźbie destabilizacji regionu. ""Jeśli zabiegi te przyniosą efekt, to rozmowy między reżimem w Damaszku a zbrojnymi opozycjonistami mogłyby zostać zapoczątkowane jeszcze przed końcem maja z myślą o zorganizowaniu szczytu z udziałem najważniejszych stron w konflikcie"" - tłumaczy gazeta sens amerykańskich i rosyjskich zabiegów. Syryjski prezydent wyraził przekonanie, że Zachód szuka sposobów podsycenia konfliktu i obalenia jego władzy bez względu na ofiary w ludziach. Oskarżył też władze Izraela o wspieranie sił antyrządowych, czego wyrazem były niedawne naloty izraelskie na Syrię, wymierzone m.in. w instalacje radarowe pod Damaszkiem. Zdaniem Asada brak jedności wśród opozycjonistów i jej rozczłonkowanie na setki różnych grup oznaczają, że opozycjoniści nie mogliby spełnić obowiązku przestrzegania rozejmu uzgodnionego na szczycie i wymusić np. złożenia broni. ""Mówimy o różnych grupach i bandach w liczbie nie kilkudziesięciu, lecz kilkuset, każdej z osobnym liderem. Kto może zjednoczyć tysiące ludzi? Nie możemy dyskutować o terminarzu (zakończenia zbrojnego konfliktu - PAP) z kimś, o kim nie wiadomo nawet, kim jest"" - zaznaczył Asad. Oskarżył przy tym antyrządowych powstańców o to, że są powiązani z interesami wrogich wobec Damaszku rządów: saudyjskiego, katarskiego i tureckiego, podsycających wojnę domową, i podkreślił, że położenie kresu takiemu wsparciu z zewnątrz musi być priorytetem ewentualnego szczytu. ""Observer"" zauważa, że Wolna Armia Syryjska będąca parasolem dla różnych zbrojnych ugrupowań dążących do obalenia rządów Asada ma obecnie mniejszy posłuch na skutek wyłonienia się regionalnych dowódców, ludzi widzących w konflikcie okazję do załatwienia partykularnych interesów oraz rosnących wpływów grup powiązanych z Al-Kaidą.",,
https://wiadomosci.onet.pl/swiat/ksenia-sobczak-o-swoich-problemach-w-rosji-oni-nie-odpuszczaja/zx6ks,Ksenia Sobczak o swoich problemach w Rosji: oni nie odpuszczają,"Znana rosyjska prezenterka telewizyjna i celebrytka, a od niedawna również aktywna uczestniczka akcji opozycji w rozmowie z ""Newsweekiem"" przekonuje, że dla młodych Rosjan prezydent Władimir Putin nigdy nie będzie najważniejszym celebrytą i, że to ona jest ich idolką. Ksenia Sobczak opowiada też o swoich problemach w pracy, do których doszło na skutek ""nacisków z Kremla"". - Oni, czyli ludzie z samej góry, nie odpuszczają. Obecnie toczy się przeciwko mnie śledztwo. Rzekomo nie płaciłam podatków i ukrywała dochody - opowiada.","Jak podkreśla w rozmowie z tygodnikiem, nigdy nie zapisywała się do ""kasty celebrytów"", ale jest w Rosji obecnie bardzo znana. - Staram się to wykorzystać do innych celów. Jestem dziennikarką. Na pewno nie jestem politykiem, ja tylko oceniam polityków. A w Rosji jest niestety tak, że niezależne ocenianie polityków nie podoba się władzy - mówi. Dodaje też, że nie żałuje swojej decyzji o udziale w demonstracjach opozycji, a ostateczną decyzję podjęła po tym jak w internecie pojawiły się informacje o fałszowaniu wyborów. - Uznałam (wtedy - red.), że mam obowiązek wyjść na ulicę i wykrzyczeć niezadowolenie - przypomina. Mówi też o kłopotach, jakie z tego powodu spotkały ją w pracy. - Mimo, że zawsze miałam dość umiarkowane poglądy, stopniowo wypychano mnie z anteny. Traciłam nawet programy rozrywkowe. Nie mam wątpliwości, że stało się tak na skutek nacisków z Kremla - twierdzi. Przekonuje też, że ""ludzie z samej góry"" nadal nie odpuszczają. - Obecnie toczy się przeciwko mnie śledztwo. Rzekomo nie płaciłam podatków i ukrywałam dochody. To oczywiście bzdura, ale przeszukano moje mieszkanie w Moskwie i zabrano sporo gotówki - opowiada. Twierdzi też, że boi się więzienia, bo ""pałki, specnaz i cela to nie jej bajka"". Tłumaczy też, że jedynym wyjściem z sytuacji jest to, żeby zwolennicy Putina i opozycja zaczęli z sobą rozmawiać. - Tylko to może uratować Rosję przed zamieszkami, krwią, wojną domową - twierdzi. Dodaje również, że sama stała się obiektem ataków, bo władza wyznaje zasadę ""kto nie z nami, ten przeciw nam"". - Tylko czy to ma sens? Kiedy wpadli do mojego mieszkania, żeby robić rewizję, wiedziałam, że trafiłam na listę wyjątkowych wrogów władzy. To z jednej strony nobilitacja, z drugiej strony po prostu się boję - przekonuje. Ksenia Sobczak jest znaną rosyjską prezenterką telewizyjną i dziennikarką. W przeszłości występowała w filmach, a obecnie prowadzi m.in. talk-show i programy społeczne. Cały wywiad w ""Newsweeku"".","Ksenia Sobczak, fot. AFP",
https://wiadomosci.onet.pl/swiat/tunezja-zniesiono-zakaz-organizowania-protestow-w-alei-burgiby/jysr3,Tunezja: zniesiono zakaz organizowania protestów w alei Burgiby,Tunezyjski minister spraw wewnętrznych Ali Larajedh ogłosił dziś zniesienie zakazu urządzania protestów w alei Habiba Burgiby w centrum Tunisu. Oburzenie w kraju wzbudziły poniedziałkowe starcia policji z osobami próbującymi demonstrować na tej ulicy.,"Przed ponad rokiem aleja Burgiby była sceną masowych demonstracji, które doprowadziły do obalenia autokratycznego prezydenta Zin el-Abidina Ben Alego. - Aleja jest otwarta dla wszystkich Tunezyjczyków, tych, którzy chcą protestować, spacerować czy pracować - powiedział Larajedh po dzisiejszym posiedzeniu rady ministrów. Ustalono na nim także utworzenie niezależnej komisji śledczej, która zbada wydarzenia z 9 kwietnia br. Zakaz organizowania protestów w alei obowiązywał od 28 marca. Trzy dni wcześniej podczas demonstracji islamiści zaatakowali artystów - pisze agencja AFP. Ministerstwo spraw wewnętrznych uzasadniało wprowadzenie zakazu skargami właścicieli położonych przy alei hoteli, restauracji i sklepów. Wbrew zakazowi w poniedziałek ok. dwóch tysięcy uczestników antyrządowej demonstracji próbowało przedostać się do alei Burgiby. Doszło do starć z policją, która użyła pałek i gazu łzawiącego do rozproszenia demonstrantów. Protestujący rzucali kamieniami, skandując ""Naród chce upadku reżimu"" i ""Nie ma lęku, nie ma zastraszenia, ulica należy do narodu"". Marsz zorganizowano w Dniu Męczenników, upamiętniającym stłumienie proniepodległościowej demonstracji przez francuskie wojska kolonialne w 1938 roku. Dzień ten jest w Tunezji świętem państwowym. Bezprecedensowe od obalenia ben Alego starcia trwały kilka godzin i wywołały oburzenie m.in. obrońców praw człowieka i opozycji. Rannych zostało co najmniej 15 uczestników protestów i ośmiu policjantów.","Poniedziałkowe starcia z policją w Tunisie, fot. AFP",
https://wiadomosci.onet.pl/swiat/opozycja-na-dachu-solidaryzuje-sie-ze-studentami/te4gd,Opozycja na dachu solidaryzuje się ze studentami,"Przywódcy włoskiej centrolewicowej opozycji wspięli się wczoraj na dach rzymskiego uniwersytetu La Sapienza, by wyrazić solidarność ze studentami, protestującymi przeciwko polityce rządu wobec szkolnictwa wyższego. Studenci protestują też dziś.","Zdjęcia polityków na dachu wydziału architektury opublikowała dzisiejsza prasa. Widać na nich sekretarza generalnego największej siły opozycji, Partii Demokratycznej, Pier Luigiego Bersaniego, który wchodzi po drabince trzymając w ustach cygaro. Bersani wszedł tam, by podać rękę studentom, którzy zorganizowali swoją akcję, gdy w parlamencie trwała debata nad ustawą o reformie szkolnictwa wyższego. Młodzież uważa ją za niesprawiedliwą i szkodliwą dla uczelni oraz prowadzącą do ich dalszego zubożenia. Protestuje również przeciwko redukcji nakładów z budżetu na uniwersytety i obniżeniu stypendiów. Na okupowany przez studentów dach wspiął się również lider ugrupowania Włochy Wartości, Antonio Di Pietro. Postępowanie polityków ostro skrytykowała dziś minister oświaty Mariastella Gelmini. Komentując wizytę Bersaniego na dachu powiedziała w wywiadzie telewizyjnym: ""Nie wiadomo, czy był tam jako sekretarz partii, czy jako student powtarzający rok"". Czwartek jest kolejnym dniem protestów studenckich w kilku włoskich miastach.",,
https://wiadomosci.onet.pl/kraj/opozycja-zacznie-mowic-jednym-glosem/j8qgvgq,Opozycja zacznie mówić jednym głosem?,"Chcemy wypracowywać wspólne zdanie w kluczowych dla państwa kwestiach - zadeklarowali dziś posłowie: PO, Nowoczesnej i PSL, po spotkaniu tzw. sztabu koordynacyjnego. Jak mówili, chcą przeciwstawiać się atakowi PiS na kolejne instytucje.",          ,,
https://wiadomosci.onet.pl/swiat/prezydent-litwy-krytycznie-o-bialoruskiej-opozycji/qwyql,Prezydent Litwy krytycznie o białoruskiej opozycji,"Prezydent Litwy Dalia Grybauskaite skrytykowała białoruską opozycję. Wyraziła opinię, że część jej przedstawicieli jest wspieranych przez Kreml i prawie nie mówi o niepodległości, dąży jedynie do korzyści finansowych.",     ,,
https://wiadomosci.onet.pl/kraj/kaczynski-giertych-klamal-ws-hakow/dz2zt,"Kaczyński: Giertych kłamał ws. ""haków""","- Roman Giertych kłamał, mówiąc jakobym jako premier miał zbierać ""haki"" na opozycję, w tym na Donalda Tuska i Bronisława Komorowskiego - zeznał b. premier Jarosław Kaczyński podczas procesu, jaki wytoczył mu Giertych.",         ,,
https://wiadomosci.onet.pl/swiat/spd-krytykuje-rzad-chadecko-liberalny/rwbhl,SPD krytykuje rząd chadecko- liberalny,"Pierwszy rok rządów chadecko-liberalnej koalicji w Niemczech był rokiem straconym dla niemieckiej polityki - ocenił w Berlinie przewodniczący frakcji opozycyjnej SPD Frank-Walter Steinmeier, komentując dotychczasowy bilans rządu Angeli Merkel.",         ,,
https://wiadomosci.onet.pl/kraj/bielecki-pozwal-palikota-za-slowa-ws-podatku-od-kopalin/lf1z1,Bielecki pozwał Palikota za słowa ws. podatku od kopalin,"Jan Krzysztof Bielecki pozwał Janusza Palikota za wypowiedź, w której lider Ruchu Palikota pytał, czy b. premier wiedział o planach rządu w sprawie podatku od kopalin i czy wykorzystał tę wiedzę do spekulacji na giełdzie. Bielecki powinien odpowiedzieć, a nie atakować opozycję - mówi Palikot.",        ,,
https://wiadomosci.onet.pl/swiat/bialorus-rozpoczeto-prezentacje-kandydatow-do-nagrody-giedroycia/67n94,Białoruś: rozpoczęto prezentację kandydatów do Nagrody Giedroycia,"Książka białoruskiego poety i opozycjonisty Uładzimira Niaklajeua otworzyła w środę podczas targów książki w Mińsku prezentację pozycji kandydujących do tegorocznej Nagrody im. Jerzego Giedroycia, której pomysłodawcą była polska ambasada.",       ,,
https://wiadomosci.onet.pl/kraj/porozumienie-na-rzecz-uczciwych-wyborow/v9zzb,Porozumienie na rzecz uczciwych wyborów,"Prezes PiS Jarosław Kaczyński podpisał dzisiaj porozumienie o współpracy na rzecz uczciwości przeprowadzenia wyborów parlamentarnych. Chodzi o wybory uczciwe, bez jakichś gierek, bez używania sztuczek socjotechnicznych - tłumaczył Kaczyński.",                 ,,
https://wiadomosci.onet.pl/swiat/kolejne-oskarzenia-wobec-opozycjonisty-aleksieja-nawalnego/l907s,Kolejne oskarżenia wobec opozycjonisty Aleksieja Nawalnego,"Rosyjski Komitet Śledczy ustalił, że jeden z liderów antyputinowskiej opozycji Aleksiej Nawalny uzyskał status adwokata z naruszeniem prawa. Poinformował o tym w środę przedstawiciel Komitetu Władimir Markin.",     ,,
https://wiadomosci.onet.pl/swiat/rosyjska-wikipedia-protestuje-przeciw-poprawkom-w-ustawie-o-internecie/k1wmd,Rosyjska Wikipedia protestuje przeciw poprawkom w ustawie o internecie,"Rosyjska Wikipedia przerwała we wtorek funkcjonowanie na 24 godziny na znak protestu przeciwko rozpatrywanemu w Dumie, niższej izbie parlamentu, projektowi ustawy o zmianach dotyczących szkodliwych treści w sieci; Wikipedia obawia się cenzury w internecie.",    ,,
https://wiadomosci.onet.pl/swiat/obwe-apeluje-o-uwolnienie-dziennikarza-bielsatu/2pnpx,OBWE apeluje o uwolnienie dziennikarza Biełsatu,"Przedstawicielka OBWE ds. wolności mediów Dunja Mijatović zaapelowała dzisiaj do białoruskich władz o uwolnienie dziennikarza Biełsatu Alaksandra Barazenki, aresztowanego w Mińsku podczas rejestrowania przez niego jednoosobowej pikiety przed gmachem KGB.",   ,,
https://wiadomosci.onet.pl/kraj/nasz-dziennik-wiecej-praw-dla-opozycji/3zqwc,"""Nasz Dziennik"": więcej praw dla opozycji","Opozycja proponuje zmiany w regulaminie Sejmu. Mają one wzmocnić autorytet i funkcje kontrolne Sejmu, poprawić jakość procesu legislacyjnego i zwiększyć prawa opozycji - czytamy w ""Naszym Dzienniku"".",     ,,
https://wiadomosci.onet.pl/swiat/bialorus-eksmisja-opozycyjnej-partii-z-jej-siedziby/fdf3n,Białoruś: Eksmisja opozycyjnej partii z jej siedziby,"Sąd gospodarczy w Mińsku wydał we wtorek decyzję o wysiedleniu opozycyjnej partii Białoruski Front Narodowy z dotychczasowej siedziby w stolicy. Jak ocenia szef BNF Ryhor Kastusiou, jest bardzo prawdopodobne, że partia straci lokal wynajmowany od 1992 roku.",   ,,
https://wiadomosci.onet.pl/kraj/wsieci-jaroslaw-kaczynski-komentuje-protest-opozycji-to-proba-puczu/4qmskw7,"""wSieci"": Jarosław Kaczyński komentuje protest opozycji. ""To próba puczu""","- Trzeba to nazwać wprost: to była próba puczu. Sygnały o takiej możliwej próbie przejęcia władzy docierały już do nas wcześniej - tak Jarosław Kaczyński komentuje ostatnie działania opozycji w Sejmie. W rozmowie z dziennikarzami magazynu ""wSieci"" zdradza plany swojej partii, a także ocenia, jakie znaczenie dla opozycji ma Donald Tusk.",        ,,
https://wiadomosci.onet.pl/swiat/ukraina-tymoszenko-musi-osobiscie-stawic-sie-przed-sadem/9lmmj,Ukraina: Tymoszenko musi osobiście stawić się przed sądem,"Sąd apelacyjny w Kijowie przełożył dzisiaj o jeden dzień rozpatrzenie odwołania od wyroku 7 lat więzienia dla byłej premier Ukrainy Julii Tymoszenko i nakazał jej, by jutro osobiście stawiła się na rozprawie.",    ,,
https://wiadomosci.onet.pl/swiat/bialorus-kolejny-proces-ws-19-grudnia/zxe0x,Białoruś: kolejny proces ws. 19 grudnia,"W Mińsku ruszył dzisiaj kolejny proces uczestnika opozycyjnej demonstracji w Mińsku w wieczór po wyborach prezydenckich 19 grudnia 2010 roku. 20-letni Mikita Lichawid, działacz opozycyjnego Ruchu ""O Wolność"" jest oskarżony o udział w masowych zamieszkach. Grozi za to od trzech do ośmiu lat pozbawienia wolności.",  ,,
https://wiadomosci.onet.pl/kraj/po-nowoczesna-inicjatywa-polska-i-psl-podpisaly-deklaracje-demograficzna/k6m6byv,"PO, Nowoczesna, Inicjatywa Polska i PSL podpisały ""deklarację demograficzną""","Utrzymanie świadczenia 500 Plus, ulgi podatkowe dla rodzin, a także przedszkole za złotówkę - takie m.in. zapisy znalazły się w ""deklaracji demograficznej"" podpisanej dziś przez liderów PO Grzegorza Schetynę, Nowoczesnej Katarzynę Lubnauer, Inicjatywy Polskiej Barbarę Nowacką.",  ,,
https://wiadomosci.onet.pl/swiat/bialorus-zaufanie-do-lukaszenki-spada-opozycji-nie-wzrasta/pnbpm,"Białoruś: zaufanie do Łukaszenki spada, opozycji - nie wzrasta","Według sondażu niezależnego białoruskiego ośrodka NISEPI bezprecedensowo spadło we wrześniu zaufanie do prezydenta Alaksandra Łukaszenki, którego większość społeczeństwa obarcza winą za kryzys gospodarczy; jednocześnie nie wzrósł ranking opozycji.",        ,,
http://wiadomosci.onet.pl/kraj/schetyna-to-przypomina-rosyjskie-metody-traktowania-opozycji/zmm93np,Schetyna: to przypomina rosyjskie metody traktowania opozycji,"– Mamy przykład zastraszania parlamentarzystów – powiedział lider Platformy Obywatelskiej podczas konferencji prasowej, odnosząc się do zapowiedzi MON, że złoży wniosek o ściganie posłów PO, ""za złożenie fałszywego zawiadomienia"" ws. przekroczenia uprawnień przez Macierewicza. – Chcę powiedzieć, że to rzecz absolutnie skandaliczna. Przypomina wschodnie, rosyjskie czy białoruskie metody traktowania opozycji – mówił.",   ,,
https://wiadomosci.onet.pl/swiat/tunezja-zastrzelono-lidera-opozycji/92eyt,Tunezja: zastrzelono lidera opozycji,"Lider opozycyjnej tunezyjskiej partii marksistowskiej został w środę zastrzelony przed swoim domem w Tunisie. Premier Tunezji mówi o ""akcie terroru"" przeciwko całemu krajowi. Po zabójstwie przed budynkiem MSW zbierali się ludzie wznoszący antyrządowe hasła.",       ,,
https://wiadomosci.onet.pl/swiat/ukraina-opozycja-zagluszyla-prezydenta/9z5sh,Ukraina: opozycja zagłuszyła prezydenta,"Okrzykami ""Uwolnić Julię!"" oraz ""Hańba!"" ukraińska opozycja zagłuszyła przemówienie prezydenta Wiktora Janukowycza w parlamencie, którym otworzył on sesję Rady Najwyższej po zimowej przerwie.",    ,,
https://wiadomosci.onet.pl/swiat/bialorus-obronca-praw-czlowieka-skazany-na-areszt-za-przeklinanie/nqhtn,"Białoruś: obrońca praw człowieka skazany na areszt, za przeklinanie","Białoruski obrońca praw człowieka Aleh Wouczak został dzisiaj skazany na cztery doby aresztu za ""drobne chuligaństwo"" - poinformowały niezależne portale białoruskie. Wouczak w sądzie zaprzeczył, by przeklinał na ulicy, co zarzucili mu milicjanci.", ,,
https://wiadomosci.onet.pl/swiat/rosja-sad-w-smolensku-skazal-taise-osipowa-na-8-lat-lagru/nt551,Rosja: sąd w Smoleńsku skazał Taisę Osipową na 8 lat łagru,"Na osiem lat łagru Sąd Rejonowy w Smoleńsku skazał aktywistkę niezarejestrowanej, opozycyjnej partii Inna Rosja Taisę Osipową oskarżoną o produkcję i sprzedaż narkotyków. Koordynator radykalnego Frontu Lewicy Siergiej Udalcow, który przyjechał do Smoleńska, aby wyrazić solidarność z Osipową, uznał werdykt sądu za ""potworny i niesprawiedliwy"". - Prokurator prosił o cztery lata, a sąd dał osiem i to w całkowicie sfabrykowanej sprawie - oświadczył. - To triumf bezprawia i cynizmu - dodał.",        ,,
https://wiadomosci.onet.pl/swiat/w-rosji-odmowiono-rejestracji-opozycyjnej-partii/dw5ez,W Rosji odmówiono rejestracji opozycyjnej partii,"Ministerstwo Sprawiedliwości Rosji odmówiło wpisania opozycyjnej Partii Wolności Narodowej do rejestru partii politycznych, Oznacza to, że nie będzie ona mogła wystawić swoich kandydatów w zbliżających się wyborach parlamentarnych i prezydenckich.",              ,,
https://wiadomosci.onet.pl/swiat/bialorus-wiasna-potepia-dzialania-wladz-wobec-opozycji/ez2tp,"Białoruś: ""Wiasna"" potępia działania władz wobec opozycji","Centrum Praw Człowieka ""Wiasna"" potępiło w środę bezprawne skazywanie na kary aresztu białoruskich działaczy młodzieżowych oraz obrońcy praw człowieka Aleha Wouczaka. Oświadczenie tej treści zamieszczono na stronie organizacji.",          ,,
https://wiadomosci.onet.pl/swiat/dzialacze-dziesiatki-zabitych-w-zamachu-w-damaszku/sy4cd,Działacze: dziesiątki zabitych w zamachu w Damaszku,Kilkadziesiąt osób zginęło w poniedziałek w podwójnym zamachu samobójczym na jedną z głównych siedzib wywiadu wojsk lotniczych na przedmieściu Damaszku - poinformowali we wtorek działacze praw człowieka. Do zamachu przyznała się organizacja związana z Al-Kaidą.,        ,,
https://wiadomosci.onet.pl/kraj/pozycja-polski-w-ue-zostala-zachwiana/gpnxj,"""Pozycja Polski w UE została zachwiana""","Władze Białorusi wykorzystują system międzypaństwowych umów o przepływach finansowych, by represjonować opozycję - uważa rzecznik MSZ Marcin Bosacki. Według niego MSZ dużo wcześniej zwracało uwagę na kwestię konsultacji ws. pomocy prawnej między resortem a prokuraturą. - Pozycja Polski w Unii Europejskiej jako adwokata społeczeństwa obywatelskiego na Białorusi została zachwiana - powiedział chcący zachować anonimowość wysoki urzędnik rządowy.",            ,,
https://wiadomosci.onet.pl/swiat/syriajeden-z-waznych-opozycjonistow-bedzie-odpowiadac-z-wolnej-stopy/dl1hq,Syria:Jeden z ważnych opozycjonistów będzie odpowiadać z wolnej stopy,"Władze Syrii zgodziły się na uwolnienie za kaucją Walida al-Bunniego, jednego z czołowych przeciwników prezydenta Baszara el-Asada, ale będą go sądzić - poinformowała w środę adwokatka opozycjonisty, przetrzymywanego w areszcie od trzech miesięcy.",  ,,
https://wiadomosci.onet.pl/swiat/grenlandia-w-wyborach-parlamentarnych-wygrala-opozycja/ffnse,Grenlandia: w wyborach parlamentarnych wygrała opozycja,"W wyborach do parlamentu Grenlandii, duńskiego terytorium autonomicznego, niespodziewanie zwyciężyła będąca dotychczas w opozycji socjaldemokratyczna partia Naprzód (Siumut) opowiadająca się za większą kontrolą i wysokim opodatkowaniem koncernów wydobywczych.",     ,,
https://wiadomosci.onet.pl/flesz-xx-final-wosp-ostra-rywalizacja-w-rosji/x4bx9,Flesz: XX finał WOŚP; ostra rywalizacja w Rosji,"Jurek Owsiak dzisiaj rano zainaugurował pod Tatrami XX Finał Wielkiej Orkiestry Świątecznej Pomocy, wypowiadając tradycyjne trzy, dwa, jeden, zero, start! Opozycja w Rosji nie składa broni, zapowiadając kolejne protesty przeciwko sfałszowanym, jej zdaniem, wyborom do Dumy Państwowej.",                   ,,
https://wiadomosci.onet.pl/swiat/bialorus-bielaja-rus-moze-stac-sie-partia-i-oslabic-opozycje/p9lw1,Białoruś: Biełaja Ruś może stać się partią i osłabić opozycję,"Główny państwowy dziennik białoruski ""SB.Biełaruś Siegodnia"" pisze, że wspierająca prezydenta Alaksandra Łukaszenkę organizacja Biełaja Ruś może przekształcić się w partię polityczną, co między innymi będzie sprzyjać osłabieniu partii opozycyjnych.",         ,,
https://wiadomosci.onet.pl/swiat/grecja-opozycyjna-deputowana-poprze-program-oszczednosciowy/ppsqw,Grecja: Opozycyjna deputowana poprze program oszczędnościowy,Deputowana greckiej partii opozycyjnej wbrew stanowisku swojego ugrupowania zamierza podczas głosowania poprzeć program oszczędnościowy rządu. Jego przyjęcie jest warunkiem otrzymania przez pogrążoną w kryzysie Grecję pomocy międzynarodowej., ,,
https://wiadomosci.onet.pl/swiat/turcja-gosci-u-siebie-zbrojna-opozycje-syryjska/hpsmp,Turcja gości u siebie zbrojną opozycję syryjską,"Turcja, niegdyś jeden z najbliższych sojuszników Syrii, udziela na swym terytorium schronienia zbrojnej syryjskiej grupie opozycyjnej, występującej przeciwko reżimowi prezydenta Baszara el-Asada - pisze dziś ""New York Times"".",     ,,
https://wiadomosci.onet.pl/kraj/walesa-wstydze-sie-za-romaszewskiego-to-obrzydlistwo/64nky,Wałęsa: Wstydzę się za Romaszewskiego. To obrzydlistwo,"- Wstydzę się za Romaszewskiego. (...) Był on senatorem i teraz wyciąga rękę do III RP, która jest tak biedna. To mi się nie mieści w głowie. (...). To jest obrzydlistwo - powiedział w TVN24 Lech Wałęsa. Odniósł się w ten sposób do wyroku warszawskiego sądu, który przyznał Zbigniewowi Romaszewskiemu 240 tys. zł zadośćuczynienia za opozycyjną działalność w czasach PRL.",         ,,
https://wiadomosci.onet.pl/kraj/sasin-kaczynski-mowil-ze-slowa-o-merkel-to-byl-blad/qbntd,"Sasin: Kaczyński mówił, że słowa o Merkel to był błąd","Poseł Jacek Sasin opowiadał w porannym programie radia TOK FM o tym, jak wyglądało sobotnie posiedzenie Rady Politycznej PiS. - Prezes skupił się na przyszłości i na rozliczeniach. Wszyscy oczekiwali, że będzie dyskusja o tym, co działo się przez ostatnich kilka tygodni. Posiedzenie Rady politycznej było podsumowaniem ostatnich tygodni dyskusji - mówił polityk. Poseł powiedział też, że Jarosław Kaczyński po raz kolejny przyznał się do błędu. - Prezes mówił o Angeli Merkel, że to był błąd - stwierdził Sasin podkreślając, że Kaczyński mówił o tym już wcześniej.",              ,,
https://wiadomosci.onet.pl/swiat/rosja-chodorkowski-zlozyl-urodzinowe-zyczenia-jednej-z-czlonkin-pussy-riot/7plk4,Rosja: Chodorkowski złożył urodzinowe życzenia jednej z członkiń Pussy Riot,"Jekaterina Samucewicz, jedna z sądzonych członkiń rosyjskiej grupy Pussy Riot, otrzymała w dniu swoich urodzin życzenia od byłego szefa Jukosu Michaiła Chodorkowskiego. Przebywający w więzieniu niegdyś jeden z najbogatszych ludzi w Rosji życzył piosenkarce i jej dwóm koleżankom szybkiego zakończenia sprawy i uwolnienia. Zaznaczył przy tym, że mają mnóstwo fanów na całym świecie.",    ,,
https://wiadomosci.onet.pl/kraj/mocne-slowa-j-kaczynskiego-ws-euro-2012-bojkot-cieszy/pdk0h,"Mocne słowa J. Kaczyńskiego ws. Euro 2012. ""Bojkot cieszy""","""W związku z wydarzeniami politycznymi na Ukrainie oraz sytuacją uwięzionej liderki opozycji Julii Tymoszenko Prawo i Sprawiedliwość opowiada się za bojkotem rozgrywanych na Ukrainie meczów Mistrzostw Europy w piłce nożnej oraz za dalszą presją na władze ukraińskie"" - napisał w oświadczeniu przesłanym dzisiaj mediom prezes Prawa i Sprawiedliwości Jarosław Kaczyński.",    ,,
https://wiadomosci.onet.pl/swiat/rosja-udalcow-skazany-na-kare-grzywny-za-nielegalna-akcje-w-moskwie/r9sey,Rosja: Udalcow skazany na karę grzywny za nielegalną akcję w Moskwie,Sąd Rejonowy w Moskwie skazał dziś koordynatora radykalnego Frontu Lewicy Siergieja Udalcowa na karę grzywny w wysokości 1000 rubli (około 35 dolarów) za próbę zorganizowania w stolicy Rosji nielegalnej manifestacji.,   ,,
https://wiadomosci.onet.pl/kraj/czy-gdanski-pis-jest-spiaca-opozycja-wyborczego-programu-tej-partii-wciaz-nie-widac/z47q98e,"Czy gdański PiS jest ""śpiącą opozycją""? Wyborczego programu tej partii wciąż nie widać","Ostatnie sondaże pokazują, że w Gdańsku PO deklasuje PiS. Dlaczego Prawo i Sprawiedliwość jest tutaj tak słabe? Czy można mówić o tym ugrupowaniu ""śpiąca opozycja"", które jedyne co potrafi, to krytykować rządzącą w mieście PO? Szef gdańskiego PiS uważa, że nie i przedstawia swoje argumenty. Ale jego tłumaczenia nie przekonują wszystkich członków klubu. O komentarz poprosiliśmy też gdańskiego politologa.",                 ,,
https://wiadomosci.onet.pl/swiat/turcja-kwiaty-we-flakonie-z-pojemnika-gazu-lzawiacego-w-prezencie-dla-ministra/cbbv3,Turcja: kwiaty we flakonie z pojemnika gazu łzawiącego w prezencie dla ministra,"Pojemnik gazu łzawiącego może mieć bardzo wiele różnych zastosowań. Można go na przykład przerobić na wazon na kwiaty. Właśnie w tej formie otrzymał go minister spraw wewnętrznych Turcji Muammer Güler, który jest krytykowany przez opozycję za sposób brutalny rozprawy policji z demonstrantami na ulicach tureckich miast.",   ,,
https://wiadomosci.onet.pl/swiat/niemcy-czy-zabrac-lukaszence-mistrzostwa-swiata-w-hokeju/nzmqj,Niemcy: czy zabrać Łukaszence mistrzostwa świata w hokeju?,"Groźba odebrania Białorusi prawa do organizacji mistrzostw świata w hokeju na lodzie w 2014 roku mogłaby zmusić prezydenta Alaksandra Łukaszenkę do złagodzenia polityki wobec opozycji - pisze ""Sueddeutsche Zeitung"".",    ,,
https://wiadomosci.onet.pl/swiat/syryjski-opozycjonista-zatrzymany-na-lotnisku/j5z4d,Syryjski opozycjonista zatrzymany na lotnisku,"Jeden z czołowych opozycjonistów syryjskich Riad Seif został dziś zatrzymany na lotnisku w Damaszku, co uniemożliwiło mu wylot do Niemiec na leczenie nowotworu - poinformowały syryjskie źródła opozycyjne.",  ,,
https://wiadomosci.onet.pl/swiat/zatrzymano-dzialaczy-europejskiej-bialorusi/g2dyt,"Zatrzymano działaczy ""Europejskiej Białorusi""","Trzech działaczy opozycyjnej kampanii ""Europejska Białoruś"" zostało zatrzymanych wieczorem w Mińsku podczas kolejnej zwołanej przez tę grupę akcji solidarności z opozycjonistami skazanymi za protesty powyborcze.",      ,,
https://wiadomosci.onet.pl/rosja-opozycja-zada-dopuszczenia-do-udzialu-w-wyborach-regionalnych/0pn6qb,Rosja: opozycja żąda dopuszczenia do udziału w wyborach regionalnych,"Stronnicy Koalicji Demokratycznej (KD) demonstrowali w Nowosybirsku (na południu Syberii Zachodniej), żądając dopuszczenia tej opozycyjnej formacji do wrześniowych wyborów regionalnych w Rosji. Policja nie interweniowała.",          ,,
https://wiadomosci.onet.pl/swiat/opozycja-niemiecka-dymisja-prezydenta-wulffa-sluszna-lecz-spozniona/0p7y0,"Opozycja niemiecka: dymisja prezydenta Wulffa słuszna, lecz spóźniona","- Rezygnacja prezydenta Niemiec Christiana Wulffa to krok słuszny, lecz spóźniony - komentowali w piątek politycy niemieckich partii opozycyjnych. Zdaniem niektórych komentatorów i polityków kolejnym prezydentem RFN powinna być kobieta.",        ,,
https://wiadomosci.onet.pl/kraj/opozycjonista-z-nagroda-im-lwa-sapiehy/whfbm,Opozycjonista z nagrodą im. Lwa Sapiehy,"Białoruski politolog i opozycjonista Andriej Lachowicz, za zasługi w budowaniu społeczeństwa obywatelskiego w swym kraju, dostał nagrodę im. Lwa Sapiehy. Laureat przyznał, że na Białorusi reprezentuje mniejszość, bo tam większość nie chce ryzykować, chce jeść.",          ,,
https://wiadomosci.onet.pl/swiat/ukrainska-opozycja-wzywa-do-bojkotu-janukowycza-a-nie-euro/q947d,"Ukraińska opozycja wzywa do bojkotu Janukowycza, a nie Euro","Nie bojkotujcie Euro 2012 na Ukrainie, bojkotujcie prezydenta Wiktora Janukowycza - zaapelował w poniedziałek do polityków europejskich jeden z najważniejszych przedstawicieli ukraińskiej opozycji Arsenij Jaceniuk.",         ,,
https://wiadomosci.onet.pl/swiat/bialorus-opozycyjny-dzialacz-wyszedl-na-wolnosc-po-10-dniach-aresztu/r5vhx,Białoruś: opozycyjny działacz wyszedł na wolność po 10 dniach aresztu,"Działacz nieuznawanego przez władze w Mińsku Związku Polaków na Białorusi (ZPB) Igor Bancer wyszedł dzisiaj na wolność po 10 dniach aresztu administracyjnego, na który skazał go sąd w Grodnie 4 lipca za udział w pikiecie odbywającej się bez zezwolenia.",  ,,
https://wiadomosci.onet.pl/swiat/bialoruski-opozycjonista-w-kolonii-karnej/099f9,Białoruski opozycjonista w kolonii karnej,"Były kandydat opozycji w wyborach prezydenckich Andrej Sannikau został przewieziony do kolonii karnej w Nowopołocku - podała dziś główna opozycyjna gazeta białoruska ""Narodnaja Wola"". Polityk jest skazany na pięć lat kolonii karnej o zaostrzonym rygorze.",    ,,
https://wiadomosci.onet.pl/swiat/egipt-opozycja-zawiesila-rozmowy-z-rzadem/5y1yj,Egipt: opozycja zawiesiła rozmowy z rządem,"Egipska opozycyjna liberalna partia Wafd oświadczyła, że zawiesza rozmowy z rządem po aktach przemocy w centrum Kairu, które, jak uważa, wsparła partia rządząca.",  ,,
https://wiadomosci.onet.pl/kraj/powstala-lodzka-zolta-alternatywa-smiech-wrogom-ojczyzny-nadkaczewnik-na-drabince-i/97byp13,"Powstała łódzka Żółta Alternatywa. ""Śmiech wrogom ojczyzny"", Nadkaczewnik na drabince i humanoidalne kaczki","Od happeningu w pasażu Schillera oficjalnie rozpoczęła swoją działalność grupa, która sama o sobie mówi, że chce kontynuować jak najlepsze tradycje Pomarańczowej Alternatywy i władzę po prostu ośmieszać. Jak mówi Onetowi jeden z założycieli Żółtej Alternatywy, Wojtek Ossowicki z KOD-u, sytuacja w Polsce przekroczyła granice absurdu. - Szczytem było ""aresztowanie"" w Legnicy pomnika kaczki, najwyższy czas, byśmy wszyscy popukali się w głowę.",        ,,
https://wiadomosci.onet.pl/swiat/chiny-uwalniaja-dysydenta/bx8vt,Chiny uwalniają dysydenta,"Chiński dysydent Qin Yongmin, który usiłował założyć partię opozycyjną, został w zwolniony z więzienia po 12 latach odbywania wyroku za stworzenie zagrożenia dla bezpieczeństwa państwowego.",   ,,
https://wiadomosci.onet.pl/swiat/bialorus-sannikau-nie-mowi-czy-bedzie-dalej-dzialac-w-polityce/qyreg,"Białoruś: Sannikau nie mówi, czy będzie dalej działać w polityce","Były opozycyjny kandydat na prezydenta Białorusi Andrej Sannikau, zwolniony w sobotę z kolonii karnej, nie odpowiedział dziś, na pierwszej konferencji prasowej po odzyskaniu wolności, na pytanie, czy będzie kontynuować działalność polityczną.",          ,,
https://wiadomosci.onet.pl/swiat/rosja-opozycjonista-nawalny-moze-trafic-do-wiezienia-na-6-lat/f4g6m,Rosja: Opozycjonista Nawalny może trafić do więzienia na 6 lat,Sześciu lat więzienia zażądali w piątek prokuratorzy dla czołowego rosyjskiego opozycjonisty Aleksieja Nawalnego. Wyrok ten może mu uniemożliwić kandydowanie w następnych wyborach prezydenckich w Rosji w roku 2018.,      ,,
https://wiadomosci.onet.pl/kraj/mariusz-blaszczak-opozycja-dostaje-rozkazy-od-tuska-ktory-grozil-polsce-sankcjami/19g0g2k,"Mariusz Błaszczak: opozycja dostaje rozkazy od Tuska, który groził Polsce sankcjami","– Bardzo się cieszę, że Czechy postępują jak obecny Polski rząd – powiedział na antenie radiowej Jedynki szef MSWiA, odnosząc się do decyzji Pragi o wstrzymaniu przyjmowania uchodźców. Podkreślił, że w tej sprawie czeska opozycja poparła rząd. – A w Polsce moje działania są podważane przez totalną opozycję. Być może rozkaz idzie z góry, bo nieformalnym liderem opozycji jest Donald Tusk, którzy groził Polsce sankcjami za nieprzyjmowanie uchodźców – powiedział minister.",    ,,
https://wiadomosci.onet.pl/swiat/kilka-tysiecy-osob-uczcilo-dzien-wolnosci-w-minsku/h67nk,Kilka tysięcy osób uczciło Dzień Wolności w Mińsku,"Wiecem na placu Bangalore zakończyły się w niedzielę w Mińsku obchody świętowanego przez białoruską opozycję Dnia Wolności. W podchodzie przeszło kilka tysięcy osób, powiewając historycznymi flagami Białorusi i flagami Unii Europejskiej.",               ,,
https://wiadomosci.onet.pl/swiat/putin-mam-pelne-prawo-by-ponownie-ubiegac-sie-o-prezydenture/0t1dx,"Putin: mam pełne prawo, by ponownie ubiegać się o prezydenturę","Premier Władimir Putin, który po niedzielnych wyborach prezydenckich w Rosji zamierza wrócić na Kreml, oświadczył dziś, że ma pełne prawo, by ponownie ubiegać się o najwyższy urząd w państwie.",             ,,
https://wiadomosci.onet.pl/kraj/tusk-uwazam-to-referendum-za-szkodliwe/pm7x0,Tusk: uważam to referendum za szkodliwe,"Premier Donald Tusk przyznał, że koalicja PO-PSL jest przeciwna organizacji referendum ws. emerytur i uznaje je za ""szkodliwe"". PiS, SP i SLD zapowiadają, że poprą wniosek NSZZ ""Solidarność"" o referendum w sprawie wydłużenia wieku emerytalnego do 67. roku życia.",        ,,
https://wiadomosci.onet.pl/swiat/apel-premiera-holandii-do-opozycji-ws-ciec/r783f,Apel premiera Holandii do opozycji ws. cięć,"Premier Holandii Mark Rutte zwrócił się do opozycji o pomoc w uchwaleniu cięć, które mają zredukować wysoki deficyt budżetowy. Dzień wcześniej, po załamaniu się rozmów w tej sprawie z populistyczną partią PVV, Rutte podał się z rządem do dymisji.",         ,,
https://wiadomosci.onet.pl/swiat/demonstracja-opozycji-w-kuala-lumpur/46mem,Demonstracja opozycji w Kuala Lumpur,"Ponad 15 tys. demonstrantów zebrało się w sobotę w Kuala Lumpur na wiecu, domagając się większej przejrzystości ordynacji wyborczej przed wyborami powszechnymi, które mają odbyć się w połowie roku.", ,,
https://wiadomosci.onet.pl/swiat/dzialaczka-europejskiej-bialorusi-pobita-i-ostrzyzona/kynve,Działaczka „Europejskiej Białorusi” pobita i ostrzyżona,"Działaczka opozycyjnego ruchu ""Europejska Białoruś"", Julia Ściapanawa, została pobita i ostrzyżona koło swego domu przez nieznanych ludzi, którzy rzucali pod jej adresem obelgi za poglądy polityczne - poinformowała na Facebooku przyjaciółka poszkodowanej.",   ,,
https://wiadomosci.onet.pl/swiat/demonstracja-opozycji-w-armenii/mdftn,Demonstracja opozycji w Armenii,"Około 6 tysięcy zwolenników opozycji zebrało się w stolicy Armenii Erywaniu, domagając się przeprowadzenia przedterminowych wyborów parlamentarnych i prezydenckich. Protest ma trwać przez osiem kolejnych dni i nocy.",    ,,
https://wiadomosci.onet.pl/swiat/bialorus-siedem-osob-skazanych-po-opozycyjnej-demonstracji/4j8gt,Białoruś: siedem osób skazanych po opozycyjnej demonstracji,"Siedem osób zatrzymanych podczas niedzielnej demonstracji opozycyjnej w Mińsku, w tym dwie Ukrainki, skazano w poniedziałek na kary grzywny oraz aresztu za ""niepodporządkowanie się poleceniom milicjantów"" i ""drobne chuligaństwo"".",     ,,
https://wiadomosci.onet.pl/swiat/bialorus-kolejny-wyrok-za-udzial-w-protestach-powyborczych/6kcff,Białoruś: Kolejny wyrok za udział w protestach powyborczych,"Na trzy lata ograniczenia wolności sąd w Mińsku skazał w środę budowlańca Światasława Baranowicza za udział w demonstracji opozycji 19 grudnia, w wieczór wyborów prezydenckich. Wyrok zapadł kilka miesięcy po ostatnich procesach związanych z demonstracją.",   ,,
https://wiadomosci.onet.pl/swiat/birma-wladza-probuje-oszukiwac/gxhh4,"Birma: władza ""próbuje oszukiwać""",Dwa główne ugrupowania opozycyjne oskarżyły partię popierającą rządzącą w Birmie juntę wojskową o nielegalne i przedwczesne zbieranie głosów. W niedzielę odbędą się w Birmie pierwsze od 20 lat wybory parlamentarne.,      ,,
https://wiadomosci.onet.pl/swiat/bialoruska-opozycja-domaga-sie-uwolnienia-wiezniow/e5z54,Białoruska opozycja domaga się uwolnienia więźniów,"W reakcjach na wczorajsze słowa prezydenta Białorusi Alaksandra Łukaszenki o okrągłym stole z obozami politycznymi, Rosją i UE, działacze opozycji podnoszą kwestię uwolnienia osób aresztowanych i skazanych po grudniowych wyborach prezydenckich.",              ,,
https://wiadomosci.onet.pl/o-prezydenture-w-ekwadorze-moga-walczyc-ze-soba-dwaj-bracia/t5xhm,O prezydenturę w Ekwadorze mogą walczyć ze sobą dwaj bracia,"Wyborcy w Ekwadorze mogą mieć szansę głosu w głośnej sprawie dwóch rywalizujących ze sobą braci. 52-letni Fabricio Correa złożył w zeszłą środę odpowiednią dokumentację, aby zarejestrować nową partię polityczną. Jak mówi, jego celem jest pokonanie jego młodszego brata, obecnego prezydenta Rafaela, w planowanych na przyszły rok wyborach prezydenckich.",            ,,
https://wiadomosci.onet.pl/kraj/nalecz-wybory-na-bialorusi-to-makijaz-na-twarzy-dyktatury/x077p,Nałęcz: wybory na Białorusi to makijaż na twarzy dyktatury,"Niedzielne wybory na Białorusi są makijażem na twarzy dyktatury - ocenił w niedzielę w rozmowie z dziennikarzami minister w Kancelarii Prezydenta Tomasz Nałęcz. Zaznaczył, że nie oczekiwałby po nich wiele.",  ,,
https://wiadomosci.onet.pl/swiat/rodziny-wiezniow-politycznych-apeluja-o-bojkot-wyborow/0e9yw,Rodziny więźniów politycznych apelują o bojkot wyborów,"Rodziny białoruskich więźniów politycznych wezwały do bojkotu zaplanowanych na wrzesień wyborów do Izby Reprezentantów, niższej izby parlamentu Białorusi. Ich apel w tej sprawie opublikował portal Karta’97.",      ,,
https://wiadomosci.onet.pl/swiat/rosja-ma-watpliwosci-co-do-intencji-nowego-lidera-syryjskiej-opozycji/4146h,Rosja ma wątpliwości co do intencji nowego lidera syryjskiej opozycji,"Władze Rosji oświadczyły, że wypowiedzi nowego lidera Syryjskiej Koalicji Narodowej, głównej siły opozycji, rodzą wątpliwości co do jego chęci politycznego rozstrzygnięcia konfliktu. Moskwa zachęca Koalicję do udziału w konferencji pokojowej.",    ,,
https://wiadomosci.onet.pl/tylko-w-onecie/andrzej-stankiewicz-po-ataku-na-nowoczesna-nikt-schetynie-nie-ufa/9s2vxym,Po ataku na Nowoczesną nikt Schetynie nie ufa,"W wyborach do Parlamentu Europejskiego nie będzie jednej listy opozycji antypisowskiej — wynika z ustaleń Onetu. Taka lista może jednak powstać na wybory parlamentarne jesienią. Wszystko zależy od wyniku wyborów europejskich. Jeśli opozycja startując w kilku blokach dostanie słaby wynik, to będzie bardziej skłonna do zjednoczenia przed wyborami do Sejmu.",                           ,,
https://wiadomosci.onet.pl/swiat/ukraina-opozycja-blokuje-prace-parlamentu/0tf7q,Ukraina: opozycja blokuje prace parlamentu,"Około 80 opozycyjnych posłów blokowało we wtorek wieczorem trybunę Rady Najwyższej w Kijowie, domagając się, by deputowani rządzącej większości głosowali osobiście i nie wykorzystywali kartek, aby zagłosować za nieobecnych kolegów.",    ,,
https://wiadomosci.onet.pl/swiat/syria-jutro-rano-koniec-dzialan-wojskowych/ctg81,Syria: jutro rano koniec działań wojskowych,"Syryjskie wojsko jutro rano zakończy działania wojskowe, ale będzie w pogotowiu i odpowie na każdy atak - ogłosiła dziś telewizja państwowa, cytując przedstawiciela ministerstwa obrony w Damaszku.",           ,,
https://wiadomosci.onet.pl/rosja-apeluje-do-syryjskiej-opozycji-by-zaakceptowala-plan-annana/xy4vm,"Rosja apeluje do syryjskiej opozycji, by zaakceptowała plan Annana","Rosja zaapelowała dziś do opozycji syryjskiej o zaakceptowanie planu wysłannika ONZ i Ligi Arabskiej Kofiego Annana i do innych państw, by wywarły w tym zakresie nacisk na opozycjonistów - wrogów prezydenta Baszara el-Asada.",    ,,
https://wiadomosci.onet.pl/swiat/starania-o-leczenie-jurija-lucenki-w-polsce/lm02e,Starania o leczenie Jurija Łucenki w Polsce,"Polskie władze zaprosiły ułaskawionego niedawno polityka ukraińskiej opozycji Jurija Łucenkę, by kontynuował leczenie w Polsce - poinformował dzisiaj w Strasburgu były prezydent RP Aleksander Kwaśniewski.",  ,,
https://wiadomosci.onet.pl/swiat/bialorus-zatrzymania-opozycjonistow-przed-dniem-wolnosci/pq494,Białoruś: zatrzymania opozycjonistów przed Dniem Wolności,"Kliku działaczy młodzieżowych zostało zatrzymanych w Mińsku przed przypadającym w niedzielę Dniem Wolności, obchodzonym przez opozycję w rocznicę proklamowania w 1918 roku Białoruskiej Republiki Ludowej.",    ,,
https://wiadomosci.onet.pl/swiat/michalewicz-jestem-poza-zasiegiem-kgb/5p8ej,"Michalewicz: ""jestem poza zasięgiem KGB""","Były kandydat w wyborach prezydenckich na Białorusi Aleś Michalewicz powiadomił na swoim blogu dzisiaj w nocy, że znajduje się ""poza zasięgiem działalności KGB"". W mediach rosyjskich pojawiły się doniesienia, że mógł wyjechać do Polski.",      ,,
https://wiadomosci.onet.pl/kraj/zaremba-intelektualna-bezradnosc-opozycji-komentarz/xk1mbqv,Zaremba: intelektualna bezradność opozycji [KOMENTARZ],"Dawni liberałowie posługują się dziś czystym kuglarstwem. Są przekonani, że klucz do sukcesu leży tylko w skutecznej propagandzie - czytamy w artykule Piotra Zaremby opublikowanym na stronach ""Rzeczpospolitej"".",      ,,
https://wiadomosci.onet.pl/swiat/aksana-poczobut-obecny-areszt-meza-jest-najciezszy-dla-rodziny/m7m2q,Aksana Poczobut: obecny areszt męża jest najcięższy dla rodziny,"Aksana Poczobut, żona dziennikarza ""Gazety Wyborczej"" i działacza nieuznawanego przez władze w Mińsku Związku Polaków na Białorusi Andrzeja Poczobuta, powiedziała opozycyjnej gazecie ""Narodnaja Wola"", że obecny areszt męża to najcięższy okres w życiu rodziny.",    ,,
https://wiadomosci.onet.pl/swiat/iran-sily-bezpieczenstwa-przeszukaly-biura-lidera-opozycji/ccdnt,Iran: siły bezpieczeństwa przeszukały biura lidera opozycji,Funkcjonariusze irańskich sił bezpieczeństwa w cywilu przeszukali w środę wieczorem biura jednego z liderów opozycji Mir-Hosejna Musawiego i przejęli komputery - poinformowała należąca do opozycjonisty strona internetowa kaleme.com.,    ,,
https://wiadomosci.onet.pl/swiat/bialorus-opozycja-ma-125-kandydatow-w-wyborach-do-parlamentu/qn2lz,Białoruś: opozycja ma 125 kandydatów w wyborach do parlamentu,"125 kandydatów opozycji zostało zarejestrowanych w wyborach do Izby Reprezentantów, niższej izby białoruskiego parlamentu, które odbędą się 23 września - poinformowała kampania ""Obrońcy Praw Człowieka o Wolne Wybory"".",       ,,
https://wiadomosci.onet.pl/kraj/pis-zapowiada-ofensywe-legislacyjna/rs8hd,PiS zapowiada ofensywę legislacyjną,"PiS złoży w najbliższym czasie w Sejmie pakiet ustaw ekonomicznych i społecznych - zapowiedzieli politycy tej partii. Będą to projekty zmian dotyczące podatków PIT i CIT oraz systemu emerytalnego, a także propozycja podatku bankowego.",                   ,,
https://wiadomosci.onet.pl/kraj/kolejny-zarzut-dla-bialackiego-to-represje/ywxgj,"Kolejny zarzut dla Bialackiego. ""To represje""","Zarzuty zatajenia dochodów w szczególnie dużej wysokości oficjalnie przedstawiły w piątek białoruskie służby Alesiowi Bialackiemu, szefowi Centrum Obrony Praw Człowieka ""Wiasna"". Jego współpracownicy uznali zarzuty za ""kontynuację represji politycznych"".",   ,,
https://wiadomosci.onet.pl/kraj/mazurek-opozycja-mami-polakow-klamie-i-kreci/9sth0ex,Mazurek: opozycja mami Polaków - kłamie i kręci,"Opozycja mami Polaków - kłamie i kręci. Jest rzeczą nienormalną, że z jednej strony politycy angażują się po stronie zwolenników liberalizacji ustawy aborcyjnej, a z drugiej strony nie mają odwagi głosować w Sejmie - oceniła dziś Beata Mazurek. Rzeczniczka PiS odniosła się także do sprawy Władysława Frasyniuka oraz oceniła ostatnie wypowiedzi Donalda Tuska jako ""służące konfliktowaniu"".",                                   ,,
https://wiadomosci.onet.pl/swiat/kto-nowym-premierem-egiptu-negocjacje-trwaja/m6g45,Kto nowym premierem Egiptu? Negocjacje trwają,"Były szef Międzynarodowej Agencji Energii Atomowej Mohammed ElBaradei nie został nominowany na szefa tymczasowego rządu Egiptu, wciąż trwają narady nt. kandydatury na to stanowisko - powiedział przedstawiciel kancelarii tymczasowego prezydenta.",  ,,
https://wiadomosci.onet.pl/swiat/bialorus-andrzej-poczobut-pozostanie-w-areszcie/z8vg0,Białoruś: Andrzej Poczobut pozostanie w areszcie,"Korespondent Gazety Wyborczej i działacz nieuznawanego przez władze w Mińsku Związku Polaków na Białorusi Andrzej Poczobut, któremu postawiono zarzuty o znieważenie Alaksandra Łukaszenki, pozostanie w areszcie, bo odmówiono mu zmiany środka zapobiegawczego.",    ,,
https://wiadomosci.onet.pl/swiat/rosja-zmarla-przywodczyni-opozycji-demokratycznej/msldg,Rosja: zmarła przywódczyni opozycji demokratycznej,"Marina Salje, dawna przywódczyni opozycji demokratycznej w Petersburgu, będąca jednym z najgłośniejszych krytyków Władimira Putina, zmarła dziś w mieście nad Newą. Miała 78 lat. Przyczyną zgonu był rozległy zawał serca.",       ,,
https://wiadomosci.onet.pl/swiat/rosja-policja-zatrzymala-kilkudziesieciu-manifestujacych-opozycjonistow/0ny9w,Rosja: policja zatrzymała kilkudziesięciu manifestujących opozycjonistów,"Rosyjska policja zatrzymała dzisiaj w Moskwie i Petersburgu podczas nielegalnych manifestacji, domagających się odejścia premiera Władimira Putina, kilkudziesięciu opozycjonistów, m.in. pisarza Eduarda Limonowa.",       ,,
https://wiadomosci.onet.pl/swiat/litwa-wznowila-wspolprace-ws-pomocy-prawnej-z-bialorusia/4jjsj,Litwa wznowiła współpracę ws. pomocy prawnej z Białorusią,"Litwa wznowiła współpracę z Białorusią ws. udzielania pomocy prawnej, gdy udoskonaliła mechanizm współpracy swych instytucji w tej dziedzinie - poinformował dziś minister sprawiedliwości Litwy Remigijus Szimaszius.",   ,,
https://wiadomosci.onet.pl/swiat/bialorus-20-lecie-najwazniejszej-opozycyjnej-gazety/whts6f,Białoruś: 20-lecie najważniejszej opozycyjnej gazety,"Najważniejsza opozycyjna gazeta Białorusi ""Narodnaja Wola"" obchodzi 20-lecie istnienia. Przez ten czas wielokrotnie była skazywana na wysokie grzywny i zmuszana do drukowania na emigracji. O rocznicy przypominają jej piątkowy numer oraz inne niezależne media.",           ,,
https://wiadomosci.onet.pl/swiat/kambodza-ulaskawiony-szef-opozycji-wykluczony-z-wyborow/x6dpf,Kambodża: ułaskawiony szef opozycji wykluczony z wyborów,"Kambodżańska komisja wyborcza w poniedziałek odrzuciła wniosek o zarejestrowanie ułaskawionego szefa opozycji Sama Rainsy'ego jako kandydata w niedzielnych wyborach parlamentarnych, w których jego partia zmierzy się z ugrupowaniem premiera Hun Sena.",           ,,
https://wiadomosci.onet.pl/swiat/partia-suu-kyi-w-srode-wezmie-udzial-w-sesji-parlamentu/334qf,Partia Suu Kyi w środę weźmie udział w sesji parlamentu,"Opozycjonistka Aung San Suu Kyi ogłosiła w poniedziałek, że wraz z innymi posłami swej partii w środę po raz pierwszy weźmie udział w sesji parlamentu Birmy i złoży kontrowersyjną przysięgę. Podkreśliła, że jej ugrupowanie wciąż kwestionuje tekst przyrzeczenia.",     ,,
http://wiadomosci.onet.pl/tylko-w-onecie/schetyna-zlamal-ustalenia-z-petru-kandydatka-miala-byc-gasiuk-pihowicz/8fqqg0y,Schetyna złamał ustalenia z Petru? Kandydatką miała być Gasiuk-Pihowicz,,,,
https://wiadomosci.onet.pl/swiat/berlusconi-nie-ma-alternatywy-dla-mojego-rzadu/cyzke,Berlusconi: Nie ma alternatywy dla mojego rządu,"Premier Włoch Silvio Berlusconi oświadczył w czwartek w Izbie Deputowanych, że nie ma ""wiarygodnej alternatywy"" dla jego rządu. Tak odpowiedział na wezwania opozycji o dymisję i na apel prezydenta Giorgio Napolitano o wyjaśnienie, czy jest w stanie rządzić.",         ,,
http://wiadomosci.onet.pl/kraj/andrzej-halicki-odpowiedzialnosc-powinna-spasc-na-najwieksza-partie/35bcgpp,Andrzej Halicki: odpowiedzialność powinna spaść na największą partię,"Gościem programu ""Fakt Opinie"" był Andrzej Halicki. Agnieszka Burzyńska pytała posła PO czy wystawienie Grzegorza Schetyny, jako kandydata na premiera, jest dobre dla budowania silnej i zjednoczonej opozycji. - Logika jest taka, że pełna odpowiedzialność powinna przypadać na lidera największego opozycyjnego ugrupowania - uważa poseł.",,,
https://wiadomosci.onet.pl/swiat/protest-opozycji-w-moskwie-i-petersburgu/p7dke,Protest opozycji w Moskwie i Petersburgu,"Policja zatrzymała we wtorek 25 opozycjonistów w Moskwie i dziewięciu w Petersburgu za próbę zorganizowania nielegalnej demonstracji. Radykalna opozycja usiłowała demonstrować, podobnie jak każdego 31. dnia miesiąca, w obronie prawa do zgromadzeń.",     ,,
https://wiadomosci.onet.pl/swiat/birma-apel-do-opozycjonistki-o-zaprzestanie-polityki/34fny,Birma: apel do opozycjonistki o zaprzestanie polityki,"Władze Birmy zażądały od opozycjonistki Aung San Suu Kyi, której partia została oficjalnie rozwiązana w zeszłym roku, zaprzestania działalności politycznej i przestrzegania przepisów prawa. Artykuł na ten temat ukazał się w dzienniku ""New Lights od Manymar"".",     ,,
https://wiadomosci.onet.pl/swiat/limonow-polska-i-rosja-moglyby-sie-podzielic-ukraina/77rkm,Limonow: Polska i Rosja mogłyby się podzielić Ukrainą,"- Europa upodabnia się do cmentarza, czystego i przytulnego. Ale zjedzą ją Arabowie, Turcy, Afrykanie. I słusznie. Polska i Rosja mogłyby się podzielić Ukrainą - mówi w rozmowie z ""Gazetą Wyborczą"" rosyjski pisarz i działacz polityczny Eduard Limonow.",            ,,
https://wiadomosci.onet.pl/swiat/syria-cwierc-miliona-demonstrantow-wojsko-izoluje-obserwatorow/jv8jb,"Syria: ćwierć miliona demonstrantów, wojsko izoluje obserwatorów","Ponad ćwierć miliona ludzi demonstrowało po zakończeniu modłów w 74 miejscach w prowincji Idleb na północnym zachodzie Syrii, 300 km od Damaszku - podaje AFP. Kilkadziesiąt tysięcy osób wzięło udział w proteście w Dumie, na przedmieściach stolicy. Według doniesień z godzin popołudniowych, zabito czterech cywilów, a 24 osoby zostały ranne.",              ,,
https://wiadomosci.onet.pl/swiat/radzimy-mu-by-sam-zamknal-sie-w-klatce/1r1dw,"""Radzimy mu, by sam zamknął się w klatce""","Grupa opozycyjnych deputowanych Rady Najwyższej Ukrainy za pomocą przecinarek do metalu zdemontowała dzisiaj fragment metalowego parkanu, który okala siedzibę parlamentu w Kijowie. - Jeśli ktoś obawia się własnego narodu, to radzimy mu, by sam zamknął się w klatce - oświadczył Wiktor Ukołow z Bloku Julii Tymoszenko.",      ,,
https://wiadomosci.onet.pl/asad-wyslal-do-hims-elitarna-dywizje-pancerna/71keq,Asad wysłał do Hims elitarną dywizję pancerną,Prezydent Syrii Baszar el-Asad wysłał we wtorek do Hims jednostki elitarnej dywizji pancernej; dzielnice zajmowane przez opozycję znalazły się pod najcięższym ostrzałem w trzytygodniowych walkach - poinformowały źródła opozycyjne.,  ,,
https://wiadomosci.onet.pl/swiat/gruzja-nowy-premier-przesladuje-opozycje/b9hmg,Gruzja: nowy premier prześladuje opozycję?,"Szef sztabu sił zbrojnych Gruzji oraz były minister obrony zostali w środę zatrzymani w związku z oskarżeniami o znęcanie się nad żołnierzami. Opozycja oskarża premiera Bidzinę Iwaniszwilego, u władzy od miesiąca, o prześladowanie przeciwników politycznych.",     ,,
https://wiadomosci.onet.pl/swiat/razwozzajew-powiedzieli-ze-zabija-mi-dzieci-i-zone/v4gjk,"Razwozżajew: powiedzieli, że zabiją mi dzieci i żonę","- Mówili, że zabiją mi dzieci i żonę - powiedział o ludziach, którzy zmusili go do przyznania się do niepopełnionych czynów, przetrzymywany w areszcie rosyjski opozycjonista Leonid Razwozżajew; uprowadzono go na Ukrainie i potajemnie przewieziono do Rosji.",       ,,
https://wiadomosci.onet.pl/swiat/kwasniewski-o-ukrainie-to-moze-przekreslic-ambicje-tego-kraju/l6h3p,Kwaśniewski o Ukrainie: to może przekreślić ambicje tego kraju,"- Jakakolwiek wątpliwość w kwestii przebiegu zbliżających się wyborów na Ukrainie przekreśli wszelkie aspiracje europejskie tego kraju - twierdzi Aleksander Kwaśniewski w wywiadzie dla ""Gazety Wyborczej"".",  ,,
https://wiadomosci.onet.pl/kraj/grzegorz-schetyna-jestem-zwolennikiem-twardej-opozycji-nie-zaakceptuje-lamania-prawa/qtfr1fy,Grzegorz Schetyna: Jestem zwolennikiem twardej opozycji. Nie zaakceptuję łamania prawa,"- Nie chcę być niegrzeczny, ale sposób organizowania spotkania, które ma być przełomowe, nie polega na gorączkowym porannym wydzwanianiu do szefów partii opozycyjnych. To jest niepoważne - powiedział Grzegorz Schetyna. Lider PO oświadczył też, że nie zaakceptuje łamania prawa. Potwierdził, że nikt z Platformy nie pojawi się dziś na spotkaniu z marszałkiem Karczewskim.",   ,,
https://wiadomosci.onet.pl/swiat/bangladesz-sn-utrzymal-kare-smierci-dla-dwoch-opozycyjnych-politykow/rn8zk1,Bangladesz: SN utrzymał karę śmierci dla dwóch opozycyjnych polityków,"Sąd Najwyższy Bangladeszu utrzymał karę śmierci orzeczoną wobec dwóch wpływowych polityków opozycyjnych za zbrodnie wojenne, popełnione w 1971 r. podczas wojny z Pakistanem o niepodległość.",     ,,
https://wiadomosci.onet.pl/swiat/ukraina-deputowani-opozycji-sila-wyprowadzeni-z-sadu/0xxhn,Ukraina: deputowani opozycji siłą wyprowadzeni z sądu,"Funkcjonariusze milicji sądowej Hryfon wraz z milicjantami formacji specjalnej Berkut siłą usunęli w środę z sądu w Kijowie opozycyjnych deputowanych, którzy chcieli uczestniczyć w przesłuchaniu byłej premier Julii Tymoszenko, podejrzanej o zlecenie zabójstwa.",     ,,
https://wiadomosci.onet.pl/swiat/wegry-demonstracja-w-budapeszcie-przeciw-zmianom-w-ordynacji-wyborczej/cyf8k,Węgry: demonstracja w Budapeszcie przeciw zmianom w ordynacji wyborczej,"Tysiące Węgrów demonstrowało w sobotę przed parlamentem w Budapeszcie przeciw planowanym przez prawicowy rząd Viktora Orbana zmianom w ordynacji wyborczej, wprowadzającym obowiązek wcześniejszego rejestrowania się wyborców przed głosowaniem.",         ,,
https://wiadomosci.onet.pl/swiat/jewgienij-primakow-o-sytuacji-w-syrii-i-arabskiej-wiosnie/9klcl,"Jewgienij Primakow o sytuacji w Syrii i ""arabskiej wiośnie""","- Oczywiście to, co się dzieje w Syrii jest straszne, leje się krew, cierpią cywile. Obecnie jednak ważne jest, jak zareaguje syryjska opozycja na dokument, przyjęty w Genewie - mówi w wywiadzie dla agencji Rosbałt były premier i minister spraw zagranicznych Rosji Jewgienij Primakow. Minister ostrzega, że w Syrii do władzy mogą dojść siły, które nie będą pokojowo nastawione do Izraela. Dodaje, że w efekcie ""arabskiej wiosny"" zmniejszyły się możliwości uregulowania konfliktu arabsko-izraelskiego.",      ,,
https://wiadomosci.onet.pl/kraj/sikorski-wspiera-bialoruskich-opozycjonistow/drcb6,Sikorski wspiera białoruskich opozycjonistów,Szef MSZ Radosław Sikorski wysłał do białoruskich opozycjonistów i więźniów politycznych list z życzeniami z okazji świąt Bożego Narodzenia - powiedział rzecznik MSZ Marcin Bosacki. Minister zapewnia w nim o pamięci i wsparciu dla nich samych i ich rodzin.,      ,,
https://wiadomosci.onet.pl/kraj/apel-ako-ws-anarchizowania-przez-opozycje-zycia-publicznego-w-polsce/12zmj4s,Apel AKO ws. anarchizowania przez opozycję życia publicznego w Polsce,"O przeciwstawianie się próbom destabilizacji sytuacji w kraju zaapelowali członkowie Akademickich Klubów Obywatelskich z całej Polski. Zdaniem AKO, wydarzenia ostatnich dni dowodzą, że opozycja „zerwała związek intelektualny z polską rzeczywistością”.",        ,,
https://wiadomosci.onet.pl/siarhiej-kawalenka-przewieziony-do-szpitala-wieziennego/wzlgc,Siarhiej Kawalenka przewieziony do szpitala więziennego,"Prowadzący głodówkę białoruski opozycjonista Siarhiej Kawalenka, skazany w piątek w Witebsku na dwa lata i jeden miesiąc kolonii karnej, został przewieziony do szpitala więziennego w Mińsku - poinformowała w środę jego żona Alena Kawalenka.",          ,,
https://wiadomosci.onet.pl/swiat/nikolaj-kolada-pussy-riot-mnie-obrazily/j563t,Nikołaj Kolada: Pussy Riot mnie obraziły,"- To, co zrobiły, było obrzydliwe. Czy to się komuś podoba, czy nie, uważam, że dziewczyny obraziły uczucia religijne - tak o głośnej sprawie procesu artystek z grupy Pussy Riot w rozmowie z ""Gazetą Wyborczą"" mówi Nikołaj Kolada. Rosyjski dramaturg ma jednak nadzieję, że dziewczyny ""dostaną wyrok w zawieszeniu albo nawet zostaną uniewinnione"".",         ,,
https://wiadomosci.onet.pl/kraj/pis-opozycja-wystraszyla-sie-wlasnego-wniosku-o-wotum-nieufnosci/jsv2b2s,PiS: opozycja wystraszyła się własnego wniosku o wotum nieufności,"- Opozycja wystraszyła się własnego wniosku o wotum nieufności, niepokoi ją fakt, że ten wniosek będzie procedowany w piątek - ocenił szef klubu PiS Ryszard Terlecki. Jak podkreślił, Prawo i Sprawiedliwość jest przygotowane do solidnej, merytorycznej debaty o dokonaniach rządu.",       ,,
https://wiadomosci.onet.pl/kraj/gazeta-wyborcza-tusku-musisz-tylko-co/qxkbd2y,"""Gazeta Wyborcza"": Tusku, musisz. Tylko co?","- Tuska nosi. Chciałby wrócić do krajowej polityki, ale jest za wcześnie, do wyborów by się spalił. Dlatego będzie się ubiegał o drugą kadencję w Brukseli - mówi ""dobry znajomy"" Donalda Tuska w rozmowie z ""Gazetą Wyborczą"".",   ,,
https://wiadomosci.onet.pl/swiat/sladami-jana-pawla-ii-benedykt-xvi-w-meksyku-i-na-kubie/bee2d,Śladami Jana Pawła II - Benedykt XVI w Meksyku i na Kubie,"Benedykt XVI w zakończonej właśnie podróży ruszył śladem Jana Pawła II, który zaczął w 1979 r. swe zagraniczne pielgrzymki od Meksyku, gdzie wciąż utrzymywały się surowe konstytucyjne restrykcje wobec Kościoła.",                          ,,
https://wiadomosci.onet.pl/swiat/rewizje-u-opozycjonistow-w-woronezu/ek1xb,Rewizje u opozycjonistów w Woroneżu,"Policja przeprowadziła w środę rewizje w mieszkaniach opozycjonistów w Woroneżu, ok. 600 km na południe od Moskwy, w związku z dochodzeniem w sprawie podżegania do rewolucji przeciwko Władimirowi Putinowi - pisze w środę AFP powołując się na rosyjskie media.",  ,,
https://wiadomosci.onet.pl/swiat/kuba-zatrzymania-opozycjonistow/49dyc,Kuba: zatrzymania opozycjonistów,"Na Kubie zatrzymano co najmniej 40 krytyków reżimu - informują tamtejsi opozycjoniści. Kubańska Komisja Praw Człowieka (CCDHRN) mówi o fali represji, przede wszystkim w Hawanie, Santiago de Cuba i Guantanamo.", ,,
https://wiadomosci.onet.pl/swiat/gruzja-zwolennicy-opozycji-kontynuuja-protest/byhkc,Gruzja: zwolennicy opozycji kontynuują protest,"Kilkuset zwolenników gruzińskiej opozycji kontynuuje dzisiaj w Tbilisi akcję protestu przeciwko prezydentowi Micheilowi Saakaszwilemu. - Pozostaniemy tu, dopóki nas nie rozgonią - powiedział agencji AFP aktywista opozycji Lasza Oniani.",     ,,
https://wiadomosci.onet.pl/swiat/ukraina-pogarsza-sie-stan-zdrowia-bylego-szefa-msw/x345z,Ukraina: pogarsza się stan zdrowia byłego szefa MSW,"Przetrzymywany od grudnia w areszcie śledczym Jurij Łucenko, były szef MSW Ukrainy i jeden z bohaterów pomarańczowej rewolucji, doznał w celi trzech napadów ostrego bólu i stale traci siły - poinformowała jego żona Iryna.",      ,,
https://wiadomosci.onet.pl/swiat/dowod-na-przesladowanie-ukrainskiej-opozycji/jv3pb,Dowód na prześladowanie ukraińskiej opozycji,"- Azyl polityczny, uzyskany w Czechach przez byłego ministra gospodarki Ukrainy Bohdana Danyłyszyna, oznacza, że władze w Kijowie mają ""wybiórczy"" stosunek do prawa - oświadczyła była premier Julia Tymoszenko, w której rządzie Danyłyszyn pracował.",         ,,
https://wiadomosci.onet.pl/kraj/komorowski-opozycja-powinna-stworzyc-trwaly-sojusz-polityczny/td6tdmt,Komorowski: opozycja powinna stworzyć trwały sojusz polityczny,"Były prezydent Bronisław Komorowski uważa, że ugrupowania opozycyjne powinny dążyć do współdziałania i zbudowania realnego, trwałego i szerokiego sojuszu politycznego, w skład którego wchodziłyby nie tylko partie, ale także ruchy obywatelskie.",          ,,
https://wiadomosci.onet.pl/swiat/syria-wojsko-dokonalo-masakry-na-cywilach-ponad-100-osob-nie-zyje/yvrmx,"Syria: wojsko dokonało ""masakry"" na cywilach. Ponad 100 osób nie żyje.","Syryjskie wojsko zabiło wczoraj ponad 100 osób w operacji prowadzonej w prowincji Idlib w północno-zachodniej części kraju. Służby bezpieczeństwa strzelały do ludzi, którzy próbowali uciec z jednej z wiosek - podali dzisiaj obrońcy praw człowieka.",   ,,
https://wiadomosci.onet.pl/swiat/syria-opozycja-zaprzecza-negocjacjom/j42xxnw,Syria: opozycja zaprzecza negocjacjom,"Rijad Hidżab, koordynator Wysokiego Komitetu Negocjacyjnego (HNC) reprezentującego syryjską opozycję w zawieszonych obecnie rozmowach pokojowych oświadczył w środę, że Komitet nie został zaproszony do turecko-rosyjsko-irańskich rozmów o pokoju w Syrii.",       ,,
https://wiadomosci.onet.pl/swiat/niemcy-spor-o-propozycje-podatku-dla-bezdzietnych/jd2hv,Niemcy: spór o propozycję podatku dla bezdzietnych,"Niemiecka kanclerz Angela Merkel odrzuciła we wtorek propozycję grupy młodych posłów chadecji, by wprowadzić specjalny podatek na stabilizację systemu ubezpieczeń społecznych, którego wysokość byłaby uzależniona od liczby dzieci.",          ,,
https://wiadomosci.onet.pl/kraj/prezydent-odznaczyl-dzialaczy-opozycji-demokratycznej/g068k,Prezydent odznaczył działaczy opozycji demokratycznej,"Prezydent Bronisław Komorowski wręczył ordery i odznaczenia zasłużonym działaczom opozycji demokratycznej, w tym współpracownikom Komitetu Obrony Robotników, którego 35. rocznica powstania obchodzona była w ostatnich dniach.",         ,,
https://wiadomosci.onet.pl/swiat/bialorus-moze-zwiekszyc-represje-wobec-opozycji/k9zz2,Białoruś może zwiększyć represje wobec opozycji,"Po zamachu w Mińsku władze Białorusi mogą próbować wykorzystać sytuację do zwiększenia presji na opozycję - uważa zbliżony do opozycji politolog Waler Karbalewicz, cytowany przez niezależną gazetę internetową ""Biełorusskije Nowosti"".",      ,,
https://wiadomosci.onet.pl/swiat/birma-rozmowy-opozycji-z-zachodem/xjyye,Birma: rozmowy opozycji z Zachodem,"Partia przywódczyni birmańskiej opozycji i laureatki Pokojowej Nagrody Nobla, Aung San Suu Kyi, chce spotkać się z przedstawicielami państw zachodnich i rozmawiać o zmodyfikowaniu sankcji nałożonych na Birmę, gdzie władzę sprawuje junta wojskowa.",    ,,
https://wiadomosci.onet.pl/kraj/rzeczpospolita-opozycja-zwiera-szyki/3y8xqel,"""Rzeczpospolita"": opozycja zwiera szyki","Platforma Obywatelska powołuje 16 regionalnych zespołów koordynujących protesty uliczne w obronie sądów – czytamy w dzisiejszym wydaniu ""Rzeczpospolitej"".",   ,,
http://wiadomosci.onet.pl/tylko-w-onecie/spor-w-sejmie-bez-rozstrzygniecia-to-jest-absurdalne/3cxhfbm,"Spór w Sejmie bez rozstrzygnięcia. ""To jest absurdalne!""","Konferencja prasowa lidera partii, szefowej rządu i marszałków obu izb parlamentu to reakcja Prawa i Sprawiedliwości na parlamentarny kryzys. Sprowadza się do jednego przekazu: ręki wyciągniętej do zgody mimo oporu opozycji - to stanowisko prezesa PiS. - Uznanie spotkania klubu PiS za zgromadzenie Sejmu jest absurdalne - ripostuje Grzegorz Schetyna. A Ryszard Petru dodaje: - Kaczyński wyciąga rękę i jednocześnie straszy więzieniem.",  ,,
https://wiadomosci.onet.pl/kraj/bedzie-dymisja-rzadu-prezydent-ujawnia-wazne-terminy/9t6bb,Będzie dymisja rządu. Prezydent ujawnia ważne terminy,"- Mogę potwierdzić, że 8 listopada będzie zwołane zarówno posiedzenie Sejmu jak i Senatu. Tego samego dnia zgłoszona zostanie dymisja rządu, a także będzie miało miejsce powierzenie misji prowadzenia obowiązków rządu przez starą radę ministrów - powiedział prezydent Bronisław Komorowski na konferencji prasowej.",     ,,
https://wiadomosci.onet.pl/kraj/joanna-mucha-wycofuje-sie-ze-startu-na-szefa-po/4j5x2fq,Joanna Mucha wycofuje się ze startu na szefa PO,"Joanna Mucha potwierdziła nasze nieoficjalne doniesienia i ogłosiła dziś rezygnację ze startu w wyborach na przewodniczącego Platformy Obywatelskiej. Posłanka PO powiedziała to na specjalnie zwołanej konferencji prasowej. Zgodnie z naszymi informacjami, była minister sportu poparła Borysa Budkę.",    ,,
https://wiadomosci.onet.pl/swiat/ukraina-nalot-milicji-podatkowej-na-niezalezna-telewizje/b9p7v,Ukraina: Nalot milicji podatkowej na niezależną telewizję,"Ukraińska milicja podatkowa wtargnęła w czwartek do siedziby niezależnej stacji telewizyjnej TVi w Kijowie, konfiskując dokumenty stacji i zarzucając jej dyrektorowi generalnemu Mykole Kniażyckiemu przestępstwa podatkowe na sumę 6 mln hrywien (2,5 mln zł).",         ,,
https://wiadomosci.onet.pl/swiat/polerowanie-putina-oplaty-za-budowanie-popularnosci-w-sieci/2rvfb,Polerowanie Putina: opłaty za budowanie popularności w sieci,"Nashi, rosyjska organizacja młodzieżowa, prowadzi sieć internetowych trolli i bloggerów, którym płaci za wychwalanie Władimira Putnia i dyskredytowanie wrogów twierdzi brytyjski ""Guardian"".",       ,,
https://wiadomosci.onet.pl/swiat/kliczko-w-ft-ukraina-ma-szanse-na-powrot-do-europy/sfrvr,"Kliczko w ""FT"": Ukraina ma szansę na powrót do Europy","Niedzielne wybory parlamentarne na Ukrainie są faktycznie referendum w sprawie prezydentury Wiktora Janukowycza. Głosowanie da Ukraińcom szansę powrotu na europejską drogę rozwoju - uważa jeden z przywódców opozycji, znany bokser Witalij Kliczko.",         ,,
https://wiadomosci.onet.pl/swiat/rosja-opozycjonista-zwolniony-z-wiezienia/n79k7,Rosja: opozycjonista zwolniony z więzienia,"Jeden z przywódców protestów przeciwko rosyjskim władzom, Siergiej Udalcow, został w środę zwolniony z aresztu, gdzie spędził miesiąc. W Moskwie witało go ok. 100 zwolenników. Opozycjonista wezwał ich do kontynuowania walki i zapowiedział kolejne demonstracje.",    ,,
https://wiadomosci.onet.pl/swiat/europoslowie-pis-oczekuja-debaty-w-pe-nt-bialorusi/697bl,Europosłowie PiS oczekują debaty w PE nt. Białorusi,Europosłowie PiS zwrócili się w liście do szefa Parlamentu Europejskiego Jerzego Buzka m.in. o przeprowadzenie debaty na temat sytuacji na Białorusi i wysłanie do Mińska specjalnej misji obserwacyjnej PE.,   ,,
https://wiadomosci.onet.pl/swiat/turecka-opozycja-zbojkotuje-zaprzysiezenie-parlamentu/39cbp,Turecka opozycja zbojkotuje zaprzysiężenie parlamentu,"Główna turecka siła opozycyjna - Partia Ludowo-Republikańska (CHP) zapowiedziała, że zbojkotuje zapowiedziane zaprzysiężenie nowego parlamentu w proteście przeciwko nieobecności wybranych kandydatów, którzy są więzieni bez wyroku.",  ,,
https://wiadomosci.onet.pl/swiat/ukraina-przedstawicielka-ckw-mowi-o-falszerstwach-wyborczych/yf14h,Ukraina: przedstawicielka CKW mówi o fałszerstwach wyborczych,"Wybory parlamentarne, które odbyły się na Ukrainie w zeszłą niedzielę, były najbrudniejszymi wyborami w historii tego kraju - oświadczyła wiceprzewodnicząca Centralnej Komisji Wyborczej w Kijowie. Żanna Usenko-Czorna stwierdziła, że wynik głosowania jest fałszowany.",       ,,
https://wiadomosci.onet.pl/tylko-w-onecie/koszmar-j-kaczynskiego-on-tego-nie-zniesie/kkv0r,"""Koszmar"" J. Kaczyńskiego? ""On tego nie zniesie""","Europoseł PJN Marek Migalski oceniając wewnętrzne konflikty w PiS stwierdził, że Jarosław Kaczyński ""nie jest w stanie znieść"" jednej rzeczy. Choć lider PiS przyzwyczaił się do ""ciągłego ataku ze strony mediów, Platformy i Niemców"", to jednak wciąż nie może sobie poradzić z indywidualnościami w jego partii. Takim ""koszmarem"" dla Kaczyńskiego jest Zbigniew Ziobro i inne osoby, które mogłyby stać się wewnętrzną opozycją w PiS - sugerował Migalski na swoim blogu politycznym w Onecie.",   ,,
https://wiadomosci.onet.pl/kraj/sondaz-dla-radia-zet-donald-tusk-potencjalnym-liderem-opozycji/wdzwlml,Sondaż dla Radia ZET: Donald Tusk potencjalnym liderem opozycji,"Polacy nie potrafią wskazać jednego lidera opozycji – wynika z sondażu przeprowadzonego dla Radia ZET i ""Faktu"". Spośród wymienionych kandydatów najczęściej wymieniają przewodniczącego Rady Europejskiej Donalda Tuska.", ,,
https://wiadomosci.onet.pl/rosja-eduard-limonow-krytykuje-niezdecydowanie-liderow-opozycji/lr8bk,Rosja: Eduard Limonow krytykuje niezdecydowanie liderów opozycji,"- Przyczyną był cały łańcuch debilnych decyzji liderów opozycji - tak na pytanie ""czy Rosja przegrała?"" odpowiedział w wywiadzie dla portalu lenta.ru Eduard Limonow, były przewodniczący Partii Narodowo-Bolszewickiej, obecny lider partii ""Inna Rosja"", dziennikarz, pisarz, poeta i jeden z najbardziej radykalnych krytyków Władimira Putina.",    ,,
https://wiadomosci.onet.pl/swiat/niaklajeu-skreslil-lukaszenke/1sscs,"Niaklajeu ""skreślił"" Łukaszenkę","Jeden z opozycyjnych kandydatów na prezydenta Białorusi Uładzimir Niaklajeu oddał w niedzielę nieważny głos, przekreślając na liście do głosowania nazwisko Alaksandra Łukaszenki. Oświadczył, że powinny odbyć się nowe wybory, bez urzędującego prezydenta.",      ,,
https://wiadomosci.onet.pl/swiat/rosja-ministerstwo-sprawiedliwosci-zarejestrowalo-opozycyjna-koalicje/r9ctg,Rosja: Ministerstwo sprawiedliwości zarejestrowało opozycyjną koalicję,"Rosyjskie ministerstwo sprawiedliwości zarejestrowało Republikańską Partię Rosji-Partię Wolności Narodowej, utworzoną po połączeniu dwóch opozycyjnych stronnictw - poinformowali w czwartek działacze. Wcześniej zdołała się oficjalnie zarejestrować sama RPR.",    ,,
https://wiadomosci.onet.pl/swiat/niemcy-opozycja-i-ekolodzy-krytykuja-merkel/llg2m,Niemcy: opozycja i ekolodzy krytykują Merkel,"Rok po katastrofie nuklearnej w Japonii niemiecka opozycja i organizacje ekologiczne zarzuciły rządowi Angeli Merkel, że zbyt opieszale realizuje politykę rezygnacji z energii atomowej i przyspieszenia rozwoju energetyki, opartej na źródłach odnawialnych.",       ,,
https://wiadomosci.onet.pl/swiat/gruzja-masowe-protesty-przeciw-saakaszwilemu/x303c,Gruzja: masowe protesty przeciw Saakaszwilemu,Do masowych demonstracji dochodzi w Gruzji. Manifestanci protestowali przeciw urzędującemu prezydentowi Micheilowi Saakaszwilemu - podaje faze.net.,    ,,
https://wiadomosci.onet.pl/swiat/rodzina-minskiego-opozycjonisty-zyje-w-nedzy/q9b9g,Rodzina mińskiego opozycjonisty żyje w nędzy,"Rodzina aresztowanego w czasie ubiegłorocznej demonstracji w Mińsku Aleksandra Klaskouskiego została bez środków do życia. Żona i trójka dzieci zatrzymanego, otrzymuje obecnie jedynie zasiłek państwowy w wysokości ok. 60 dolarów miesięcznie.", ,,
http://wiadomosci.onet.pl/tylko-w-onecie/robert-biedron-dla-onetu-bede-ostry-jak-brzytwa-wywiad/b9472ke,Robert Biedroń dla Onetu: będę ostry jak brzytwa [WYWIAD],,,,
https://wiadomosci.onet.pl/swiat/rumunia-nowy-rzad-zaaprobowany-przez-parlament/3ynqs,Rumunia: nowy rząd zaaprobowany przez parlament,"Rumuński parlament udzielił w czwartek wotum zaufania rządowi nowego premiera Mihaia Razvana Ungureanu, dając mu szanse na zdecydowane odcięcie się od poprzednika, który ustąpił po protestach ulicy przeciwko oszczędnościom - pisze agencja Reutera.",   ,,
https://wiadomosci.onet.pl/tylko-w-onecie/platforma-konczy-z-bojkotem-tvp-jacka-kurskiego-mowia-nam-ze-mamy-isc-i-sie-bic/2es6ft7,"Platforma kończy z bojkotem TVP? ""Mówią nam, że mamy iść i się bić""","Politycy Platformy Obywatelskiej prawdopodobnie znów zaczną pojawiać się w studiach Telewizji Polskiej – dowiedział się Onet z kilku źródeł w największej partii opozycyjnej. Miałoby się to stać, gdy na dobre ruszy kampania przed wyborami parlamentarnymi. Oznaczałoby to zakończenie bojkotu, który PO rozpoczęła w styczniu po zabójstwie prezydenta Gdańska Pawła Adamowicza.",          ,,
https://wiadomosci.onet.pl/kraj/mazurek-opozycja-zajmuje-sie-soba-bo-nie-ma-realnej-alternatywy-dla-polakow/512b3yx,"Mazurek: opozycja zajmuje się sobą, bo nie ma realnej alternatywy dla Polaków","Opozycja zajmuje się sobą, dlatego że nie ma realnej alternatywy dla Polaków - oceniła dziś rzeczniczka PiS Beata Mazurek, komentując apel lidera PO Grzegorza Schetyny o ""natychmiastowe zacieśnienie współpracy"" opozycji.",   ,,
https://wiadomosci.onet.pl/kraj/odznaczenia-dla-dzialaczy-opozycji-antykomunistycznej/rs539,Odznaczenia dla działaczy opozycji antykomunistycznej,Kilkunastu działaczy opozycji antykomunistycznej otrzymało Ordery Odrodzenia Polski oraz Krzyże Wolności i Solidarności. Odznaczenia w imieniu prezydenta Bronisława Komorowskiego wręczył społeczny doradca prezydenta Krzysztof Król.,       ,,
https://wiadomosci.onet.pl/kraj/petru-to-czlonkowie-nowoczesnej-wymyslili-plan-petru/1qrd0qn,"Petru: to członkowie Nowoczesnej wymyślili ""Plan Petru""","To Katarzyna Lubnauer i zarząd partii wymyślili nazwę ""Plan Petru"" - mówił były lider Nowoczesnej Ryszard Petru na temat nowo powołanego przez siebie stowarzyszenia. Dodał, że do utworzenia ""Planu Petru"" namawiali go członkowie Nowoczesnej.",    ,,
https://wiadomosci.onet.pl/swiat/panstwa-islamskie-apeluja-o-dialog-syryjskich-wladz-z-opozycja/rz21m,Państwa islamskie apelują o dialog syryjskich władz z opozycją,"W komunikacie na zakończenie szczytu Organizacji Współpracy Islamskiej (OWI), który rozpoczyna się w środę, znajdzie się apel o dialog między syryjską opozycją a tymi przedstawicielami władz Syrii, którzy nie angażowali się w represje - podał we wtorek Reuters.",      ,,
https://wiadomosci.onet.pl/kraj/pis-popiera-bojkot-euro-ziobro-to-podanie-reki-rosji/nhgyn,PiS popiera bojkot Euro. Ziobro: to podanie ręki Rosji,"""W związku z wydarzeniami politycznymi na Ukrainie oraz sytuacją uwięzionej liderki opozycji Julii Tymoszenko Prawo i Sprawiedliwość opowiada się za bojkotem rozgrywanych na Ukrainie meczów Mistrzostw Europy w piłce nożnej oraz za dalszą presją na władze ukraińskie"" - napisał w oświadczeniu przesłanym dzisiaj mediom prezes Prawa i Sprawiedliwości Jarosław Kaczyński. Ws. bojkotu liderowi PiS odpowiedział Zbigniew Ziobro. - Domaganie się bojkotu Euro jest sprzeczne z interesem Polski - powiedział przed Stadionem Narodowym.",         ,,
https://wiadomosci.onet.pl/swiat/wladze-syrii-rozpoczna-negocjacje-z-opozycja-do-rozmow-dojdzie-w-moskwie/0qr0y,Władze Syrii rozpoczną negocjacje z opozycją. Do rozmów dojdzie w Moskwie,"Według rosyjskiego MSZ syryjskie władze wyraziły zgodę na rozpoczęcie w Moskwie nieformalnych rozmów z opozycją. Jednak możliwość negocjacji odrzuciła w poniedziałek Narodowa Rada Syryjska (NRS), która reprezentuje większość syryjskiej opozycji.",      ,,
https://wiadomosci.onet.pl/swiat/apel-ws-bialoruskich-opozycjonistow/pl1qx,Apel ws. białoruskich opozycjonistów,"Międzynarodowa Organizacja na rzecz Praw Człowieka (FIDH) zaprotestowała przeciw traktowaniu białoruskich opozycjonistów skazanych na kary kolonii karnej, dodając, że władze zastraszają tych więźniów, wywierają na nich presję psychologiczną i fizyczną.",      ,,
https://wiadomosci.onet.pl/kraj/program-koalicji-obywatelskiej-komentarze/11qte67,Komentarze po konwencji Koalicji Obywatelskiej,"Politycy Koalicji Obywatelskiej przedstawili swoje propozycje programowe. Znalazł się wśród nich postulat ""mądrej otwartej szkoły"" i podwyższenia płac, a także zatrzymania smogu czy wycinki lasu. Politycy obozu rządzącego i niektórzy publicyści wytykają KO brak konkretów i liczb, teatralność i proponowanie zmian, odwracających ich własne reformy.",        ,,
https://wiadomosci.onet.pl/kraj/powstanie-jedna-wspolna-lista-opozycji-w-wyborach-do-parlamentu-europejskiego/s0f0m66,"Będzie jedna wspólna lista opozycji? ""Wszystko na to wskazuje""",Prawdopodobnie powstanie jedna wspólna lista opozycji w wyborach do Parlamentu Europejskiego. Wspólny projekt ma również przetrwać do jesiennych wyborów parlamentarnych. Kluczowe będą najbliższe dni.,     ,,
https://wiadomosci.onet.pl/swiat/rebelianci-w-syrii-rzad-na-uchodzstwie-bedzie-martwy/ys76j,Rebelianci w Syrii: rząd na uchodźstwie będzie martwy,"Przedstawiciele syryjskich powstańców oświadczyli w środę, że przyszły rząd tymczasowy na uchodźstwie z siedzibą w Kairze, kierowany przez poboczną grupę opozycyjną, będzie martwy, ponieważ nie będzie reprezentatywny.",   ,,
https://wiadomosci.onet.pl/swiat/klaus-jesli-maja-byc-przedterminowe-wybory-niech-beda-do-lata/dles5,"Klaus: Jeśli mają być przedterminowe wybory, niech będą do lata","Prezydent Czech Vaclav Klaus oświadczył w środę, że jeśli nie dojdzie do porozumienia w szeregach centroprawicowej koalicji, rozwiązaniem będą przedterminowe wybory, zorganizowane do lata. Podkreślił, że nie chce półśrodków, takich jak rząd tymczasowy.",    ,,
https://wiadomosci.onet.pl/swiat/miedwiediew-deklaruje-gotowosc-do-dialogu-z-opozycja/yvt2g,Miedwiediew deklaruje gotowość do dialogu z opozycją,"Prezydent Rosji Dmitrij Miedwiediew zadeklarował dzisiaj, że gotów jest spotkać się z opozycją, jednak nie zamierza się przed nią tłumaczyć. Oświadczył też, że nie widzi przesłanek, by wydarzenia w Rosji miały się rozwijać według rewolucyjnego scenariusza.",      ,,
https://wiadomosci.onet.pl/kraj/pis-dobrem-zwyciezaj-nowe-haslo-opozycji/fehpkxb,"""PiS dobrem zwyciężaj"". Nowe hasło opozycji","""PiS dobrem zwyciężaj!"" - to nowe hasło opozycji, którego pomysłodawcą jest Marcin Jakubowski, burmistrz Mińska Mazowieckiego. W mieście pojawiły się plakaty ""kampanii pozytywnej pracy u podstaw"", które namawiają, aby ""zło dobrem zwyciężać"".",   ,,
https://wiadomosci.onet.pl/swiat/rosja-putin-jako-prezydent-nie-bedzie-przykrecal-sruby/fzgvm,"Rosja: ""Putin jako prezydent nie będzie »przykręcał śruby«""","Po objęciu urzędu prezydenta Władimir Putin nie będzie ""przykręcał śruby"" - oświadczył dziś sekretarz prasowy premiera Rosji Dmitrij Pieskow. Zaprzeczył on również, jakoby Putin zamierzał ogłosić skład nowego rządu jeszcze przed swoją inauguracją.",       ,,
https://wiadomosci.onet.pl/swiat/tysiace-chilijczykow-chce-gruntownych-reform/0wkxh,Tysiące Chilijczyków chce gruntownych reform,"Dziesiątki tysięcy Chilijczyków maszerowały wczoraj w drugim dniu ogólnonarodowego strajku, którego uczestnicy domagają się zmian w silnie scentralizowanym rządzie. Niewielkie grupy starły się z policją. Ponad 450 osób zostało aresztowanych.",   ,,
https://wiadomosci.onet.pl/swiat/bialorus-panstwowa-gazeta-krytykuje-opozycje/xvkzw,Białoruś: państwowa gazeta krytykuje opozycję,"Nawiązując do słów prezydenta Alaksandra Łukaszenki o okrągłym stole, główny dziennik państwowy ""SB.Biełaruś Siegodnia"" krytykuje ""miński światek polityczny"" i pisze, że ""niektórzy panowie"" przyjęli ""słowa prezydenta niemal jako akt kapitulacji"".",    ,,
https://wiadomosci.onet.pl/tylko-w-onecie/witold-jurasz-jesli-nie-zdarzy-sie-nic-niezwyklego-pis-bedzie-rzadzic-do-2023-r/m15mtqw,"Witold Jurasz: jeśli nie zdarzy się nic niezwykłego, PiS będzie rządzić do 2023 r.","Wybory samorządowe traktowane były jako test. Większość komentatorów sympatyzujących z opozycją twierdzi, że skoro kandydaci PiS przegrali lub zapewne przegrają w drugiej turze wybory na stanowiska prezydentów, to z opozycją nie jest wcale tak źle. Jeśli jednak przyjrzeć się wynikom w wyborach do sejmików, to nadal widać silną pozycję PiS. Oczywiście wynik jest gorszy niż w sondażach ogólnopolskich, jest to jednak raczej pochodną faktu, iż w wyborach samorządowych dużo głosów zdobywa zawsze PSL, a nie oznaką osłabienia PiS.",              ,,
https://wiadomosci.onet.pl/swiat/rosja-opozycjonista-aleksiej-nawalny-skazany-na-piec-lat-wiezienia/mzpn4,Rosja: opozycjonista Aleksiej Nawalny skazany na pięć lat więzienia,"Rosyjski opozycjonista Aleksiej Nawalny, znany z krytyki prezydenta Władimira Putina, został dziś skazany przez sąd w Kirowie na pięć lat więzienia za spowodowanie strat w kontrolowanej przez państwo spółce Kirowles. Prokuratura domagała się sześciu lat.",      ,,
https://wiadomosci.onet.pl/kraj/opozycja-o-wyroku-ws-pruszkowa-porazka-aparatu-sprawiedliwosci/ynf66,"Opozycja o wyroku ws. ""Pruszkowa"": porażka aparatu sprawiedliwości",Porażka prokuratury i całego aparatu sprawiedliwości; Prokurator Generalny powinien wnikliwie przyjrzeć się pracy prokuratorów w tej sprawie - to niektóre opinie posłów opozycji po wyroku warszawskiego sądu okręgowego w procesie członków gangu pruszkowskiego.,      ,,
https://wiadomosci.onet.pl/kraj/fala-komentarzy-po-slowach-jaroslawa-kaczynskiego-o-puczu/l3ygrv6,Fala komentarzy po słowach Jarosława Kaczyńskiego o puczu,"- Trzeba to nazwać wprost: to była próba puczu - takimi słowami ostatnie działania opozycji w Sejmie ocenił Jarosław Kaczyński. Wywiad prezesa PiS oraz uhonorowanie go tytułem ""Człowieka Wolności"" tygodnika ""wSieci"" wywołał falę komentarzy wśród polityków i dziennikarzy. - Takiego kitu nikt normalny nie przyjmie - uważa Tomasz Siemoniak. - Kaczyński jest w histerii - mówi Joanna Kluzik-Rostkowska. Natomiast w opinii Łukasza Warzechy słowa Kaczyńskiego tylko wzmacniają opozycję.",                       ,,
https://wiadomosci.onet.pl/swiat/ukraina-druga-doba-blokady-parlamentu/sfgbb,Ukraina: druga doba blokady parlamentu,"Już drugą dobę ukraińska opozycja blokuje w środę prace Rady Najwyższej (parlamentu), domagając się, by deputowani rządzącej Partii Regionów nie głosowali w parlamencie za nieobecnych na posiedzeniach kolegów, używając ich kart do głosowania.",    ,,
https://wiadomosci.onet.pl/swiat/koniec-demokracji-na-ukrainie/h8xzh,Koniec demokracji na Ukrainie,"Koniec parlamentaryzmu i demokracji na Ukrainie ogłosił w piątek szef klubu parlamentarnego opozycyjnego Bloku byłej premier Julii Tymoszenko (BJuT), Iwan Kyryłenko.",        ,,
https://wiadomosci.onet.pl/tylko-w-onecie/warszawa-marsz-wolnosci-na-ulicach-miasta/9kmsygz,"Warszawa: PO organizuje protest przeciw rządom PiS. ""Marsz Wolności"" na ulicach miasta","Ulicami Warszawy ruszył Marsz Wolności organizowany przez PO. Manifestacja rozpoczęła się o godz. 13.00 na Placu Bankowym, następnie ruszyła ulicą Marszałkowską, przez Rondo Dmowskiego, na Plac Konstytucji. Wydarzenie zakończył koncert zespołu Big Cyc. Policja szacuje liczbę uczestników na 12 tys., zaś według najnowszych danych Ratusza na ulicach Warszawy jest 90 tysięcy osób.",,,
https://wiadomosci.onet.pl/kraj/cbos-polacy-sa-podzieleni-33-proc-popiera-rzad-30-proc-opozycje/fce0wk4,"CBOS: Polacy są podzieleni - 33 proc. popiera rząd, 30 proc. opozycję","Polacy są podzieleni: 33 proc. badanych popiera rząd, 30 proc. jest zwolennikami opozycji. Z rządem sympatyzują osoby z mniejszych miast, o niższych dochodach i z niższym wykształceniem - wynika z najnowszego sondażu Centrum Badania Opinii Społecznej.",       ,,
https://wiadomosci.onet.pl/swiat/bialorus-byli-wiezniowie-polityczni-zadaja-zwolnienia-obecnych/v5psl,Białoruś: Byli więźniowie polityczni żądają zwolnienia obecnych,"Byli białoruscy więźniowie polityczni, w tym działacz mniejszości polskiej Andrzej Poczobut, zażądali w piątek we wspólnym oświadczeniu zwolnienia obecnych więźniów politycznych na Białorusi niezależnie od tego, czy podpisali oni prośbę o ułaskawienie.",   ,,
https://wiadomosci.onet.pl/swiat/turkmenistan-rzad-chce-skonczyc-z-systemem-jednopartyjnym/3xzrg,Turkmenistan: rząd chce skończyć z systemem jednopartyjnym,"Rząd Turkmenistanu poinformował, że planuje utworzyć dwie nowe partie polityczne, by naprawdę skończyć z istniejącym w kraju systemem jednopartyjnym - pisze dziś z Aszchabadu agencja Associated Press, powołując się na lokalną agencję państwową.",     ,,
https://wiadomosci.onet.pl/swiat/holandia-wesprze-opozycje-w-represyjnych-rezimach/swtgk,Holandia wesprze opozycję w represyjnych reżimach,"Holenderski rząd obiecał dzisiaj na międzynarodowej konferencji ""Freedom Online"" w Hadze przekazać milion euro na pomoc blogerom, którzy działają w represyjnych reżimach - poinformowała agencja AP.", ,,
https://wiadomosci.onet.pl/swiat/slowenia-burmistrz-lublany-aresztowany-w-zwiazku-z-zarzutem-korupcji/5sjy4,Słowenia: burmistrz Lublany aresztowany w związku z zarzutem korupcji,Burmistrz Lublany i zarazem przywódca słoweńskiej opozycji Zoran Janković został aresztowany w ramach rozległego śledztwa antykorupcyjnego.,   ,,
https://wiadomosci.onet.pl/swiat/panstwa-arabskie-i-usa-wspieraja-powstancow-w-syrii/hksdn,Państwa arabskie i USA wspierają powstańców w Syrii,"Powstańcy w Syrii zaczęli otrzymywać więcej broni, w tym przeciwczołgowej, dzięki dostawom finansowanym przez arabskie kraje rejonu Zatoki Perskiej w porozumieniu i koordynacji z USA - podał w środę ""Washington Post"".",       ,,
https://wiadomosci.onet.pl/kraj/leszek-miller-ujawnia-swoje-plany-nie-chcemy-klekac/ne78b,"Leszek Miller ujawnia swoje plany. ""Nie chcemy klękać""","Nowo wybrany przewodniczący klubu parlamentarnego SLD ujawnił, jakie ma plany dotyczące najbliższych miesięcy dla swojej partii. - Zawsze opozycja chce przestać być opozycją. Chcielibyśmy być partnerem, który o nic nie prosi i przed nikim nie klęczy - powiedział Leszek Miller w porannym programie TOK FM.",      ,,
https://wiadomosci.onet.pl/swiat/mlodzi-syryjczycy-chca-dnia-odrodzenia/l07d9,Młodzi Syryjczycy chcą Dnia Odrodzenia,"Do zorganizowania Dnia Odrodzenia nawołują na portalu społecznościowym Facebook młodzi Syryjczycy, którzy protestują przeciwko reżimowi prezydenta Baszara el-Asada. Apelują do wojska, aby chroniło obywateli.",     ,,
https://wiadomosci.onet.pl/swiat/greckie-media-rozwazane-referendum-ws-programu-oszczednosciowego/23nwf,Greckie media: rozważane referendum ws. programu oszczędnościowego,"Rząd Grecji rozważa zorganizowanie referendum w sprawie dodatkowych działań oszczędnościowych po tym, jak nie zdołał osiągnąć konsensusu z opozycją - poinformowały dzisiaj miejscowe dzienniki.",   ,,
https://wiadomosci.onet.pl/swiat/bialorus-beda-przesluchania-dyplomatow/h176y,Białoruś: będą przesłuchania dyplomatów?,"Największy oficjalny dziennik białoruski ""SB. Biełaruś Siegodnia"" pisze w sobotę, że w związku z procesami opozycjonistów prokuratura chciała przesłuchać zagranicznych dyplomatów i pracowników ""niemieckiej fundacji Marshalla"" w sprawie finansowania opozycji.",   ,,
https://wiadomosci.onet.pl/kraj/prezydent-pomogl-opozycjonistce/vdvhg,Prezydent pomógł opozycjonistce,"Prezydent Bronisław Komorowski nadał polskie obywatelstwo wietnamskiej opozycjonistce i działaczce na rzecz praw człowieka Ton Van Anh. Prezydencki minister Krzysztof Łaszkiewicz podkreślił, że Ton Van Anh prawie 20 lat przebywa w Polsce i działa na rzecz demokratycznych struktur w Wietnamie.",       ,,
https://wiadomosci.onet.pl/swiat/bialorus-lukaszenka-spotkal-sie-z-naczelnym-opozycyjnej-gazety/dv74s3f,Białoruś: Łukaszenka spotkał się z naczelnym opozycyjnej gazety,Prezydent Białorusi Alaksandr Łukaszenka przez prawie dwie godziny rozmawiał w poniedziałek z redaktorem naczelnym opozycyjnej „Narodnej Woli” Josifem Siaredziczem. Dziennikarz namawiał głowę państwa do zorganizowania białoruskiego okrągłego stołu.,      ,,
https://wiadomosci.onet.pl/kraj/reakcja-pis-na-slowa-tuska-stracil-szanse/8w60w,"Reakcja PiS na słowa Tuska. ""Stracił szansę""",Rzecznik PiS Adam Hofman sceptycznie odniósł się do dzisiejszej propozycji premiera Donalda Tuska dotyczącej cyklu debat rządu z opozycją. - Tusk wczoraj (podczas debaty sejmowej - red.) miał już szansę pokazać jak walczy z kryzysem gospodarczym (...). Moim zdaniem nie zrobił tego. Zamiast tego wyszedł i zdenerwowany krzyczał na opozycję. Tuska stracił swoją szansę i nie wiem czy jest sens się nim zajmować - stwierdził Hofman w TVN 24.,     ,,
https://wiadomosci.onet.pl/swiat/lukaszenka-nie-uda-sie-wywolac-chaosu-w-naszym-kraju/gp6b4,"Łukaszenka: ""nie uda się wywołać chaosu w naszym kraju""","Prezydent Białorusi Alaksandr Łukaszenka oświadczył we wtorek, że próby wywołania chaosu lub doprowadzenia do przewrotu w jego kraju są pozbawione perspektyw. Mówił o tym przed paradą wojskową z okazji obchodzonego oficjalnie 3 lipca Dnia Niepodległości.",       ,,
https://wiadomosci.onet.pl/swiat/niemcy-opozycja-chce-rezygnacji-z-atomu/1nzrc,Niemcy: opozycja chce rezygnacji z atomu,Niemieccy socjaldemokraci zażądali w środę uchwalenia nowej ustawy w sprawie ograniczenia okresu eksploatacji niemieckich elektrowni atomowych. - Należy powrócić na ścieżkę rezygnacji z energii jądrowej - powiedział szef frakcji SPD Frank-Walter Steinmeier.,     ,,
https://wiadomosci.onet.pl/swiat/ukraincy-wybiora-w-niedziele-nowy-parlament/9rjre,Ukraińcy wybiorą w niedzielę nowy parlament,"Na Ukrainie odbędą się w niedzielę wybory parlamentarne, w których rządząca Partia Regionów prezydenta Wiktora Janukowycza zmierzy się z opozycją, reprezentowaną przez Batkiwszczynę byłej premier Julii Tymoszenko i Udarem znanego boksera Witalija Kliczki.",         ,,
https://wiadomosci.onet.pl/swiat/rosja-policja-rozpedzila-manifestacje-w-moskwie/01gqy,Rosja: policja rozpędziła manifestację w Moskwie,"Policja w Moskwie rozpędziła dzisiaj stronników kilku radykalnych ugrupowań opozycyjnych, którzy usiłowali zorganizować manifestację w obronie prawa do zgromadzeń. Co najmniej kilkadziesiąt osób zostało zatrzymanych.",   ,,
https://wiadomosci.onet.pl/swiat/chinski-dysydent-to-najgorsza-rzecz-w-pekinie/8281v,Chiński dysydent: to najgorsza rzecz w Pekinie,"Chiński artysta i dysydent przypuścił po raz pierwszy od swego uwolnienia pod koniec czerwca atak na chińskie władze, oskarżając je o odmawianie obywatelom podstawowych praw. Zrobił to w komentarzu opublikowanym w niedzielę na stronie internetowej ""Newseeka"".",         ,,
https://wiadomosci.onet.pl/kraj/tk-ograniczenie-zadoscuczynien-dla-opozycjonistow-niekonstytucyjne/v9n1h,TK: ograniczenie zadośćuczynień dla opozycjonistów niekonstytucyjne,"Ustawowe ograniczenie do 25 tys. zł zadośćuczynienia za działalność opozycyjną w PRL po 1957 r. narusza konstytucję - orzekł Trybunał Konstytucyjny, uchylając ten przepis i otwierając drogę do wznowienia postępowań w takich sprawach.",        ,,
https://wiadomosci.onet.pl/swiat/rosja-miedwiediew-spotka-sie-z-opozycja/eh1cd,Rosja: Miedwiediew spotka się z opozycją,"Prezydent Rosji Dmitrij Miedwiediew spotka się wkrótce z liderami partii politycznych, którym w ostatnich latach odmówiono rejestracji lub które zdelegalizowano - informuje w środę dziennik ""Wiedomosti"".",            ,,
https://wiadomosci.onet.pl/swiat/syria-kolejne-starcia-w-damaszku/2fzl9,Syria: kolejne starcia w Damaszku,"Ciężkie walki wybuchły w Damaszku po tym, gdy bojownicy zbrojnej opozycji syryjskiej podjęli z przedmieść stolicy skoordynowany atak przeciwko siłom prezydenta Baszara el-Asada - poinformowali działacze opozycyjni.",    ,,
https://wiadomosci.onet.pl/swiat/bialorus-wiezionemu-opozycjoniscie-zaostrzono-odbywanie-kary/rrc1l,Białoruś: więzionemu opozycjoniście zaostrzono odbywanie kary,"Przedsiębiorca i działacz społeczny z Wołkowyska Mikałaj Autuchowicz, odbywający karę ponad 5 lat kolonii karnej, został dzisiaj skazany na zaostrzenie warunków odbywania kary przez przeniesienie do zamkniętego więzienia - poinformowało Radio Swaboda.",       ,,
https://wiadomosci.onet.pl/swiat/rosja-ambasador-ue-zaszokowany-pogrozkami-kadyrowa-wobec-kasjanowa/bkjx1s,Rosja: ambasador UE zaszokowany pogróżkami Kadyrowa wobec Kasjanowa,"Ambasador Unii Europejskiej w Rosji Vygaudas Uszackas powiedział we wtorek, że zaszokowało go grożenie śmiercią rosyjskiemu opozycjoniście Michaiłowi Kasjanowowi przez czeczeńskiego przywódcę Ramzana Kadyrowa. Zaapelował o natychmiastową reakcję władz.",      ,,
https://wiadomosci.onet.pl/kraj/grzegorz-schetyna-ironicznie-o-ofercie-kaczynskiego-dot-opozycji-pakiet-swiateczny/c0ld00w,Grzegorz Schetyna ironicznie o ofercie Kaczyńskiego dot. opozycji: pakiet świąteczny,"- Oceniam to wszystko jako ""pakiet świąteczny"" przyniesiony przez Świętego Mikołaja, który wkładam pod obrus - w ten ironiczny sposób szef PO Grzegorz Schetyna odniósł się do dzisiejszych propozycji prezesa PiS Jarosława Kaczyńskiego dot. pozycji i praw opozycji.",             ,,
https://wiadomosci.onet.pl/posiedzi-w-wiezieniu-bo-nie-zapial-guzika/vmpdm,"Posiedzi w więzieniu, bo nie zapiął guzika","""Gazeta Wyborcza"": - Nie ma podstaw do amnestii dla Aleksandra Kazulina, bo narusza on więzienny regulamin - oświadczył wczoraj minister spraw wewnętrznych Białorusi, generał Uładzimir Naumau.",  ,,
https://wiadomosci.onet.pl/kraj/piechocinski-w-inicjatywie-pis-widze-pozytywny-pierwiastek/6w61w,"Piechociński: w inicjatywie PiS widzę ""pozytywny pierwiastek""","Nie ma zgody na ułańską fantazję - powiedział prezes PSL Janusz Piechociński, odnosząc się do wniosku PiS o wotum nieufności dla rządu. Jak dodał, w inicjatywie PiS widzi jednak ""pozytywny pierwiastek""; zaapelował o 12 miesięcy moratorium w relacjach między rządem a opozycją.",        ,,
https://wiadomosci.onet.pl/swiat/rosja-policja-rozpedzila-manifestacje-opozycji/jjj8v,Rosja: policja rozpędziła manifestacje opozycji,"Policja rozpędziła stronników radykalnej opozycji, którzy próbowali zorganizować w Moskwie i Petersburgu demonstracje w obronie prawa do zgromadzeń. Zatrzymano około 130 osób.", ,,
https://wiadomosci.onet.pl/kraj/pg-sa-wstepne-procedury-dot-bialoruskich-wnioskow-o-pomoc-prawna/yzhtd,PG: są wstępne procedury dot. białoruskich wniosków o pomoc prawną,"W przypadku wniosków o pomoc prawną z Białorusi, gdy będziemy mieć choćby cień wątpliwości, że sprawa może być związana z działalnością opozycyjną, będziemy weryfikować te dane we współpracy z MSZ - zapowiedział w piątek prok. Maciej Kujawski z PG.",  ,,
https://wiadomosci.onet.pl/swiat/ukrainska-opozycja-chce-wczesniejszych-wyborow/cdvly,Ukraińska opozycja chce wcześniejszych wyborów,"Ukraińska opozycja uważa, że w związku z decyzją Trybunału Konstytucyjnego, dzięki której Ukraina znów stała się państwem o ustroju prezydencko-parlamentarnym, w kraju powinno dojść do wcześniejszych wyborów parlamentarnych i prezydenckich.",     ,,
http://wiadomosci.onet.pl/tylko-w-onecie/marcin-swiecicki-budzet-przyjety-przez-pis-w-sposob-uragajacy-standardom-demokracji/6erfec2,Marcin Święcicki: budżet przyjęty przez PiS w sposób urągający standardom demokracji,"- Budżet został wysłany z parlamentu do prezydenta wbrew naszej walce o to, żeby uchwalić budżet w sposób cywilizowany - zauważa w rozmowie z Onetem Marcin Święcicki z Platformy Obywatelskiej. Podkreśla, że został on przyjęty ""w sposób urągający standardom demokracji"". - Byłoby dobrze, gdyby posiedzenie Sejmu się dziś odbyło, ale gdyby PiS jednak zadeklarował, że przywróci standardy normalnej pracy parlamentu - dodaje.",,,
https://wiadomosci.onet.pl/swiat/wyrok-sadu-za-piatkowe-manifestacje-w-minsku/t9mf8,Wyrok sądu za piątkowe manifestacje w Mińsku,"Na kary siedmiu oraz pięciu dni aresztu administracyjnego skazał dziś sąd w Mińsku Alaksandra Walancewicza i Siarhieja Czarwiaka, za udział piątkowej akcji solidarności ze skazanymi za protesty powyborcze.",  ,,
https://wiadomosci.onet.pl/kraj/opozycjonisci-z-tunezji-i-egiptu-ucza-sie-demokracji-w-polsce/5mdz3,Opozycjoniści z Tunezji i Egiptu uczą się demokracji w Polsce,"Funkcjonowanie demokratycznego państwa - od PKW przez parlament po samorządy; tworzenie konstytucji, organizacja wyborów - to kwestie, którymi interesowali się, goszczący w Polsce, rewolucjoniści z Tunezji i Egiptu podczas spotkań w Warszawie.",                  ,,
https://wiadomosci.onet.pl/swiat/janukowycz-wygwizdany-przez-opozycje/k9r5d,Janukowycz wygwizdany przez opozycję,"Gwizdami i okrzykami ""Hańba!"" powitali opozycyjni deputowani Rady Najwyższej Ukrainy prezydenta Wiktora Janukowycza, który wziął dzisiaj udział w pierwszym po wakacjach posiedzeniu parlamentu.",  ,,
https://wiadomosci.onet.pl/kraj/opozycja-na-ukrainie-potrzebuje-wsparcia/ehz2d,"""Opozycja na Ukrainie potrzebuje wsparcia""","Ukraińscy opozycjoniści zaapelowali do polskich oraz innych europejskich polityków o wsparcie w walce z ""reżimem"" prezydenta Ukrainy Wiktora Janukowycza. Zdaniem opozycjonistów rządy Janukowycza prowadzą do powstania państwa totalitarnego.",          ,,
https://wiadomosci.onet.pl/swiat/bialorus-dwukrotny-kandydat-na-prezydenta-nie-podejmie-trzeciej-proby/dkjeq,Białoruś: dwukrotny kandydat na prezydenta nie podejmie trzeciej próby,"Siarhiej Hajdukiewicz, szef Partii Liberalno-Demokratycznej - białoruskiej odpowiedniczki rosyjskiej partii Władimira Żyrinowskiego - niespodziewanie poinformował Centralną Komisję Wyborczą, że rezygnuje z ubiegania się o prezydenturę.",  ,,
https://wiadomosci.onet.pl/swiat/potezna-afera-w-serbii-premier-daczic-pod-ostrzalem/fhkpz,"Potężna afera w Serbii. Premier Daczić ""pod ostrzałem""","Serbia od kilku dni żyje tzw. aferą Szaricia. Sprawa wyszła na jaw, kiedy opublikowano policyjne raporty, z których jasno wynika, że wysoko postawieni funkcjonariusze policji i politycy współpracowali z jednym z najgroźniejszych mafiosów na Bałkanach - Darko Szariciem. Wśród polityków zamieszanych w aferę wymienia się m.in. premiera Serbii Ivicę Daczicia. Sam zainteresowany zaprzecza tym doniesieniom, a jego współpracownicy doszukują się spisku.",          ,,
https://wiadomosci.onet.pl/swiat/wladze-moskwy-zezwolily-opozycji-na-demonstracje/b0qlg,Władze Moskwy zezwoliły opozycji na demonstrację,Władze Moskwy zezwoliły dzisiaj oponentom premiera Władimira Putina na zorganizowanie na początku lutego w centrum stolicy Rosji kolejnej wielotysięcznej manifestacji w obronie prawa do uczciwych wyborów.,          ,,
https://wiadomosci.onet.pl/swiat/mamy-premiera-ktory-nie-ma-ochoty-rzadzic/3g6pj,"""Mamy premiera, który nie ma ochoty rządzić""","Włoska centrolewicowa i centroprawicowa opozycja coraz głośniej domaga się dymisji premiera Silvio Berlusconiego, całkowicie skompromitowanego zdaniem polityków przez skandal obyczajowy z kręgiem prostytutek w jego otoczeniu. - Ten, kto powinien rządzić, ma inne troski. Mamy premiera, który nie ma już ochoty rządzić; to wystarczający powód, by ustąpił - podkreślił przywódca UDC - Pierferdinando Casini.",       ,,
https://wiadomosci.onet.pl/kraj/kaczynski-sa-sprawy-ktore-mozna-zalatwiac-razem-z-opozycja/qw32cwh,"Kaczyński: są sprawy, które można załatwiać razem z opozycją","Prezes PiS Jarosław Kaczyński uważa, że są takie sprawy, które można załatwiać razem z opozycją; to np. wprowadzenie nowych przepisów dotyczących ochrony zwierząt. Polityk mówił o tym w wywiadzie dla Radia Łódź, który w całości wyemitowano w poniedziałek.",        ,,
https://wiadomosci.onet.pl/swiat/grecja-lider-opozycji-zada-przedterminowych-wyborow/0cmrn,Grecja: lider opozycji żąda przedterminowych wyborów,"Przywódca prawicowej greckiej opozycji Antonis Samaras ponownie zażądał w sobotę przedterminowych wyborów parlamentarnych po tym, jak socjalistyczny premier Jeorjos Papandreu wezwał go do udziału w rządzie przejściowym.",    ,,
https://wiadomosci.onet.pl/bialorus-statkiewicz-ukarany-grzywna-za-nielegalna-pikiete/bqn8kd,Białoruś: Statkiewicz ukarany grzywną za nielegalną pikietę,"Były więzień polityczny i jeden z kandydatów opozycji na prezydenta Białorusi z 2010 roku Mikałaj Statkiewicz został dzisiaj ukarany grzywną za pikietę w centrum Mińska, którą zorganizował bez zezwolenia 10 września. Opozycjonista zapowiada kolejny wiec.",      ,,
https://wiadomosci.onet.pl/swiat/nie-bylo-zadnego-spisku-z-rosja-i-specnazem/jw8e5,"""Nie było żadnego spisku z Rosją i specnazem""","- Majowe demonstracje opozycji w Gruzji nie były wynikiem spisku z Rosją - oświadczyła w Kijowie jedna z przywódczyń gruzińskiej opozycji, Nino Burdżanadze.",      ,,
https://wiadomosci.onet.pl/swiat/polityczna-burza-po-obnizeniu-ratingu-wloch/e95vn,Polityczna burza po obniżeniu ratingu Włoch,Obniżenie przez agencję ratingową Standard & Poor’s oceny wiarygodności kredytowej Włoch wywołało polityczną burzę w tym kraju. Centrolewicowa opozycja ponowiła żądanie natychmiastowej dymisji premiera Silvio Berlusconiego.,    ,,
https://wiadomosci.onet.pl/swiat/bialorus-delegalizacja-partii-odpowiedzialnych-za-zamieszki/d2m2j,Białoruś: delegalizacja partii odpowiedzialnych za zamieszki,"Minister sprawiedliwości Białorusi Wiktar Hołowanau zagroził delegalizacją partii opozycyjnych, których udział w powyborczych ""zamieszkach"" zostanie dowiedziony.", ,,
https://wiadomosci.onet.pl/syryjska-opozycja-apeluje-o-interwencje-militarna/nxsfy,Syryjska opozycja apeluje o interwencję militarną,"Syryjska opozycja zaapelowała o pilną zagraniczną interwencję wojskową w Syrii, aby położyć kres represjom reżimu prezydenta Baszara el-Asada.",   ,,
https://wiadomosci.onet.pl/swiat/bahrajn-6-szyickich-opozycjonistow-zatrzymanych/g14kn,Bahrajn: 6 szyickich opozycjonistów zatrzymanych,W Bahrajnie zatrzymano dzisiaj co najmniej sześciu wpływowych szyickich opozycjonistów - poinformowały organizacje broniące praw człowieka i przedstawiciele opozycji. Wczoraj policja zajęła okupowany przez antyrządowych demonstrantów Plac Perłowy w Manamie.,     ,,
https://wiadomosci.onet.pl/kraj/rzeczpospolita-dotarla-do-wspolnej-deklaracji-politycznej-opozycji/22xr7t8,"""Rzeczpospolita"" dotarła do wspólnej deklaracji politycznej opozycji","Wspólna deklaracja samorządowa byłaby pierwszym krokiem w kierunku zjednoczenia kilku partii - czytamy w dzisiejszej ""Rzeczpospolitej"". Gazeta publikuje fragmenty dokumentu, nad którym pracują obecnie przedstawiciele opozycji.",     ,,
https://wiadomosci.onet.pl/kraj/tajny-sondaz-partii-kaczynskiego-36-proc-dla-pis-29-proc-dla-po/twnd9,"Tajny sondaż partii Kaczyńskiego: 36 proc. dla PiS, 29 proc. dla PO","Partia Jarosława Kaczyńskiego zamówiła sobie swój własny sondaż, w którym PiS ma sporą przewagę nad PO.",   ,,
https://wiadomosci.onet.pl/swiat/rosja-sad-najwyzszy-przywrocil-rejestracje-opozycyjnej-partii/pg7k6,Rosja: Sąd Najwyższy przywrócił rejestrację opozycyjnej partii,"Sąd Najwyższy Federacji Rosyjskiej uchylił dzisiaj swoje orzeczenie z maja 2007 roku, nakazujące rozwiązanie Republikańskiej Partii Rosji (RPR), jednego z najstarszych ugrupowań demokratycznych w kraju.",          ,,
https://wiadomosci.onet.pl/kraj/tusk-liderem-calej-opozycji-wyniki-sondazu/w860fkm,Tusk liderem całej opozycji - wyniki sondażu,"Donald Tusk został wybrany przez respondentów na lidera opozycji - wynika z sondażu Pollster, przeprowadzonego dla ""Super Expressu"" i portalu se.pl.",     ,,
https://wiadomosci.onet.pl/swiat/opozycjonista-aleksiej-nawalny-w-radzie-nadzorczej-aeroflotu/s4d5b,Opozycjonista Aleksiej Nawalny w radzie nadzorczej Aerofłotu,"Opozycyjny adwokat, walczący z korupcją, bloger Aleksiej Nawalny został wybrany na członka rady dyrektorów (rady nadzorczej) Aerofłotu, największego przewoźnika lotniczego w Rosji.",          ,,
https://wiadomosci.onet.pl/kraj/poslowie-prowadzacy-protest-podzielili-sie-oplatkiem-z-osobami-przed-sejmem/8szqc2f,Posłowie prowadzący protest podzielili się opłatkiem z osobami przed Sejmem,"Przed wjazdem do Sejmu prowadzący protest posłowie opozycji podzielili się opłatkiem z osobami, które przyszły tam w sobotni wieczór. Śpiewano kolędy, a przybyłych przed Sejm zapraszano do wspólnego, wigilijnego stołu.",        ,,
https://wiadomosci.onet.pl/kraj/halicki-domagamy-sie-uwolnienia-wiezniow-politycznych-na-kubie/638b7,Halicki: domagamy się uwolnienia więźniów politycznych na Kubie,"Poseł PO Andrzej Halicki powiedział, że należy stale domagać się uwolnienia więźniów politycznych na Kubie. Dodał, że apel w tej sprawie do MSZ i Rady Praw Człowieka ONZ powinna skierować sejmowa Komisja Spraw Zagranicznych.",           ,,
https://wiadomosci.onet.pl/swiat/ukraina-starcia-z-milicja-w-perwomajsku-z-powodu-wyniku-wyborow/0z1cn,Ukraina: starcia z milicją w Perwomajsku z powodu wyniku wyborów,"Do potyczek zwolenników opozycji z oddziałami specjalnymi milicji Berkut doszło w nocy z czwartku na piątek w Perwomajsku na południu Ukrainy, gdzie okręgowa komisja wyborcza nie może wyznaczyć zwycięzcy wyborów parlamentarnych w okręgu jednomandatowym.",       ,,
https://wiadomosci.onet.pl/kraj/dzialaczka-opozycji-pozwana-przez-policjantke-klimaty-jak-u-kafki/104bbb6,"Działaczka opozycji pozwana przez policjantkę. ""Klimaty jak u Kafki""","Działaczce prodemokratycznej prowadzącej akcję ""Błysk Budzik"" najpierw próbowano postawić zarzut zaśmiecania miasta. Potem przesłuchiwano ją w sprawie obrażenia Patryka Jakiego w Łęczycy, tylko dlatego - jak twierdzi - że także była w tym mieście. Ostatecznie pozwała ją policjantka, która w lutym legitymowała panią Ewę w Łowiczu. Przebieg policyjnej akcji działaczka na żywo transmitowała w internecie. Pozew jest prywatny, policjantka domaga się odszkodowania finansowego za naruszenie jej dóbr osobistych, czyli upublicznienie wizerunku. - To jest zwykłe nękanie i próba przyklejenia mi jakiegokolwiek zarzutu - mówi w rozmowie z Onetem pani Ewa.",                  ,,
https://wiadomosci.onet.pl/tylko-w-onecie/wyborczy-szach-mat-pis-opozycja-mozna-sie-spodziewac-wszystkiego/ljhw2kd,Wyborczy szach-mat PiS? Opozycja: można się spodziewać wszystkiego,"Politycy Platformy Obywatelskiej od jakiegoś czasu powtarzają, że Prawo i Sprawiedliwość planuje likwidację drugiej tury wyborów samorządowych. Oczywiście trudno oczekiwać potwierdzenia tego ze strony polityków PiS. – Po tej partii wszystkiego należy się spodziewać – zaznacza opozycja.",  ,,
https://wiadomosci.onet.pl/kraj/rzad-chce-wstrzymania-prac-ws-srodkow-na-przedszkola-psl-bedziemy-walczyc/d88r4,Rząd chce wstrzymania prac ws. środków na przedszkola; PSL: będziemy walczyć,"Rząd chce wstrzymania sejmowych prac nad projektem PSL, który przewiduje dodatkowe środki na wychowanie przedszkolne, bo chce przygotować kompleksowe zmiany - wynika ze stanowiska przesłanego do sejmowej komisji. Ludowcy zapewniają, że będą walczyć o 500 mln zł, które na ten cel obiecał premier. Opozycja uważa jednak, że w koalicji nie ma woli na szybkie zakończenie prac.",               ,,
https://wiadomosci.onet.pl/kraj/prof-spiewak-dla-wprost-kaczynski-jest-chory-z-bolu-szuka-winnego/4hnsr,"Prof. Śpiewak dla ""Wprost"": Kaczyński jest chory z bólu, szuka winnego","- To był początek nieudanego powstania listopadowego. Już się zebrali, już zgromadzili karabiny, tylko okazało się, że (…) zabrakło kul - tak prof. Paweł Śpiewak ocenił we ""Wprost"" ubiegłotygodniową polityczną burzę, jaką wywołała kontrowersyjna publikacja ""Rzeczpospolitej"" o trotylu na pokładzie prezydenckiego Tu-154M.",             ,,
https://wiadomosci.onet.pl/swiat/bialorus-statkiewicz-przerwal-glodowke/xykew,Białoruś: Statkiewicz przerwał głodówkę,"Były kandydat opozycji w wyborach prezydenckich na Białorusi Mikoła Statkiewicz przerwał 12 stycznia głodówkę, którą ogłosił w areszcie 20 grudnia - podała Prokuratura Generalna. Według niej aresztowanym zapewniono kontakt z adwokatami i krewnymi.",   ,,
https://wiadomosci.onet.pl/swiat/ukraina-feministki-solidaryzuja-sie-z-bialoruska-opozycja/kncsl,Ukraina: feministki solidaryzują się z białoruską opozycją,W geście poparcia dla białoruskiej opozycji działaczki ukraińskiej organizacji feministycznej Femen strzelały dzisiaj w centrum Kijowa z proc w portret prezydenta Białorusi Alaksandra Łukaszenki. Skandalizujące feministki utworzyły te proce z własnych ciał.,     ,,
https://wiadomosci.onet.pl/swiat/ostre-slowa-na-bialorusi-w-polsce-trwa-histeria/frhph,Ostre słowa na Białorusi: w Polsce trwa histeria,"- W Polsce trwa histeria wokół sprawy obrońcy praw człowieka Alesia Bialackiego, a działania jej władz stają się coraz mniej racjonalne - pisze dziś prorządowy politolog białoruski Wadzim Hihin w komentarzu dla państwowej agencji BiełTA.",      ,,
https://wiadomosci.onet.pl/swiat/bialorus-opozycjonista-zwolniony-z-aresztu-kgb/4cw3k,Białoruś: opozycjonista zwolniony z aresztu KGB,"Białoruski politolog Alaksandr Fiaduta został zwolniony w piątek z aresztu śledczego KGB. Był jednym z działaczy opozycji zatrzymanych po wyborach prezydenckich 19 grudnia i demonstracji opozycji w Mińsku w wieczór wyborczy, rozbitej przez milicję.",  ,,
https://wiadomosci.onet.pl/kraj/ewa-milewicz-dziennikarze-nie-powinni-chodzic-na-demonstracje/c5l3pl9,Ewa Milewicz: dziennikarze nie powinni chodzić na demonstracje,"Ewa Milewicz, działaczka opozycji w czasach PRL i publicystka ""Gazety Wyborczej"", udzielając wywiadu Robertowi Mazurkowi, mówiła o tym, czy dziennikarze powinni chodzić na manifestacje.",   ,,
https://wiadomosci.onet.pl/swiat/birma-suu-kyi-zaprzysiezona-na-deputowana/10yjt,Birma: Suu Kyi zaprzysiężona na deputowaną,"Birmańska opozycjonistka Aung San Suu Kyi złożyła przysięgę na konstytucję w parlamencie, gdzie zasiadła po raz pierwszy od kiedy prawie 25 lat temu rozpoczęła walkę z wojskową dyktaturą. To początek nowej ery politycznej - komentuje agencja Reutera.",        ,,
https://wiadomosci.onet.pl/swiat/ukraina-poslanki-wspierajace-tymoszenko-usuniete-sila-z-jej-szpitala/q74ym,Ukraina: posłanki wspierające Tymoszenko usunięte siłą z jej szpitala,"Grupa młodych ludzi siłą usunęła w piątek wczesnym rankiem ze szpitala w Charkowie trzy opozycyjne posłanki Rady Najwyższej Ukrainy, które wspierały protestującą przeciwko działaniom władz i odbywającą karę siedmiu lat więzienia byłą premier Julię Tymoszenko.",       ,,
https://wiadomosci.onet.pl/tylko-w-onecie/kulisy-upadku-rzadu-pis-prowokacja-czy-blad-kaczynskiego/93pnk,Kulisy upadku rządu PiS. Prowokacja czy błąd Kaczyńskiego?,"- Ciągle brak wyjaśnienia, czy Jarosław Kaczyński, usuwając Andrzeja Leppera z rządu, miał udział w prowokacji, czy też został wprowadzony w błąd - powiedziała w rozmowie z Onetem Sandra Lewandowska, mówiąc o kulisach upadku rządu PiS-LPR-Samoobrona. Była posłanka Samoobrony zdradza także plany swojego powrotu do polityki.",                                ,,
https://wiadomosci.onet.pl/kraj/torun-rozpadla-sie-jednoosobowa-opozycja/dwhjww5,Rada Miasta Torunia: rozpadła się jednoosobowa opozycja,Jedyny opozycyjny radny Torunia Józef Wierniewski zmienił przynależność polityczną: z ugrupowania My Toruń przeszedł do Koalicji Obywatelskiej. Za sprawą tego transferu opozycja w radzie miasta oficjalnie przestała istnieć.,    ,,
https://wiadomosci.onet.pl/kraj/wojciechowski-na-blogu-tuskowi-najpierw-brakuje-rozumu-a-potem-jaj/setsr,"Wojciechowski na blogu: Tuskowi najpierw brakuje rozumu, a potem jaj","""Moc opuszcza premiera, który najpierw sroży się, a potem wymięka. Tak było z refundacją leków i tak jest dziś z umową ACTA. Premier najpierw stroszył brwi, zapowiadał twardą obronę nieszczęsnego paktu - ba, nakazał jego podpisanie - a dziś zmienia zdanie i opowiada coś o konsultacjach, że umowie trzeba się przyjrzeć"" - pisze na swoim blogu w Onecie europoseł PiS Janusz Wojciechowski. ""Najpierw brakuje mu rozumu, a potem jaj"" - dodaje.",  ,,
https://wiadomosci.onet.pl/swiat/krwawe-zamieszki-w-syrii-szef-opozycji-nie-zyje/m3z77,Krwawe zamieszki w Syrii. Szef opozycji nie żyje,"Uzbrojeni napastnicy zastrzelili szefa kurdyjskiej opozycji w Syrii, Meszala Tamo - poinformowało Syryjskie Obserwatorium Praw Człowieka. W całym kraju podczas wczorajszych protestów przeciwko reżimowi prezydenta Baszara el-Asada zginęło osiem osób.",       ,,
https://wiadomosci.onet.pl/zrodlo-wojsko-szturmuje-dzielnice-baba-amro/1k5hh,Źródło: wojsko szturmuje dzielnicę Baba Amro,"Syryjska armia, która w nocy z wtorku na środę rozpoczęła szturm zbuntowanej dzielnicy Baba Amro w mieście Hims na zachodzie kraju, przejęła nad nią kontrolę - oświadczyło w środę źródło w siłach bezpieczeństwa w Damaszku. Zaprzeczają temu przedstawiciele opozycji.",         ,,
https://wiadomosci.onet.pl/swiat/rosja-znany-bloger-uruchomil-strone-dla-kandydatow-na-obserwatorow/f14st,Rosja: znany bloger uruchomił stronę dla kandydatów na obserwatorów,"Znany opozycyjny adwokat, bojownik z korupcją i bloger Aleksiej Nawalny uruchomił stronę internetową RosWybory, za której pośrednictwem każdy chętny może zostać obserwatorem podczas marcowych wyborów prezydenckich w Rosji.",              ,,
https://wiadomosci.onet.pl/swiat/bialorus-partie-bnf-i-zpo-wycofaly-swoich-kandydatow-z-wyborow/5s8s4,Białoruś: partie BNF i ZPO wycofały swoich kandydatów z wyborów,"Opozycyjne partie Białoruski Front Narodowy (BNF) oraz Zjednoczona Partia Obywatelska (ZPO) wycofały na sobotnich zjazdach w Mińsku wszystkich swoich kandydatów w wyborach do Izby Reprezentantów, niższej izby parlamentu, które odbędą się 23 września.",          ,,
https://wiadomosci.onet.pl/swiat/bialorus-przerwa-w-procesach-opozycjonistow/gr9e9,Białoruś: przerwa w procesach opozycjonistów,"W procesach białoruskich opozycjonistów Źmiciera Daszkiewicza, Mikity Lichawida i Eduarda Łobaua ogłoszono dzisiaj przerwy do środy. Lichawid sądzony jest za udział w powyborczych protestach opozycji, a Daszkiewicz i Łobau oskarżeni są o pobicie dwóch ludzi.",        ,,
https://wiadomosci.onet.pl/swiat/swiat-syryjska-opozycja-krytykuje-stanowisko-rosji/4r37c,Świat: syryjska opozycja krytykuje stanowisko Rosji,"Rosja oświadczyła w środę, że wydalenie przez państwa zachodnie syryjskich dyplomatów jest kontrproduktywne, bo eliminuje kanały, które mogłyby zostać wykorzystywane do oddziaływania na władze Syrii. Opozycyjna Narodowa Rada Syryjska krytykuje z kolei Rosję.",      ,,
https://wiadomosci.onet.pl/tylko-w-onecie/pawlak-to-jeszcze-nie-ten-moment-zeby-tusk-sie-konczyl-i-wracal-kaczynski/y1c1f,"Pawlak: to jeszcze nie ten moment, żeby Tusk się kończył i wracał Kaczyński","- Jeśli jest odpis 1 proc. na organizacje pożytku społecznego, to dlaczego nie 1 proc. na Kościół? Kościół to jest też budowanie ładu społecznego i szereg inicjatyw, które często zastępują państwo - powiedział w drugiej części rozmowy z Onetem Waldemar Pawlak. Prezes PSL zapytany również o sytuację na scenie politycznej stwierdził, że ""to jeszcze nie ten moment, żeby Tusk się kończył i wracał Kaczyński"".",                                                                           ,,
https://wiadomosci.onet.pl/swiat/sad-w-smolensku-utrzymal-wyrok-na-taise-osipowa/tpexd,Sąd w Smoleńsku utrzymał wyrok na Taisę Osipową,"Sąd Obwodowy w Smoleńsku w środę utrzymał w mocy wyrok na Taisę Osipową, aktywistkę niezarejestrowanej partii Inna Rosja, skazaną w sierpniu przez sąd pierwszej instancji na osiem lat łagru za domniemaną produkcję i sprzedaż narkotyków.",         ,,
https://wiadomosci.onet.pl/swiat/sad-potwierdzil-otrzymanie-wnioskow-chodorkowskiego-i-lebiediewa/x8g1n,Sąd potwierdził otrzymanie wniosków Chodorkowskiego i Lebiediewa,"Preobrażeński Sąd Rejonowy w Moskwie potwierdził dzisiaj, że wpłynęły do niego wnioski byłego szefa koncernu naftowego Jukos Michaiła Chodorkowskiego i jego partnera biznesowego Płatona Lebiediewa o przedterminowe warunkowe zwolnienie.",            ,,
https://wiadomosci.onet.pl/swiat/niemcy-wiecej-uprawnien-bundestagu-w-sprawie-stabilizacji-euro/qy60f,"Niemcy: ""Więcej uprawnień Bundestagu w sprawie stabilizacji euro""","Koalicja rządowa i opozycja w Niemczech uzgodniły, że decyzje dotyczące ratowania euro będą zapadały na posiedzeniach Bundestagu, a nie na forum obradującej za zamkniętymi drzwiami specjalnej komisji - poinformował dziś dziennik ""Sueddeutsche Zeitung"".",      ,,
https://wiadomosci.onet.pl/swiat/krytyka-reform-prezydenta-janukowycza/k3r09,Krytyka reform prezydenta Janukowycza,"Ukraińska opozycja skrytykowała zapoczątkowaną przez prezydenta Wiktora Janukowycza reformę administracyjną, twierdząc, iż służy ona wyłącznie odsunięciu niewygodnych dla szefa państwa urzędników. Zdaniem ekspertów reforma kopiuje rozwiązania rosyjskie.",       ,,
https://wiadomosci.onet.pl/swiat/konkurent-lukaszenki-ma-problem/q98wm,Konkurent Łukaszenki ma problem,"Sąd gospodarczy w Mińsku pozbawił rejestracji organizację społeczną Ruch Naprzód, będącą platformą kampanii prezydenckiej Uładzimira Niaklajeua, jednego z rywali prezydenta Alaksandra Łukaszenki w wyborach 19 grudnia - podaje TV Biełsat.",    ,,
https://wiadomosci.onet.pl/kraj/opozycjonisci-z-prl-uhonorowani-krzyzami-wolnosci-i-solidarnosci/b0qvp,Opozycjoniści z PRL uhonorowani Krzyżami Wolności i Solidarności,43 działaczy opozycji antykomunistycznej zostało w Warszawie odznaczonych Krzyżami Wolności i Solidarności przyznanymi przez prezydenta na wniosek Instytutu Pamięci Narodowej. Uroczystość odbyła się w 31. rocznicę wprowadzenia stanu wojennego.,     ,,
https://wiadomosci.onet.pl/swiat/rosja-po-raz-kolejny-wezwano-karetke-pogotowia-do-czlonkin-pussy-riot/z9gvr,Rosja: po raz kolejny wezwano karetkę pogotowia do członkiń Pussy Riot,"Do sądzonych w Moskwie za chuligaństwo w cerkwi członkiń zespołu Pussy Riot dwukrotnie wzywano w środę pogotowie ratunkowe; obrońcy kobiet zarzucają władzom złe traktowanie podsądnych, w tym pozbawianie ich snu i wystarczającej ilości jedzenia.",        ,,
https://wiadomosci.onet.pl/kraj/wybory-parlamentarne-jakie-sa-szanse-opozycji/rnb2gdr,"""Rz"": im więcej list, tym mniejsze szanse opozycji w wyborach","Opublikowany przez ""Rzeczpospolitą"" sondaż IBRiS pokazuje, że aby pokonać w nadchodzących wyborach parlamentarnych Prawo i Sprawiedliwość, wszystkie partie opozycyjne muszą wystartować z jedną listą.",  ,,
http://wiadomosci.onet.pl/tylko-w-onecie/frasyniuk-wroci-do-polityki-w-rozmowie-z-onetem-rozwiewa-watpliwosci/k96ztly,Frasyniuk wróci do polityki? W rozmowie z Onetem rozwiewa wątpliwości,"To początek walki o państwo prawa. To, co teraz się dzieje, przypomina mi czasy sprzed stanu wojennego i samego stanu wojennego. Mam wrażenie, że już kiedyś to słyszałem. Zamierzam się angażować jako obywatel. Na rzecz wolności. Nie zamierzam wracać do czynnej polityki. Wszystkim życzę, żeby pojawił się młody, demokratyczny lider – powiedział Onetowi Władysław Frasyniuk.",,,
https://wiadomosci.onet.pl/swiat/bialoruska-opozycja-przypomina-o-rocznicy-niepodleglosci/xfhmg,Białoruska opozycja przypomina o rocznicy niepodległości,"Białoruska gazeta opozycyjna ""Nasza Niwa"" przypomina dziś, że 20 lat temu Rada Najwyższa Białoruskiej Socjalistycznej Republiki Radzieckiej (BSRR) nadała przyjętej wcześniej deklaracji suwerenności status ustawy konstytucyjnej.",     ,,
https://wiadomosci.onet.pl/swiat/dramatyczna-ucieczka-z-bialorusi-do-polski/hr8sk,Dramatyczna ucieczka z Białorusi do Polski,"Aleksandr Łukin, razem z żoną i dwójką dzieci chciał nielegalnie przekroczyć granicę polsko-białoruską i wrócić do swojego kraju. Na przejściu granicznym opozycjonistę zatrzymali jednak strażnicy i chcieli go aresztować. Łukin wyrwał się i uciekł, podobnie jego żona. Jednak w samochodzie pozostała dwójka dzieci. Białoruskie służby nie zgodziły się oddać dzieci opozycjoniście - poinformowała telewizja Biełsat.", ,,
https://wiadomosci.onet.pl/swiat/syria-opozycja-i-rzad-oskarzaja-sie-wzajemnie-o-lamanie-rozejmu/zjb8z,Syria: opozycja i rząd oskarżają się wzajemnie o łamanie rozejmu,"Obie strony konfliktu w Syrii oskarżają się wzajemnie o pogwałcenie obowiązującego od dzisiejszego poranka zawieszenia broni. Opozycja mówi o trzech zabitych przez siły bezpieczeństwa, rząd oskarża ""terrorystów"" o podłożenie bomby i śmierć oficera.",      ,,
https://wiadomosci.onet.pl/kraj/borys-budka-komentuje-wypowiedz-zbigniewa-ziobry-nt-komisji-weneckiej/p1re939,"Zbigniew Ziobro nazywa dokument Komisji Weneckiej ""parodią"". Borys Budka: to kompromitacja magistra Ziobry","Poseł PO Borys Budka odniósł się do słów Zbigniewa Ziobry, który wyśmiał dokument Komisji Weneckiej. Nazwał go ""parodią"" i ""komedią"". - Tymi wypowiedziami Ziobro daje tylko sobie świadectwo. Niestety dla niego, kiedyś bardzo trafnie określił go premier Leszek Miller i jak widać upływ lat, nie zmienia tej oceny oraz wartości pana ministra - twierdzi Borys Budka.",   ,,
https://wiadomosci.onet.pl/swiat/syria-masowe-dezercje-po-zamachu-w-damaszku/rwrqy,Syria: masowe dezercje po zamachu w Damaszku,Do masowych dezercji z syryjskiej armii doszło w środę po samobójczym zamachu na siedzibę biura bezpieczeństwa narodowego w Damaszku - poinformowali działacze syryjskiej opozycji. Informacji tej nie zweryfikowały jednak niezależne źródła.,  ,,
https://wiadomosci.onet.pl/swiat/romanczuk-o-swoim-programie/1h65r,Romańczuk o swoim programie,"Jarosław Romańczuk - kandydujący w wyborach prezydenckich na Białorusi ekonomista i polityk opozycji - mówił o swym programie, skoncentrowanym na sprawach gospodarczych, tłumaczył, że o wolność można walczyć różnymi metodami.",     ,,
https://wiadomosci.onet.pl/swiat/gruzja-przywodcy-opozycji-obrzuceni-kamieniami-12-osob-aresztowano/p936d,Gruzja: przywódcy opozycji obrzuceni kamieniami; 12 osób aresztowano,"Demonstranci obrzucili w sobotę kamieniami przywódców opozycji w Gruzji i usiłowali nie dopuścić do zjazdu partii Zjednoczony Ruch Narodowy (ZRN) prezydenta Micheila Saakaszwilego w Zugdidi, na zachodzie kraju. Aresztowano 12 osób.",    ,,
https://wiadomosci.onet.pl/swiat/syria-wojsko-zaatakowalo-wiernych-zbierajacych-sie-na-modly-w-meczecie/gb514,Syria: Wojsko zaatakowało wiernych zbierających się na modły w meczecie,"Syryjskie siły rządowe zabiły około 30 wiernych, którzy zbierali się we wtorek na wieczorne modły w meczecie z okazji ramadanu w wiosce w pobliżu miasta Hama.", ,,
https://wiadomosci.onet.pl/swiat/bialoruska-opozycja-szykuje-wybuchowe-prowokacje/hrbqw,"Białoruska opozycja szykuje ""wybuchowe"" prowokacje","Uładzimir Makiej, szef administracji prezydenta Białorusi Alaksandra Łukaszenki, oświadczył, że opozycyjni kandydaci, wzywający na wiec w Mińsku w wieczór wyborczy 19 grudnia, przygotowują prowokacje.",    ,,
https://wiadomosci.onet.pl/swiat/bialorus-opozycja-zwraca-sie-do-amnesty-international/33qs7,Białoruś: opozycja zwraca się do Amnesty International,Opozycyjna białoruska organizacja młodzieżowa Młody Front zwróciła się dzisiaj do organizacji obrony praw człowieka Amnesty International z prośbą o obronę swego lidera Źmiciera Daszkiewicza przed naciskami administracji więziennej.,    ,,
https://wiadomosci.onet.pl/swiat/czechy-b-kandydat-na-prezydenta-bialorusi-wystapil-o-azyl/8dyzc,Czechy: b. kandydat na prezydenta Białorusi wystąpił o azyl,"Białoruski opozycyjny kandydat na prezydenta Aleś Michalewicz wystąpił o azyl w Czechach - poinformował dzisiaj czeski dziennik ""Pravo"", powołując się na ministra spraw zagranicznych Karla Schwarzenberga.",   ,,
https://wiadomosci.onet.pl/swiat/najsilniejsza-partia-opozycyjna-w-francji-ma-rekordowe-dlugi/grv6c,Najsilniejsza partia opozycyjna w Francji ma rekordowe długi,"Główna partia opozycyjna Francji UMP ma rekordowe długi, ponad 74 mln euro - wykazał w środę niezależny audyt. Sytuację pogarszają oskarżenia o nielegalne finansowanie kampanii prezydenckiej w 2012 roku oraz pokrywanie prywatnych wydatków z partyjnej kasy.",                ,,
https://wiadomosci.onet.pl/kraj/aleksander-kwasniewski-ten-rzad-jest-po-prostu-slaby-ale-nie-ma-alternatywy/n38kh,"Aleksander Kwaśniewski: ten rząd jest po prostu słaby, ale nie ma alternatywy","Ten rząd jest po prostu słaby - tak w zwięzły sposób Aleksander Kwaśniewski ocenił gabinet premiera Donalda Tuska. Były prezydent w Kontrwywiadzie RMF FM podkreślił, że największym zagrożeniem dla obecnego rządu nie jest afera Amber Gold a skutki kryzysu gospodarczego. Przyznał jednak, że obecnie nie ma poważnej alternatywy dla Tuska.",       ,,
https://wiadomosci.onet.pl/kraj/opozycja-brodni-riada-haidara/jp5rqzj,"Opozycja ""murem za Haidarem"". Lekarz tłumaczy swoje odejście, szpital deklarował chęć dalszej współpracy","Lubelscy parlamentarzyści stoją murem za Riadem Haidarem, który przestał być pracownikiem Wojewódzkiego Szpitala Specjalistycznego w Białej Podlaskiej. Domagają się odpowiedzi od marszałka województwa lubelskiego czy miał wiedzę na temat działań dyrektora Adama Chodzińskiego. Sam poseł Koalicji Obywatelskiej deklaruje, że jest do dyspozycji pacjentów oraz może wrócić do pracy, ale z tym dyrektorem. W jego obronie stanął m.in. rzecznik praw obywatelskich Adam Bodnar.",               ,,
https://wiadomosci.onet.pl/swiat/rosja-sikorski-spotkal-sie-z-liderami-spoleczenstwa-obywatelskiego/me8gl,Rosja: Sikorski spotkał się z liderami społeczeństwa obywatelskiego,"Jako ""bardzo interesujące"" określił spotkanie ministra spraw zagranicznych RP Radosława Sikorskiego z przedstawicielami społeczeństwa obywatelskiego w Rosji jeden z jego uczestników, znany ekonomista Władisław Inoziemcew.",               ,,
https://wiadomosci.onet.pl/swiat/syria-wojska-rzadowe-nasilaja-ataki-w-damaszku/x38z6,Syria: wojska rządowe nasilają ataki w Damaszku,Po środowym zamachu na dowódców wojskowych reżimu syryjskie wojska rządowe wzmogły w czwartek ataki na siły opozycji. Artyleria i śmigłowce bojowe ostrzeliwały domniemane punkty oporu w niektórych centralnych dzielnicach Damaszku,     ,,
https://wiadomosci.onet.pl/swiat/drastyczny-film-w-internecie-rebelianci-bawili-sie-cialem-kaddafiego-jak-lalka/g34tc,Drastyczny film w internecie. Rebelianci bawili się ciałem Kaddafiego jak lalką,"Dziewięć miesięcy po zabójstwie Muammara Kaddafiego do internetu trafiło kolejne nagranie wideo, na którym widać ciało libijskiego satrapy. Uśmiechnięci rebelianci, którzy wyciągają z auta zwłoki martwego dyktatora, bawią się nim jak lalką-brzuchomówcą.",        ,,
https://wiadomosci.onet.pl/swiat/rosja-manifestacja-opozycji-antyputinowskiej-w-moskwie/hhsv1,Rosja: manifestacja opozycji antyputinowskiej w Moskwie,"Około 15-20 tys. osób demonstrowało w sobotę w Moskwie, żądając uwolnienia więźniów politycznych w Rosji, odejścia prezydenta Władimira Putina z Kremla oraz rozpisania przedterminowych wyborów prezydenckich i parlamentarnych.",    ,,
https://wiadomosci.onet.pl/swiat/ukraina-wniosek-o-amnestie-tymoszenko-odrzucony/p35p9,Ukraina: wniosek o amnestię Tymoszenko odrzucony,"Ukraiński parlament odrzucił w środę opozycyjny projekt ustawy o amnestii, która miałaby objąć m.in. więzionych polityków opozycji, byłą premier Julię Tymoszenko oraz byłego szefa MSW w jej rządzie Jurija Łucenkę.",      ,,
https://wiadomosci.onet.pl/kraj/pedofilia-w-kosciele-banach-rzadowa-komisja-tego-nie-wyjasni/67hpvqg,Jolanta Banach: komisja rządowa nie wyjaśni ukrywania pedofilii w Kościele,"- Znając sojusz ołtarza i tronu możemy się spodziewać, że komisja rządowa nie wyjaśni żadnych przypadków związanych z ukrywaniem nadużyć seksualnych popełnianych przez osoby duchowne - powiedziała ""Rzeczpospolitej"" Jolanta Banach, koordynatorka prac nad projektem ustawy o powołaniu Komisji Prawdy i Zadośćuczynienia i kandydatka Lewicy do Sejmu.",  ,,
https://wiadomosci.onet.pl/kraj/bialoruski-opozycjonista-przesluchany-w-polsce/n14kj,Białoruski opozycjonista przesłuchany w Polsce,"Białoruski opozycjonista Źmicier Pimienau, który w piątek został zatrzymany przy przekraczaniu polsko-ukraińskiej granicy na przejściu w Korczowej (Podkarpackie), po przesłuchaniu w prokuraturze został zwolniony do domu.",      ,,
https://wiadomosci.onet.pl/swiat/bialorus-zaczal-sie-nowy-proces-opozycjonisty-zmiciera-daszkiewicza/jf6r1,Białoruś: zaczął się nowy proces opozycjonisty Źmiciera Daszkiewicza,"Rozpoczął się nowy proces białoruskiego więźnia politycznego, lidera opozycyjnej organizacji Młody Front Źmiciera Daszkiewicza, skazanego na 2 lata kolonii karnej. Grozi mu przedłużenie kary o rok.",      ,,
https://wiadomosci.onet.pl/swiat/100-tys-zwolennikow-opozycji-i-wladz-demonstrowalo-w-kijowie/cgmjm,100 tys. zwolenników opozycji i władz demonstrowało w Kijowie,"Około stu tysięcy osób uczestniczyło w demonstracjach przeciwników i zwolenników władz Ukrainy w Kijowie. Choć obawiano się starć między dwoma obozami, doszło tylko do bójki z udziałem kilkunastu osób.",         ,,
https://wiadomosci.onet.pl/swiat/prokuratura-w-telewizji-dozd-za-sprawa-deputowanego-z-partii-putina/4t4hf,Prokuratura w telewizji Dożd za sprawą deputowanego z partii Putina,"Prokuratura Rejonowa w Moskwie zażądała dziś od niezależnej telewizji internetowej Dożd wyjaśnienia, kto finansował jej transmisje z grudniowych wielotysięcznych manifestacji antyputinowskiej opozycji w Moskwie.",          ,,
https://wiadomosci.onet.pl/tylko-w-onecie/staniszkis-po-przetrwa-afere-z-mlodym-tuskiem-dzieki-biernosci-pis/v2vbn,Staniszkis: PO przetrwa aferę z młodym Tuskiem dzięki bierności PiS,"- PiS ma przyjęty model interpretacji z pominięciem faktów. Ich model interpretacji jest tak radykalny i nie łączący się z codziennymi faktami, że ludzie nie są w stanie zaakceptować wizji partii Kaczyńskiego. Bierność PiS w tej sprawie jest szokująca. Bardzo mnie dziwi, że Kaczyński abdykował przy Amber Gold tak jak i przy aferze taśmowej. To duży błąd opozycji, że czeka do września z ofensywą programową i nie potrafi dynamicznie reagować na bieżące wydarzenia. PO przetrwa aferę z młodym Tuskiem, tak jak przetrwali każdą aferę, między innymi dzięki bierności PiS - powiedziała w pierwszej części rozmowy z Onetem prof. Jadwiga Staniszkis. Mówi także, że w pomorskiej PO panuje poczucie bezkarności, a wokół Donalda Tuska jest wiele niewyjaśnionych spraw.",                                 ,,
https://wiadomosci.onet.pl/kraj/rzeczpospolita-skw-inwigilowala-opozycje/sjl2sf8,"""Rzeczpospolita"": SKW inwigilowała opozycję?","Wojskowa Prokuratura Okręgowa w Warszawie wszczęła śledztwo w sprawie inwigilacji posła PiS Tomasza Kaczmarka - donosi ""Rzeczpospolita"". Śledczy badają, czy szef Służby Kontrwywiadu Wojskowego gen. Janusz Nosek, dyrektor Biura Pełnomocnika Ochrony i Bezpieczeństwa Wewnętrznego SKW wraz z grupą funkcjonariuszy służby stworzyli ""związek przestępczy"" i dopuścili się m.in. fałszerstwa dokumentów, inwigilacji posła i jego społecznego asystenta.",      ,,
https://wiadomosci.onet.pl/swiat/ukraina-przyznaje-ze-rosyjski-opozycjonista-zostal-wywieziony-przez-obce-sluzby/w2y52,"Ukraina przyznaje, że rosyjski opozycjonista został wywieziony przez obce służby","MSW Ukrainy przyznało, że porwany w Kijowie i potajemnie przewieziony do Moskwy rosyjski opozycjonista Leonid Razwozżajew został uprowadzony przez ""struktury siłowe obcych państw"".",          ,,
https://wiadomosci.onet.pl/swiat/bialorus-opozycja-apeluje-o-ratowanie-glodujacego-kawalenki/5k3x8,Białoruś: opozycja apeluje o ratowanie głodującego Kawalenki,"Opozycyjna organizacja białoruska Młody Front wezwała dziś wszystkie osoby, którym nie jest obojętny los głodującego witebskiego opozycjonisty Siarhieja Kawalenki, o wysyłanie listów do prokuratury z prośbą o przeniesienie go do aresztu domowego.",     ,,
https://wiadomosci.onet.pl/swiat/birma-opozycyjna-partia-wystartuje-w-wyborach/nrk2n,Birma: opozycyjna partia wystartuje w wyborach,"Przywódczyni birmańskiej opozycji Aung San Suu Kyi formalnie zarejestrowała dzisiaj swoją partię, Narodową Ligę na rzecz Demokracji (NLD), na uzupełniające wybory parlamentarne. Daty głosowania jeszcze nie wyznaczono.",  ,,
https://wiadomosci.onet.pl/swiat/na-bialorusi-nie-ma-juz-wiezniow-politycznych/9t44w,"""Na Białorusi nie ma już więźniów politycznych""","Po raz pierwszy od 2002 r. na Białorusi nie ma więźniów politycznych - tak mogą teraz odpowiadać białoruscy urzędnicy na zarzuty o łamanie praw człowieka w ich kraju. Rzeczywiście, po niedawnym uwolnieniu Alaksandra Kazulina i teraz po zwolnieniu Andreja Kima i Siarhieja Parsiukiewicza, za kraktkami nie ma ludzi skazanych za działalność opozycyjną. Niewątpliwie Łukaszenka puszcza oko do Zachodu, ale: czy te oczy mogą nie kłamać? - pytają na swoim blogu w Onet. pl Małgorzata Nocuń i Andrzej Brzeziecki.",,,
https://wiadomosci.onet.pl/swiat/bialorus-wybory-prezydenckie-odbeda-sie-19-grudnia/92smr,Białoruś: wybory prezydenckie odbędą się 19 grudnia,"Wybory prezydenckie na Białorusi odbędą się w niedzielę, 19 grudnia - zadecydowała Izba Reprezentantów, niższa izba parlamentu białoruskiego. Zamiar kandydowania w wyborach potwierdził jeden z liderów opozycji Andrej Sannikau.",        ,,
https://wiadomosci.onet.pl/swiat/zglosza-tymoszenko-do-pokojowego-nobla/7yd7s,Zgłoszą Tymoszenko do pokojowego Nobla,Kandydatura byłej premier Ukrainy Julii Tymoszenko może zostać zgłoszona do Pokojowej Nagrody Nobla - poinformowały dzisiaj ukraińskie media. Krok ten ma uchronić Tymoszenko przed represjami ze strony obecnych władz.,    ,,
https://wiadomosci.onet.pl/swiat/premier-ukrainy-ponowne-wybory-to-zagrozenie-dla-demokracji/bqrtc,Premier Ukrainy: Ponowne wybory to zagrożenie dla demokracji,"Premier Ukrainy Mykoła Azarow ocenił w środę, że krytykowane przez opozycję wybory parlamentarne z 28 października były wzorcowe, a problemy z podliczaniem głosów w kilku okręgach jednomandatowych nie powinny wpływać na ich ostateczną ocenę.",       ,,
https://wiadomosci.onet.pl/swiat/senegal-dwie-ofiary-smiertelne-starc-z-policja/xdm29,Senegal: dwie ofiary śmiertelne starć z policją,"Paramilitarne oddziały policji w północnym Senegalu użyły ostrej amunicji wobec uczestników opozycyjnego protestu, zabijając dwie osoby. Od piątku w kraju trwają demonstracje przeciw kandydaturze obecnego szefa państwa w nadchodzących wyborach prezydenckich.",    ,,
https://wiadomosci.onet.pl/swiat/syria-rebelianci-i-kurdowie-zawarli-porozumienie/ph9yc,Syria: rebelianci i Kurdowie zawarli porozumienie,"Antyrządowi rebelianci w Syrii i milicja złożona z Kurdów, stanowiących mniejszość w tym kraju, po trzech miesiącach walk na północy, przy granicy z Turcją, zawarli porozumienie dzięki mediacji znanego opozycjonisty Michela Kilo - pisze w środę agencja AFP.",     ,,
http://wiadomosci.onet.pl/tylko-w-onecie/schetyna-o-szefie-psl-nie-dal-sie-przekonac/zw8wvh,Schetyna o szefie PSL: nie dał się przekonać,"Grzegorz Schetyna pytany o stanowisko prezesa PSL Władysława Kosiniaka-Kamysza dot. sposobu wyjścia z kryzysu wokół Trybunału Konstytucyjnego stwierdził, że się z nim nie zgadza. Zdaniem szefa ludowców, jedynym rozwiązaniem jest uchwalenie nowej ustawy o TK. Grzegorz Schetyna uważa natomiast, że kluczem jest publikacja orzeczeń Trybunału i zaprzysiężenie trzech prawidłowo wybranych jeszcze w poprzedniej kadencji Sejmu sędziów. Lider PO potwierdził również, że rozmawiał z Kosiniakiem-Kamyszem, jednak ten nie dał się przekonać do jego wizji.",,,
https://wiadomosci.onet.pl/swiat/iran-zniesienie-aresztu-domowego-wobec-szefow-opozycji-w-programie/2wqy2,"Iran: zniesienie aresztu domowego wobec szefów opozycji ""w programie""","Zniesienie aresztu domowego, którym objęci są przywódcy opozycji w Iranie, jest ""w programie"" prezydenta Hasana Rowhaniego - poinformował dziś rzecznik irańskiego rządu Mohammad Bagher Nobacht.",       ,,
https://wiadomosci.onet.pl/swiat/wegry-byly-premier-wyprowadzony-z-wiecu-opozycji/4y999,Węgry: Były premier wyprowadzony z wiecu opozycji,"Węgierska policja wyciągnęła byłego socjalistycznego premiera Ferenca Gyurcsanya z tłumu osób demonstrujących w piątek przed parlamentem w Budapeszcie - podała agencja Reuters, powołując się na swego fotoreportera.",,,
https://wiadomosci.onet.pl/swiat/rece-precz-od-tymoszenko/kmvbv,"""Ręce precz od Tymoszenko""","""Ręce precz od Tymoszenko"" - pod takim hasłem deputowani Bloku byłej premier Julii Tymoszenko (BJuT) zablokowali posiedzenie Rady Najwyższej (parlamentu) Ukrainy.",     ,,
https://wiadomosci.onet.pl/swiat/opozycja-w-niemczech-krytykuje-pakt-fiskalny/r3plp,Opozycja w Niemczech krytykuje pakt fiskalny,"Niemiecka opozycja i związki zawodowe skrytykowały dzisiaj przyjęty na szczycie UE pakt fiskalny. Ich zdaniem wzmocnienie dyscypliny budżetowej państw, które przystąpią do paktu, to za mało, by zwalczyć kryzys w eurolandzie.",   ,,
https://wiadomosci.onet.pl/swiat/bialorus-torturowany-opozycjonista-podpisal-prosbe-o-ulaskawienie/r3pw1,Białoruś: torturowany opozycjonista podpisał prośbę o ułaskawienie,"Były kandydat na prezydenta Białorusi Andrej Sannikau, odbywający karę 5 lat kolonii karnej, na skutek tortur podpisał prośbę o ułaskawienie skierowaną do prezydenta Alaksandra Łukaszenki - powiedziała dzisiaj na konferencji prasowej jego żona Iryna Chalip.",      ,,
https://wiadomosci.onet.pl/swiat/bialorus-wznowiono-proces-20-letniego-opozycjonisty/qfg8w,Białoruś: wznowiono proces 20-letniego opozycjonisty,"W sądzie w Mińsku wznowiono dzisiaj proces Mikity Lichawida, uczestnika opozycyjnej demonstracji w wieczór wyborczy 19 grudnia, oskarżonego o udział w masowych zamieszkach. 20-letniemu działaczowi Ruchu ""O Wolność"" grozi do ośmiu lat więzienia.",  ,,
https://wiadomosci.onet.pl/kraj/schetyna-do-partii-opozycyjnych-nie-walczmy-ze-soba/nf7jj3m,Apel Grzegorza Schetyny do partii opozycyjnych: nie walczmy ze sobą,"O zaniechanie walk w gronie partii opozycyjnych zaapelował w Opolu lider Platformy Obywatelskiej Grzegorz Schetyna. - Proszę, byście nie inwestowali w dobry wynik PiS. Przestańcie szukać wrogów we własnym gronie. Wróg jest gdzie indziej - powiedział.",       ,,
https://wiadomosci.onet.pl/kraj/sondaz-kto-powinien-byc-kandydatem-opozycji-na-premiera/zngly4j,Sondaż dla wPolityce.pl: kto powinien być kandydatem opozycji na premiera?,"Większość Polaków nie wie, kogo opozycja mogłaby zaproponować jako kandydata na premiera - wynika z sondażu przeprowadzonego przez pracownię Social Changes dla portalu wPolityce.pl. Według ankietowanych największe szanse ma Donald Tusk.",  ,,
https://wiadomosci.onet.pl/swiat/opozycja-na-ukrainie-wciaz-protestuje-przed-centralna-komisja-wyborcza/xdf9e,Opozycja na Ukrainie wciąż protestuje przed Centralną Komisją Wyborczą,"Zwolennikom ukraińskiej opozycji, która oskarża władze o sfałszowanie wyborów parlamentarnych z 28 października, udało się przetrwać mimo interwencji milicji deszczową noc z poniedziałku na wtorek przed siedzibą Centralnej Komisji Wyborczej (CKW) w Kijowie.",        ,,
https://wiadomosci.onet.pl/swiat/bialorus-gazety-krytykuja-opozycjonistow/pqp0s,Białoruś: gazety krytykują opozycjonistów,"Prasa białoruska komentuje rejestrację 10 kandydatów na prezydenta w wyborach 19 grudnia, w gazetach niezależnych i opozycyjnych pojawiają się głosy krytyki wobec opozycyjnych polityków, których w wyborach wystartuje aż siedmiu.",      ,,
https://wiadomosci.onet.pl/swiat/wlosi-debatuja-o-produkcji-energii-jadrowej/8xrnf,Włosi debatują o produkcji energii jądrowej,"Kataklizm w Japonii i poważne awarie w tamtejszych elektrowniach atomowych nie zmienią planów rządu Silvio Berlusconiego, który planuje powrócić do produkcji energii jądrowej we Włoszech - pisze dzisiejsza włoska prasa cytując przedstawicieli gabinetu.",             ,,
https://wiadomosci.onet.pl/swiat/wladze-rosji-boja-sie-aktywnosci-obywateli/p4sc6,Władze Rosji boją się aktywności obywateli,"Policja zatrzymała około 30 aktywistów radykalnych ugrupowań opozycyjnych, którzy dziś wieczorem próbowali zorganizować antyrządową manifestację na Placu Teatralnym w centrum Moskwy.",     ,,
https://wiadomosci.onet.pl/swiat/lipinski-udal-sie-na-bialorus-ma-list-od-prezesa/brfgd,Lipiński udał się na Białoruś. Ma list od prezesa,"Wiceprezes PiS Adam Lipiński udał się dzisiaj na Białoruś, by spotkać się z przedstawicielami białoruskiej opozycji, m.in. z jej liderem Aleksandrem Milinkiewiczem. Ma także przekazać list od prezesa PiS Jarosława Kaczyńskiego, wspierający działania opozycjonistów.",   ,,
https://wiadomosci.onet.pl/kraj/jurek-o-wspolpracy-z-pis-kaczynski-budzi-lek/24z65,Jurek o współpracy z PiS: Kaczyński budzi lęk,"- Wygląda na to, że koledzy Zbigniewa Ziobry są zdeterminowani i że będą prezentować swoje stanowisko - mówił lider Prawicy Rzeczpospolitej Marek Jurek oceniając sytuację zaistniałą w Prawie i Sprawiedliwości. - Na razie mają koncepcję rewitalizacji PiS (...). To czego tej partii brakuje, to zdolności porozumiewania się z innymi środowiskami. Jarosław Kaczyński budzi lęk - ocenił polityk w TOK FM.",    ,,
https://wiadomosci.onet.pl/kraj/lider-obywateli-rp-nie-wolno-robic-takich-rzeczy-w-obronie-konstytucji-rowniez-prosze/w88gvk0,Lider Obywateli RP: Nie wolno robić takich rzeczy. W obronie konstytucji również. Proszę o opamiętanie,"Paweł Kasprzak, działacz opozycji i lider organizacji pozarządowej Obywatele RP, zamieścił na swoim Facebooku wpis, w którym pozytywnie wyraził się na temat wczorajszych działań policjantów, którzy musieli interweniować po tym, jak rządowe limuzyny zostały obrzucone jajkami. Sama policja została skrytykowana - zdaniem niektórych była zbyt brutalna. Kasprzak przeprosił dziś za incydent.",      ,,
https://wiadomosci.onet.pl/swiat/al-watan-oferta-szefa-opozycji-manewrem-politycznym/n7gh7,"""Al-Watan"": oferta szefa opozycji manewrem politycznym","Zbliżony do syryjskiego reżimu dziennik ""Al-Watan"" nazwał we wtorek ofertę dialogu złożoną przez szefa syryjskiej koalicji opozycyjnej Moaza al-Chatiba ""manewrem politycznym"". Gazeta uznała jednak polityczne znaczenie tej propozycji.",        ,,
https://wiadomosci.onet.pl/swiat/ukraina-sledztwo-ws-zajsc-w-dniu-niepodleglosci/nqc0w,Ukraina: śledztwo ws. zajść w Dniu Niepodległości,"Prokuratura w Kijowie wszczęła śledztwo w sprawie zajść między opozycją a milicją, do których doszło w trakcie środowych obchodów 20. rocznicy niepodległości Ukrainy - poinformowało biuro prasowe prokuratury.",      ,,
https://wiadomosci.onet.pl/swiat/rumunia-opozycja-zada-ustapienia-rzadu/fh915,Rumunia: opozycja żąda ustąpienia rządu,Rumuńska opozycja zażądała ustąpienia premiera Emila Boca i rozpisania przedterminowych wyborów; od kilku dni w Rumunii dochodzi do wielotysięcznych protestów przeciwko polityce oszczędności.,    ,,
https://wiadomosci.onet.pl/swiat/turcja-nie-bedzie-stala-bezczynnie-w-sprawie-syrii/r844v,Turcja nie będzie stała bezczynnie w sprawie Syrii,"- Turcja nie chce ingerować w sprawy wewnętrzne Syrii, ale nie będzie stała bezczynnie, jeśli zagrożone zostanie bezpieczeństwo regionu - powiedział dzisiaj turecki minister spraw zagranicznych Ahmet Davutoglu.",  ,,
https://wiadomosci.onet.pl/swiat/wenezuela-start-kampanii-przed-wyborami-prezydenckimi/sdxnb,Wenezuela: start kampanii przed wyborami prezydenckimi,Aktualny prezydent Wenezueli Hugo Chavez i kandydat opozycji Henrique Capriles w niedzielę oficjalnie rozpoczęli kampanię przed wyborami prezydenckimi w październiku. Zdaniem części analityków Capriles ma największe od lat szanse na pokonanie Chaveza.,     ,,
https://wiadomosci.onet.pl/swiat/aung-san-suu-kyi-rezim-nie-zlagodnial/nfqmg,Aung San Suu Kyi: reżim nie złagodniał,"Birmańska opozycjonistka Aung San Suu Kyi oświadczyła, że jej niedawne zwolnienie z ""nielegalnego"" aresztu domowego nie świadczy o złagodzeniu wojskowego reżimu w jej kraju.",            ,,
https://wiadomosci.onet.pl/kraj/gpc-pierwszy-krok-ku-prywatyzacji-tvp/hq8pl,"""GPC"": Pierwszy krok ku prywatyzacji TVP","Zdaniem opozycji rząd dąży do prywatyzacji mediów publicznych, pisze ""Gazeta Polska Codziennie"".",  ,,
https://wiadomosci.onet.pl/kraj/expose-mateusza-morawieckiego-opozycja-komentuje-propozycje-zmian-w-konstytucji/e304dm6,Premier w expose zapowiedział zmiany w konstytucji. Opozycja sceptyczna,"Posłowie KO, Lewicy, PSL i Konfederacji odnieśli się do propozycji zmiany w konstytucji, która miałaby gwarantować prywatność i ochronę środków obywateli zgromadzonych w PPK i IKE. O taką zmianę ustawy zasadniczej apelował wczoraj premier Mateusz Morawiecki. - Jest to pewien test dla opozycji - mówił o propozycjach zastępca rzecznika PiS Radosław Fogiel.",      ,,
https://wiadomosci.onet.pl/kraj/poslowie-weterani-w-sejmie-za-duzo-walki-politycznej-i-happeningow/pzy10,Posłowie weterani: w Sejmie za dużo walki politycznej i happeningów,"Posłowie zasiadający w Sejmie od wielu lat krytycznie wypowiadają się o ostatnim roku działalności izby. Za dużo walki politycznej, happeningów, wojny polsko-polskiej i odrzucania projektów opozycji - to niektóre z opinii politycznych weteranów z Wiejskiej. Jarosław Zieliński z PiS mówi o ""zdziczeniu obyczajów"".",                   ,,
https://wiadomosci.onet.pl/swiat/rosja-nowy-ambasador-usa-rozpoczal-swoja-misje-od-spotkania-z-opozycja/23c0l,Rosja: nowy ambasador USA rozpoczął swoją misję od spotkania z opozycją,Nowy ambasador Stanów Zjednoczonych w Rosji Michael McFaul przyjął dzisiaj w swojej rezydencji w Moskwie przedstawicieli rosyjskiej opozycji. W spotkaniu uczestniczył też goszczący w stolicy Rosji zastępca sekretarza stanu USA William Burns.,      ,,
https://wiadomosci.onet.pl/swiat/po-wyborach-w-kazachstanie-opozycja-pali-kopie-protokolow-z-wynikami/b9k0m,Po wyborach w Kazachstanie opozycja pali kopie protokołów z wynikami,Przywódcy opozycyjnej Ogólnonarodowej Partii Socjaldemokratycznej (OPSD) Kazachstanu spalili dzisiaj na nielegalnym wiecu w Ałma Acie kopie protokołów komisji wyborczych z wynikami wyborów parlamentarnych.,      ,,
https://wiadomosci.onet.pl/swiat/aung-san-suu-kyi-wezmie-udzial-w-wyborach/byw57,Aung San Suu Kyi weźmie udział w wyborach,Przywódczyni birmańskiej opozycji i szefowa Narodowej Ligi na rzecz Demokracji (NLD) Aung San Suu Kyi zamierza kandydować w wyborach uzupełniających do parlamentu - poinformowały władze partii.,      ,,
https://wiadomosci.onet.pl/kraj/sondaz-lewica-a-nie-ko-ma-szanse-zostac-glowna-sila-opozycji/p3h5ys0,"Sondaż: Lewica, a nie KO ma największe szanse stać się główną siłą opozycyjną","Zdaniem 32,1 proc. respondentów to Lewica ma w tej kadencji parlamentu największe szanse na zostanie główną siłą opozycyjną. Taki pogląd wyraża aż 74 proc. wyborców Koalicji Obywatelskiej - wynika z sondażu IBRiS dla ""Rzeczpospolitej"".",   ,,
https://wiadomosci.onet.pl/kraj/w-sejmie-o-projekcie-ustawy-o-weteranach-opozycji-antykomunistycznej/ycmls,W Sejmie o projekcie ustawy o weteranach opozycji antykomunistycznej,"Określenie zasad przyznawania statusu weterana opozycji antykomunistycznej zakłada projekt ustawy, który poparły PO, PiS, PSL i SP, wnioskując o skierowanie go do prac w komisji. TR i SLD chcą odrzucenia projektu w pierwszym czytaniu.",             ,,
https://wiadomosci.onet.pl/syria-w-hims-znaleziono-ciala-47-cywilow/3mmk0,Syria: W Hims znaleziono ciała 47 cywilów,"Syryjska opozycja poinformowała w, że w Hims, na zachodzie kraju, znaleziono ciała co najmniej 47 kobiet i dzieci. O tę masakrę oskarżyła siły prezydenta Baszara el-Asada. Państwowa media twierdzą, że cywile zginęli z rąk terrorystów.",      ,,
https://wiadomosci.onet.pl/kraj/schetyna-i-lubnauer-podjeli-decyzje-ws-koalicji-wyborczej/zck877x,Schetyna i Lubnauer podjęli decyzję ws. koalicji wyborczej,"Podjęliśmy, wspólnie z przewodniczącą Katarzyną Lubnauer, decyzję o budowie koalicji PO-Nowoczesna na tegoroczne wybory samorządowe - poinformował w lider PO Grzegorz Schetyna. Koalicja ma objąć na razie wybory do sejmików województw.",     ,,
https://wiadomosci.onet.pl/swiat/nie-bedzie-dodatkowego-czasu-antenowego-dla-bialoruskiej-opozycji/kp70m,Nie będzie dodatkowego czasu antenowego dla białoruskiej opozycji,Białoruska Centralna Komisja Wyborcza odrzuciła dzisiaj apel kandydatów opozycji w wyborach prezydenckich o przyznanie im dodatkowego czasu antenowego po zakończonych 5 grudnia wystąpieniach na żywo i dwóch debatach wyborczych w radiu i telewizji.,      ,,
https://wiadomosci.onet.pl/swiat/pierwsza-podroz-suu-kyi-od-czasu-zwolnienia-z-aresztu/9tprp,Pierwsza podróż Suu Kyi od czasu zwolnienia z aresztu,"Birmańska opozycjonistka Aung San Suu Kyi, zwolniona w listopadzie z wieloletniego aresztu domowego w Rangunie, przybyła dziś do Baganu w środkowej części kraju. Jest to jej pierwsza podróż od odzyskania wolności, określana jako ściśle prywatna",      ,,
https://wiadomosci.onet.pl/kraj/ryszard-petru-w-radiu-zet-mamy-przed-soba-dwa-warianty-eskalacje-konfliktu-i-szukanie/qqmg2bg,"Ryszard Petru w Radiu Zet: mamy przed sobą dwa warianty, eskalację konfliktu i szukanie porozumienia","- Przed wejściem do studia zadzwonił do mnie marszałek Karczewski i zaprosił na 14 na spotkanie liderów opozycji - powiedział w Radiu Zet Ryszard Petru. - Mamy przed sobą dwa warianty, eskalację konfliktu i szukanie porozumienia. Po 14 będę mógł powiedzieć, czy jest wola porozumienia - dodał lider Nowoczesnej.",    ,,
https://wiadomosci.onet.pl/swiat/blaszczak-krytycznie-o-polskiej-prezydencji/s0bt2,Błaszczak krytycznie o polskiej prezydencji,"""Niewątpliwie porażka"" - tak szef klubu PiS Mariusz Błaszczak podsumował polskie przewodnictwo w Radzie UE. W jego ocenie, jedynym konkretem, jaki premier Donald Tusk przeforsował w jego trakcie, jest ""zgoda na to, byśmy płacili za długi bogatszych od nas"".",        ,,
https://wiadomosci.onet.pl/swiat/andrej-sannikau-w-areszcie-przejsciowym/hj0fp,Andrej Sannikau w areszcie przejściowym,"Były opozycyjny kandydat na prezydenta Białorusi Andrej Sannikau jest w areszcie przejściowym w Mohylewie - powiadomiła jego adwokatka Maryna Kawaleuskaja. W środę miejsce jego pobytu było nieznane po tym, jak opuścił kolonię karną w Bobrujsku.",   ,,
https://wiadomosci.onet.pl/swiat/w-moskwie-ruszyl-proces-nad-sprawa-placu-bolotnego-na-lawie-oskarzonych-12/dpyvk,"W Moskwie ruszył proces nad ""sprawą placu Bołotnego"". Na ławie oskarżonych 12 opozycjonistów","Przed Zamoskworieckim Sądem Rejonowym w Moskwie rozpoczął się proces 12 spośród 27 oskarżonych o udział w masowych rozruchach na moskiewskim placu Bołotnym 6 maja 2012 roku, w przededniu inauguracji prezydenta Rosji Władimira Putina. - Bez wątpienia jest to ""chłosta"" opozycji i zastraszanie - komentuje proces rosyjski politolog Fiodor Kraszeninnikow.",       ,,
https://wiadomosci.onet.pl/swiat/syryjska-opozycja-zbieglo-dwoje-syryjskich-ambasadorow/gmxgg,Syryjska opozycja: zbiegło dwoje syryjskich ambasadorów,"Pani ambasador Syrii na Cyprze oraz ambasador Syrii w Zjednoczonych Emiratach Arabskich, którzy prywatnie są małżeństwem, zbiegli do Kataru - podała w środę opozycyjna Narodowa Rada Syryjska. Od początku rewolty stronę reżimu porzuciło troje ambasadorów.",    ,,
https://wiadomosci.onet.pl/swiat/francuski-szef-msw-odrzuca-zadania-opozycji/8rzrk,Francuski szef MSW odrzuca żądania opozycji,"Francuski minister spraw wewnętrznych Claude Gueant odrzucił we wtorek żądania opozycji, która domaga się dymisji szefa kontrwywiadu Bernarda Squarciniego. Ten ostatni został oskarżony przez organy śledcze o szpiegowanie dziennikarzy ""Le Monde"".",          ,,
https://wiadomosci.onet.pl/swiat/opozycja-w-gruzji-to-poczatek-konca-rezimu-saakaszwilego/bllym,Opozycja w Gruzji: to początek końca reżimu Saakaszwilego,"Ponad 5000 ludzi protestowało w stolicy Gruzji Tbilisi przeciwko prezydentowi Micheilowi Saakaszwilemu. Przeciwnicy prozachodniego przywódcy oskarżają go o monopolizowanie władzy od rewolucji róż w 2003 r., która obaliła postsowiecki reżim.",   ,,
https://wiadomosci.onet.pl/swiat/ukraina-opozycyjne-partie-lacza-sie-przed-wyborami-parlamentarnymi/mpmfx,Ukraina: opozycyjne partie łączą się przed wyborami parlamentarnymi,"Dwie najwyżej notowane w sondażach opozycyjne partie Ukrainy, Batkiwszczyna (Ojczyzna) byłej premier Julii Tymoszenko i Front Zmian byłego przewodniczącego parlamentu Arsenija Jaceniuka, wspólnie wystartują w zaplanowanych na jesień wyborach parlamentarnych.",        ,,
https://wiadomosci.onet.pl/swiat/bialorus-zabroni-wyjazdu-opozycji/5xypy,Białoruś zabroni wyjazdu opozycji?,"Są podstawy, by zakazać wyjazdu z Białorusi osobom, których działania za granicą szkodzą interesom narodowym kraju - pisze w niedzielę oficjalna agencja BiełTA, cytując prorządowych ekspertów. Politolog Wadzim Hihin wskazał w tym kontekście na część opozycji.",      ,,
https://wiadomosci.onet.pl/kraj/koniec-szczytu-pw-bojkot-bialorusi-ostrzezenia-dla-ukrainy/hqs3x,"Koniec szczytu PW. Bojkot Białorusi, ostrzeżenia dla Ukrainy","Na zakończonym dzisiaj szczycie Partnerstwa Wschodniego przywódcy UE ostrzegli Ukrainę, że jej zbliżenie z UE zależy od przestrzegania standardów demokracji. W oddzielnej deklaracji za łamanie praw człowieka potępili Białoruś, która zbojkotowała spotkanie.",                 ,,
https://wiadomosci.onet.pl/swiat/syria-krwawe-walki-w-aleppo/ltztt,Syria: krwawe walki w Aleppo,"Po spotkaniu nowego emisariusza międzynarodowego do Syrii Lakhdara Brahimiego z tolerowaną opozycją w Damaszku i z prezydentem Baszarem el-Asadem, który zapewnił o dążeniu do dialogu z opozycją, w Damaszku i Aleppo w sobotę nadal lała się krew.",    ,,
https://wiadomosci.onet.pl/swiat/labiedzka-o-antylitewskich-nastrojach-na-bialorusi/yh372,Labiedźka o antylitewskich nastrojach na Białorusi,"Na Białorusi nasilają się nastroje antylitewskie, a ostatnie wypowiedzi prezydent Litwy Dalii Grybauskaite sytuację tę pogarszają - twierdzi przedstawiciel białoruskiej opozycji Anatol Labiedźka.",    ,,
https://wiadomosci.onet.pl/kraj/polska-otwiera-sie-na-rezim-lukaszenki/syzyq,Polska otwiera się na reżim Łukaszenki,"""Dziennik"": niedawno Unia Europejska zniosła sankcje wobec Kuby. Czy następna w kolejce do ""łaski"" dyplomatycznej będzie Białoruś? Wiele na to wskazuje - pisze dzisiejszy ""Dziennik"". Polski rząd po latach izolacji zamierza nawiązać kontakty z reżimem Łukaszenki. I do tego pomysłu chce przekonać całą Unię Europejską.",   ,,
https://wiadomosci.onet.pl/swiat/ujawniono-sekret-opozycji-to-oplacalny-zawod/1rs4n,"Ujawniono sekret opozycji. ""To opłacalny zawód""","Sprzeciw wobec władzy Alaksandra Łukaszenki nie jest walką działaczy białoruskiej opozycji, lecz nieźle opłacalnym zawodem - napisał w tygodniku ""Veidas"" Audrius Bacziulis, jeden z czołowych litewskich komentatorów.",    ,,
https://wiadomosci.onet.pl/kraj/nieoficjalnie-znamy-nowe-wladze-po/6b10eyd,Nieoficjalnie: znamy nowe władze PO,Nieoficjalnie poznaliśmy pierwsze ustalenia nowych władz Platformy Obywatelskiej. Zgodnie z wynikiem wyborów partią będzie kierował Borys Budka. Jego zastępcami zostaną Agnieszka Pomaska i Rafał Trzaskowski. Najprawdopodobniej dojdzie też do zmiany szefa klubu parlamentarnego Koalicji Obywatelskiej., ,,
https://wiadomosci.onet.pl/swiat/suu-kyi-spotka-sie-z-przedstawicielem-onz/hsx7e,Suu Kyi spotka się z przedstawicielem ONZ,"Wysoki rangą przedstawiciel ONZ przyjedzie jutro do Rangunu, by spotkać się z przedstawicielami rządu i zwolnioną z aresztu domowego niecałe dwa tygodnie temu opozycjonistką Aung San Suu Kyi - poinformowali dziś dyplomaci i przedstawiciele władz.",    ,,
https://wiadomosci.onet.pl/swiat/liberia-opozycja-zmienia-zdanie-ws-wyborow/pqddt,Liberia: opozycja zmienia zdanie ws. wyborów,"Liberyjska opozycja, która wcześniej odrzuciła częściowe wyniki wyborów prezydenckich, weźmie jednak udział w ich drugiej turze - powiedział AFP przedstawiciel opozycji. W wyborach prowadzi walcząca o reelekcję prezydent Ellen Johnson-Sirleaf.",   ,,
https://wiadomosci.onet.pl/swiat/azerbejdzan-atak-na-konwoj-szefa-partii-opozycyjnej/sc81k,Azerbejdżan: atak na konwój szefa partii opozycyjnej,"Konwój, w którym jechał kandydat na październikowe wybory prezydenckie w Azerbejdżanie, szef opozycyjnej partii Musawat Isa Gambar, został w niedzielę zaatakowany w Lenkoranie na południu kraju - poinformowała w poniedziałek Amnesty International (AI).",     ,,
https://wiadomosci.onet.pl/swiat/znecali-sie-nad-zolnierzami-sa-zatrzymania-w-gruzji/ljj6p,Znęcali się nad żołnierzami? Są zatrzymania w Gruzji,"Szef sztabu sił zbrojnych Gruzji oraz były minister obrony zostali zatrzymani w związku z oskarżeniami o znęcanie się nad żołnierzami. Opozycja oskarża premiera Bidzinę Iwaniszwilego, u władzy od miesiąca, o prześladowanie przeciwników politycznych.",       ,,
https://wiadomosci.onet.pl/swiat/bialorus-liderzy-opozycji-zatrzymani-na-granicy-z-rosja/yescl,Białoruś: liderzy opozycji zatrzymani na granicy z Rosją,"Liderzy białoruskiej opozycji Anatol Labiedźka, Siarhiej Kalakin i Alaksandr Atroszczankau zostali zatrzymani w nocy z wtorku na środę na granicy z Rosją. Wyprowadzono ich z pociągu jadącego do Moskwy - informuje portal Karta’97.",          ,,
https://wiadomosci.onet.pl/swiat/rosja-opozycja-w-dumie-wezwala-szefa-ckw-do-zlozenia-dymisji/1pynz,Rosja: opozycja w Dumie wezwała szefa CKW do złożenia dymisji,"Opozycja w Dumie Państwowej, izbie niższej parlamentu Rosji, wezwała w piątek przewodniczącego Centralnej Komisji Wyborczej (CKW) Federacji Rosyjskiej Władimira Czurowa do złożenia dymisji.",       ,,
https://wiadomosci.onet.pl/swiat/syria-ostrzelano-demonstracje-opozycjonistow/h9jz8,Syria: ostrzelano demonstrację opozycjonistów,"Syryjskie siły rządowe ostrzelały opozycyjną demonstrację, zorganizowaną po modłach w miejscowości Duma pod Damaszkiem. Demonstracje przeciw rządom prezydenta Baszara el-Asada odbyły się też w stolicy, Hamie, Homs innych miejscowościach.", ,,
https://wiadomosci.onet.pl/swiat/rosja-pobito-aktywiste-opozycyjnej-innej-rosji/rr103,Rosja: Pobito aktywistę opozycyjnej Innej Rosji,W Kaliningradzie pobito Denisa Osnacza - aktywistę miejscowej organizacji ruchu opozycyjnego Inna Rosja - podała w sobotę strona internetowa newsru.com.,    ,,
https://wiadomosci.onet.pl/kraj/smolar-to-byla-bardzo-nieprzyjemna-wiadomosc-dla-putina-i-miedwiediewa/n2ymh,Smolar: to była bardzo nieprzyjemna wiadomość dla Putina i Miedwiediewa,"Zdaniem politologa Andrzeja Smolara potężne manifestacje w Rosji przeciwko fałszerstwom wyborczym musiały zaskoczyć władze. - To była bardzo nieprzyjemna wiadomość dla Putina i Miediwediwewa - powiedział prezes Fundacji Batorego w Radiu Zet oceniając fakt, że kilkanaście tysięcy ludzi demonstrowało w Moskwie przez weekend.",                            ,,
https://wiadomosci.onet.pl/swiat/posiedzi-w-wiezieniu-bo-nie-zapial-guzika/bqf5b,"Posiedzi w więzieniu, bo nie zapiął guzika","""Gazeta Wyborcza"": - Nie ma podstaw do amnestii dla Aleksandra Kazulina, bo narusza on więzienny regulamin - oświadczył wczoraj minister spraw wewnętrznych Białorusi, generał Uładzimir Naumau.",  ,,
https://wiadomosci.onet.pl/kraj/ta-sprawa-zbulwersowala-opinie-publiczna/tf76k,"""Ta sprawa zbulwersowała opinię publiczną""","Grzegorz Schetyna spotkał się dzisiaj w sejmie z żoną aresztowanego białoruskiego opozycjonisty Alesia Bialackiego. Marszałek ocenił, że prokuratura popełniła poważny błąd w tej sprawie, a cała ta kwestia zbulwersowała opinię publiczną. Dzisiaj okazało się również, że również syn Bialackiego został zatrzymany na Białorusi.",       ,,
https://wiadomosci.onet.pl/swiat/ekwador-odmowil-ekstradycji-obywatela-bialorusi/d17vd,Ekwador odmówił ekstradycji obywatela Białorusi,"Sąd najwyższy Ekwadoru odmówił we wtorek ekstradycji obywatela Białorusi, przebywającego od czerwca w ekwadorskim areszcie. Władze w Mińsku zarzucają mu oszustwo i wyłudzenie. Bronią go natomiast białoruscy obrońcy praw człowieka.",       ,,
https://wiadomosci.onet.pl/swiat/opozycjonisci-z-prl-apeluja-o-pomoc-dla-bialorusi/b0jkh,Opozycjoniści z PRL apelują o pomoc dla Białorusi,"Z apelem do wszystkich demokratycznych rządów i opinii publicznej o podjęcie konkretnych kroków na rzecz wsparcia ludzi, którzy na Białorusi ""mimo przemocy i terroru prowadzą działania na rzecz demokracji i wolności"", zwróciła się we wtorek grupa b. działaczy opozycji z czasów PRL.",  ,,
https://wiadomosci.onet.pl/kraj/rokita-krytykuje-po-i-pis-to-siostrzane-partie/7ng76,"Rokita krytykuje PO i PiS. ""To siostrzane partie""","Rozpad władzy w Polsce jest paradoksalnie ceną jej skupienia. I zaświadcza o kryzysie polityki w samym jej rdzeniu - pisze Jan Rokita na łamach kwartalnika ""Rzeczy wspólne"". Były poseł zaznacza, że w PO i PiS to w zasadzie dwie siostrzane partie, których liderzy koncentrują się na grze personalnej, a nie na trudnej sztuce rządzenia państwem.",    ,,
https://wiadomosci.onet.pl/swiat/ukraina-corka-tymoszenko-ostrzega-przed-powrotem-dyktatury/b5fde,Ukraina: córka Tymoszenko ostrzega przed powrotem dyktatury,"Córka byłej premier Ukrainy Julii Tymoszenko, opozycjonistki odsiadującej karę siedmiu lat więzienia, oświadczyła w Genewie, że wybory parlamentarne bez udziału jej matki w najbliższą niedzielę mogą doprowadzić do restauracji ""dyktatury"" na Ukrainie.",       ,,
https://wiadomosci.onet.pl/swiat/portugalia-sondaze-daja-opozycji-szanse-na-zwyciestwo-w-wyborach/pz80c,Portugalia: sondaże dają opozycji szansę na zwycięstwo w wyborach,"Portugalska opozycyjna centroprawicowa Partia Socjaldemokratyczna mogłaby zdobyć absolutną większość w parlamencie, jeśli wybory odbyłyby się obecnie - wynika z sondażu opublikowanego w piątek dwa dni po ustąpieniu ze stanowiska premiera Jose Socratesa.",   ,,
https://wiadomosci.onet.pl/swiat/rozlaka-z-synem-spotkanie-po-10-latach/45lgy,"Rozłąka z synem, spotkanie po 10 latach","Prodemokratyczna działaczka Aung San Suu Kyi, niedawno zwolniona z aresztu domowego spotkała się po raz pierwszy od 10 lat ze swym młodszym synem Kimem Arisem.",    ,,
https://wiadomosci.onet.pl/tylko-w-onecie/cymanski-ciekawostka-ruch-palikota-powoli-sie-nudzi/dn5kp,"Cymański: ciekawostka ""Ruch Palikota"" powoli się nudzi","Europoseł Solidarnej Polski Tadeusz Cymański ma nadzieję, że Ruch Palikota odejdzie niebawem na polityczną emeryturę. Polityk ocenił, że Palikot może mieć kłopoty z dłuższym pozostaniem w Sejmie. - Dla dużej części polskiego społeczeństwa ciekawostka ""Ruch Palikota"" powoli się nudzi. Społeczeństwo wymaga od polityków realnych działań nie zaś prowokacji i happeningów - ocenił Cymański w komentarzu dla Onetu.",             ,,
https://wiadomosci.onet.pl/onz-zada-zaprzestania-dzialan-wojennych-w-syrii-do-10-kwietnia/tkk5t,ONZ żąda zaprzestania działań wojennych w Syrii do 10 kwietnia,"Rada Bezpieczeństwa ONZ wyznaczyła dziś nieprzekraczalny termin zaprzestania wszelkich działań wojennych w Syrii. Jeśli rząd syryjski zamierza spełnić swe zobowiązanie do wdrożenia planu pokojowego, musi to nastąpić do godz. 6 czasu lokalnego 10 kwietnia.",        ,,
https://wiadomosci.onet.pl/kraj/ras-o-pomysle-palikota-to-jest-niepowazne/e27qj,Raś o pomyśle Palikota: to jest niepoważne,"- Ja widzę to zdenerwowanie opozycji, Janusza Palikota i pana posła Kuźmiuka. To może być wkurząjące, że ta koalicja przez tyle lat współpracuje i nie ma symptomów jej erozji. (...). Traktujmy Polskę poważnie. To jest niepoważne - tak pomysł Janusza Palikota, który zapowiedział wniosek o konstruktywne wotum nieufności dla premiera Tuska, ocenił w TVN24 poseł PO Ireneusz Raś.",    ,,
https://wiadomosci.onet.pl/kraj/bronislaw-komorowski-mam-rade-dla-opozycji/zsptpy6,Bronisław Komorowski: mam radę dla opozycji,"W programie ""Kropka nad i"" TVN24 były prezydent Bronisław Komorowski udzielił rady opozycji, aby nie ulegała podziałom światopoglądowym. - Macierewicz ma potencjał zbudowania jakiejś opozycji wewnętrznej - ocenił, odnosząc się do dymisji byłego szefa MON.",   ,,
https://wiadomosci.onet.pl/kraj/kard-knycz-o-protescie-opozycji-jest-przeciwko-swietom/3dg9qky,Kard. K.Nycz o proteście opozycji: jest przeciwko Świętom,"Kardynał Kazimierz Nycz powiedział, że politycy opozycji na czas Świąt powinni przerwać swój protest. Metropolita warszawski podkreślił w radiowej Jedynce, że Boże Narodzenie jest czasem wyjątkowym.",    ,,
https://wiadomosci.onet.pl/swiat/niemiecka-prasa-kwasniewski-stylizuje-proces-tymoszenko-na-blahostke/9m4mr,Niemiecka prasa: Kwaśniewski stylizuje proces Tymoszenko na błahostkę,"Niemiecki dziennik ""Frankfurter Allgemeine Zeitung"" zarzuca byłemu polskiemu prezydentowi Aleksandrowi Kwaśniewskiemu bagatelizowanie procesu szefowej ukraińskiej opozycji, Julii Tymoszenko.",       ,,
https://wiadomosci.onet.pl/swiat/bialorus-tylko-61-przedstawicieli-opozycji-w-6-tys-komisji-wyborczych/806ke,Białoruś: Tylko 61 przedstawicieli opozycji w 6 tys. komisji wyborczych,"Tylko 61 przedstawicieli opozycji trafiło do komisji wyborczych, które będą liczyć głosy oddane 23 września w wyborach do Izby Reprezentantów, niższej izby parlamentu Białorusi. To mniej niż 0,1 proc. składu komisji - podały w poniedziałek portale opozycyjne.",   ,,
https://wiadomosci.onet.pl/swiat/putin-zabil-demokracje-i-zbudowal-mafijny-kraj/tb6d6,"""Putin zabił demokrację i zbudował mafijny kraj""","Władimir Putin zabił demokrację i zbudował skorumpowany, mafijny kraj - oświadczył opozycyjny polityk rosyjski Borys Niemcow w Parlamencie Europejskim. Zieloni, którzy go zaprosili, skrytykowali liderów UE, że unikają spotkań z rosyjską opozycją.",       ,,
https://wiadomosci.onet.pl/tylko-w-onecie/bratkowski-dla-onetu-udzial-skowronskiego-w-debacie-pis-to-niezreczna-sytuacja/z4qmx,Bratkowski dla Onetu: udział Skowrońskiego w debacie PiS to niezręczna sytuacja,"- Krzysztof Skowroński jest wybitnie inteligentnym i bardzo zdolnym dziennikarzem. Rozumiem, że można mieć takie czy inne sympatie polityczne. Trudno mieć o to do kogoś pretensje. Ale sytuacja, w której bierze udział w imprezie czyjejś propagandy politycznej, jest sytuacją wyjątkowo niezręczną - powiedział w pierwszej części rozmowy z Onetem Stefan Bratkowski.",                                           ,,
https://wiadomosci.onet.pl/kraj/palikot-to-oslabienie-pis-do-poziomu-ponizej-20-proc/q82zz,Palikot: to osłabienie PiS do poziomu poniżej 20 proc.,- Wyjście Zbigniewa Ziobry (z Prawa i Sprawiedliwości - przyp. red.) oznacza osłabienie PiS do poziomu poniżej 20 proc. Dalszy kryzys Schetyna-Tusk może przynieść gorsze skutki również dla Platformy Obywatelskiej - powiedział Janusz Palikot w TVN 24.,  ,,
https://wiadomosci.onet.pl/swiat/armenia-obwe-w-wyborach-zabraklo-prawdziwej-konkurencji/lb648,Armenia: OBWE: w wyborach zabrakło prawdziwej konkurencji,"Wybory prezydenckie w Armenii miały bardziej poprawny przebieg niż w 2008 roku, jednak zabrakło w nich prawdziwej konkurencji między kandydatami - ocenili obserwatorzy Organizacji Bezpieczeństwa i Współpracy w Europie (OBWE).",       ,,
https://wiadomosci.onet.pl/kraj/schetyna-ziobro-trzyma-za-nogi-kaczynskiego-pis-nie-moze-rosnac/89pwq,"Schetyna: Ziobro trzyma za nogi Kaczyńskiego, PiS nie może rosnąć","- Zbigniew Ziobro trzyma za nogi Jarosława Kaczyńskiego. PiS nie może rosnąć, bo ich elektorat jest taki sam jak elektorat Solidarnej Polski. Obok SLD siedzi Ruch Palikota. Do tego Aleksander Kwaśniewski, który chce budować lewicę, faktycznie ją dzieląc - tak opisuje dla ""Rzeczpospolitej"" aktualny stan opozycji były marszałek Sejmu, Grzegorz Schetyna.",   ,,
https://wiadomosci.onet.pl/bogaci-do-kasy-kontrowersyjny-pomysl-niemieckich-ekonomistow/8ftw7,Bogaci do kasy. Kontrowersyjny pomysł niemieckich ekonomistów,Pomysł kolejnego podatku dla najbogatszych wywołał w Niemczech mieszane echo. Przeważają głosy negatywne.,        ,,
https://wiadomosci.onet.pl/kraj/opozycja-demonstruje-i-zada-powtorzenia-wyborow-w-czarnogorze/3bwyx,Opozycja demonstruje i żąda powtórzenia wyborów w Czarnogórze,"Kilka tysięcy zwolenników przywódcy opozycji Miodraga Lekicia zgromadziło się w sobotę w stolicy Czarnogóry, Podgoricy, żądając powtórzenia prezydenckich. Niewielką różnicą głosów wygrał w nich dotychczasowy prezydent Filip Vujanović.",      ,,
https://wiadomosci.onet.pl/swiat/turecki-rzad-probuje-uciszyc-uzytkownikow-mediow-spolecznosciowych/z8x6f,Turecki rząd próbuje uciszyć użytkowników mediów społecznościowych,"Ankara usiłuje uciszyć media społecznościowe, które stały się głównym forum kontaktowym uczestników protestów. W środę co najmniej 25 osób zostało zatrzymanych w Izmirze za umieszczanie na Twitterze ""mylnych i oszczerczych informacji"" - podała turecka agencja Anatolia.",          ,,
https://wiadomosci.onet.pl/kraj/grzegorz-schetyna-beata-szydlo-jest-cieniem-czlowieka-sprzed-dwoch-lat/eqxxq56,Grzegorz Schetyna: Beata Szydło jest cieniem człowieka sprzed dwóch lat,"- Beata Szydło jest cieniem człowieka sprzed dwóch lat i cieniem polityka, więc ten rząd przestał funkcjonować - powiedział Grzegorz Schetyna w rozmowie z Beatą Michniewicz w ""Salonie politycznym Trójki"". Stwierdził też, że nie zakłada aby premierem został Mateusz Morawiecki.",  ,,
https://wiadomosci.onet.pl/tylko-w-onecie/dr-grzegorz-waligora-ropcio-otwarcie-mowil-o-niepodleglosci/b8vl92j,Dr Grzegorz Waligóra: ROPCiO otwarcie mówił o niepodległości,"Założyciele ROPCiO stali na stanowisku, że niepodległość jest warunkiem budowy demokratycznego państwa. Ale zróżnicowane grupy czy środowiska, które tworzyły Ruch, nie zdołały się ze sobą zintegrować. Szybko doszło do pęknięć i następowały one wzdłuż tych linii podziału, które dzieliły Ruch od samego początku – mówi dr Grzegorz Waligóra w rozmowie z Onetem.",                                                             ,,
