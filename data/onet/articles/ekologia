https://wiadomosci.onet.pl/kraj/krakow-noworoczna-msza-abp-jedraszewski-o-nawroceniu-ekologicznym/87lrvxp,Abp Jędraszewski: prawdziwe nawrócenie ekologiczne zaczyna się od naszego synostwa wobec Boga,"- Ochrona tego świata staje się dla nas wielkim zadaniem – mówił abp Marek Jędraszewski podczas noworocznej mszy św. w bazylice oo. Franciszkanów w Krakowie. - Prawdziwe nawrócenie ekologiczne zaczyna się od naszego synostwa wobec Boga, który stworzył nas na swój obraz i swoje podobieństwo i kazał nam czynić Ziemię poddaną sobie. To znaczy, żebyśmy umieli na tę Ziemię patrzeć z taką odpowiedzialnością i z taką miłością, z jaką On powoływał ten świat do istnienia – dodał.","Jędraszewski podkreślił, że powinniśmy patrzeć na całe bogactwo stworzonego świata ""z taką odpowiedzialnością i z taką miłością"", z jaką powoływał go do istnienia Bóg. W homilii metropolita krakowski nawiązał do orędzia papieża Franciszka na 53. Światowy Dzień Pokoju. Jak podkreślił, w związku z koniecznością przełamania dominacji i przemocy, Ojciec Święty mówi o nawróceniu ekologicznym. - Chodzi o to, aby na życie człowieka spojrzeć biorąc pod uwagę najpierw szczodrobliwość Stwórcy, ""który dał nam Ziemię i który wzywa nas do radosnej wstrzemięźliwości dzielenia się"". Chodzi zatem, by na nowo tworzyć jak najbardziej szlachetne więzi z naszymi siostrami i braćmi. By dalej odnawiać jak najbardziej dobre relacje z innymi stworzeniami, które Bóg powołał do istnienia na naszej ziemi – mówił abp Jędraszewski przywołując papieskie orędzie. - Piękne, pełne szlachetności relacje z innymi ludźmi, szacunek do innych stworzeń i samej natury musi - zdaniem Ojca Świętego - znajdować swój fundament w ciągle odnawianej relacji ludzi ze Stwórcą, który jest źródłem wszelkiego życia – powiedział metropolita. - Prawdziwe nawrócenie ekologiczne zaczyna się od naszego synostwa wobec Boga, który stworzył na na swój obraz i swoje podobieństwo i kazał nam czynić Ziemię poddaną sobie. To znaczy, żebyśmy umieli na tę Ziemię, na całe bogactwo stworzonego świata patrzeć z taką odpowiedzialnością i z taką miłością, z jaką On powoływał ten świat do istnienia – mówił abp Jędraszewski. Metropolita podkreślił, że ""w jakiejś mierze człowiek w swojej relacji do świata musi być przedłużeniem stwórczych rąk samego Boga"". - To stanie się możliwe, kiedy będzie te swoje relacje z Bogiem i z całym światem każdy człowiek tworzył poprzez spotkanie z Jezusem Chrystusem - powiedział metropolita krakowski. - Odkrywając naszą człowieczą godność w spotkaniu z Chrystusem - bratem każdej i każdego z nas, stajemy się szczególnie uzdolnionymi do tego, aby z wdzięcznością wobec Boga patrzeć na to wszystko, co nas otacza i co staje się dla nas wielkim zadaniem: ochrony tego świata, zatroskania o ten świat, robienia wszystkiego, aby ten wielki skarb, jakim jest świat nie został przez nieodpowiedzialność człowieka zniszczony - podkreślił abp Jędraszewski. W homilii metropolita krakowski przywołując papieski orędzie mówił także, że ""wojna często zaczyna się od nietolerancji wobec odmienności drugiego, co wywołuje chęć posiadania i wolę panowania"". - Zaczyna się od złego słowa. Zaczyna się bardzo często w imię tak zwanej tolerancji, by kogoś innego osadzić w oczekiwanym przez siebie obrazie zła i kłamstwa. By móc przez to – ponieważ taki obraz fałszywy drugiego człowieka się tworzy – by móc go dalej bezkarnie oskarżać – powiedział abp Jędraszewski. - Nazbyt często spotykamy się także w naszej rzeczywistości społecznej z tymi zjawiskami. Trzeba, zdaniem Ojca Świętego, wracać do idei braterstwa międzyludzkiego. A to braterstwo ma swój fundament w samym Bogu - ogłosił metropolita krakowski.",Abp Marek Jędraszewski,
https://wiadomosci.onet.pl/politico/jak-swieta-bozego-narodzenia-rujnuja-planete/j3r595v,"Pięć sposobów, w jakie Święta rujnują naszą planetę","Dla tylu z nas to radosne chwile spędzane z bliskimi, czas objadania się pysznościami i wymiany prezentów. Ale są tacy ekolodzy, którzy mówią, że to bzdura, a same święta Bożego Narodzenia nazywają ""największą coroczną katastrofą przyrodniczą na świecie"", pisze Eline Schaart z POLITICO.","Artykuł w oryginale na stronie POLITICO.eu Święta obchodzone są w Europie w wielu różnych formach: w Szwecji na przykład już 13 grudnia obchody rozpoczyna Święta Łucja, natomiast w Hiszpanii Boże Narodzenie otwiera szaleństwo loterii El Gordo – w tym roku w przedświąteczną niedzielę można było w niej wygrać 4 mln. euro, jeśli się na kuponie miało numer 26590. Niezależnie jednak od tego, jak są obchodzone, święta Bożego Narodzenia częściej niż z czymkolwiek innym związane są z konsumpcją. Przeciętne gospodarstwo domowe w ośmiu badanych krajach europejskich wydało w 2017 r. 445 euro na jedzenie i napoje oraz prezenty – na szczycie listy znalazła się Wielka Brytania z 639 euro, podczas gdy Holendrzy wydali co najmniej 341 euro. Oto pięć sposobów, w jakie Święta rujnują naszą planetę. Według badań przeprowadzonych przez firmę Biffa zajmującą się gospodarką odpadami, w każde święta Bożego Narodzenia ilość odpadów wytwarzanych w Wielkiej Brytanii wzrasta o 30 procent. Wchodzi w to około 365 tys. kilometrów papieru do pakowania, nienadającego się do recyklingu – wystarczy by dziewięć razy owinąć nim równik – oraz cały miliard kartek z życzeniami, które trafiają do kosza. Proekologiczna grupa Hubbub ostrzega, że Brytyjczycy zapewne kupią w tym roku około 12 milionów swetrów świątecznych, chociaż w szafach w Zjednoczonym Królestwie wisi już ich 65 milionów. – Świąteczny sweter jest jednym z najgorszych przykładów bezmyślnej mody – powiedziała Sarah Divall z jednej z organizacji charytatywnych. – Dwa na pięć z tych sweterków nosi się tylko raz w okresie świątecznym. Problemem jest nie tylko zwiększenie ilości odpadów, ale jak twierdzi Hubbub, większość nowych swetrów zawiera plastik. Przeprowadzona w tym roku analiza 108 sztuk odzieży od 11 sprzedawców wykazała, że 95 procent swetrów zostało wykonanych w całości lub częściowo z tworzyw sztucznych. Prawdziwa czy sztuczna – to odwieczny dylemat. Okazuje się, że najlepsze dla przyrody są choinki naturalne. Tak! Ekologiczna organizacja Carbon Trust, twierdzi, że prawdziwa choinka ma ""znacznie niższy"" ślad węglowy niż choinka sztuczna, zwłaszcza jeśli się ją odpowiednio utylizuje. Jej eksperci wyliczyli, że naturalna 2-metrowa choinka, którą wyrzuca się na wysypisko śmieci, ma ślad węglowy wynoszący około 16 kilogramów CO2, a to z powodu emisji metanu, kiedy gnije. Jednak drzewko, którego się pozbywamy spalając je, sadząc ponownie albo rozdrabniając, ma ślad w postaci około 3,5 kg CO2. Tymczasem 2-metrowa choinka wykonana z tworzywa sztucznego ma ślad węglowy wynoszący około 40 kg CO2 ze względu na energochłonne procesy produkcyjne. Na dodatek naturalnie wyhodowany prawdziwy świerk lub jodła, zanim zostaną ścięte, pochłaniają CO2 i uwalniają tlen. Oznacza to, że właściciele sztucznych choinek musieliby z nich korzystać przez co najmniej dekadę, aby ich wpływ na środowisko był równy wpływowi odpowiedzialnie utylizowanych drzew naturalnych. Większość zabawek, którymi dzieci będą się bawić pod choinką, zostało wykonanych w Chinach. W 2017 r. Unia zaimportowała zabawki o wartości prawie 7,4 mld euro, podczas gdy ich eksport wyniósł jedynie około 1,4 mld euro. Według danych Eurostatu 86 proc. tych sprowadzonych zabawek pochodziło z Chin. Niektóre z tych produktów mogą jednak zawierać niebezpieczne substancje chemiczne, których stosowanie jest zakazane. Urzędnicy w poszczególnych krajach UE zablokowali w tamtym roku sprzedaż 248 rodzajów zabawek (których liczba wynosi dziesiątki milionów sztuk), po tym jak w wyniku testów stwierdzono nielegalne poziomy toksycznych substancji chemicznych. Większość z tych problematycznych produktów (88 proc.) została przywieziona z Chin, jak wynika z analizy danych z unijnego systemu ostrzegania o zagrożeniach RAPEX, opublikowanej przez pozarządowe Europejskie Biuro Ochrony Środowiska (EEB). 51 proc. produktów zawierało ftalany, plastikowy dodatek, który jest sklasyfikowany jako substancja chemiczna zaburzająca gospodarkę hormonalną. W zeszłym roku Szwedzka Agencja ds. Chemikaliów przetestowała 106 produktów pochodzących od sprzedawców internetowych spoza UE i znalazła substancje zakazane, takie jak ołów, ftalany i kadm, w 40 z nich. W podobnym badaniu przeprowadzonym w 2016 r. agencja stwierdziła, że 2 proc. spośród 44 badanych zabawek seksualnych importowanych do Szwecji zawierało substancje chemiczne objęte zakazem. Tatiana Santos z EEB powiedziała, że stoimy w obliczu ""zalewu"" niebezpiecznie zanieczyszczonymi zabawkami z Chin. – W krajach, gdzie inspektorzy dysponują potrzebnymi środkami, wykonują świetną robotę – dodała. – Ale pomyśl jak wiele z tych substancji pozostaje niewykrytych. W trakcie świątecznego obżarstwa największy wpływ na środowisko wywiera mięso, uważa Christian Reynolds z Uniwersytetu Sheffield, który bada wpływ naszych posiłków na środowisko. Wybór mięsa może stanowić aż 70 procent wpływu na środowisko całego posiłku – przy czym indyk ma niższy ślad węglowy niż wołowina czy jagnięcina (a opcje wegetariańskie, zdecydowanie niższy). Na przykład kilogram białka wołowego lub jagnięcego może generować od 643 kg do 749 kg dwutlenku węgla, co skutkuje większą emisją gazów cieplarnianych niż przelot jednego pasażera lecącego z Londynu do Nowego Jorku. Badanie przeprowadzone na Uniwersytecie w Manchesterze wykazało, że przeciętny obiad bożonarodzeniowy z indyka ma ślad węglowy wynoszący 20 kg CO2. A może brać przykład z Polaków? Głównym daniem na polskich stołach na Wigilię Bożego Narodzenia jest karp, a badanie przeprowadzone przez ONZ wykazało, że te ryby błotne mają ślad węglowy poniżej 2 kg CO2 na kilogram masy ciała. Dochodzi jeszcze kwestia odpadów spożywczych: jak wynika z badań Biffa, w każde święta Bożego Narodzenia wyrzuca się w Wielkiej Brytanii około 2 mln indyków, 74 mln ciastek z owocami i 17,2 mln brukselek. Jak wynika z badań MasterCard, ponad 250 milionów Europejczyków będzie przemieszczać się po kontynencie w okresie świątecznym, aby odwiedzić rodzinę i przyjaciół. Przeciętny Europejczyk przemierzy 516 km, dystans prawie jak z Warszawy do Szczecina, z czego prawie jedna czwarta samolotem. Te kilometry przyczynią się dodatkowo do zwiększenia emisji gazów cieplarnianych i zatorów komunikacyjnych na kontynencie. Od 2005 r. ślad węglowy lotnictwa wzrósł w Europie o 20 proc. i nadal rośnie średnio o 4 proc. rocznie. Lotnictwo odpowiada obecnie za około 2,5 proc. światowej emisji gazów cieplarnianych. Gdyby było to państwo, lotnictwo byłoby szóstym co do wielkości emitentem dwutlenku węgla na świecie, wyprzedzając Niemcy. Redakcja: Michał Broniatowski","Święta, święta i po świętach",
https://wiadomosci.onet.pl/kraj/abp-jedraszewski-ekologizm-to-zjawisko-bardzo-niebezpieczne-wypowiedzial-sie-tez-o/dbwq4k1,"Abp. Jędraszewski: ""ekologizm jest sprzeczny z Biblią"". Duchowny wyraził też swoje zdanie o Grecie Thunberg","- Ekologizm to zjawisko bardzo niebezpieczne (...) to coś co się narzuca, a ta aktywistka (Greta Thunberg - red.) staje się wyrocznią dla wszystkich sił politycznych - stwierdził krakowski metropolita abp Marek Jędraszewski. - To jest sprzeczne z tym wszystkim, co jest zapisane w Biblii - grzmi duchowny.","Arcybiskup był gościem Telewizji Republika. W trakcie rozmowy był pytany m.in. o to, czy ekologizm stoi w sprzeczności z naukami Kościoła Katolickiego, a dokładniej o manifest, który podpisała między innymi szwedzka aktywistka Greta Thunberg, w którym jedną z tez ma być to, że patriarchat jest przyczyną globalnego ocieplenia. - To powrót do Engelsa i do jego twierdzeń, że małżeństwo to kolejny przejaw ucisku, a w imię równości trzeba zerwać z całą tradycją chrześcijańską, bez której my - Europejczycy, nie zrozumiemy się, bo jesteśmy w niej wychowywani od tysiącleci - stwierdził duchowny. - To się kwestionuje przez różne nowe ruchy, a także próbuje się narzucać jako obowiązującą doktrynę. To zjawisko bardzo niebezpieczne, bo to nie jest tylko postacią nastolatki, to coś co się na narzuca, a ta aktywistka staje się wyrocznią dla wszystkich sił politycznych, społecznych. To jest sprzeczne z tym wszystkim co jest zapisane w Biblii począwszy od Księgi Rodzajów, gdzie jest wyraźnie mowa o cudzie stworzenia świata przez Boga - stwierdził arcybiskup, który dodał, że ""naraz wszystko się kwestionuje czyli faktycznie kwestionuje się naszą kulturę, odwraca się cały porządek świata, zaczynając od tego, że kwestionuje się istnienie Pana Boga - stwórcy, kwestionuje się także rolę i godność każdego człowieka"". Jędraszewski podkreślił również, że wszystkie ruchy lewicowe to jedna wielka inżynieria, próba przekształcenia człowieka i świata na swoją modłę. - Realizm filozoficzny czy chrześcijański polega na tym, że my próbujemy odczytać ten świat. Pytamy o pochodzenie, odczytujemy tajemnice. Ideologia polega natomiast na tym, że są pewne idee, mniej lub bardziej oderwane od rzeczywistości, i siłą próbuje się je wprowadzać w życie ludzi, nie patrząc na koszty. Takim eksperymentem był niewątpliwie komunizm. Niekoniecznie trzeba w ideologii zabijać ludzi fizycznie, ale na pewno dziś próbuje się wyzbyć z nas tego, co decyduje o człowieczeństwie - tłumaczył na antenie.",Abp Marek Jędraszewski,
https://wiadomosci.onet.pl/swiat/ue-wykresli-atom-z-listy-zielonych-inwestycji/663slsf,"UE wykreśli atom z listy ""zielonych"" inwestycji?","W UE osiągnięto kompromis dotyczący ""zielonej listy"" inwestycji, uznawanych za nieszkodliwe dla środowiska. Porozumienie musi zostać jeszcze zatwierdzone przez państwa członkowskie i Parlament Europejski. Już teraz jednak wiadomo, że z listy wykreślono węgiel i energię atomową - co budzi kontrowersje.","Kompromis dotyczący listy ""zielonych"" inwestycji został osiągnięty w czwartek między prezydencją fińską a zespołami negocjacyjnymi Parlamentu Europejskiego, po półtorarocznych negocjacjach od czasu przedstawienia przez KE pierwotnego wniosku. ""Wielki sukces przed COP25 i naszej Strategii zrównoważonego rozwoju"" - napisał na Twitterze Valdis Dombrovskis, wiceprzewodniczący Komisji Europejskiej ds. finansów. Europejscy Zieloni uważają wykluczenie atomu z ""zielonej listy"" za sukces. Lista ma dostarczać przedstawicielom biznesu jasnych wskazówek, jakie inwestycje są nieszkodliwe dla środowiska. Eksperci ds. energetyki wskazują jednak, że energia atomowa jest ""czysta"", nie powoduje emisji zanieczyszczeń powietrza związanych ze spalaniem węgla, m.in. SO2, NOx, pyłów i metali ciężkich. W sytuacji, gdy znacząca część energii w UE nadal powstaje w wyniku spalania paliw kopalnych, a perspektywa przejścia na odnawialne źródła energii wydaje się bardzo odległa, rezygnacja z inwestycji w atom wpłynie negatywnie na środowisko - przekonują.",,
https://wiadomosci.onet.pl/swiat/zobacz-samowystarczalne-osiedle-w-dubaju/9ljd7x2,Zobacz samowystarczalne osiedle w Dubaju,"Budowa osiedla na pustyni rozpoczęła się w 2014 r. Miejsce jest całkowicie samowystarczalne, korzysta z odnawialnych źródeł energii, a poruszać się po nim nie można zwykłymi samochodami. Koszt inwestycji to 350 mln dol. Zdaniem wielu, tak może wyglądać życie w przyszłości. Co tak będzie?",,,
https://wiadomosci.onet.pl/kraj/chore-ryby-w-zatoce-puckiej-eksperci-z-mir-pib-nie-ma-co-bic-na-alarm/cy6tvb3,Czy w Zatoce Puckiej ginie życie?,"Rybacy ostrzegają, że ryby w będącej częścią Morza Bałtyckiego Zatoce Puckiej chorują, a problem narasta i może prowadzić do katastrofy ekologicznej. W rozmowie z Onetem eksperci z Morskiego Instytutu Rybackiego zapewniają, że nie bagatelizują żadnych sygnałów, ale na ten moment nie widzą podstaw, by wszczynać alarm. Na wiele pytań odpowiedź mają przynieść zlecone przez Ministerstwo Gospodarki Morskiej badania Zatoki.","- Nie widzimy podstaw, by wszczynać alarm w Zatoce Puckiej - mówią Onetowi przedstawiciele Morskiego Instytutu Rybackiego - Państwowego Instytutu Badawczego (MIR). - Od lat współpracujemy z rybakami, prowadzimy też własne badania, a ostatnio rozpoczęliśmy projekt monitorowania Zatoki Puckiej, który został nam zlecony przez Ministerstwo Gospodarki Morskiej i Żeglugi Śródlądowej (MGMiŻŚ) Na bazie dotychczasowych obserwacji nie stwierdziliśmy u ryb w Zatoce Puckiej jakichś szczególnych anomalii. Choć trzeba podkreślić, że badania cały czas trwają, a na ostateczne wyniki trzeba jeszcze poczekać – mówi Onetowi Ireneusz Wójcik, kierownik Zakładu Logistyki i Monitoringu MIR-PIB. Pracownicy MIR-PIB zdają sobie jednak sprawę, że wielu rybaków jest zaniepokojonych. Jedną z osób, która nie boi się zabierać głosu jest Marcin Buchna ze Stowarzyszenia Nasza Ziemia. Buchna od lat alarmuje, że ryby w Zatoce Puckiej chorują, a problem cały czas narasta i może prowadzić do katastrofy ekologicznej. Wskazuje na połowy rybaków, gdzie okazuje się, że wiele ryb ma owrzodzenia, a np. spora część złowionych śledzi nie ma oczu. - Obawy rybaków mają z pewnością swoje uzasadnienie w zmniejszeniu ilości poławianych ryb, co potwierdzają również obserwacje MIR-PIB. Należy przy tym podkreślić, że Zatoka Pucka nie jest wyizolowanym akwenem i że ryby podstawowych gatunków komercyjnych (dorsze, śledzie) migrują pomiędzy wodami Zatoki i morza, Przy znaczącym zmniejszeniu populacji dorszy bałtyckich, również w wodach Zatoki jest ich mniej - zwracają uwagę przedstawiciele MIR-PIB. Rozmówcy Onetu odnoszą się też do przedstawionych przez Buchnę informacji. - Jesteśmy w kontakcie z panem Buchną i nie bagatelizujemy żadnych sygnałów. Skontaktowaliśmy się ze wskazanym przez niego rybakiem i dotychczas nasi pracownicy brali udział w dwóch operacjach połowowych - zapewnia dr Katarzyna Nadolna-Ałtan z Zakładów Zasobów Rybackich MIR-PIB. - Owrzodzenia są typowym zjawiskiem i z naszych obserwacji w różnych akwenach Zatoki Puckiej i nie odbiegają one tutaj od normy. Co do informacji o śledziach bez oczu, przyczyny mogą być różne. Jednym z powodów może być zbyt długie trzymanie ryb w siatkach, gdzie dochodzi już do procesów gnilnych czy żerowania innych organizmów na złowionych rybach. Na statkach zaobserwowaliśmy też, że przy wybieraniu ryb, rybacy często płuczą siatki pod dużym ciśnieniem wody. To może powodować uszkodzenia mechaniczne ryb w kontakcie z siecią i wypływanie oczu ze śledzi. Dlatego ważna jest metodyka badań i skala zjawiska, a wnioski chcielibyśmy formułować na podstawie połowów z naszym udziałem - zaznacza Wójcik. Przedstawiciele MIR-PIB podkreślają jednak, że wciąż nie mają wszystkich danych co do stanu zanieczyszczenia wody, czy jakości ryb w Zatoce Puckiej. Odpowiedzi na wiele pytań mają przynieść wspomniane wyżej badania w ramach projektu Ministerstwa Gospodarki Morskiej i Żeglugi Śródlądowej. Badania rozpoczęły się tutaj we wrześniu i potrwają do połowy roku 2021. Ale jeszcze w tym roku MIR-PIB chce zaprezentować pierwsze uzyskane dane.  Badania mają przynieść odpowiedzi na najważniejsze pytania. - Jedna z tez głosi, że w Zatoce Puckiej brakuje pożywienia dla ryb. Nasze badania wykażą, czy jest tak w istocie. Kolejnym ważnym elementem będą badania toksykologiczne. Dużo mówi się o tym, że negatywny wpływ na jakość wody w Zatoce ma solanka. Na ten moment nie udało się tego wykazać, ale będziemy również badać osady znajdujące się blisko dyfuzora solanki - podkreśla dr hab. inż. Joanna Szlinder-Richert z MIR-PIB. W sierpniu tego roku MIR-PIB wydał też oświadczenie ws. stanu środowiska Zatoki Puckiej. Czytamy w nim m.in.: ""(...) raporty z badań wykonywanych na zlecenia organów administracji państwowej, odpowiedzialnych za monitorowanie stanu środowiska wskazują, że stan środowiska Zatoki oceniany na podstawie elementów biologicznych określany jest jako zły bądź słaby. Niezależnie od tego, mierzone w rybach konsumpcyjnych łowionych w Zatoce Puckiej średnie poziomy zanieczyszczeń, które są limitowane normami zapisanymi w prawie, nie przekraczają dopuszczalnych stężeń i ryby te mogą być spożywane z korzyścią dla zdrowia"".",Zatoka Pucka,
https://wiadomosci.onet.pl/tylko-w-onecie/radoslaw-slusarczyk-polska-przyroda-jest-dewastowana-na-ogromna-skale/sz720kz,Jak walczyć z niszczycielami polskiej przyrody?,"Kumoterstwo, powiązane ze sobą lobby, absurdalne ustawy, pseudonaukowe opinie, księża opiniujący budowę dróg… Przyroda polska jest dewastowana na ogromną skalę. Onet rozmawia z Radosławem Ślusarczykiem, prezesem organizacji ekologicznej Pracownia na rzecz Wszystkich Istot.","Kiedy wycięte zostanie ostatnie drzewo, ostatnia rzeka zostanie zatruta i zginie ostatnia ryba – odkryjemy, że nie można jeść pieniędzy. - przysłowie indiańskiego plemienia Kri Panie Radosławie, Pracownia na rzecz Wszystkich Istot działa od 1990 roku. To chyba jedna z najstarszych organizacji pro–ekologicznych w Polsce. Może pan powiedzieć kilka słów o was? Śmiało mogę powiedzieć, że jesteśmy pionierami ruchu ekologicznego w Polsce. Pracownia rozpoczęła swoją działalność w czasach, kiedy nie można było rejestrować organizacji społecznych. Oficjalny wpis otrzymaliśmy w 1990 roku, jako jedna z pierwszych organizacji pozarządowych, jesteśmy więc prawie rówieśnikami wolnej Polski. W tych czasach nie było jeszcze w naszym kraju międzynarodowych organizacji takich jak WWF czy Greenpeace. Nazwa naszej organizacji nie jest przypadkowa. Pracownia, to przede wszystkim praca, w ramach swoich kompetencji i umiejętności. Praca dla siebie, a więc praca dla Matki Ziemi. A dbanie o wysoką jakość środowiska naturalnego to działanie na rzecz wszystkich Istot, zarówno przyrody jak i człowieka. O co walczycie przede wszystkim? Od początku jasno wyznaczyliśmy sobie cel – skupiamy się na ochronie dzikiej przyrody. Ale czy jesteście tylko brodatymi eko-filozofami czy poważnymi naukowcami i specjalistami? Ludzie są często zaskoczeni, ponieważ z jednej strony odwołujemy się do filozofii niepodzielności świata i głębokiej ekologii, z drugiej strony jesteśmy organizacją specjalistyczną, wykorzystującą w swojej pracy konkretne narzędzia – wiedzę naukową i techniczną oraz przepisy prawa. No i jesteśmy konsekwentni, niektóre sprawy prowadzimy nieprzerwanie od nawet kilkunastu lat. No i co? Wasze i innych ekologów wysiłki nie idą na marne? Na stronie internetowej deklarujecie: Jesteśmy skuteczni – o naszej pracy świadczą uratowane miejsca, lepiej chronione gatunki, doskonalsze przepisy, a także bardziej świadome i wrażliwe społeczeństwo. Jest tak, czy to tylko przechwałki? Przyroda polska jest dewastowana na ogromną skalę. Pytanie więc, co jest miarą sukcesu. Mamy poczucie, że bez naszej pracy sytuacja byłaby znacznie gorsza. Trzeba i można dać temu opór. Udaremniliśmy plany budowy elektrowni węglowej o mocy 2x800 MW na Pomorzu, która trułaby klimat, ludzi i ekosystem Wisły. Trułaby? Naprawdę? Może przesadzacie trochę z tym truciem i z tymi zmianami klimatu? Jeden z posłów rządzącej partii powiedział ostatniego gorącego lata, że siedzi na działce i marznie… Czy to, że rocznie w tej elektrowni nie będzie spalane 3,65 mln ton węgla kamiennego i emitowane 8 mln ton CO2 oznacza, że zmiany klimatu się skończyły? Nie, ale to duży wkład w ochronę klimatu Polski i Europy, a to z kolei przekłada się na lepsze życie ludzi, choćby na zmniejszenie ryzyka suszy w rolnictwie. Dla ochrony klimatu działamy dalej, np. podważając zasadność budowy elektrowni Ostrołęka C. Mamy głębokie przekonanie, że ta elektrownia nie powstanie, już dziś nikt nie chce jej finansować, a do spięcia budżetu brakuje 3 miliardy złotych. Walczycie też o zwierzęta, lasy, góry - są jakieś rezultaty? Przez wiele lat nasze działania przełożyły się na wymierne efekty: wpisanie wilka i rysia na listę gatunków chronionych, dwukrotne powiększenie powierzchni Białowieskiego Parku Narodowego i stworzenie strefy wolnej od polowań w otulinie tego parku, uwolnienie kilkunastu gór w Polsce od wizji narciarskiego lunaparku, teraz te tereny są domem gatunków takich jak wilk, ryś czy niedźwiedź. Przygotowaliśmy aktualizację mapy korytarzy ekologicznych, by dać narzędzie do ochrony łączności ekologicznej w skali całego kraju i Europy. Zajmujemy się trudnymi tematami, podejmujemy działania dużo wcześniej niż stają się one mainstreamowe. Już 30 lat temu mówiliśmy o zanieczyszczeniu powietrza w Polsce obrazując problem orzełkiem w masce gazowej. Dziś prawie każde większe miasto ma swój alarm smogowy. Niektóre kampanie przynoszą efekty bardzo szybko, w innych na zmianę społeczną trzeba czekać latami. Zawsze warto podjąć ten wysiłek. Wie pan, ja tak prowokująco trochę pytam o te efekty, bo często słyszę, że tacy aktywiści jak pan, to tak naprawdę „zielone lewaki”, „dewianci”, „pedały”, „fanatycy” i „ekoterroryści” siejący nienawiść do tradycji. I ludzie głoszący takie opinie też naszą rozmowę przeczytają. Wy, ekolodzy podobno wyzywacie myśliwych, nie pozwalacie im polować spokojnie na dziki i walczyć z afrykańskim pomorem świń, przywiązujecie się do maszyn mających wycinać drzewa, część kleru polskiego zaś twierdzi, że jesteście poganami, czcicielami drzew i zwierząt… Podchodzę do tego z dużym dystansem. To co czytamy w sieci często nie jest opinią zwykłych ludzi tylko opinią, którą chce wykreować rząd czy korporacje za pomocą fabryki trolli. To świadoma nagonka. Ale dlaczego ekologia jest traktowana tak wrogo przez wielu ludzi w Polsce? Powtórzę jeszcze raz: to świadoma nagonka. Wystarczy spojrzeć na aferę z hejtowaniem środowisk sędziowskich czy nauczycielskich. Sami znamy taki przykład, gdzie jeden człowiek ""szeruje"" fikcyjne oskarżenia, że proces gradacji kornika w Puszczy Białowieskiej zaczął się od 27 świerków, których ekolodzy nie pozwolili wyciąć. To oczywiście biologiczna bzdura roku, ale wystarczy takiego fake newsa powielić 1000 razy i staje się powszechną, obiegową opinią. Trolle żerują na fakcie, że większość z nas przyjmuje za pewnik i powtarza informacje bez ich weryfikacji. Ruch ekologiczny hejtują ci, którym zależy na utrzymaniu statusu quo – np. lobby węglowe, drzewiarskie czy lobby myśliwskie, a więc ci, którym nasza praca zabiera dobrą zabawę czy wysokie zyski ekonomiczne. No właśnie, to nie same trolle, tylko ludzie, którzy te trollne hodują… Używają oni wszystkich środków, żeby nie doprowadzić do zmiany. Odwołując się do raportów naukowych, wiemy że żyjemy w czasach wielkiego wymierania gatunków i zmian klimatu. Dewiacją i radykalizmem jest nie ochrona, ale właśnie niszczenie ostatnich skrawków przyrody, w tym Puszczy Białowieskiej. Czy równie chętnie rozebralibyśmy Wawel na cegły? Bez względu na to, ile krwi to komuś zepsuje, zawsze będziemy stać po stronie życia i dzikiej przyrody. Jaką świadomość ekologiczną mają Polacy u progu XXI wieku ? Fajnie na działkę pojechać, do lasu, albo na ryby na jeziora i cieszyć się świeżym powietrzem, to lubi każdy, ale czy tak naprawdę zdajemy sobie sprawę jak potwornie zatruty jest nasz kraj? Raport Europejskiej Agencji Środowiska za rok 2018 mówi wyraźnie: Polska zajmuje jedno z pierwszych miejsc w rankingu krajów z najgorszym zanieczyszczeniem. Według EAŚ w 2015 z powodu smogu w Polsce przedwcześnie zmarło prawie 45 000 osób. Polacy machają na to ręką? Nie, nie machają na to ręką. Bardzo dobrze, że takie raporty powstają, bo jako społeczeństwo musimy wyjść z bajki, że Polska to taki piękny kraj w którym ludzie i przyroda są bezpieczni. Już obserwujemy jaskółki rewolucji. Ludzie organizują się oddolnie, nie potrzebują do tego żadnego instytucjonalizmu. Mamy Obóz dla Klimatu, Młodzieżowy Strajk Klimatyczny, Extinction Rebellion. Tam gdzie możemy, zawsze pomagamy. W miejscowości gdzie mamy siedzibę, zawiązała się grupa antysmogowa Smog w Bystrej. Za sprawą zorganizowanej debaty politycznej, grupa doprowadziła do zmiany lokalnej władzy w wyborach samorządowych. Power to the people! Tak, okazało się, że temat smogu i walki z niską emisją jest dla mieszkańców bardzo ważny, a przez lata nic się nie działo. To członek ruchu antysmogowego został wybrany na wójta i teraz wprowadza zmiany dla poprawy jakości powietrza w gminie. To tylko jeden przykład z wielu podobnych. Ta kula śniegowa już ruszyła i będzie tylko przyspieszać. 19 z 20 europejskich miast najbardziej zatrutych benzo(a)pirenem leży w Polsce. To koszmar, strach otworzyć okno! A do tego od kilku lat trwa zintensyfikowane niszczenie przyrody w Polsce, przede wszystkim dewastacja puszcz, lasów, masowe wycinanie drzew w miastach. Czy ludzie, którzy podejmują takie decyzje są idiotami? Wiem, to prowokujące pytanie, ale chciałbym żeby pan pokrótce opowiedział, dlaczego aktualni decydenci w Polsce tak uwzięli się na polską przyrodę? Pan, jako ekolog, musi dobrze znać korzenie tego szaleństwa. Bo bardzo wielu Polaków tak naprawdę nie wie, skąd tyle hałasu o te wycinki. To tylko drzewa - tak mówią. Pytałem wielu ludzi o to, w necie i w realu, bardzo wielu nie wie, dlaczego tak masowo wycina się lasy w Polsce, ale nie za bardzo się tym przejmuje. Korników za dużo chyba - ktoś napisał. Problemy w ochronie przyrody były zawsze, ale od 2016 mamy do czynienia z ich eskalacją. Dodatkowo psute jest prawo ochrony środowiska, co osłabia nasze możliwości interwencji na gruncie Polski. Brzmi źle… Mamy do czynienia ze sprawami naprawdę dużego kalibru: nielegalna masowa wycinka Puszczy Białowieskiej, przekop Mierzei Wiślanej wbrew stanowisku Komisji Europejskiej, wprowadzenie Lex Inwestor, czyli prawa które umożliwia budowę spalarni odpadów czy fermy drobiu dosłownie tuż pod oknami naszych domów, Lex Szyszko, które doprowadziło do rzezi drzew w miastach czy wreszcie Lex Węgiel, które miało ubezwłasnowolniać właścicieli działek pod złożami. Ale komu takie dewastowanie przyrody ma przynosić korzyści? Przecież to sprzeczne z interesem publicznym, że o zdrowiu nie wspomnę. Niewątpliwie są to działania sprzeczne z interesem publicznym, na korzyść lobby i wielkich korporacji. Problemem jest także niekompetencja decydentów… Przerwę panu: politycy, biznesmeni, decydenci, a Polacy? Obywatele, ludzie, my wszyscy oddychający najgorszym w Europie powietrzem? Za ochroną Puszczy Białowieskiej w formie parku narodowego na jej całej powierzchni opowiedziało się 84 proc. Polek i Polaków. Przeciw wycince jako działaniu nieskutecznemu w walce z kornikiem i destrukcyjnie wpływającemu na ekosystem byli niemal wszyscy liczących się naukowców. Piewcy wycinki to był margines tej rzeczywistości, ale tego marginesu słuchał śp. Jan Szyszko. Ostatecznie rząd przegrał w TSUE, a prace zostały wstrzymane tylko z uwagi na wielomilionowe kary. A jak wygląda podejście do przyrody na poziomie samorządów? Na poziomie samorządowym wygląda to lepiej. Za parę dni odbędzie się spotkanie w sprawie zeroemisyjnej Warszawy, ambitne cele stawia sobie także Kraków. Nawet władze Rybnika nie chcą już nowej kopalni. Samorządy są bliżej ludzi, a to na ich terenie, a nie na Wiejskiej płoną składowiska odpadów i to determinuje samorządy do zmian. Ostatnio samorządowcy ramię w ramię z mieszkańcami i organizacjami społecznymi protestowali przeciwko Lex węgiel. Efekt? Efekt? Rząd odpuścił. Power to the people! Jednym z filarów waszej działalności jest ochrona korytarzy ekologicznych i minimalizacja wpływu inwestycji drogowych na przyrodę. Co to są te korytarze ekologiczne i dlaczego trzeba je chronić? Tak jak ludzie mają swoje autostrady, które umożliwiają przemieszczanie się z punktu A do punktu B, tak zwierzęta mają swoje szlaki migracji w skali całej Polski i dalej poza granicami kraju. Ale kto wie jak i gdzie chadzają dzikie zwierzęta? Naukowcy. Opracowana przez nich mapa korytarzy ekologicznych pokazuje, że główne szlaki biegną równolężnikowo i umożliwiają migrację zwierząt np. ze wschodu na zachód. A bez tych korytarzy zwierzęta sobie nie poradzą? Bez zachowania drożności korytarzy ekologicznych dojdzie do izolacji genetycznej populacji wielu gatunków zwierząt i ich wymierania. Bez ochrony korytarzy ekologicznych nie ma więc mowy o ochronie różnorodności biologicznej na poziomie naszego kontynentu. Jest to zagadnienie szczególnie ważne w dobie zmian klimatu, naturalną adaptacją do tego procesu jest zmiana zasięgów występowania roślin i zwierząt. Coraz częściej będziemy więc gościć migrantów np. szakala złocistego. Budowa przejść dla zwierząt to jedyna skuteczna metoda na zachowanie bioróżnorodności w skali Europy. Napisał mi pan w mailu, że na bieżąco monitorujecie odcinki nowych dróg ekspresowych i autostrad, które kolidują z najważniejszymi dla zachowania łączności ekologicznej korytarzami ekologicznymi. Budowa dróg to wielkie pieniądze, olać jeże i zające czy kilka drzew. Pewnie strasznie się narażacie różnym lobby takim monitorowaniem, mam rację? Jako jedni z nielicznych zajmujemy się ochroną korytarzy ekologicznych, uważamy że jest to najważniejsze działanie dla zachowania bioróżnorodności w Polsce. I narażamy się na każdym kroku, ale jest to element trwale wpisany w funkcjonowanie organizacji społecznych. I to oznacza kłopoty, prawda? Anegdota związana z powstawaniem ruchu ekologicznego w USA mówi, że dobrą organizację można poznać po tym, że ma kłopoty. A fakty? Mówienie o jeżach i zającach to odwracenie uwagi od złej realizacji inwestycji drogowych w Polsce. Kto odwraca tę uwagę? Drogowcy i branża drogowa. Te środowiska chcą, żeby społeczeństwo miało obraz ekologa, którego obchodzą tylko kwiatki, motylki i żabki, bo niejednokrotnie tym przykrywają własną nieudolność w projektowaniu inwestycji. Zdecydowana większość monitorowanych przez nas odcinków dróg realizowana jest z naruszeniem wymogów ochrony środowiska, a co za tym idzie także bezpieczeństwa ludzi. My pokazujemy na wielu polach, że drogi można i trzeba budować dobrze. Ale to się nie podoba. Ostatnio walczycie z firmami i ludźmi budującymi drogę S19 przez Lasy Janowskie. Ta droga ma przeciąć jeden z najważniejszych kompleksów leśnych i korytarzy ekologicznych w Polsce i w UE. Czym to grozi? I jak z tym walczycie? W sądzie? Nigdy nie walczymy z ludźmi,tylko pokazujemy patologię systemu. Droga S19 przez Lasy Janowskie podzielona jest na kilka odcinków. Na jednym z nich zaplanowano przejścia o tak małych parametrach, że nie spełnią nawet wymogów rozporządzenia ministra transportu. Świat nauki mówi jednogłośnie - drogowcy nie zaprojektowali odpowiedniej ilości przejść. Ale zaraz, przecież ktoś wydaje zgody na taką drogę, prawda? Zgodę na budowę wydał wojewoda, a projekt został uzgodniony pozytywnie przez Regionalną Dyrekcję Ochrony Środowiska. Minister Inwestycji i Rozwoju rozpatruje nasze odwołanie, ale dzięki specustawie drogowcy ruszyli już z pracami w terenie. Na tym odcinku mamy więc prawdziwą katastrofę. Droga stworzy nieprzekraczalną barierą dla dziko żyjących zwierząt. Które będą próbowały przejść przez odgrodzoną od ich środowiska drogę. To instynkt. Na pewno część z nich będzie forsować ogrodzenia i wtedy będzie dochodzić do wypadków. Lasy Janowskie to siedliska i trasy migracji m.in. wilków, prowadzony jest tu także program restytucji żubra. Dla innego odcina S19 przez Lasy Janowskie, z trzech przejść dla dużych zwierząt ocenionych w decyzji środowiskowej jako niezbędnych, na etapie pozwolenia na budowę próbuje się wyrzucić dwa i zostaje tylko jedno, o okrojonych parametrach, które będzie zwyczajnie nieskuteczne. Przecież taki projekt musi być najpierw drobiazgowo zaopiniowany: eksperci, naukowcy, specjaliści, a także, jak w każdym normalnym cywilizowanym kraju, ekolodzy. Przyglądamy się temu procesowi i jesteśmy zdumieni. Żeby uzasadnić wycinanie przejść inwestor przedkłada np. opinię księdza, koła gospodyń wiejskich, a nawet wprowadza w błąd instytucje naukowe. Każde przejście mniej, to oszczędność rzędu kilkudziesięciu milionów złotych. Zyskują inwestor i wianuszek firm z nim powiązanych. To dlatego za wszelką cenę inwestor próbuje udowodnić, że białe jest czarne. Ksiądz opiniuje budowę drogi? Może to odosobniony przypadek? Niestety nie. Optymalizacje polegające na wycinaniu przejść dla zwierząt stały się powszechną metodą akceptowalną przez służby choroby przyrody. Takie przykłady mamy także na S3 Miękowo– Rzęśnica czy S61 w okolicach Szczuczyna. Schemat jest zawsze taki sam. Na początku planowania, w ramach decyzji środowiskowej prowadzona jest ocena oddziaływania inwestycji na środowisko, w której konkretne przejścia dla zwierząt są ocenione jako niezbędne dla zachowania drożności korytarzy i swobodnej migracji zwierząt. Na kolejnym etapie, wbrew prawu Unii Europejskiej, w ramach procedury ""Projektuj i buduj"" wprowadza się optymalizację, zmniejszając liczbę czy wymiary przejść dla zwierząt. I ten proceder musi zostać ukrócony. Takich przykładów jest niestety więcej. Czyli co, służba ochrony środowiska w Polsce nie działa? Ze służbą ochrony środowiska w Polsce jest jak ze służbą zdrowia – tak, po prostu nie działa. Przypominam tylko, że za zmianą prawa Lex Inwestor, która umożliwia budowę spalarni odpadów czy wysypiska śmieci 101 metrów od naszego domu, stoi Generalny Dyrektor Ochrony Środowiska, a projektu w Sejmie i Senacie bronił Minister Środowiska, z instytucji tylko Rzecznik Praw Obywatelskich był przeciwny tej ustawie. Można powiedzieć więc, że budowanie dróg w Polsce to sprawa polityczna. Tak, budowa dróg w Polsce to proces polityczny, w procedurach nie liczą się argumenty merytoryczne. Do tego dochodzi patologia związana ze specustawą drogową. Decyzje zezwalające na budowę dróg wydają wojewodowie, czyli urzędnicy z nadania rządu. Pozwolenie na budowę uzgadnia wcześniej administracja ochrony środowiska czyli RDOŚ – Regionalne Dyrekcje Ochrony Środowiska. Czyli zgodnie z prawem, to ich funkcja przecież. Ale one nie pełnią należycie swojej funkcji. Najdobitniej pokazał to przykład krakowskiej dyrekcji RDOŚ, która uzgodniła budowę małopolskiego odcinka S7 Szczepanowice – Widoma, pomimo że dokumenty inwestora nie udokumentowały występowania w terenie inwestycji chronionego chomika europejskiego, a co za tym idzie nie zaprojektowano dedykowanych przejść i wygrodzenia jezdni. Występowanie chomika na tym terenie jest niezbitym faktem naukowym, ale przez 5 lat inwestor nie zrobił nic by dobrze zaprojektować drogę i by zinwentaryzować chomiki. Tylko w trzy dni nasi eksperci na tym odcinku znaleźli minimum 55 osobników. Po awanturze medialnej drogowcy jednak stwierdzili, że ten gatunek w terenie występuję. Rozumiem, że przerwali prace? Nie, weszli z robotami i zniszczyli ponad 55 proc. tego, co udokumentowaliśmy. Kłopoty - znów się narażacie. W normalnym kraju dyrekcja ochrony środowiska powinna zobligować inwestora do uzupełnienia materiału dowodowego i odmówić wydania zgody. A eksperci zagraniczni? Wiedzą o tym wszystkim? O budowie ""drogi S7 po polsku"" dowiedzieli się międzynarodowi eksperci zajmujący się ochroną i odtwarzaniem populacji chomika w Europie i załamali ręce. Chcą angażować się w jego ochronę w Polsce, wydali już stanowisko bo w ostatnich latach populacja tego gatunku zmniejszyła się o 75 proc., a droga S7 będzie stanowić istotną barierę i podzieli populację genetycznie. Na wspomnianym wcześniej odcinku S3 czy S61 likwidacja większości przejść dla dużych zwierząt także została oceniona pozytywnie przez RDOŚ. Czyli to nie są odosobnione wypadki? Mógłbym je wymieniać godzinami. Co to jest ta specustawa drogowa, przeciw której walczą ekolodzy? Polska to taki dziwny kraj. Jak nie potrafimy sobie poradzić z jakąś dziedziną gospodarki, to wprowadzamy specustawy, które co do zasady są niezgodne z konstytucją i prawem międzynarodowym. Wojewodowie nie mają skrupułów w wydawaniu fatalnych decyzji pozwoleń na budowę, ponieważ specustawa drogowa uniemożliwia wyeliminowanie ich z obrotu prawnego, nawet jeżeli sąd potwierdzi rażące naruszenie prawa. Poda pan jakiś przykład? Przykład? Skarżyski odcinek S7. Drogowcy budują sobie drogę, choć Naczelny Sąd Administracyjny w 2019 r. stwierdził, że pozwolenie na budowę rażąco narusza prawo. Specustawa pozwala drogowcom dalej pracować w terenie i posługiwać się dokumentem pozwolenia na budowę, tak jakby nic się nie wydarzyło. Trochę absurdalnie to brzmi, jak parodia prawa. Państwo w państwie dla drogowców. Od 15 lat jesteśmy członkiem Unii Europejskiej, co Unia na to? Komisja Europejska na szczęście tę patologię dostrzega i wszczęła przeciwko Polsce procedurę naruszeniową. Ostatnio wysłała do Polski tzw. uzasadnioną opinię, wymuszającą zmianę prawa. Jeżeli Polska nie zastosuje się do wezwania, sprawa pewnie trafi do Trybunału Sprawiedliwości UE. Skoro sami nie potrafimy rozwiązać problemu na gruncie krajowym, to tak jak w przypadku masowej wycinki Puszczy Białowieskiej, zrobią to za nas instytucje europejskie. Ja jeszcze wrócę na chwilę do tych przejść dla zwierząt. Dlaczego Pracownia tak podkreśla konieczność budowania tych przejść? To naprawdę takie ważne? Że kilka saren czy zajęcy się rozjedzie, to problem? Na obiad będzie. Jak świat światem tak u nas zawsze było, a teraz tacy eko–dewianci jak wy chcą to zmieniać… A chciałby pan mieć jadąc 120 km/h na przedniej szybie 500 kilowego łosia? To nie żart, na nowo oddanym odcinku S7 w okolicy Kiezmarka doszło do kilku tragicznych wypadów z łosiem. Droga ta przecina korytarz ekologiczny, czyli szlak ich migracji. Zawiedli drogowcy projektując węzeł drogowy w korytarzu migracyjnym, a do tego puścili ruch pomimo, że nie wygrodzili jezdni. W latach 2014–16 łączna liczba kolizji i wypadków na drogach krajowych ze zwierzętami wyniosła ponad 46 tysięcy, tylko z udziałem dużych zwierząt tj. łosia czy jelenia – ponad 15 tys. To strasznie dużo! W wyniku tych wypadków zginęło 55 osób, a 1167 zostało rannych. Przejścia dla zwierząt to urządzenia ochrony środowiska i bezpieczeństwa ruchu drogowego w jednym. Budujemy je dla zwierząt i dla nas samych. Drogi buduje się na 100 lat i bez dbałości o odpowiednio liczne, dobrze zlokalizowane i pełnowymiarowe przejścia, będzie to trwała bariera. Przy braku przejść część zwierząt, jak już wspominałem, będzie podejmować ryzyko forsowania siatek. Musimy umożliwić zwierzętom swobodną migrację także dla zachowania trwałości ich populacji. Bez wymiany genetycznej dochodzi do wymierania gatunku. Jako Polska mamy ogromną rolę do odegrania, łączymy Wschód z Zachodem, tymi kierunkami migrują zwierzęta w skali całego kontynentu. W dobie zmian klimatu, budowa przejść dla zwierząt to jedna z priorytetowych metod minimalizacji wpływu inwestycji transportowych na przyrodę. A w innych krajach unijnych takie przejścia są? Jak wygląda sprawa budowy takich dróg w krajach Unii, a w Polsce? Czy to nie są aby te same prawa i przepisy? Czy nasi inwestorzy nie naruszają prawa unijnego? Prawo unijne jest jedno, ale różna jest jego implementacja. W zachodniej Europie budowa przejść dla zwierząt do standard, np. Niemcy mają rządowy projekt defragmentacji i dobudowuje się przejścia na już istniejących drogach. Jest to dużo trudniejsze i dużo droższe niż projektowanie przejść na planowanych dopiero inwestycjach. W tym kontekście Polska to bardzo dziwny kraj. Mając techniczne możliwości, najlepsze doświadczenia i unijne pieniądze z programu Infrastruktura i Środowisko robimy wszytko, żeby źle budować drogi. Wycinamy przejścia na siłę, na szkodę ludzi i przyrody, przy akceptacji drogowców i polskiego rządu. To kompletnie irracjonalne, ale niestety prawdziwe.",,
https://wiadomosci.onet.pl/swiat/papiez-myslimy-o-wprowadzeniu-grzechu-ekologicznego-do-katechizmu/q54g9cw,Papież: myślimy o wprowadzeniu grzechu ekologicznego do Katechizmu,"Papież Franciszek powiedział w piątek, że rozważana jest możliwość wprowadzenia ""grzechu ekologicznego"" do Katechizmu Kościoła Katolickiego. Jak przypomniał, taka propozycja pojawiła się w czasie niedawnego synodu biskupów na temat Amazonii.","Podczas audiencji w Watykanie dla uczestników kongresu Międzynarodowego Stowarzyszenia Prawa Karnego papież oświadczył: ""Elementarne poczucie sprawiedliwości nakazywałoby, aby niektóre zachowania, za które zazwyczaj odpowiedzialne są korporacje, nie pozostawały bezkarne"". Jak wyjaśnił, chodzi zwłaszcza o ""zbrodnie"" wobec środowiska naturalnego. - Myślimy o tym, by wprowadzić do Katechizmu Kościoła Katolickiego grzech ekologiczny, grzech przeciwko wspólnemu domowi - powiedział Franciszek. Wyraził opinię, że przestępstwa przeciwko naturze są ""zbrodniami przeciwko pokojowi"". Zaapelował do prawników, by podjęli działania na rzecz wprowadzenia ""prawnej ochrony naszego wspólnego domu"" - Ziemi.",Papież Franciszek,
https://wiadomosci.onet.pl/tylko-w-onecie/oddychaj-polsko-kamil-wyszkowski-trzeba-przeprowadzic-terapie-wstydem/v4trgnh,Kamil Wyszkowski: trzeba przeprowadzić terapię wstydem,"Zmiany klimatyczne już trwają i weszły w nieciekawą trajektorię. Na etapie 2100 roku będzie bardzo źle, potem jeszcze gorzej. Miejmy nadzieję na powstanie technologii, dzięki której nie wyginiemy - mówi w rozmowie z Onetem Przedstawiciel Krajowy i Prezes Rady Global Compact Network Poland Kamil Wyszkowski.","Kacper Forreiter: Od kilku tygodni ludzie w Krakowie przecierają oczy ze zdumienia. Oto stolica smogu w Polsce stała się zieloną plamą na mapie zanieczyszczeń. Choć nie daje nam to ostatecznej odpowiedzi, to wszystko zbiega się z wprowadzeniem zakazu palenia węglem w Krakowie. Czy to jest sposób i odpowiedź na smogowy problem w kraju? Kamil Wyszkowski, Przedstawiciel Krajowy i Prezes Rady Global Compact Network Poland: To jest pierwszy krok we właściwą stronę oraz efekt procesu regulacyjnego, jakim jest uchwała antysmogowa. Na skutek presji społecznej, zwiększonej świadomości, kontroli i zachęt do wymiany systemów grzewczych na zero i nisko emisyjne w kotłach węglowych, w Krakowie spalanych jest coraz mniej podłej jakości węgla i koncentratów. To, co jeszcze będzie się zmniejszać w Krakowie, to liczba źródeł emisji. Należy rozszerzyć ten proces na tzw. krakowski obwarzanek, a więc okalające wsie i miasteczka. Przykład wzrostu jakości powietrza w Krakowie pokazuje jak w soczewce, że podobną drogę będą musiały przejść także inne aglomeracje, szczególnie aglomeracja śląska i dolnośląska. Czy pozytywny przykład jest wystarczający? Jak nakłonić inne, szczególnie te mniejsze gminy, do wprowadzenia takich zmian, a także na jakim stopniu administracyjnym powinny zapaść decyzje? Trzeba przeprowadzić terapię wstydem. Zadbać o wysokie standardy w konkretnym miejscu, a następnie skłonić pozostałe gminy do równania do najlepszych gmin gdzie o wysokie standardy zadbano... A już szczególnie powinno dotyczyć to miejsc ze statusem uzdrowiska. Takich miejscowości w Polsce mamy aż 45. Każda z nich powinna spełniać najwyższe standardy WHO w zakresie jakości powietrza i jeżeli w nich nie zostaną spełnione standardy WHO, to tworzy się tam przestrzeń wstydu, do której warto się regularnie odwoływać. W mojej ocenie wszystkie 45 miejscowości o statusie uzdrowiska powinny być prymusami w walce ze smogiem i swoim przykładem oddziaływać na pozostałe. Motywacją powinna być dla nich, poza najzwyczajniej w świecie pojmowaną przyzwoitością, także groźba utraty statusu uzdrowiska. A metody technologiczne? Można wprowadzić to, co jest istotą projektu Airly – pomiary wspierające standardowe pomiary GIOŚ (Główny Inspektorat Ochrony Środowiska – red.). Modelowanie matematyczne, duże ilości czujników, które poprawią analizę zjawiska, pokażą jak zmieniają się stężenia oraz jakie narzędzia prawne i regulacyjne zastosować, a także na jakim poziomie administracyjnym to zrobić. Im więcej czujników i im bardziej zagęszczona sieć pomiaru, tym większa świadomość społeczna. Wiedza i edukacja to zawsze najlepsze podglebie dla reform i zmiany nawyków. Dzięki zwiększonej świadomości, na decydentach jest też wywierana mocniejsza presja społeczna do podejmowania skutecznych działań. Decyzje samorządowe wystarczą? Do tego dochodzi także tzw. samoregulacja biznesowa, bo jej także bym sobie życzył. Żeby sklepy wielkopowierzchniowe, w szczególności te sprzedające urządzenia grzewcze, przestały sprzedawać rozwiązania wysokoemisyjne, oparte na spalaniu węgla. Całość działań mogłaby się złożyć na swoiste „pospolite ruszenie” wokół programu „Czyste Powietrze”. Byłoby genialnie, gdyby producenci zastosowali podejście, w którym pomimo że coś jeszcze nie jest zakazane, to wiadomo że nie wypada tego produkować i sprzedawać, bo truje i zabija. To klasyczna etyka w biznesie, gdzie biznes poprzez samoograniczenie daje dobry przykład konsumentom, poszerzając w efekcie zieloną, krakowską wyspę, która pojawiła się na mapie i dając kolejny impuls edukacyjny do społeczeństwa. To dla mnie przestrzeń nadziei. A jak jest z myśleniem Polaków na temat zanieczyszczenia powietrza? Naukowcy z Uniwersytetu Jagiellońskiego wychwycili odstępstwo od średniej w gminie Skawina, jeśli chodzi o zachorowalność m.in. na raka. Tajemnicą poliszynela jest stan powietrza w tym regionie. Z resztą – inny niechlubny przypadek to moje rodzinne miasto Rybnik, gdzie rybniczanie w internecie często dają wyraz uwielbienia smogowi. „Bo zawsze był”, „bo już wszyscy przesadzają”, „bo czy nie ma innych tematów”. Myślenie Polaków na szczęście zmienia się. Moje biuro, wsparło sondażownię KANTAR w przeprowadzeniu badania na próbie 4004 osób. Wynika z niego, że 57 proc. Polaków uważa, że zmiany klimatu są realne i wywołane przez działalność człowieka, a problemy w środowisku są palące i trzeba im przeciwdziałać. Są świadomi. 26 proc. uważa, że te zmiany są, ale to naturalne procesy, ktoś inny powinien się tym zająć. W tej grupie poziom świadomości i wiedza o konsensusie naukowym wokół zmian klimatycznych jest niska. Jest jeszcze grupa 12 proc. których nie interesuje ani polityka ani klimat czy ekologia, są raczej skoncentrowani na sobie. To obrazek polskiego społeczeństwa? W takim razie która grupa to ci, którzy tak głośno akceptują negatywne zjawiska klimatyczne i środowiskowe? To umowne 26 proc., które ekologią się nie przejmuje i nie zauważa, że to człowiek przyczynia się do smogu czy katastrofy klimatycznej. Pozostałe 12 proc. to ludzie, którzy w ogóle na ten temat się nie wypowiadają. Żyją swoim życiem w błogiej nieświadomości. Przynajmniej do czasu, aż np. nie zachorują. 57 proc. świadomych i zafrasowanych respondentów, to bardzo duża grupa. Co nam to realnie daje? To, że politycy dowiedzieli się, że ponad połowa Polaków oczekuje realnych działań na rzecz ochrony przyrody, powietrza, zasobów wodnych. To spore otrzeźwienie i kubeł zimnej wody wylany na głowy decydentów i liderów poszczególnych partii politycznych. Po opublikowaniu sondażu, w moim biurze miałem długą listę spotkań i telefonów od polityków, zarówno z opozycji jak i partii rządzącej, z prośbą o interpretację sondażu i zasugerowanie działań, które należy podjąć... Zresztą polski rząd, pomimo krytyki, robi sporo w zakresie walki ze smogiem czy kryzysem wodnym. Warto to odnotować. Także w tym roku rząd przystąpił do Rady Rządowej przy UN Global Compact, co jest kolejnym sygnałem zacieśniającej się współpracy, także na polu ochrony środowiska i klimatu. Dodam w tym miejscu, że zadaniem UN Global Compact jest praca z każdym rządem i każdą opozycją parlamentarną i pozaparlamentarną w poszukiwaniu optymalnych rozwiązań i odpowiednich regulacji. Czego konkretnie dotyczą rozmowy? Chociażby tego, co zrobić, żeby program „Czyste Powietrze” i działania oddolne w ramach samorządów, a więc ustawy antysmogowe, były szybciej przyjmowane i wdrażane. Jak sprawić, by proceduralnie i administracyjnie powtórzyć sukces programu 500 plus, czyli szybko i skutecznie wymieniać kotły węglowe czy termomodernizować budynki poprzez banki komercyjne przy wsparciu NFOŚ. Obecny model, gdzie to NFOŚ dystrybuował środki, się nie sprawdził. Sądzi pan, że to wszystko jest możliwe? Tu chodzi o przebudowę paradygmatu myślenia o nowoczesnej gospodarce i technologiach. Potrzebujemy odwagi w myśleniu i planowaniu. Przykładowo, nic nie stoi na przeszkodzie, żeby Polska przestała być największym producentem kotłów węglowych w Europie, a stała się największym producentem pomp ciepła w Europie. Jest to możliwe. Co z górnictwem? Jeśli premier Buzek był w stanie przeprowadzić dużą reformę górnictwa, a górnicy w sposób pokojowy przeszli do innych sektorów - trzeba ten proces kontynuować. Potrzebna jest długofalowa strategia energetyczna, konsensus ponad podziałami politycznymi tak, aby następujące po sobie rządy kontynuowały tę wspólnie wypracowaną politykę stopniowego odejścia od węgla. Wierzy pan w takie porozumienie energetyczne ponad podziałami? Energetyka pojawiła się w każdym programie partyjnym w minionej kampanii wyborczej. Mam wrażenie, że wbrew pozorom zarysowuje się przestrzeń na taki konsensus polityczny. Nie ma partii, która uważałaby, że od węgla odchodzić nie należy. Pytania do rozstrzygnięcia to jak, kiedy i jakimi narzędziami należy tej transformacji sektora energetycznego dokonać. To ogromna nadzieja. Wyobrażam sobie okrągły stół energetyczny, w którym uzgadniamy protokół zbieżności i protokół rozbieżności. Jesteśmy w stanie w Polsce uzgodnić sposób na długofalowy proces odchodzenia od węgla. Widzi Pan konkretne ramy czasowe, w których możemy to zrobić? Program „Czyste Powietrze”, przy sprawnym wdrożeniu przez banki komercyjne, może przynieść efekt po 8-12 latach. To jest pierwsza rzecz, a więc ponad 4,3 mln budynków do termomodernizacji – to ogromna ilość, której nie da się wyremontować z roku na rok. To, co można jednak zrobić relatywnie szybko, to zadbać o to, by organy ścigania, a więc policja, straż miejska i inne instytucje, efektywniej pilnowały norm emisyjnych. Tam, gdzie ktoś ma niewydolny, stary i nieefektywny piec węglowy, w którym pali śmieciami - naprawdę można i trzeba sprawić, by ta osoba zaprzestała tego rodzaju praktyki. To jest kwestia egzekucji prawa i pewnej higieny działań po stronie służb. To można zrobić bardzo szybko. Trzecia rzecz, która jest warta uwagi, to inicjatywa, której chce się w 2020 roku podjąć Global Compact w ramach Programu SDG11 Zrównoważone miasta, a więc zorganizowanie okrągłego stołu energetycznego. Już podczas szczytu klimatycznego w Katowicach przedsięwzięliśmy wspólnie z rządem szczyt miejski i wtedy do Platformy NAZCA (Non-State Actor Zone for Climate Action) zarządzanej przez UNFCCC (Agendy klimatycznej ONZ) przystąpiło 78 polskich miast – wszystkie one są już zarejestrowane, zaś 23 kolejne są w fazie rejestracji. W 2020 roku będziemy więc mieli przynajmniej 100 polskich miast w tej sieci, którą po stronie polskiej zarządza Global Compact. To obok biznesu, rządu i świata nauki podstawa dla zbudowania okrągłego stołu wokół obszaru energii. Do czego partycypujące miasta będą zobowiązane? Chcielibyśmy, by w 2020 roku sieć 100 polskich miast współpracujących z ONZ przyjęła standardy minimum, nad którymi aktualnie pracujemy. Jednym z nich jest ochrona powietrza, czyli chociażby wymóg przyjęcia uchwał antysmogowych, czy norm WHO dla mierzenia stężeń i ogłaszania alarmów smogowy. Proponowane standardy pozwolą na lokalnym poziomie pokonać smog. Działanie oddolne jest niezbędne. Uda się przekonać do tego wszystkiego zwykłych Polaków? Wciąż słychać głosy, że Polska odpowiada za bardzo niski współczynnik emisji np. CO2 w porównaniu do reszty świata. A to chyba nie rzecz w tym, ile jako kraj emitujemy, a jak wygląda to w przeliczeniu na mieszkańca. Największa emisja CO2 na osobę występuje w Stanach Zjednoczonych, tam wynosi ona 16 p., Niemcy mają 9,3 p., Polacy 8,9 p., Indusi w Indiach mają... 1,7p. Polacy nie mogą mówić, że mało emitują, bo w przeliczeniu na osobę prezentujemy bardzo wysoki poziom. Poza tym, pamiętajmy, że są różne emisje tego związku, bardziej lub mniej czyste – czym innym jest emisja z kotła gazowego, a czym innym ze starego kopciucha, który wyzwala jednocześnie mnóstwo ciężkich, rakotwórczych pyłów. Tu spotykają się dwa aspekty – zmiany klimatu i zanieczyszczenie powietrza. Oczywiście, tzw. niska emisja, poza wpływem na klimat, ma także wpływ na nasze zdrowie. Szkodliwe emisje z przemysłu to stosunkowo niewielki procent problemu smogu w Polsce, bo to zaledwie od sześciu do 10 proc. - w zależności od metodologii obliczeń. 80-88 proc. to smog pochodzący od indywidualnych odbiorców. Jeśli wymienimy w Polsce kotły węglowe, to właściwie rozwiążemy problem smogu z niskiej emisji. Pozostanie trwający cały rok smog z transportu. Ale też przyłożymy się do ochrony klimatu. Likwidując kotły węglowe, zlikwidujemy rynek zbytu dla niskiej jakości węgla i zmniejszymy jego udział w polskim miksie energetycznym. Im szybciej więc energetyka konwencjonalna będzie wygaszana, tym lepiej. W jej miejsce powinna powstać energetyka rozproszona oparta na OZE (odnawialne źródła energii – red.), wspierana np. energetyką jądrową. To kierunek, który powinien być wyznaczony przez proponowany okrągły stół energetyczny. Należy konsekwentnie i stopniowo wygaszać kopalnie i przerzucać górników do innych sektorów gospodarki, a im mniej będzie górników w górnictwie, tym rzadziej politycy będą używać w debacie postulatów i obietnic, które określają węgiel jako „czarne złoto” niezbędne dla rozwoju. To przechodziły Niemcy, kraje Beneluksu, Wielka Brytania. Tam wizerunek węgla odmienił się kompletnie. Wszystko jest kwestią przebudowy myślenia i gospodarki. Zwykli konsumenci, administracja gminna czy rządowa, to część problemu. Mimo wszystko gdzieś w tym wszystkim pojawiają się wielkie kompanie i firmy. Część z nich zaskakuje rozwiązaniami ekologicznymi. To kwestia budowania PR-u czy bycie eko zaczęło się opłacać? Najlepszym przykładem jest firma Unilever, która podjęła się bardzo ambitnego planu spełniającego cechy sustainability. Ich strategia najpierw wywołała koszty, ale później przyniosła zyski. Wiele osób pukało się w głowę, jak można narzucić sobie tak ambitny program, a na końcu konsumenci takie działania docenili. Innym przykładem takich ciekawych transformacji są chociażby Shell, firma paliwowa, w której akcjonariusz powiedział: „chcemy, żebyście wycofali się z paliw” i pewnie za 20 lat lub wcześniej, Shell będzie zajmował się produkcją OZE, rewolucjonizując swój wizerunek całkowicie. Kolejny przykład to IKEA, która ma kilkusetprocentowy przyrost sprzedaży fotowoltaiki (technologia związana z energią słoneczną – red.). To ewidentne przykłady, że w biznesie mamy do czynienia z megatrendami, które nie tylko są elementem strategii marketingowo-komunikacyjnych, ale są elementem twardego biznesu – tworzy się linie produkcyjne i sprzedażowe pod kątem nowej grupy potrzeb i odbiorców, którym, jak widać we wspomnianym wcześniej sondażu Kantar, zależy. Jakie są najbliższe plany pana organizacji w omawianych przez nas zagadnieniach? Planujemy chociażby w przyszłym roku rozmowy z grupami biznesowymi, by wykazać jak wyglądają tendencje i trendy konsumenckie. Nawet jeśli funkcjonują menedżerowie, nazwijmy ich - „starej daty”, którzy nie śledzą procesów międzynarodowych, nie wiedzą czym są lub nie interesują ich zmiany klimatyczne, a takich z pewnością też jest sporo, to spojrzą na badania konsumenckie. Nie wierząc w kwestie klimatyczne, zrezygnują z danej usługi bądź produktu i zmienią podejście, bo oczekuje tego coraz bardziej świadomy klient. To jest ta nadzieja. W tej materii System ONZ działa zresztą cały czas. W Nowym Jorku 26 września Sekretarz Generalny ONZ „odpalił” inicjatywę w ramach zrównoważonego finansowania, 147 grup bankowych (w tym grupa Banku Światowego!) podpisało pakt na rzecz odejścia od inwestowania w przedsięwzięcia wysokoemisyjne. Tym samym, uzyskanie finansowania dla takich inwestycji jest wyjątkowo trudne. Banki przesuwają środki z energetyki konwencjonalnej na energetykę nisko- i zeroemisyjną. To jest megatrend energetyczny, który wszyscy już widzą – zauważy go także ten czy inny polski rząd. Zadaniem dla Global Compact w Polsce jest ten trend wykorzystać i dlatego ogłosiliśmy podczas Forum w Krynicy powołanie grupy bankowej na rzecz zrównoważonego finansowania. Nasz plan na rok 2020 to skupienie i skoordynowanie działań większości działających w Polsce banków w tej inicjatywie Pozostaje bardzo ważne pytanie – czy pana zdaniem wciąż możemy mieć nadzieję, że jako ludzkość zdążymy uratować klimat, a więc i siebie? Nadzieja zawsze jest. Ale patrząc na model temperaturowy NASA i na to, że nie jesteśmy w stanie odejść od pułapki oparcia energetyki światowej na ropie, węglu i gazie, to zmierzamy w stronę katastrofy. Oczywiście, będzie rosło użycie OZE, ale będzie też rosła ilość ludzi, którzy będą chcieli poczuć komfort i wysoką jakość życia krajów wysoko rozwiniętych. Posiadać samochody, lodówki czy dostęp do Netflilksa. Chyba że… Pojawi się spektakularny game-changer? Technologie przyszłości, które gwałtownie zrewolucjonizują rynek energetyczny. Właściwie to jest plan ONZ. Koncentrować środki międzynarodowe i skupić uwagę biznesu i świata nauki na rozwój i badania. Tworzymy bankowe sojusze finansowe dla ochrony klimatu, mobilizujemy naukowców w kierunku poszukiwania technologii czystej energii. Wszystko po to, by odmienić los przyszłych pokoleń. By ludzkość przetrwała. Kto wie, może wystrzelona na orbitę elektrownia słoneczna, nad którą pracują Chiny zadziała… Albo plan Sarkozy’ego, żeby postawić pole solarne w Maroko lub Algierii i zasilać kablem podmorskim całą południową Europę ma sens. A może Wyspa Północna budowana między Wielką Brytanią, Norwegią i Danią, oparta na energetyce wiatrowej morskiej to odpowiedź. Czy też rozwiązaniem jest model australijski proponowany przez Elona Muska, z energetyką rozproszoną w oparciu o energetyką słoneczną i magazyny energii… A może jedynym wyjściem jest spięcie tych wszystkich rozwiązań i jeszcze nowych, kolejnych, dzięki którym nie wyginiemy, ale... Ale? Wiek XXI i XXII to raczej wojny o wodę i żywność. Zmiany klimatyczne już trwają i weszły w nieciekawą trajektorię. Na etapie 2100 roku będzie bardzo źle, potem jeszcze gorzej. Miejmy nadzieję na powstanie technologii, dzięki której nie wyginiemy, dzięki której schowamy się pod kopułami w sztucznych miastach i kupimy sobie więcej czasu na opracowanie rozwiązania, które odwróci trend... *** Kamil Wyszkowski od 2002 roku jest pracownikiem Organizacji Narodów Zjednoczonych. W latach 2002-2009 w United Nations Development Programme (UNDP) odpowiadał m.in. za współpracę międzynarodową i wielostronną oraz za rozwój programów w Europie i Azji. Pracował w kilkudziesięciu krajach wdrażając programy i projekty rozwojowe bazujące na transferze wiedzy z Polski. Były to w szczególności takie kraje jak Irak, Indie, Tajlandia, Rumunia. Pracował także w centrali UNDP w Nowym Jorku oraz centrali UNDP na Europę i kraje WNP w Bratysławie. Od 2009 do 2014 roku Dyrektor Biura Programu Narodów Zjednoczonych ds. Rozwoju (UNDP) w Polsce. Od 2004 do dziś Przedstawiciel Krajowy i Prezes Rady Global Compact Network Poland - GCNP (ONZ-owskiej sieci koordynującej z ramienia United Nations Global Compact współpracę z biznesem, miastami, uczelniami wyższymi, administracją publiczną oraz organizacjami pozarządowymi; więcej: ungc.org.pl). Od 2011 roku Dyrektor Centrum Transferu Wiedzy – Know How Hub (think-tanku powołanego w ramach UNDP Poland, obecnie zarządzanego przez GCNP). Wykładowca na takich uczelniach jak: Central European University, Katolicki Uniwersytet Lwowski, Szkoła Główna Handlowa, Akademia Leona Koźmińskiego, Collegium Civitas, SWPS – Uniwersytet Humanistycznospołeczny, Instytut Dyplomacji im. Ignacego Paderewskiego przy MSZ oraz Uniwersytet Warszawski. Ekspert w zakresie polityk ONZ i UE, w szczególności w obszarze działań na styku biznesu, administracji i nauki oraz włączania sektora prywatnego do wdrażania celów, polityk i standardów ONZ. Specjalista zajmujący się współpracą rozwojową, współpracą wielostronną, transferem wiedzy. Jako pracownik ONZ zajmujący się dyplomacją ekonomiczną, zmianami klimatycznymi, innowacjami społecznymi i gospodarczymi, ekonomią społeczną oraz projektowaniem przeskoków rozwojowych i meta trendów w biznesie w szczególności w odpowiedzi na zmiany klimatyczne i adaptacje do zmian klimatu. Prawnik specjalizujący się w prawie międzynarodowym. Absolwent prestiżowej United Nations Development Programme Academy (UNDP VDA). Wraz z kierowanym przez siebie zespołem otrzymał medal Sejmu Rzeczpospolitej Polskiej za działania na rzecz osób niepełnosprawnych, wypracowania modelu Ekonomii Społecznej dla Polski oraz wparcia dla procesu ratyfikacji Konwencji o prawach osób niepełnosprawnych. W 2012 roku otrzymał nagrodę za stworzenie i prowadzenia najbardziej innowacyjnego i efektywnego biura UNDP w regionie Europy i WNP przyznaną przez Zastępcę Sekretarza Generalnego ONZ odpowiadającego za UNDP RBEC. Od 2009 do 2012 członek Zespołu Doradców Strategicznych Prezesa Rady Ministrów w Polsce. Z ramienia Zespołu Doradców Premiera m. in. Współautor Długookresowej Strategii Rozwoju Kraju do 2030 roku oraz koordynator Strategii Rozwoju Kapitału Ludzkiego do 2020 roku. Od 2014 roku w Radzie Ekspertów Narodowego Centrum Badań i Rozwoju ds. Innowacji w gospodarce i innowacji społecznych. Od 2016 roku w gronie członków zespołu ds. innowacji w Ministerstwie Rozwoju. Od 2018 roku doradca Ministra Inwestycji i Rozwoju.","Kamil Wyszkowski, dyrektor generalny Global Compact Poland",
https://wiadomosci.onet.pl/swiat/chcesz-dostac-bilet-na-koncert-billie-eilish-dbaj-o-srodowisko/kbd5n3p,Chcesz dostać bilet na koncert Billie Eilish? Dbaj o środowisko,"Zadbaj o środowisko, walcz z efektem cieplarnianym, a możesz otrzymać bilet na koncert Billie Eilish. Amerykańska piosenkarka nawiązała współpracę z organizacją Global Citizen przy okazji jej przyszłorocznej trasy ""Where Do We Go"", w ramach której będzie rozpowszechniać wiedzę na temat zmian klimatycznych i sposobach przeciwdziałania im.","O nawiązaniu współpracy z Global Citizen amerykańska piosenkarka Billie Eilish poinformował fanów w filmie, zamieszczony w mediach społecznościowych. Artystka namawia do wspierania organizacji, zachęca do zapoznania się z informacjami na temat kryzysu klimatycznego, efektu cieplarnianego i sposobów walki z zagrożeniem. Zaangażowanie nagrodzone zostanie biletami na występ jednej z największych sensacji muzycznych ostatnich lat; artystka zadebiutowała albumem ""When We All Fall Asleep, Where Do We Go?"" w 2019 r. Podczas najbliższej trasy ""Where Do We Go"" Eilish zamierza promować ekologiczny tryb życia. Fani będą mogli zaczerpnąć informacji na temat zmian klimatycznych w przestrzeni koncertowej nazwanej ""Billie Eilish Eco-Village"". ""Możemy wspólnie zmierzyć się z tymi problemami i pracować na rzecz lepszego świata"" - namawia piosenkarka i zachęca do odwiedzania poświęconej jej ""zakładki"" na stronie Global Citizen.",Billie Eilish,
https://wiadomosci.onet.pl/kraj/andrzej-duda-podpisal-ustawe-zakazujaca-importu-kopciuchow/lnebqdx,Jest decyzja prezydenta ws. zakazu importu kopciuchów i sprzedaży nieekologicznych kotłów,"Prezydent Andrzej Duda podpisał nowelę Prawa ochrony środowiska, która wprowadza zakaz importu do Polski kopciuchów. Nowe prawo wprowadzi ponadto kary za sprzedaż pozaklasowych, nieekologicznych kotłów grzewczych.","Jednym z celów noweli Prawa ochrony środowiska oraz innych ustaw jest uszczelnienie rynku tak, by do konsumentów nie trafiały pozaklasowe, nieekologiczne kotły grzewcze. Nowela wprowadza definicję ""wprowadzania do obrotu"", co ma wyeliminować możliwość sprowadzania do Polski nieekologicznych kotłów z innych państw UE, Turcji i państw EFTA (będących stroną umowy o Europejskim Obszarze Gospodarczym). Uregulowania ograniczające swobodny przepływ towarów w UE są zgodne z przepisami wspólnotowymi. Traktat o Funkcjonowaniu Unii Europejskiej dopuszcza stosowanie zakazów lub ograniczeń przywozowych, wywozowych lub tranzytowych, uzasadnionych względami m.in. bezpieczeństwa publicznego czy ochrony zdrowia i życia ludzi. Nowe przepisy mają wzmocnić też system kontroli sprzedawanych kotłów grzewczych. Zgodnie z wyliczeniami resortu przedsiębiorczości i technologii na polski rynek trafia rocznie około 200–250 tys. kotłów na paliwa stałe. Dokładnych danych jednak brakuje ze względu na duże rozproszenie rynku i szarą strefę w handlu takimi urządzeniami, którą ocenia się na 20-25 proc. rynku. Nowela ""uzbraja"" obowiązujące rozporządzenie dotyczące norm jakości kotłów w przepisy pozwalające skuteczniej przeciwdziałać wprowadzaniu na rynek nieekologicznych kotłów grzewczych na paliwo stałe. Zgodnie z obowiązującym prawem, od 1 lipca 2018 r. w Polsce nie można wprowadzać na rynek gorszych niż piątej klasy emisyjnej (najbardziej ekologicznych) domowych kotłów grzewczych na paliwo stałe. Rozporządzenie w tej sprawie było wzorowane na przepisach unijnej dyrektywy dot. ekoprojektu, która zacznie obowiązywać 1 stycznia 2020 r. Dyrektywa wskazuje, że niektóre produkty muszą spełniać minimalne wymogi w zakresie efektywności energetycznej, przez co zmniejsza się negatywy wpływ na środowisko. Z obserwacji resortu przedsiębiorczości i technologii oraz organizacji zajmujących się problemem smogu wynikało jednak, że przepisy ws. kotłów są obchodzone przez producentów i na rynek trafiają nadal nieekologiczne piece grzewcze, tzw. kopciuchy. Wykorzystywane były wyjątki z rozporządzenia, a kiepskiej jakości piece węglowe trafiały pod strzechy jako kotły na ciepłą wodę użytkową bądź kotły na biomasę niedrzewną. MPiT zamknęło te furtki nowelą rozporządzenia. Nowe prawo, że kara za wprowadzanie na rynek pozaklasowych kotłów będzie sięgała do 5 proc. przychodu przedsiębiorcy osiągniętego w poprzednim roku kalendarzowym, jednak nie mniej niż 10 tys. zł. Jeżeli przedsiębiorca nie osiągnął w poprzednim roku przychodu, kara wynosić będzie 10 tys. zł. Dzięki noweli Inspekcja Handlowa ma skuteczniej kontrolować przestrzeganie przepisów dotyczących wprowadzanych do obrotu urządzeń. Oprócz kar inspekcja będzie mogła badać kotły; czy są zgodne z wymaganiami (m.in. poprzez badania laboratoryjne), sprawdzać dokumentację, świadectwa, certyfikaty itp. Zgodnie z raportami WHO i agend europejskich z powodu smogu i powikłań wynikających ze złej jakości powietrza w Polsce umiera 47 tys. osób rocznie. Za największe emisje zanieczyszczeń, w tym pyłów zawieszonych PM2,5, PM10 oraz benzo(a)pirenu, odpowiada sektor bytowo-komunalny (np. piece grzewcze, palenie śmieci) oraz transport.",Andrzej Duda,
https://wiadomosci.onet.pl/kraj/zieloni-domagaja-sie-nowej-definicji-dobrobytu/lee2gjq,Zieloni domagają się nowej definicji dobrobytu,"Ponieważ dotychczas obowiązujący model gospodarki opiera się przede wszystkim na wyzysku zasobów, Zieloni chcą nowych definicji.","– Nie da się chronić klimatu, jednocześnie podtrzymując dotychczasowy model gospodarki, który opiera się przede wszystkim na wyzysku zasobów – powiedziała szefowa Zielonych Annalena Baerbock. Jak długo nasz dobrobyt mierzony będzie tym, ile spalamy kopalnianych surowców i ile kilometrów nowych autostrad budujemy, tak długo nie będziemy mogli osiągnąć celów klimatycznych – wyjaśniała w rozmowie z agencją DPA. We wniosku prezydium partii na temat polityki gospodarczej przygotowanym na konwencję Zielonych w połowie listopada, liderzy partii wyjaśniają, dlaczego przyjęcie za miernik osiągnięć gospodarki narodowej produktu krajowego brutto PKB jest niewłaściwe. Ignoruje on bowiem społeczne następstwa i ekologiczne szkody wyrządzane przez gospodarkę. PKB to wartość wszystkich towarów i usług wyprodukowanych w gospodarce narodowej. Zdaniem Zielonych dobrobyt należy w przyszłości mierzyć szerzej i powinien on na dłuższą metę odzwierciedlać postępy w ekologicznej przebudowie gospodarki. Zdaniem Zielonych na pierwszy ogień można by wziąć niemieckie koleje Deutsche Bahn, w których wyłącznym udziałowcem jest państwo. Kolej miałaby jako pierwsza zbilansować swoją dzialność uwzględniając dobro ogółu. Duże firmy prywatne w swoich dorocznych bilansach powinny uwzględniać także wskaźniki zrównoważonego rozwoju, jak np. emisję CO2. Zieloni starają się obecnie wyostrzyć swój profil gospodarczo-polityczny i nadrzędnym celem tych działań ma być „nowe zdefiniowanie gospodarki rynkowej pod względem aspektów socjo-ekologicznych” – napisano we wniosku. W tym celu potrzebne są jednak „nowe ramy, porządkujące sprawiedliwą, ekologiczną i zrównoważoną gospodarkę”. Jak do tej pory wyborcy przypisują Zielonym mniej kompetencji w dziedzinie ekonomii niż np. w ich czołowym temacie, czyli ochrony klimatu. Liderzy partii uważają, że trzeba przekonać ludzi, iż Zieloni mają kompetencje wychodzące poza ekologię. – Zazębienie ochrony klimatu z polityką gospodarczą jest bardzo ważnym tematem – powiedziała Annalena Baerbock w rozmowie z DPA. Przygotowany na konwencję Zielonych wniosek prezydium uwypukla jeszcze inne tematy jak np. wsparcie dla nowo powstających firm, cyfryzację, szybszą rozbudowę infrastruktury i sieci internetowej. – Zieloni nie są jeszcze pierwszymi adresatami w rozwiązaniu tych problemów – podkreśla szefowa Zielonych. Jednak jej spotkania z menadżerami koncernów takich jak Thyssenkrupp czy największego na świecie koncernu metalurgicznego ArcelorMittal w pierwszych dwóch latach przewodniczenia partii mają świadczyć o tym, że Zieloni nie są przeciwni tym gałęziom gospodarki czy przemysłu, a chcą rozmów. Zajęcie się już teraz przemianami, które nieuchronnie nastąpią, jest szansą, by Niemcy utrzymały się w czołówce państw uprzemysłowionych. Nie chodzi o to, żeby zrezygnować z produkcji, tylko nasz wzrost musi odbywać się w myśl socjalno-ekologicznej gospodarki rynkowej, z uwzględnieniem planetarnych granic – wyjaśniała szefowa Zielonych.",szefowa Zielonych Annalena Baerbock,
https://wiadomosci.onet.pl/tylko-w-onecie/onet-zaprosil-gwiazdy-aby-wyznaly-swoje-ekogrzechy-w-programie-zielone-gwiazdy/b9z1mtj,"Onet zaprosił gwiazdy, aby wyznały swoje ekogrzechy. W programie ""Zielone gwiazdy"" sprawdzamy ich wiedzę ekologiczną","Zmiany klimatyczne są jednym z głównych wyzwań, z jakimi obecnie mierzy się świat. Coraz więcej osób dostrzega potrzebę podjęcia działań na rzecz ochrony środowiska. Głos zabierają również gwiazdy i celebryci. Onet do programu ""Zielone gwiazdy"" zaprosił znane osoby, które rozmawiają o tym, jak działają na rzecz ochrony naszej planety.","Wszystkie odcinki do obejrzenia na vod.pl. Program ""Zielone gwiazdy"" prowadzi znany z działania w sprawie środowiska Michał Piróg. Wśród zaproszonych byli już m.in. Kayah, Grażyna Wolszczak, Odeta Moro, Monika Mrozowska czy Katarzyna Ankudowicz. Zaproszone gwiazdy mierzą się w ekologicznym quizie. Dzięki niemu nie tylko sprawdzają swoją wiedzę na temat ochrony środowiska, ale także poszerzają wiedzę. Czy wiedzieliście, że streaming muzyki pozostawia większy ślad węglowy niż winyle lub płyty CD? Wszystko przez to, że utrzymanie działających serwerów potrzebuje dużo większych ilości energii. W programie ""Zielone Gwiazdy"" zaproszeni goście mówią o swoich największych ekogrzechach. Kayah wyznała w programie, że jednym z jej największych grzechów przeciwko Ziemi było noszenie naturalnych futer. - Wydawały mi się piękne, pięknie uszyte i nie zastanawiałam się za jaką cenę. Potem, jak doszłam za jaką cenę wmawiałam sobie, że przecież i tak je mam z second handów. Dziś czułabym się nie w porządku sama z sobą, gdybym nosiła futra - powiedziała piosenkarka.",,
https://wiadomosci.onet.pl/kraj/polska-energetyka-o-transformacji-ktorej-nie-ma-polska-energetyka-ad-2019/peljsnf,"O transformacji, której nie ma. Polska energetyka A.D. 2019","Polska energetyka wymaga kompleksowej, długoterminowej i wiążącej prawnie transformacji. Żadna ekipa rządząca po 1989 r. nie odważyła się takiej stworzyć. Impas w tej kwestii spowodować może w niedalekiej przyszłości poważne problemy wewnętrzne i zewnętrzne – pisze dla Ośrodka Analiz Strategicznych Jakub Wiech.","POLECAMY: Długa obrona węgla, zatrzymanie OZE, atomowy miraż i gaz do dechy, czyli bezpieczeństwo energetyczne według PiS Ostatnie wybory do Sejmu i Senatu były pierwszymi w historii Polski, w których kwestie klimatu i energii odegrały tak istotną rolę. W programach wszystkich pięciu ogólnopolskich komitetów można było znaleźć zapisy dotyczące transformacji polskiej energetyki. Sytuacja ta jest echem tego, co dzieje się obecnie na świecie. Po opublikowaniu w 2018 roku raportu Międzyrządowego Panelu ds. Zmian Klimatu (IPCC) dot. wzrostu globalnych temperatur w wielu krajach odnotowano zwiększenie zainteresowania kwestiami klimatu, co z kolei było jednym z czynników warunkujących dobre wyniki Zielonych w wyborach do Parlamentu Europejskiego w maju roku 2019. Zjawisko to jest szczególnie widoczne w Niemczech, gdzie Die Grünen wybijają się na pozycję jednej z czołowych sił politycznych. Wszystko wskazuje na to, że trend klimatyczny utrzyma się w społeczeństwach światowej bogatej Północy na dłużej. Wynika to przede wszystkim z faktu, że wciąż nie wypracowano skutecznego sposobu redukcji emisji CO2, które są główną przyczyną globalnego ocieplenia. Problem z polską elektroenergetyką to przede wszystkim jej całościowy profil, będący de facto monokulturą węglową. Według danych na rok 2018, spośród 43,6 GW mocy zainstalowanej ok. 30 GW stanowią jednostki węglowe (20 GW na węglu kamiennym i 10 GW na węglu brunatnym). Z surowca tego produkuje się w Polsce ponad 80% energii elektrycznej. Stan ten jest utrzymywany dość konsekwentnie przez wszystkie ekipy rządzące po 1989 roku. Taki profil elektroenergetyki przełożył się na problemy z emisyjnością gospodarki. Według danych Eurostatu, Polska odpowiadała w 2018 roku za 10,3% unijnych emisji dwutlenku węgla, co daje jej trzecie miejsce w tej kategorii (po Niemczech i Wielkiej Brytanii). Oparcie mocy wytwórczych na węglu rodzi nie tylko problemy zewnętrzne. Ostatnie lata udowodniły, że taki profil energetyki może być – w określonych sytuacjach – niebezpieczny dla funkcjonowania krajowej gospodarki. Tak było m.in. w sierpniu 2015 roku, kiedy przetaczająca się przez Polskę fala upałów, połączona z przestojami remontowymi i awariami w niektórych jednostkach wytwórczych, wywołała zagrożenie blackoutem - rozległą przerwą w dostawach energii elektrycznej. Podobne obawy pojawiły się w roku 2018, kiedy ze względu na specyficzne warunki na rynku pozwoleń na emisję CO2, ceny prądu na rok 2019 uległy znacznemu podwyższeniu. Spowodowało to nerwową reakcję ekipy Zjednoczonej Prawicy, który obawiał się uderzenia w portfele Polaków, którzy mieli wkrótce pójść do wyborów europejskich oraz parlamentarnych. Dlatego też rząd zdecydował się na zamrożenie cen prądu specjalną ustawą (uchwaloną po burzliwych dyskusjach i w chaotycznym stylu, a następnie wielokrotnie zmienianą). Ta głęboka ingerencja w rynek energii elektrycznej nie została jednak dobrze przyjęta – była bowiem jedynie środkiem doraźnym, mającym zabezpieczyć sytuację przez 12 miesięcy. Innym poważnym problemem związanym z energetyką węglową była sprawa rekordowego importu węgla do Polski w 2018 roku. Ilość sprowadzanego nad Wisłę surowca osiągnęła bezprecedensowy pułap ok. 19,5 mln ton, z czego ok. 13 mln ton pochodziło z Rosji. Choć model transformacji zarysowany w PEP2040 wciąż jest niewiążący, to wiele wskazuje na to, że wkrótce zostanie on zatwierdzony i przeznaczony do realizacji. Jak zatem wygląda ścieżka transformacji wyznaczona przez ten dokument? Dobrze opisuje ją jeden z ulubionych bon motów ministra energii, który lubi podkreślać, że forsowana przez niego transformacja zakłada „ewolucyjne, nie rewolucyjne” odejście od węgla. Projekt PEP2040 to przede wszystkim wyraźna, choć rozłożona w czasie droga do zmniejszenia udziału węgla w miksie energetycznym oraz redukcji emisji CO2. Według tej strategii, węgiel pozostanie głównym surowcem polskiej energetyki, lecz jego wkład w produkcję prądu będzie stopniowo malał. I tak w 2030 roku z surowca tego ma pochodzić 60% polskiej energii elektrycznej, a w 2040 roku – ok. 40-50%. Węgiel wypierać będą przede wszystkim: bloki gazowo - parowe, elektrownie jądrowe, fotowoltaiki, elektrownie wiatrowe na morzu oraz elektrownie biogazowe. Według deklaracji ministra Tchórzewskiego, koszt tego procesu oscylować ma w granicach 400 mld złotych. Kluczową technologią dla tego modelu transformacji jest energetyka jądrowa. Zgodnie z zapowiedziami, pierwszy blok jądrowy w Polsce ma ruszyć w roku 2033, docelowo zaś nad Wisłą pracować ma 6 reaktorów. Wdrożenie tych mocy umożliwi przewidzianą w PEP2040 rozbudowę parku fotowoltaicznego i wiatrakowego bez konieczności inwestowania w elektrownie gazowe, które spowodowałyby skokowy wzrost zużycia błękitnego paliwa. Energetyka wiatrowa i fotowoltaika muszą być bowiem stabilizowane przez inne – niezależne od warunków atmosferycznych, stabilne źródła energii – takim źródłem mogą być elektrownie atomowe, węglowe – od których chcemy jednak odchodzić lub gazowe – te jednak oznaczają konieczność zwiększonego importu gazu. Atom jest dla PEP2040 kluczowy nie tylko ze względu na jego stabilizującą rolę w systemie, ale także ze względu na swą praktyczną bezemisyjność. Choć zapowiedzi dotyczące budowy elektrowni jądrowej w Polsce były składane już od samego początku rządów PiS po wyborach w 2015 roku, to przez cztery lata ekipie tej nie udało się nawet ustalić lokalizacji dla tej jednostki, nie mówiąc o bardzie skomplikowanych kwestiach pokroju modelu finansowania czy wyboru dostawcy technologii. Nieco lepiej wyglądają perspektywy dla założonego w Polityce rozwoju odnawialnych źródeł energii – tu można mówić już o pierwszych krokach w kierunku realizacji założeń PEP2040. Plany budowy pierwszych morskich farm wiatrowych na polskim Bałtyku przyciągnęły już szereg zainteresowanych podmiotów (m.in. Polenergię, Orlen, PGE). W toku znajdują się prace nad specustawą regulującą sektor offshore. Zauważalne ożywienie nastąpiło natomiast na rynku fotowoltaiki, czyli technologii, która według PEP2040 ma rozrosnąć się najbardziej, jeśli chodzi o moc zainstalowaną. Potencjał tkwiący w energetyce solarnej uwolniły wprowadzone przez rząd PiS programy dofinansowania do instalacji w panele słoneczne (Mój Prąd, Energia Plus) oraz podobne działania prowadzone równolegle przez samorządy. Na początku października 2019 roku łączna moc działających w Polsce urządzeń tego typu przekroczyła 1 GW. Za największy sukces ekipy PiS na polu realizacji założeń zakreślonych w projekcie PEP2040 należy uznać działania w sektorze gazu ziemnego. Udało się tu doprowadzić do sytuacji, w której realnym scenariuszem jest zaprzestanie kupowania gazu od Gazpromu już w 2022 roku. Wszystko dzięki dużym projektom infrastrukturalnym, do których zaliczają się: Termial LNG w Świnoujściu (decyzja o jego budowie zapadła za poprzednich rządów partii Jarosława Kaczyńskiego, a sam obiekt był budowany przez koalicję PO-PSL; obecnie toczą się prace nad rozbudową jego mocy regazyfikacyjnych z obecnych 5 nawet do 10 mld m3), system Baltic Pipe (magistralę łączącą Polskę ze złożami na szelfie norweskim, która - o ile oczywiście terminy zostaną dotrzymane - ma zostać ukończona w 2022 roku, a dzięki której nad Wisłę trafi ok. 9 mld m3 nierosyjskiego gazu), plany w zakresie ulokowania jednostki FSRU w Zatoce Gdańskiej (która dodałaby możliwości regazyfikacyjnych) oraz projekt pozyskiwani metanu z kopalń węgla (realizowany m.in. przez PGNiG). Wpływ na polską transformację energetyczną mogą mieć także obecne w parlamencie siły opozycyjne, które często prezentują odmienną od PiS wizję przemodelowania tego sektora. Opozycja parlamentarna, którą po październikowych wyborach do Sejmu i Senatu tworzą cztery ugrupowania (Koalicja Obywatelska, PSL-Koalicja Polska, SLD-Lewica, Konfederacja) jest zróżnicowana pod kątem wizji transformacji energetycznej. Warto w tym momencie zauważyć, że model tego procesu zaprezentowany przez PiS polega na utrzymaniu dużej, scentralizowanej energetyki, nawet w zakresie odnawialnych źródeł energii. Pozostałe siły parlamentarne są mniej kategoryczne w tej kwestii. Lewica w swym programie energetycznym łączy elementy systemu scentralizowanego i rozproszonego. KO i PSL kładą duży nacisk na rozwój rozproszonych źródeł OZE w postaci energetyki obywatelskiej. Te dwa kluby są też sceptyczne względem projektu jądrowego – Koalicja Obywatelska, w skład której wchodzą także skrajnie antyatomowi Zieloni, jasno dała do zrozumienia, że nie będzie popierać inwestycji w polską elektrownię jądrową, a PSL nie posiada wzmianki o tej technologii w swym programie. Wagę poglądów opozycji na kwestię polskiej transformacji energetycznej zwiększa fakt, że rząd PiS nie dołożył starań, by zagwarantować temu procesowi (ani nawet kluczowym projektom wchodzącym w jego skład) statusu ponadpartyjnego. Realizacja założeń PEP2040 rozpisana jest na okres równy pięciu pełnym kadencjom parlamentu. Biorąc pod uwagę historię polskiego parlamentaryzmu po 1989 roku dość naiwnym byłoby założenie, że przez cały ten czas u władzy (choćby i współdzielonej) utrzyma się jedna i ta sama partia, koordynująca wdrażanie swoich postulatów. Założenia postulowanej transformacji (redukcja emisji + utrzymanie konkurencyjności oraz miejsc pracy) nie zawsze są jednak możliwe do spełnienia, niekiedy zaś zmiany postępują wolniej, niż zakładano, lub też nie postępują w ogóle pomimo istotnych nakładów finansowych. Wtedy też do gry wkracza umiejętna polityka wizerunkowa, pozwalająca kreować „zazieleniony” obraz rzeczywistości. Na europejskim podwórku niekwestionowanym liderem takich zabiegów są Niemcy – kraj, który pod płaszczykiem ekologicznej transformacji (czyli Energiewende) potrafił zręcznie zakamuflować to, że jest największym na świecie konsumentem węgla brunatnego oraz walczy z praktycznie bezemisyjną technologią jądrową, wpychając europejską energetykę w miks OZE + gaz, czego beneficjentem jest Rosja. Przykładem jawnej manipulacji jest szeroko reklamowane „odejście Niemiec od węgla” w sytuacji, gdy Republika Federalna jedynie zaprzestała wydobywania tego surowca (a nie jego spalania w elektrowniach węglowych). Teoretycznie, Polska mogłaby użyć podobnych zagrywek, by wyeksponować swoje działania na polu energetyki tudzież przykryć – choć w pewnym stopniu – poważne niedociągnięcia i zaniedbania. Teoretycznie, gdyż w praktyce polski „zielony PR” nie istnieje, a poszczególne ekipy traciły nawet te okazje, które same z siebie się pojawiały. Największą niewykorzystaną szansą na zrobienie dobrego, ekologicznego wrażenia jawi się zorganizowany w Katowicach COP24. Ta trwająca dwa tygodnie konferencja była świetną okazją do zaprezentowania przemian (nawet tych planowanych) w polskiej gospodarce. Wtedy na Śląsk – górniczą stolicę kraju - zwrócone były oczy całego świata. Od decyzji zapadających w Katowicach zależał bowiem tok działań klimatycznych realizowanych na podstawie Porozumienia Paryskiego. Niestety, szansa ta została w dużej mierze zmarnotrawiona – zamiast korzystnych dla Polski przekazów w świat poszły m.in. zdjęcia pawilonu z węglem (sic!), który wystawiło miasto Katowice, fragmenty przemówień prezydenta Andrzeja Dudy, który mówił o tym, że polskie złoża tego surowca starczą na 200 lat oraz występ orkiestry górniczej. Bez odpowiedniej „zielonej” polityki wizerunkowej Polsce będzie coraz trudniej odpierać ataki na forum np. Unii Europejskiej, gdzie coraz więcej do powiedzenia mają partie i organizacje prośrodowiskowe, w tym również i takie, które poza ideałami reprezentują też konkretne interesy. Warszawa może stać się dość łatwym celem ataków politycznych, dzięki którym przywódcy państw członkowskich UE będą zabiegać o głosy własnych wrażliwych środowiskowo elektoratów. Skuteczny PR można robić dopiero wtedy, gdy wiadomo, co chce się przekazać. W kontekście energetyki dobra polityka wizerunkowa jest zatem bezpośrednio powiązana z ustaleniem trwałego planu transformacji energetycznej Polski. ................ Powyższy tekst jest skrótem opracowania powstałego na zlecenie Ośrodka Analiz Strategicznych. OAS jest prywatnym, niezależnym oraz ponadpartyjnym think-tankiem zajmującym się polityką zagraniczną i bezpieczeństwa.",,
https://wiadomosci.onet.pl/tylko-w-onecie/marcin-dorocinski-w-onet-rano-o-ekologii-pomylilismy-wzrost-z-rozwojem/kqs7xgl,"Marcin Dorociński w ""Onet Rano."": pomyliliśmy wzrost z rozwojem i przestaliśmy myśleć o Ziemi","Marcin Dorociński był gościem Piotra Kędzierskiego w ""Onet Rano."". Znany aktor mówił m.in. o ekologii i potrzebie zaangażowania się w ratowanie zagrożonej przyrody. - Przesadziliśmy i pomyliliśmy wzrost z rozwojem. Wszędzie ważne są pieniądze i gospodarka. Przestaliśmy myśleć o Ziemi. Wykorzystamy ją do końca i zaśmiecimy i uciekniemy na Marsa? To bez sensu – mówił Dorociński. Chcesz dowiedzieć się więcej? Kliknij tutaj: vod.pl.",,,
https://wiadomosci.onet.pl/religia/watykan-o-grzechu-ekologicznym/m1rbycx,Synod biskupów: niech Kościół formalnie uzna grzech ekologiczny,"Niszczenie środowiska naturalnego, złe obchodzenie się z przyrodą i brak szacunku do niej powinno zostać formalnie uznane przez Kościół za grzech - taką propozycję zgłoszono na trwającym w Watykanie synodzie biskupów na temat Amazonii.","O przedstawionej koncepcji wprowadzenia ""kanonu ekologicznego"" poinformował oficjalny portal Vatican News w syntezie kolejnych sesji obrad ojców synodalnych. Włoska prasa przypomina, że już w 2016 roku papież Franciszek mówił o grzechach wobec przyrody w orędziu na temat jej ochrony. Przytacza się też słowa pochodzącego z Austrii biskupa Erwina Krautlera, który pełnił posługę w Brazylii. Zaapelował on o ""ekologiczne nawrócenie"". Jak stwierdził w czasie synodu, pozwoli to ""zrozumieć powagę grzechu przeciwko środowisku naturalnemu"", który jest ""równy grzechowi przeciwko Bogu, przeciwko bliźniemu i przyszłych pokoleń"". Jak zauważyła ""La Repubblica"", także poprzednicy Franciszka - św. Jan Paweł II i Benedykt XVI - powtarzali, że ten, kto dopuszcza się wyzysku środowiska naturalnego, powinien odpowiedzieć przed Bogiem. Politycy na świecie muszą przyspieszyć i wzmocnić działania na rzecz klimatu i oceanów - apelują członkowie Międzyrządowego Zespołu ds. Zmian Klimatu w ich najnowszym raporcie nt. wpływu kryzysu klimatycznego na lodowce i oceany. Specjalny raport IPCC napisany został na podstawie wyników niemal 7 tysięcy badań naukowych. Autorzy raportu - ponad 100 ekspertów z 36 krajów - podsumowują wiedzę na temat zmian i zagrożeń stwarzanych przez kryzys klimatyczny dla Ziemi, jej oceanów i powłoki lodowej - lodowców, lądolodu, lodu morskiego i wiecznej zmarzliny. Jest to kolejny dokument IPCC - po opublikowanym w sierpniu raporcie o lasach i użytkowaniu ziemi. Z dokumentu wynika, że jeśli działania na rzecz ochrony klimatu nie przyspieszą - wówczas temperatura na świecie wzrośnie, a poziom mórz do końca wieku podniesie się o blisko metr. Dla wielu milionów ludzi żyjących obecnie w obszarach nadmorskich będzie to oznaczało utratę ich domów i konieczność migracji w inne rejony. Autorzy raportu są ""niemal pewni"", że oceany na świecie ocieplały się bez przerwy od lat 70. XX w. Podnoszenie się temperatury mórz i oceanów oraz ich zwiększające się zakwaszenie oznacza drastyczne zagrożenie dla morskich stworzeń i całych ekosystemów. Nawet, jeśli mieszkańcom Ziemi uda się ograniczyć drastycznie emisje gazów cieplarnianych (a co za tym idzie - wzrost temperatury do 1,5 st. C), to i tak najprawdopodobniej obumrze nawet 90 proc. raf koralowych. Bez żadnych działań, pod koniec wieku, na świecie nie będzie już rafy koralowej - alarmują naukowcy. Wzrost globalnej temperatury oznacza topnienie wiecznej zmarzliny. Proces ten może z kolei uruchomić nieodwracalny efekt domina: w wiecznej zmarzlinie zgromadzonych jest bowiem ok. 1,5 biliona ton organicznego węgla. To niemal dwa razy tyle, ile obecnie znajduje się w atmosferze. Lodowce górskie są źródłem wody pitnej dla miliardów ludzi na Ziemi – w Azji, Ameryce Południowej i Europie. Ich znacznie szybsze topnienie oznacza poważne problemy z zaopatrzeniem w świeżą wodę.","O koncepcji wprowadzenia ""kanonu ekologicznego"" poinformował oficjalny portal Vatican News",
https://wiadomosci.onet.pl/tylko-w-onecie/podsumowanie-rzadow-pis-ekologia-i-ochrona-srodowiska/9ps74t7,"Bez wycinania lasów nie byłoby bocianów, czyli rząd w służbie środowisku","Mijające cztery lata rządów Prawa i Sprawiedliwości dostarczyły niezliczoną liczbę kontrowersji dotyczących polityki ekologicznej. Nigdy wcześniej decyzje czy wypowiedzi dotyczące ochrony klimatu, lasów, smogu czy podejścia do węgla nie wzbudzały tak dużych emocji społecznych. Co się PiS-owi udało i gdzie ponieśli największe porażki?","Działalność resortu środowiska w ostatnich czterech latach można podzielić na okresy względnego spokoju i burz medialnych. Te drugie szalały w czasie dyskusji nad Lex Szyszko, wycinki Puszczy Białowieskiej i ogólnopolskiej batalii o dziki. Ustawa o zmianie ustawy o ochronie przyrody oraz ustawy o lasach, nazywana nazwiskiem zmarłego w środę ówczesnego ministra środowiska Jana Szyszki uchwalona została 16 grudnia 2016 r., w Sali Kolumnowej, w czasie kryzysu sejmowego. Po jej uchwaleniu właściciele nieruchomości, przy których rosną drzewa i krzewy, mogli o wiele łatwiej je wycinać. Dokument uchwalono błyskawicznie, nie było konsultacji społecznej. Kilka dni później w ruch poszły piły ręczne i mechaniczne, a krajobraz w niektórych miejscach zaczął szybko się zmieniać.  Mimo że rząd przez długi czas bronił ustawy, nastroje społeczne zaczęły szybko się zmieniać. Pod wpływem protestów zapis został zmieniony w maju 2017. Jak szacowali eksperci, w ciągu tych pięciu miesięcy wycięto kilka milionów drzew. Lex Szyszko była gorącym tematem w mediach tradycyjnych i społecznościowych. Kulminacyjnym momentem dyskusji o ustawie było zdjęcie martwej wiewiórki na ściętym konarze drzewa, które obiegło sieć. Jak się jednak okazało, była to manipulacja – zdjęcie zrobiono, zanim zmiana w prawie weszła w życie. W ten sposób symbolem skutków katastrofalnej ustawy stał się kompletny fake news. Temat Lex Szyszko nie zdołał jeszcze na dobre ucichnąć, a znów przez wszystkie przypadki odmieniano słowo ""wycinka"". Tym razem nie dotyczyła ona prywatnych posesji, a ostatniego prawdziwie dzikiego lasu w Europie, czyli Puszczy Białowieskiej. Co było przyczyną wjazdu do puszczy harwesterów (słowo wyjątkowo popularne przed dwoma laty – red.), czyli ciężkiego sprzętu do wycinania drzew? Odpowiedź ma wdzięczną łacińską nazwę Ips typographus. Kornik drukarz. Jak tłumaczył wówczas minister Jan Szyszko, inwazja tego na pierwszy rzut oka sympatycznego chrząszcza zagraża całej Puszczy Białowieskiej, włącznie z terenem Białowieskiego Parku Narodowego, którego wycinka nie miała objąć. Według ówczesnego szefa resortu wycinka była jedyną metodą powstrzymania tego owada. Jego przeciwnicy, zwłaszcza organizacje proekologiczne alarmowały, że prawdziwą przyczyną ma być komercyjne pozyskiwanie drewna. Podejrzenia ekologów nie brały się znikąd. Minister Szyszko nieco wcześniej słynął z mocno nieoczywistego podejścia do wycinania lasów. - Są różne organizacje ekologiczne, które uważają, że największym złem jest wycinanie drzew i zabijanie drzewa. To jest wina naszego pokolenia, że tak myślą. [...] Bo przecież gdyby nie było człowieka, to by nie było Krakowa, a rosłaby w tym miejscu puszcza jak ta Puszcza Białowieska. I gdzie by się wtedy podział bocian, który żyje blisko ludzkich siedzib? - mówił prof. Szyszko w czasie spotkania z pielgrzymami na Światowych Dniach Młodzieży, które odbyły się w 2016 r. w Krakowie. Minister jeszcze przed objęciem władzy przez PiS mówił też, że w Puszczy Białowieskiej powinno się wycinać więcej drzew. Apel ten wyszedł jednak od samych leśników, którzy tłumaczyli to aktywną ochroną lasu. Wycinka miała być jedyną metodą walki z kornikiem – środki chemiczne nie wchodziły w grę z powodu objęcia puszczy programem Natura 2000. Organizacje ekologiczne, z Greenpeace Polska na czele kontrowały, że puszcza obroni się cała, bo kornik jest naturalnym elementem ekosystemu. Leśnicy odpowiadali, że bierna ochrona może być niewystarczająca. Impas trwał, do akcji włączyli się znani artyści i naukowcy, którzy napisali list otwarty w obronie Puszczy Białowieskiej. Wśród 230 sygnatariuszy była m.in. tegoroczna laureatka Literackiej Nagrody Nobla Olga Tokarczuk. Sprawą zainteresowały się instytucje europejskie, na czele z KE. Ostatecznie próba masowej wycinki zakończyła się porażką resortu – harwestery wyjechały z puszczy, a TSUE uznało w kwietniu 2018 r., że wycinka była niezgodna z unijnym prawem. Wyrok nie zostawiał suchej nitki na rządzie: Trybunał uznał, że nie było dowodów na zagrożenie masową inwazją kornika drukarza, ani oceny skutków decyzji o wycince dla integralności obszaru Natura 2000. Na początku 2019 roku rząd rozpętał wojnę o dzika. Następca Jana Szyszki, minister Henryk Kowalczyk wydał myśliwym polecenie, by w związku z epidemią afrykańskiego pomoru świń (ASF) masowo odstrzelić dziki, które niosą zagrożenie dla hodowli trzody chlewnej. ASF rozprzestrzenia się bardzo szybko, w przypadku stwierdzenia jednego przypadku w całym pogłowiu świń należy niezwłocznie wybić wszystkie osobniki – w innym wypadku choroba w szybkim tempie rozniesie się dalej. Inna sprawa, że odstrzał dzików wcale nie jest skuteczną metodą prewencji tej choroby, bo wirusa przenieść mogą też kleszcze, komary i człowiek. Na Kowalczyka szybko zeszła potężna fala krytyki. - Styczniowe polowania wielkoobszarowe na dziki są ograniczone jedynie do kilku powiatów. Ma to na celu stworzenie strefy buforowej między terenem, gdzie występuje ASF, a tym, gdzie tej choroby nie ma. Linia demarkacyjna przebiega przez województwa warmińsko-mazurskie, mazowieckie i lubelskie – mówił minister na początku stycznia. Z informacji, do których dotarł Onet, wynikało jednak, że wcześniej, w rozmowie z myśliwymi szef resortu nakazał odstrzał w całym kraju. Tymczasem w mediach rozpętała się burza. Na Facebooku popularny stał się filtr fotograficzny z dzikiem. Protestujący w obronie jednego z najpospolitszych polskich ssaków wymyślali przeróżne hasła. W pamięć zapadły ""niech nam żyją, niech ryją"" i ""dzik jest dziki, PiS jest zły"". Jednym z krytyków odstrzału był sam prof. Jan Szyszko. - Gdybyśmy odstrzelili wszystkie dziki w Polsce, czy afrykański pomór świń by występował? Tak - stwierdził w rozmowie z Radiem Maryja. Co ciekawe, całej afery prawdopodobnie by nie było, gdyby nie PR-owy błąd ministra Henryka Kowalczyka. Jak sugerowali w rozmowie z Onetem łowczy, odstrzał wielkoobszarowy mógł zostać zarządzony po to, ""aby uspokoić rolników i pokazać, że Ministerstwo Rolnictwa i Ministerstwo Środowiska coś robią"" - Był zarządzony tzw. odstrzał wielkoobszarowy, ale to określenie nie oznacza nic. To są normalne polowania na dziki, które odbywały się zawsze - tłumaczył Janusz Kowalewski, Łowczy Okręgowy PZŁ w Krośnie. Sugerował przy tym, że ministrowi chodziło o uspokojenie nastrojów wśród rolników. Akcja prawdopodobnie go przerosła i obróciła się przeciwko niemu. Myśliwi uspokajali, że nikt nie będzie strzelał do ciężarnych loch i prosiąt, a i takie sugestie w mediach się pojawiały. Koniec końców odstrzał rzeczywiście był zbliżony do tych z poprzednich lat. Pięć faz umierania według szwajcarskiej lekarki Elisabeth Kübler-Ross całkiem trafnie oddaje podejście rządu do problemu ze smogiem w trakcie minionych czterech lat. Najpierw słyszeliśmy bowiem, że smogu nie ma. A jeśli już jest, to był wcześniej i zapewne nawet większy. A skoro był, to dlaczego niczego poprzednie władze z nim nie robili. A poza tym nasi sąsiedzi wcale lepiej nie mają. Potem nastąpiło nieprzyjemne uczucie, że samym zaprzeczaniem i gniewem niczego zdziałać się nie da, bo sprawa zaczęła budzić coraz większe emocje społeczne, a problem zanieczyszczonego powietrza przestał być lekceważony. Na końcu była akceptacja, że faktycznie 36 z 50 najbardziej zanieczyszczonych miast jest w Polsce, więc temat naprawdę jest poważny. W ten sposób powstał rządowy program Czyste Powietrze. Jego celem jest ograniczenie emisji szkodliwych substancji do atmosfery przez domy jednorodzinne. Zakłada dofinansowanie wymiany starych pieców na nowe, spełniające wszystkie normy. Zgodnie z założeniami w ciągu dziesięciu lat wymienione zostaną wszystkie ""kopciuch"", czyli główna przyczyna niskiej emisji – to ona w największym stopniu powoduje smog. Rządowi PiS należy oddać, że faktycznie jest pierwszym, który coś zaczął robić w kierunku oczyszczania powietrza. Niestety program Czyste Powietrze na razie nie okazał się spektakularnym sukcesem. Jak na razie ma on około 30 tys. beneficjentów – jeżeli to tempo zostanie utrzymane, piece zostaną wymienione nie w 10 a 100 lat. W międzyczasie rząd przyjął normy jakości węgla – to dobry ruch, choć nadal są one bardzo liberalne i są większym ukłonem w stronę kopalń aniżeli postulatów ekologów. Dużym plusem są za to nowe normy dotyczące produkcji kotłów. Walka ze smogiem na poziomie centralnym ruszyła, ale nie jest jeszcze tak dobra, jaka chyba mogłaby być. Widoki na ewentualną drugą kadencje są tu jednak dosyć obiecujące – sprawy brudnego powietrza zwyczajnie nie da się już przemilczeć. Ten rozdział będzie krótki, na temat energetyki wszystko napisał bowiem Bartosz Paturej w swoim tekście podsumowującym to zagadnienie [do przeczytania tutaj]. Jeśli chodzi o węgiel, warto odnotować jednak dwie rzeczy. Pierwsza – podejście do węgla, jako jednej z głównych przyczyn kryzysu klimatycznego. W czasie mijającej kadencji wielu polityków rządu podawało w wątpliwość konsensus naukowców, którzy całe życie zajmują się tematem – warto jednak podkreślić, że ta myśl ewoluowała. Nawet prezydent Andrzej Duda mówił, że klimat ""z jakichś przyczyn się ociepla"", ale ""nie wie, w jakim stopniu człowiek w rzeczywistości przyczynia się do zmian klimatycznych"". Minister Henryk Kowalczyk próbował z kolei deprecjonować udział człowieka w emisji CO2. - Jest wiele innych zjawisk, które powodują emisję dwutlenku węgla – to są choćby emisje wulkanów – mówił. Nie trzeba wielkiej znajomości tematu, by wiedzieć, że udział erupcji wulkanicznych w ogólnoświatowym jest mniej więcej 100 razy mniejszy niż emisja powodowana przez człowieka. Ale że obecny rząd faktycznie bardzo dobrze trafia w nastroje społeczne, ostatnio o węglu mówi mniej. A już na pewno w innym kontekście. Najnowsze badania pokazały, że Polacy stają się coraz bardziej węglosceptyczni, dlatego słowo węgiel słyszymy teraz w zupełnie nowym kontekście. Leśne Gospodarstwa Węglowe (LGW), bo o nich mowa, to odpowiedź rządu na kryzys klimatyczny. Czy jest to odpowiedź na miarę naszych możliwości? Kwestia dyskusyjna – organizacje proekologiczne krytykują pomysł, jako szumny projekt o marginalnym efekcie. Na stronie Lasów Państwowych czytamy bowiem, że LGW w ciągu 30 lat mają pochłonąć dodatkowy milion ton CO2. Brzmi imponująco? Biorąc pod uwagę, że rocznie emitujemy na ten moment ponad 320 mln ton, to jeden milion w skali 30 lat daje... nieco ponad 0,01 proc. tego, co wyprodukujemy. Podsumowując całą politykę ekologiczną rządu – poprzeczka w nowej kadencji nie będzie zawieszona bardzo wysoko, ale rośnie liczba wyzwań, z którymi będzie się trzeba uporać. W kilku obszarach zaczęło dziać się coś pozytywnego, ale pole do poprawy jest nadal bardzo duże.",Minister środowiska Henryk Kowalczyk,
https://wiadomosci.onet.pl/tylko-w-onecie/wybory-parlamentarne-2019-co-obiecuja-partie-ws-ochrony-srodowiska/hep26l2,Ochrona środowiska i walka z kryzysem klimatycznym. Co obiecują partie?,"Niedzielne wybory parlamentarne to tak naprawdę pierwsze, w których sprawy związane z ochroną środowiska i kryzysem klimatycznym stały się obowiązkowym punktem programu każdego dużego ugrupowania politycznego. Co obiecują nam poszczególne komitety?","Głośny każdej jesieni i zimy temat smogu, susze i fale upałów latem, młodzieżowy Strajk Klimatyczny w wielu miastach naszego kraju. Te wszystkie zdarzenia nie mogły umknąć politykom, którzy doskonale wiedzą, że sprawy związane z ekologią, środowiskiem naturalnym i klimatem stały się istotnym zagadnieniem w życiu ich wyborców. Jeśli dodamy do tego ostatnie sondaże, które pokazywały, że, co jest swego rodzaju nowością, nawet wyborcy bardziej konserwatywni zaczęli obawiać się o losy planety – możemy łatwo domyślić się, że nie ma partii, która powiedziałaby, że nie obchodzi jej środowisko. Jak wyglądają szczegóły? Zaczynamy od partii rządzącej, która, według sondaży, pewnie zmierza po kolejną kadencję samodzielnej władzy. Jak wynika z programu PiS, partia pojęcie ochrony środowiska rozumie szeroko i wymienia poszczególne pola działania: ochrona dziedzictwa naturalnego, troska o klimat i poprawę jakości powietrza, humanitarne traktowanie zwierząt i racjonalna gospodarka odpadami. Co warte podkreślenia, w programie czytamy takie zdanie: ""Wierzymy, że racjonalne wymogi ochrony środowiska nie muszą się kłócić z poprawą jakości życia obywateli i szybkim wzroście gospodarczym"". To jasny sygnał w kierunku wyborców – priorytetem zawsze będzie rozwój. Dalej czytamy też, że celem jest: długofalowy, realizowany z poszanowaniem środowiska rozwój kraju, który uwzględnia zarówno cele, jak i rozwój przyszłych pokoleń"". Jakie są cele PiS-u, jeśli partii dane będzie rządzić przez kolejną kadencję? Należą do nich m.in. kontynuacja programu ""Czyste powietrze"", który zakłada redukcję emisji z sektora bytowo-komunalnego (czyli głównie z domowych pieców – red.) o połowę do 2030 r. Prawo i Sprawiedliwość obiecuje też wprowadzenie kaucji na opakowania i kontynuację koncepcji Leśnych Gospodarstw Węglowych, czyli masowego sadzenia drzew, które mają pochłaniać część emitowanego dwutlenku węgla. PiS pisze też w swoim programie o rozwoju morskich farm wiatrowych i energetyce jądrowej, nie podaje jednak przy tym żadnych konkretów. Jeśli zaś chodzi o odpady, rząd zobowiązuje się w programie do redukcji masy odpadów składowanych do poziomu 10 proc. w 2035 r. Wzrost udziału recyklingu w tym czasie ma rosnąć sukcesywnie i osiągać poziom: 55 proc. w 2025 r., 60 proc. w 2030 r., 65 proc. w 2035 r. Największa partia opozycyjna poświęca tematom ekologicznym sporo miejsca w swoim programie. Co obiecują? Po pierwsze, Koalicja zobowiązuje się do wyeliminowania węgla w ogrzewaniu mieszkań do 2030 r., w ogrzewaniu systemowym do 2035 r., a w energetyce do 2040 r. Czym KO chce zastąpić węgiel? Ich programowy pomysł to lokalne farmy fotowoltaiczne. ""Do 2025 r. na rynku energetycznym powstanie 200 tysięcy lokalnych instalacji, które pozwolą na wytwarzanie energii przez firmy i samorządy. Kolejny milion takich instalacji powstanie przy domach, głównie z wykorzystaniem ogniw fotowoltaicznych. Możliwa będzie odsprzedaż nadwyżki prywatnie wytworzonej energii"" – czytamy w programie. Koalicja Obywatelska jako jedyna mocno akcentuje w programie problem z suszą. Ugrupowanie obiecuje zaprzestanie melioracji odwadniającej na terenach podmokłych, a także wprowadzenie nakazu prowadzenia małej retencji w lasach. KO chciałoby też, by cały teren Puszczy Białowieskiej miał status parku narodowego. ""Będziemy chronić puszczę, zamiast ją wycinać"" – czytamy. Ambitnie wygląda program wycofywania jednorazowych opakowań plastikowych. Według założeń miałyby zostać wyparte z użytku już w ciągu trzech lat. Pewnym rodzajem asekuracji i zwrotem w kierunku rodzin górniczych jest zapewnienie, że nie dojdzie do zamknięcia kopalń ""dopóki będzie w nich węgiel, a koszty wydobycia pozwolą na utrzymanie godnego życia górników i ich rodzin"". ""Przyjdzie moment, że w kopalniach skończą się złoża, a elektrownie okażą się przestarzałe. Dlatego udział węgla w polskiej gospodarce będzie spadać w sposób naturalny"" – pisze KO w swoim programie. Ostatnim wartym odnotowania punktem w programie Koalicji Obywatelskiej, jest wprowadzenie zakazu hodowli zwierząt futerkowych. ""Zakażemy też wykorzystywania zwierząt w cyrkach i zakończymy okrutne polowania na ptaki"" – czytamy. W programie trzeciej według sondaży siły politycznej naszego kraju znalazło się pięć podstawowych postulatów dotyczących środowiska. Koniec dominacji węgla. Lewica chciałaby, aby do 2035 r. większość energii pochodziła ze źródeł odnawialnych. Zapowiada też zakaz importu węgla i uniezależnienie się od dostaw gazu z zagranicy. Dwa miliony nowych pieców. Partia Czarzastego, Biedronia i Zandberga obiecuje dofinansowanie nowoczesnych, bezemisyjnych instalacji grzewczych w 15 lat. ""W ciągu 15 lat będziemy mieć najczystsze powietrze w tej części Europy"" – odważnie deklarują w programie. Własna energia w każdym domu. Temat przewijający się też w programach PiS i KO. Lewica obieca możliwość produkcji prądu we własnym gospodarstwie i możliwość odsprzedaży nadwyżki do sieci energetycznej. Pakiet dla Lasów. Według programu Lewicy 10 proc. powierzchni lasów ma być wolnych od ingerencji człowieka. Zapowiadają też powołanie Agencji Ochrony Przyrody odpowiedzialnej za kontrolę podmiotów zatruwających środowisko. Polska przyjazna zwierzętom. Lewica zapowiada utworzenie instytucji Rzecznika Praw Zwierząt. Do 2023 r. mają też zlikwidować hodowle zwierząt futerkowych, zabronią też klatkowego chowu kur i wykorzystania zwierząt w cyrkach. W programie PSL-Koalicji Polskiej stopniowym czytamy o odejściu od węgla. Celem partii jest 50 proc. udziału Odnawialnych Źródeł Energii do 2030 r. Ugrupowanie Kosiniaka-Kamysza i Kukiza chciałoby umożliwić instalacje wiatraków przez wspólnoty mieszkańców, które same zdecydują, czy chcą takie mieć. Ludowcy stawiają też w programie na fotowoltaikę i możliwość sprzedaży energii wytworzonej w domu do ogólnej sieci. PSL-KP jako jedyna poświęca w swoim programie miejsce na kwestię produkcji biogazu. Jak czytamy, chodzi o powstawanie biogazowni opartych na beztlenowej fermentacji, spełniających najwyższe standardy ochrony środowiska, niepowodujące uciążliwości zapachowych. Celem powstawania biogazowni jest produkcja energii, ciepła do sieci ciepłowniczej, produkcja nawozów i utylizacja odpadów organicznych. Ludowcy chcą też, by dofinansowanie zakupu pieców wynosiło 75 proc., a po spełnieniu kryteriów dochodowych 100 proc. ""To inwestycja w zdrowie Polaków, która się zwróci"" – czytamy. Ugrupowanie Władysława Kosiniaka-Kamysza wspomina też o budowie zbiorników dużej i średniej retencji. Jak zapewnia partia w swoim programie, efektem będzie magazynowanie wody, co uchroni przed powodziami i suszami, a także pozwoli produkować energię elektryczną. ""Mamy obowiązek zadbać o to, by przyszłym pokoleniom pozostawić Polskę w stanie lepszym, niż w czasach, w których nam samym przyszło działać"" – czytamy w programie Konfederacji. Na pierwszy rzut oka wygląda to, jak postulat ""zielonej"" partii. Dalej jednak pojawia się punkt ""do ekologii podchodzimy ze zdrowym rozsądkiem, dlatego nie jesteśmy przeciwnikami produkcji energii z węgla"", który odróżnia to ugrupowanie od pozostałych. Partia zaznacza, że popiera korzystanie z nowszych, bardziej efektywnych i czystszych technologii w energetyce. W programie czytamy, że ""dobrze pojęta ochrona przyrody nie ma barwy politycznej i nie może być wykorzystywana instrumentalnie do rozgrywek biznesowych czy ideologicznych"".  Konfederacja chciałaby wypowiedzieć unijny pakiet klimatyczny, który wymusza na Polsce transformację energetyczną w kierunku Odnawialnych Źródeł Energii.",,
https://wiadomosci.onet.pl/kraj/wybory-2019-eko-przebudzenie-politykow-co-z-niego-zostanie-po-wyborach-komentarz/zlh75cp,Ekoprzebudzenie polityków. Co z niego zostanie po wyborach? [KOMENTARZ],"Klimat i smog – to dwa ekologiczne tematy, które najmocniej przebiły się w debatach na finiszu kampanii wyborczej. Mamy pewien przełom, który pokazuje, że presja społeczna na rozwiązanie tych palących problemów rośnie i przynosi konkretny efekt. Co z tego zostanie, kiedy festiwal przedwyborczych obietnic się skończy? - zastanawia się w komentarzu Marek Józefiak z Greenpeace Polska.","Kiedy Polska powinna odejść od węgla? To pytanie zadane przez redaktora Grzegorza Kajdanowicza we wtorkowej debacie wyborczej w TVN24 pokazuje, jak długą drogę przebyliśmy jako społeczeństwo. Dziennikarz nie pytał o to, czy należy odchodzić od węgla, ale w jaki sposób i do kiedy. Na dobre przełamaliśmy węglowe tabu paraliżujące wszystkich polityków od lewa do prawa w III RP. Widać to choćby w reakcji partii na postulaty przedstawione im przez Młodzieżowy Strajk Klimatyczny. Większość ugrupowań, do których zwróciła się młodzież, zajęła stanowisko wobec klimatycznych postulatów, podzielając je w części lub całości. Zaskoczenie może budzić fakt, że podpisało się pod nimi Prawo i Sprawiedliwość. Partia rządząca wybrała trzy postulaty, z którymi się zgadza, w tym najważniejszy, dotyczący prowadzenia polityki klimatycznej w oparciu o aktualne stanowisko nauki wyrażone w raportach Międzyrządowego Zespołu ds. Zmiany Klimatu (IPCC). Co z raportu IPCC wynika dla polskiej polityki klimatycznej? Polska Akademia Nauk, ale też Parlament Europejski wyciągają z niego jednomyślne wnioski: cała Unia Europejska, w tym Polska, powinny całkowicie odejść od węgla w produkcji energii do 2030 r. To jedno polityczne zobowiązanie PiS wobec polskiej młodzieży ma ogromne praktyczne następstwa i z pewnością należy wymagać od polityków partii tego, żeby wyciągnęli odpowiednie wnioski i podjęli stosowne działania. Obietnica prowadzenia polityki klimatycznej w oparciu o aktualne stanowisko IPCC oznacza zwrot o 180 stopni w polskiej polityce energetycznej: dość nowych kopalń, dość nowych elektrowni na węgiel oraz faktyczny, a nie tylko deklarowany, rozwój odnawialnych źródeł energii. Jak natomiast wygląda dotychczasowa polityka klimatyczna obecnego rządu? Na początku kadencji zablokowano rozwój wiatraków na lądzie i spowolniono rozwój przydomowej energetyki słonecznej. Mimo politycznych zapewnień, że wiatraki na morzu mogą być nowym fundamentem polskiej gospodarki, latami ciągną się prace nad specjalnym prawem koniecznym dla tej technologii. Dużo większą werwę widzimy w opracowywaniu przepisów korzystnych dla lobby węglowego. Tuż przed końcem kadencji PiS próbuje przeforsować niekonstytucyjną specustawę węglową, która ma stłamsić głos lokalnych społeczności sprzeciwiających się inwestycjom w kopalnie. Nowe prawo w pierwszej kolejności uderzy w mieszkańców okolic Złoczewa protestujących przeciw budowie kopalni dla elektrowni Bełchatów, a potem w nas wszystkich, bo ta elektrownia to największy niszczyciel klimatu w UE. Rząd buduje też wielką elektrownię węglową w Ostrołęce, a zamiast realnych rozwiązań w zakresie redukcji emisji CO2, promuje Leśne Gospodarstwa Węglowe, które w ciągu 30 lat działania mają zredukować emisje o milion ton dwutlenku węgla, czyli o tyle, ile elektrownia Bełchatów wyemituje w ciągu... najbliższych 10 dni. Trzeba mieć bardzo złe mniemanie o inteligencji wyborców, żeby przedstawiać im taki projekt jako realne rozwiązanie poważnego problemu. Matematyka zmiany klimatu jest nieubłagana: emisje gazów cieplarnianych rosną w Polsce nieprzerwanie od 2014 r. Obecnie na głowę emitujemy już ponad 11 ton ekwiwalentu dwutlenku węgla – dwa razy więcej niż wynosi światowa średnia. Po latach antyekologicznych posunięć rząd PiS musi zrobić wiele, by podpisanie postulatów klimatycznych zostało odebrane jako wiarygodna deklaracja. Za tym podpisem muszą iść konkretne działania i decyzje. Pierwszą z nich powinno być wycofanie się z projektu specustawy węglowej. Już 14 października, tuż po wyborach, podczas posiedzenia komisji środowiska, będzie okazja, by sprawdzić, czy podpisanie postulatów Młodzieżowego Strajku Klimatycznego nie było tylko przedwyborczym malowaniem trawnika na zielono. Marek Józefiak jest koordynatorem kampanii ds. klimatu i energii Fundacji Greenpeace Polska.",Elektrownia Bełchatów,
https://wiadomosci.onet.pl/tylko-w-onecie/debata-ekologiczna-onetu-czy-projekt-regulacji-rzek-ma-sens/pc2ffzq,Debata ekologiczna Onetu. Czy projekt regulacji rzek ma sens?,"- Regulacja rzek ma wiele celów: cel przeciwpowodziowy, cel retencji na potrzeby rolnictwa i cel żeglugowy - w końcu chcemy, żeby transport nie był tak emisyjny - tłumaczył minister środowiska Henryk Kowalczyk. - Zachowujecie się, jakbyście byli w erze rewolucji przemysłowej - kontrowała posłanka PO Joanna Mucha.","Minister środowiska Henryk Kowalczyk, posłanka PO Joanna Mucha, rzeczniczka SLD Anna Maria Żukowska i poseł PSL Marek Sawicki wzięli udział w prowadzonej przez Andrzeja Stankiewicza przedwyborczej debacie poświęconej ekologii. Politycy mieli okazję przedstawić swoje pomysły na walkę z postępującymi zmianami klimatycznym. Zapytany o projekt regulacji polskich rzek, minister Kowalczyk tłumaczył, że spełni on ""wiele celów"". - Regulacja rzek nie polega na tym, że będzie kanał wybudowany, tylko na pogłębieniu dna - wyjaśniał. - Zawsze gdy do tej pory mówiliśmy o ministrze środowiska, mieliśmy na myśli ministra ochrony środowiska. W tej chwili to jest minister eksploatacji środowiska i to eksploatacji dość rabunkowej - stwierdziła Joanna Mucha.",,
https://wiadomosci.onet.pl/tylko-w-onecie/odnawialne-zrodla-energii-sondaz-dla-onetu/rn9s14e,Sondaż IBRiS dla Onetu: Polacy entuzjastami odnawialnych źródeł energii,"Dwie trzecie Polaków byłoby gotowych ponieść dodatkowe koszty, żeby zmniejszyć oddziaływanie na zmianę klimatu – wynika z sondażu IBRiS dla Onetu. Nieco ponad połowa uważa, że powinniśmy ograniczyć użytkowanie starych pojazdów z silnikiem Diesla. Jeśli chodzi o inwestycje w konkretne źródła energii, największy entuzjazm przejawiamy do Słońca i wiatru.","IBRiS zapytał Polaków o to, czy byliby gotowi ponieść dodatkowe koszty, żeby zmniejszyć oddziaływanie na zmianę klimatu. Twierdząco (""zdecydowanie tak"" lub ""raczej tak"") odpowiedziało 66,5 proc. badanych. Odmiennego zdania (""zdecydowanie nie"" lub ""raczej nie"") jest 29,4 proc. respondentów. 5,1 proc. ankietowanych nie potrafi udzielić odpowiedzi. Ciekawie prezentuje się rozkład odpowiedzi w zależności od popieranych partii politycznych. W przypadku rządzącego Prawa i Sprawiedliwości, ankietowani są podzieleni niemal po równo – 46 proc. byłaby gotowa ponieść dodatkowa koszty celem ochrony klimatu, 44 proc. jest odmiennego zdania. W przypadku największego ugrupowania opozycyjnego – Koalicji Obywatelskiej – panuje niemal jednogłośna zgoda na dodatkowe koszty: na ""tak"" było 94 proc. badanych, na ""nie"" zaledwie 4 proc. W przypadku Lewicy zgodę na dodatkowe koszty ochrony klimatu wyraziło 95 proc. badanych, przeciwnego zdania było 5 proc. Idealnie na pół rozłożyły się odpowiedzi u sympatyków PSL-Koalicji Polskiej – 50 proc. jest ""za"", 50 ""przeciw"" takiemu pomysłowi. W przypadku Konfederacji dodatkowe koszty gotowe jest ponieść 65 proc. wyborców, 35 proc. jest odmiennego zdania. POLECAMY: Polacy boją się zmian klimatu. Sondaż Drugim pytaniem zadanym ankietowanym przez IBRiS było to, jak oceniają pomysł, by ograniczyć użytkowanie starych samochodów (szczególnie z silnikami Diesla), na przykład poprze zakaz ich wjazdu do miast. Ta kwestia podzieliła opinię publiczną – poparcie wskazało 55,4 proc. badanych, 37,7 proc takiego pomysłu nie popiera. 6,9 proc. nie wiedziało jakiej odpowiedzi udzielić (lub nie miało zdania w tej sprawie). O to samo zapytano też z uwzględnieniem popieranej partii politycznej. Pomysł podzielił zwolenników PiS – poparło go 44 proc. pytanych, 46 proc. było odmiennego zdania. W przypadku Koalicji Obywatelskiej 72 proc. respondentów było ""za"", 23 proc. była przeciwna. Badani zwolennicy Lewicy odpowiedzieli ""tak"" w 58 proc. przypadków, a 38 proc. była na ""nie"". W przypadku sympatyzujących z PSL-Koalicją Polską zwolenników było najmniej – dokładnie 33 proc. Przeciwni takiemu pomysłowi byli pozostali (67 proc.) pytani. Wśród zwolenników Konfederacji ""za"" było 45 proc., przeciw zaś 55 proc. Ostatnim zadanym pytaniem przez IBRiS było to, jakiego typu energię rozwijałby ankietowany, gdyby był odpowiedzialny za politykę energetyczną Polski. Najwięcej badanych wskazało energię słoneczną – 37 proc. respondentów. Na drugim miejscu znalazła się energia wiatrowa, na którą postawiłoby 32 proc. badanych. Podium zamyka energia atomowa – rozwijałoby ją 14,5 proc. pytanych. Dalsze miejsca przypadły węglowi (4,4 proc.), energii gazowej (4,1 proc.) i wodnej (3,6 proc.). 4,3 proc. pytanych nie umiało odpowiedzieć na to pytanie. Bardzo ciekawie wygląda ten sondaż, gdy uwzględnimy popierane partie polityczne. Wśród zwolenników Prawa i Sprawiedliwości bardzo dużo orędowników energii słonecznej – aż 50 proc. badanych wskazało właśnie ten typ OZE. Stosunkowo mało badanych wskazało wiatr (17 proc.), relatywnie dużo gaz (8 proc.). Jeśli chodzi i zwolenników Koalicji Obywatelskiej, widzimy wielką przewagę orędowników wiatraków (64 proc.), stosunkowo mało badanych rozwijałoby energię słoneczną (23 proc.). Wśród zwolenników Lewicy mamy przewagę zwolenników... energii nuklearnej. W atom inwestowałoby 46 proc. badanych, w wiatraki 30 proc., a w kolektory słoneczne 24 proc. respondentów popierających SLD. Sympatycy PSL-Koalicji Polskiej doceniają energię wodną (25 proc. badanych), która znalazła się jedynie za wiatrakami (34 proc.) i energią słoneczną (28 proc.). Popierający Konfederację nie chcą inwestować w kolektory słoneczne – 56 proc. rozwijałoby energię wiatrową, 30 proc. atomową, a 10 proc. węglową. Badanie zrealizowano 2 października metodą telefonicznych, standaryzowanych wywiadów kwestionariuszowych wspomaganych komputerowo (CATI) na reprezentatywnej próbie 1100 Polaków.",Badani chętnie rozwijaliby energię słoneczną,
https://wiadomosci.onet.pl/tylko-w-onecie/wybory-parlamentarne-2019-debata-ekologiczna-onetu/vn0jq6d,"Debata ekologiczna Onetu. Żukowska: rząd PiS jest w stanie wojny z samorządami, w których nie rządzi","- Stracony czas to czas wcześniejszego ministra środowiska, Jana Szyszki. To przerwane wcześniej programy - ocenił poseł PSL Marek Sawicki. - Za czasów ministra Kowalczyka faktycznie coś się zaczęło dziać, więc na pewno pewne rozwiązania będziemy kontynuować, ale niektóre trzeba będzie przyspieszyć jak np. wymianę ""kopciuchów"" czy import starych samochodów - dodał Sawicki. Zdaniem Anny Marii Żukowskiej problemem jest również brak współpracy między rządem a samorządami.",,,
https://wiadomosci.onet.pl/tylko-w-onecie/wybory-parlamentarne-2019-debata-ekologiczna-onetu-czy-powstana-nowe-parki-narodowe/phye6en,Debata ekologiczna Onetu. Czy powstaną nowe parki narodowe? Minister środowiska odpowiada,"- Trwają dyskusję o poszerzeniu Turnickiego Parku Narodowego, natomiast wszystko robimy we współpracy z samorządami. Można powiększyć też Białowieski Park Narodowy, ale nie o całą Puszczę Białowieską, jak to jest na Białorusi - odpowiedział Henryk Kowalczyk. - Na tym etapie samorządy wypowiadają się dość sceptycznie o powiększaniu parków narodowych bądź tworzeniu nowych parków - dodał minister środowiska.",,,
https://wiadomosci.onet.pl/tylko-w-onecie/wybory-parlamentarne-2019-debata-ekologiczna-onetu-jak-politycy-chca-walczyc-ze/97l3qzc,Debata ekologiczna Onetu. Jak politycy chcą walczyć ze zmianami klimatu?,"Minister środowiska Henryk Kowalczyk, posłanka PO Joanna Mucha, rzeczniczka SLD Anna Maria Żukowska i poseł PSL Marek Sawicki wzięli udział w prowadzonej przez Andrzeja Stankiewicza przedwyborczej debacie poświęconej ekologii. Politycy mieli okazję przedstawić swoje pomysły na walkę z postępującymi zmianami klimatycznym. Tematem przewodnim była przyszłości energii pochodzącej z węgla i walka ze smogiem.","- Musimy natychmiast przestawić się na odnawialne źródła energii – apelowała startująca z listy Koalicji Obywatelskiej Joanna Mucha. - W moim przekonaniu, ważna jest edukacja ekologiczna od samego początku, od pierwszych klas szkoły podstawowej. To będzie rosnąca gałąź całej światowej nauki – dodała. - Stop inwestycjom w nowe kotły węglowe. Stop inwestycjom w nowe kopalnie. Przede wszystkim energia odnawialna. Dzisiaj, gospodarstwa rolne mają spadek dochodów mniej więcej o 16 proc. Gdyby dachy tych gospodarstw były pokryte panelami fotowoltaicznymi, miałyby dodatkowe dochody – stwierdził Sawicki. - Biomasa z przetwórstwa rolno-spożywczego powinna być przerabiana na biogaz. Mamy wtedy i nawóz azotowy i pozostałe nawozy i substraty do nawożenia pola i zwiększenia intensyfikacji produkcji ekologicznej – mówił polityk PSL. - Powstrzymanie kryzysu klimatycznego powinno być priorytetem. Musimy być do tego zdeterminowani. Podpisuję się pod postulatami posła Sawickiego i minister Muchy. Transformacja energetyczna, odejście od węgla i nastawienie się na odnawialne źródła energii – powiedziała Anna-Maria Żukowska, która zwróciła również uwagę m.in. na regularne zanieczyszczanie Bałtyku. - Za dużo nawozów spływa do Bałtyku i mamy przełowioną populację ryb. Jeżeli nie podejmiemy natychmiastowych kroków to Bałtyk stanie się śmierdzącym bajorem – stwierdziła.",,
https://wiadomosci.onet.pl/tylko-w-onecie/wybory-parlamentarne-2019-debata-ekologiczna-onetu-kiedy-zrezygnujemy-z-wegla/wc6vmkz,Debata ekologiczna Onetu. Kiedy zrezygnujemy z węgla?,"O rezygnacji z węgla, walce ze smogiem, regulacji rzek i powiększaniu parków narodowych rozmawiali politycy Prawa i Sprawiedliwości, Platformy Obywatelskiej, Lewicy i Polskiego Stronnictwa Ludowego w przedwyborczej debacie Onetu na temat ekologii. Gośćmi Andrzeja Stankiewicza w studiu byli minister środowiska Henryk Kowalczyk, posłanka PO Joanna Mucha, rzeczniczka SLD Anna Maria Żukowska i poseł PSL Marek Sawicki.","Pierwsza część debaty prowadzonej przez Andrzeja Stankiewicza była poświęcona przyszłości energii pochodzącej z węgla i stopniowemu odchodzenia od tego surowca. - Zużycie węgla powinno maleć, to nie ulega wątpliwości. Systematycznie będziemy zmniejszać udział węgla w mikście energetycznym - powiedział minister środowiska w rządzie PiS Henryk Kowalczyk. Wymienił, że temu służy korzystanie m.in. z energii słonecznej. jego zdaniem nie można składać nierealnych deklaracji, kiedy dokładnie nastąpi całkowita eliminacje węgla. - Jeśli poprzednicy pozamykali kopalnie, ale nie zbudowali innych elektrowni, to jaka jest alternatywa? - odpowiedział na zarzuty o rozwój kopalni węgla.",,
https://wiadomosci.onet.pl/tylko-w-onecie/politycy-o-ekologii-i-klimacie-rzeczniczka-wwf-polska-komentuje-debate-onetu/tdy90lq,Politycy w debacie Onetu mówili o ekologii. Rzeczniczka WWF Polska: zaklinanie rzeczywistości nam nie pomoże,"- Politycy zgodnie przyznają, że mamy zmianę klimatu, ale nie wszyscy czują w jak ważnym momencie dziejów się znaleźliśmy - oceniła dzisiejszą debatę Onetu nt. ekologii i klimatu Katarzyna Karpa-Świderek, rzeczniczka fundacji WWF Polska. Jej zdaniem, ""gdyby politycy słuchali naukowców, szkodliwe pomysły, jak budowa kolejnej węglowej elektrowni, w ogóle by się nie pojawiły"".","W prowadzonej dziś przez Andrzeja Stankiewicza debacie Onetu na temat ekologii i kryzysu klimatycznego wzięli udział minister środowiska Henryk Kowalczyk, posłanka PO Joanna Mucha, rzeczniczka SLD Anna Maria Żukowska i poseł PSL Marek Sawicki. Politycy rozmawiali o rezygnacji z węgla, walce ze smogiem, regulacji rzek i powiększaniu parków narodowych. Politycy przedstawili też swoje propozycje działań w polityce środowiskowej. Minister Kowalczyk mówił, że najważniejsze jest zapobiegnięcie zmianom klimatu i dodał, że ważne jest inwestowanie w energię odnawialną i biogazownie. Stwierdził jednak, że rząd odchodzi od węgla, ale jego jego eliminacja musi następować stopniowo, by Polska nie utraciła stabilności energetycznej. Joanna Mucha z PO krytykowała rząd i stwierdziła, że ""natychmiast trzeba zaprzestać realizacji takich pomysłów, jak kopalnie węglowe"". Wskazywała też m.in. na konieczność wprowadzenia edukacji ekologicznej. Marek Sawicki z PSL mówił o konieczności inwestowania w energię odnawialną, a Anna Maria Żukowska z SLD oceniła, że ""priorytetem powinno być powstrzymanie kryzysu klimatycznego"" i poparła postulaty Muchy i Sawickiego. Opozycja krytykowała też m.in. pomysły rządu dot. regulacji rzek. Zdaniem rzeczniczki WWF Polska Katarzyny Karpy-Świderek, ""debata pokazała, że czasy, kiedy ekologia była niszowym tematem, dawno minęły"". - Do społeczeństwa, a co za tym idzie także do polityków, dotarło że zmiana klimatu i stan środowiska to rzecz kluczowa dla nas, dla naszego bezpieczeństwa, dobrobytu, zdrowia i przyszłości. Nadal niestety widać, że podczas podejmowania kluczowych decyzji politycy zbyt rzadko sięgają po naukowe źródła, które są ogólnodostępną wiedzą. My już wiemy, ile będzie kosztowała nas regulacja rzek, w sensie finansowym i środowiskowym, czy ile wynosi dotacja do kopalń i energetyki węglowej, którą można byłoby przekierować na wsparcie źródeł odnawialnych, odpowiadając tym samym na potrzeby klimatu. To wszystko już jest policzone - wyjaśniła Onetowi rzeczniczka. - Gdyby politycy słuchali naukowców, szkodliwe pomysły, jak budowa kolejnej węglowej elektrowni, przekształcenie rzek w drogi wodne, czy droga ekspresowa przez park narodowy, w ogóle by się nie pojawiły. Cieszy nas natomiast fakt, że w kampanii, także na użytek ekopatriotycznych debat, politycy sięgnęli po nasz raport ""Polska dla Pokoleń"". To opracowanie, które zbiera dostępną wiedzę na temat klimatu i środowiska. Dobrze byłoby gdyby do niego wracali także po kampanii - oceniła rzeczniczka WWF. W czasie debaty wszyscy biorący w niej udział politycy przyznali, że jesteśmy świadkami zmian klimatycznych. - Politycy zgodnie przyznają, że mamy zmianę klimatu, ale nie wszyscy czują w jak ważnym momencie dziejów się znaleźliśmy. Minister Środowiska Henryk Kowalczyk powiedział dzisiaj na debacie wprost, że ""powinniśmy mówić o realnych rzeczach, a nie ambicjach"". Tyle że my już nie mamy czasu i komfortu bycia mało ambitnymi, bo katastrofa klimatyczna jest tuż za rogiem. Zaklinanie rzeczywistości nam nie pomoże - powiedziała Katarzyna Karpa-Świderek. Przyznała również, że ""to jest moment w którym potrzebujemy nie polityków, którzy widzą perspektywę jednej czteroletniej kadencji, a »mężów«, czy też »żon stanu«, którzy będą myśleć o naszej przyszłości"". - Takiego podejścia wśród rządzących próżno szukać - oceniła. Jej zdaniem ""deklaracje ambitnych działań padają ze strony opozycji"". - To cieszy i będziemy trzymać polityków za słowo. To, że polska energetyka nadal w około 80 proc. oparta jest na węglu, pokazuje nie cztery, ale więcej lat zaniedbań. Słowo już nie wystarczy. Od wszystkich polityków my, jako wyborcy, powinniśmy domagać się czynów - stwierdziła rzeczniczka WWF. ",Ekologia i kryzys klimatyczny były tematem debaty Onetu,
https://wiadomosci.onet.pl/tylko-w-onecie/debata-ekologiczna-kowalczyk-mucha-sawicki-i-zukowska-o-zmianach-klimatu/3mx31fr,Debata ekologiczna Onetu. Jak politycy chcą walczyć ze zmianami klimatu?,"O rezygnacji z węgla, walce ze smogiem, regulacji rzek i powiększaniu parków narodowych rozmawiali politycy Prawa i Sprawiedliwości, Platformy Obywatelskiej, Lewicy i Polskiego Stronnictwa Ludowego w przedwyborczej debacie Onetu na temat ekologii. Gośćmi Andrzeja Stankiewicza w studiu byli minister środowiska Henryk Kowalczyk, posłanka PO Joanna Mucha, rzeczniczka SLD Anna Maria Żukowska i poseł PSL Marek Sawicki.","Pierwsza część debaty prowadzonej przez Andrzeja Stankiewicza była poświęcona przyszłości energii pochodzącej z węgla i stopniowemu odchodzenia od tego surowca. - Zużycie węgla powinno maleć, to nie ulega wątpliwości. Systematycznie będziemy zmniejszać udział węgla w mikście energetycznym - powiedział minister środowiska w rządzie PiS Henryk Kowalczyk. Wymienił, że temu służy korzystanie m.in. z energii słonecznej. jego zdaniem nie można składać nierealnych deklaracji, kiedy dokładnie nastąpi całkowita eliminacje węgla. - Jeśli poprzednicy pozamykali kopalnie, ale nie zbudowali innych elektrowni, to jaka jest alternatywa? - odpowiedział na zarzuty o rozwój kopalni węgla. - Polski węgiel już się przestał, albo za chwilę przestanie się opłacać - odparła Joanna Mucha z PO, mówiąc, że rząd PO-PSL szukał alternatywnych źródeł energii. - Musimy mówić o tym, że problem węgla to m.in. program docieplania budynków. Mieliśmy zainwestować w to 800 mln zł, on został zamknięty przez PiS - stwierdziła posłanka. Kowalczyk zapewnił jednak, że PiS realizuje kompleksowy program, tj. termomodernizację i wymianę pieców. Następnie głos zabrał Marek Sawicki z PSL. - Mówiłem, że korzystanie z węgla nie skończy się wtedy, gdy węgla zabraknie. Jestem przekonany, że za 30 lat korzystanie z węgla nie będzie opłacalne. Cena energii odnawialnej będzie tak konkurencyjna - powiedział. - Jak słucham ministra, to widzę, że brakuje determinacji. Kryzys klimatyczny zagraża nam wszystkim. Jeżeli nie zrobimy czegoś teraz, to nie da się już później nic zrobić. Nie nadążymy za tym - oceniła Anna Maria Żukowska z lewicy. - Pytanie, dlaczego budujemy kolejną kopalnię, skoro, jak słyszę, od tego węgla odchodzimy? - powiedziała, odnosząc się do słów ministra. - Energia odnawialna nie jest energią stabilną. Jest słońce, jest wiatr - jest dobrze - powiedział Kowalczyk, wyjaśniając, że korzystanie z węgla zapewnia stabilność energetyczną. - Jeżeli nie świeci słońce i nie wieje wiatr, to nie mamy energii - dodał. Minister mówił również o wykorzystaniu energii atomowej. Nie zgodziła się z tym Joanna Mucha. - To jest proces, w którym schodzimy cały czas z węgla. Rozwiązanie pt. atom, jest po prostu bzdurą. W naszym programie zdecydowanie od tego odchodzimy - powiedziała. - Trzeba dzisiaj budować rozproszoną energetykę, a nie za 50 lat - stwierdziła również Mucha. Żukowska zapewniła, że lewica nie popiera oparcia Polski na energii atomowej. - Bardzo kosztożerne jest budowanie elektrowni atomowej, tak samo składowanie odpadów. Żywot takiej elektrowni trwa 60 lat - wymieniła powody takiego poglądu.  - Smog truje nas wszystkich, nas wyjątkowo w skali Europy - powiedziała Anna Maria Żukowska, na pytanie o problem smogu. - ""Kopciuchy"" to jest coś, co truje nas cały czas - dodała. Żukowska wyjaśniła, że trzeba zaproponować rozwiązania takie jak dopłata do wymiany pieców, która jej zdaniem jest obecnie za niska. Stwierdziła, że trzeba również edukować społeczeństwo i ograniczyć transport kołowy. - Transport musi być kolejowy. W miastach trzeba stawiać na transport pieszy i rowerowy - stwierdziła. Joanna Mucha zaproponowała m.in. wymianę pieców i termomodernizację, dodała też, że program ""Czyste powietrze"" nie działa. - Będą na to potężne środki z UE. Możemy po nie sięgnąć, ale na ten moment blokujemy rozwiązania, które UE przyjmuje - powiedziała. - Uruchomiliśmy program ""Czyste powietrze"", wprowadziliśmy normy jakościowe na kotły, na paliwa stałe - powiedział Henryk Kowalczyk o tym, co zrobił rząd PiS. - Jeśli mówi się, że nic nie zrobiliśmy, w sytuacji gdy zrobiliśmy więcej niż poprzednicy, to pomówmy o rozwiązaniach - stwierdził Kowalczyk, odnosząc się do uwag Joanny Muchy.  - Jeśli chodzi o normy jakości węgla zapowiedziane w 2017 r., zostały z tego tylko te standardy dla pieców, natomiast do paliwa można w tej chwili dorzucać 30 proc. węglowego śmiecia. Lobby węglowe cały czas rządzi waszą polityką - zarzuciła rządowi.  Marek Sawicki ocenił natomiast, że ""stracony czas to czas ministra Szyszki (poprzednika Kowalczyka -red.)"". - Rzeczywiście za ministra Kowalczyk zaczyna się coś dziać - ocenił. Stwierdził jednak, że programy ekologiczne trzeba przyspieszyć i mówić o dwóch-trzech, a nie 10 latach. Anna Maria Żukowska oceniła, że ""rząd PiS jest w stanie wojny z tymi samorządami, w których nie rządzi"" oraz ""blokuje środki na transformację energetyczną"". - W Warszawie blokujecie środki na wszystko - zarzuciła. Andrzej Stankiewicz zapytał ministra Kowalczyka, czy nie obawia się degradacji rzek, regulując je i przerzucając na nie transport. - To nie polega na tym, że będzie zabetonowane koryto, chodzi tylko o pogłębienie dna rzeki - powiedział Kowalczyk. - Pogłębienie ma cel retencyjny i żeglowny - dodał. Zdaniem Joanny Muchy, do tej pory minister był ministrem ochrony środowiska, a obecnie jest to ""minister eksploatacji środowiska"". - Cały świat odchodzi od betonowania rzek - powiedziała. - Nie da się w naturalnie płynącej rzece zapewnić żeglowności - dodała. - Musimy doprowadzić do tego, by woda zatrzymywała się w naszej glebie - powiedziała, mówiąc, że rozwiązaniem jest naturalizacja rzek. - Zachowujecie się jakbyście byli w epoce rewolucji przemysłowej - zarzuciła rządowi.  - Zatrzymać jak najdłużej wodę w środowisku - powiedział Marek Sawicki. - Dzisiaj transport odbywa się koleją, TIR-ami, nie łudźmy się - nikt nie wróci na barki i nie będzie z Zamościa szukał dojazdu do rzeki Bug - zapewnił.  Kowalczyk powiedział, że program żeglugi śródlądowej nie zagrozi rzekom. - Pogłębianie jest konieczne - stwierdził. Nie zgodziła się z tym Anna Maria Żukowska. - To powoduje szybszą erozję rzeki i zmniejsza retencje. To są prawa fizyki. Nie wiecie jak to działa? - zapytała ministra. - Jaki jest cel użeglowienia tych rzek? Czy to są fantasmagorie prezesa Kaczyńskiego? Teraz na towary czeka się jeden-dwa dni i nie można czekać, aż towar spłynie rzeką - oceniła kandydatka lewicy. Andrzej Stankiewicz zapytał też o przyszłość parków narodowych. - W Polsce jest duża forma ochrony przyrody. Białowieski park można powiększyć, nie o całą Puszczę Białowieską - powiedział, wyjaśniając, że chodzi o dziewicze tereny puszczy, nie o wyeksploatowaną przed laty część lasu. - Zgodnie z prawem wszystkie parki są konsultowane z samorządami - powiedział, wyjaśniając, że panują tam sceptyczne nastroje co do tworzenia i powiększania parków.  - Jeśli chodzi o parki, najlepszą ilustracją jest wycinka Puszczy Białowieskiej - oceniła Joanna Mucha, mówiąc, że rząd PiS zatrudnił myśliwego jako dyrektora jednego z parków. Kowalczyk odparł, że za PO zatrudniono ""wielu myśliwych"". - Uważamy, że cała Puszcza Białowieska powinna być parkiem. Marek Sawicki ocenił z kolei, że ""jeśli nie poprawimy tego co jest, to nasze dzieci i wnuki nas przeklną"". - Cała Puszcza Białowieska parkiem narodowym. Powinniśmy powiększać obszary parków narodowych. Tatrzański Park Narodowy tez powinien zostać powiększony, obecnie jest zadeptywany - powiedziała Anna Maria Żukowska.  Politycy otrzymali też czas na podsumowanie sytuacji i zaprezentowanie propozycji swoich komitetów. - Katastrofa klimatyczna dzieje się na naszych oczach. Te skutki już widać na naszych oczach. Natychmiast trzeba zaprzestać wszystkich pomysłów, takich jak kopalnie węglowe - powiedziała Joanna Mucha. - Edukacja ekologiczna, przestawienie naszej nauki, parki narodowe, mała retencja - wymieniła konieczne działania posłanka. - Przede wszystkim energia odnawialna - powiedział Sawicki, mówiąc m.in. o fotowoltaice i produkcji energii na własne potrzeby. Polityk PSL zaproponował też zablokowanie sprowadzania starych samochodów. - Priorytetem powinno być powstrzymanie kryzysu klimatycznego. Musimy być zdeterminowani. Podpisuję się pod postulatami Joanny Muchy i Marka Sawickiego - wyjaśniła Anna Maria Żukowska. - Za dużo nawozów spływa do Bałtyku. Niedługo zabraknie tam również ryb - dodała. Henryk Kowalczyk powiedział natomiast, że najważniejsze jest zapobiegnięcie zmianom klimatu. - Nie ma wątpliwości, że emisja CO2 jest zawyżona - powiedział i dodał, że ważne jest inwestowanie w energię odnawialną i biogazownie. - Oczywiście odchodzimy od węgla, ale patrzmy realnie na możliwości. Trzeba to robić jak najszybciej się da, ale nie deklarować, że za kilka lat nie będzie węgla w energetyce - ocenił.",,
https://wiadomosci.onet.pl/kraj/wybory-parlamentarne-2019-przedwyborcza-debata-o-kryzysie-ekologicznym/rd4czr2,Przedwyborcza debata o kryzysie ekologicznym,"W przedwyborczej debacie pt. ""2050 Polska dla Pokoleń. Jaką przyszłość wybierzesz?"" wzięli udział: minister środowiska Henryk Kowalczyk, rzeczniczka SLD i sztabu Lewicy Anna-Maria Żukowska, startująca z listy Koalicji Obywatelskiej Joanna Mucha i kandydat PSL Marek Sawicki. Początek transmisji o godzinie 14 na stronie głównej Onetu.",,,
https://wiadomosci.onet.pl/tylko-w-onecie/jak-zapobiec-katastrofie-klimatycznej-wskazowki-wwf/61yth22,Jak zapobiec katastrofie klimatycznej? Wskazówki WWF,"Starty z powodu zmian klimatu już dziś kosztują Polaków ok. 9 mld zł rocznie. Z roku na rok są wyższe – ostrzegają WWF i Boston Consulting Group w raporcie ""2050 Polska dla pokoleń"". Emitujemy 18 proc. więcej gazów cieplarnianych na osobę, niż wynosi średnia UE.",,,
https://wiadomosci.onet.pl/kraj/krakow-debata-wwf-co-kandydaci-do-sejmu-planuja-dla-srodowiska/6xrg9lj,Debata WWF w Krakowie. Czego sejmowi kandydaci chcą dla środowiska?,Czy polskie rzeki powinny służyć nam do transportu? Kiedy i czy w ogóle odejdziemy od węgla? I przede wszystkim - jak walczyć ze smogiem i dlaczego się to nie udaje? - te tematy zdominowały burzliwą debatę zorganizowaną z udziałem kandydatów do Sejmu przez WWF Polska w Krakowie.,"We wczorajszej przedwyborczej debacie TVP nie znalazło się miejsce na ani jedno pytanie związane z ochroną środowiska. Za to w całości temu tematowi było poświęcone dzisiejsze spotkanie małopolskich kandydatów do parlamentu na Uniwersytecie Jagiellońskim. Zorganizowało je WWF Polska w ramach cyklu dyskusji o ekologii, które odbywają się przed wyborami w kilkudziesięciu polskich miastach.  Już pierwszy temat wzbudził emocje, choć przyszłość żeglugi śródlądowej rzadko przebija się do ogólnopolskiej debaty. Posłanka Anna Paluch z Prawa i Sprawiedliwości broniła rządowego planu wielkiego rozwoju transportu rzecznego w najbliższych latach. - To transport tani i szeroko wykorzystywany na Zachodzie. Po Renie płyną barki z węglem brunatnym i nikt z tego powodu nie protestuje na brzegu - przekonywała.  - To co powiedziała pani poseł, widzimy na co dzień. To przykład arogancji, którą partia rządząca prezentuje wobec środowiska. To wizja barki z węglem na Wiśle - kontrował kandydat PSL Piotr Kempf. - Słowa ""czyńcie sobie ziemię poddaną"" rząd PiS wprowadza w życie do ostatniej kropli. Rzeki są naszym skarbem, ale w takim stanie, w jakim są. Tego zazdroszczą nam ludzie na Zachodzie - odpowiadał na argumenty o szerokim wykorzystaniu transportu rzecznego w innych krajach. Dodał, że “fatalnie zarządzamy retencją wód”, czego skutkiem są kolejne występujące w Polsce susze. Słowa o podporządkowywaniu sobie środowiska przez PiS powtórzyli Daria Gosek-Popiołek (Lewica) i Aleksander Miszalski (Koalicja Obywatelska). - Transport rzeczny oznacza ich regulowanie, czyli betonowanie Polski. To kurczenie się lasów, ingerencja w naturalne tereny - zaznaczała Gosek-Popiołek. Miszalski dodał, że kwestia rzek przypomina mu sprawę Puszczy Białowieskiej.  - Dla Konfederacji środowisko i czyste powietrze jest dobrem narodowym - mówił kandydat tego ugrupowania Andrzej Skupień (jedyna ""jedynka"" do Sejmu spośród uczestników debaty). - Chcemy zostawić rzeki samym sobie i nie ingerować w ich spływy. Rachunek zysków i strat pokazuje, że należy rozwijać transport kolejowy - podkreślał. Za rozwojem sieci kolejowej opowiedzieli się zresztą wszyscy kandydaci, przy czym przedstawicielka PiS zaznaczyła, że nie jest to “wybór tylko jednego albo drugiego” w stosunku do żeglugi śródlądowej.  Już podczas dyskusji o rzekach kandydaci wzajemnie sobie przerywali, a z kilkudziesięcioosobowej publiczności płynęły w ich stronę głośne i niekoniecznie przychylne komentarze. Jednak prawdziwe emocje wzbudził dopiero temat smogu, który zdominował znaczną część debaty. Miszalski, który jest przewodniczącym klubu radnych KO w Krakowie, przekonywał, że jest coraz lepiej, piece na paliwa stałe są likwidowane, a w centrum ograniczany jest ruch samochodowy. Problemem - jego zdaniem - są otaczające miasto gminy. Wtórował mu Piotr Kempf z PSL, jednocześnie dyrektor krakowskiego Zarządu Zieleni Miejskiej. - Kraków może być przykładem dla całego kraju. Tyle że do walki ze smogiem nie wystarczą samorządy. Potrzebna jest pomoc rządu - przekonywał.  - Rządowy program “Czyste Powietrze” jest największym projektem tego typu w historii naszym kraju - ripostowała posłanka Paluch. - Zostaną na niego przeznaczone 103 mld zł w 10 lat. Złożono już 80 tys. wniosków - zaznaczała. Zgromadzeni na publiczności mieszkańcy Krakowa denerwowali się, że czas oczekiwania na rozpatrzenie wniosku wynosi ponad 200 dni, a cały program działa mało skutecznie. Dostało się też radnemu Miszalskiemu, któremu jeden ze słuchaczy debaty wytknął niedawną podwyżkę cen biletów komunikacji miejskiej w Krakowie.  Gosek-Popiołek stwierdziła, że rządowy program jest potrzebny, ale w innej formie niż funkcjonuje. - Nie powinno być tak, że ktoś kto wymienia piec musi to najpierw opłacić z własnej kieszeni - uzasadniała.  Z kolei Andrzej Skupień opowiedział się za objęciem programem również przedsiębiorców. - Pochodzę z Podhala, gdzie większość osób wynajmuje domy turystom i prowadzi własne działalności. Oni spalają 15 ton węgla rocznie - wyjaśniał. Jednocześnie przekonywał, by obniżyć poziom alarmów smogowych do europejskich standardów i pomagać w budowie tzw. MEW, czyli małych elektrowni wodnych. Zaznaczył przy tym, że problem smogu nie jest powodowany przez ruch samochodowy, który generuje tylko osiem proc. zanieczyszczeń powietrza.  Innym z lokalnych tematów, o które pytała publiczność była sprawa budowy nowego pasa na lotnisku w Balicach. Tu pierwszy raz doszło do zasadniczej różnicy zmian między kandydatami KO i Lewicy, którzy w większości innych kwestii byli raczej ze sobą zgodni.  Aleksander Miszalski przekonywał, że turyści są bardzo ważni dla Krakowa, bo “zostawiają tu co roku kilka mld zł, z czego kilkaset mln zł trafia do budżetu miasta”. - Lepiej chyba, żeby mogli przylecieć na lotnisko w pobliżu niż na któreś z bardziej oddalonych? - pytał retorycznie.  - Trzeci pas będzie ingerował w życie mieszkańców. Rozwój transportu nie może odbywać się kosztem jakości życia i środowiska - odpowiadała mu Daria Gosek-Popiołek.  Ze spraw lokalnych debata przeszła płynnie do kwestii, o której dyskutuje cały świat, czyli zmian klimatycznych i emisji dwutlenku węgla. Obecni na sali przedstawiciele Młodzieżowego Strajku Klimatycznego domagali się od polityków konkretnych dat całkowitego odejścia od użycia węgla w naszym kraju.  Aleksander Miszalski obiecywał, że taką datą dla Koalicji Obywatelskiej jest rok 2040. Podobne zapewnienia składał Piotr Kempf. Daria Gosek-Popiołek mówiła o roku 2035, jako momencie, w którym odnawialne źródła energii będą produkować większość polskiej elektryczności.  - Zapowiedź, że w 2040 r. odejdziemy od węgla to mrzonka - odpowiadała Anna Paluch. - Ponad 80 proc.polskiej energii pochodzi z węgla. Nie da się dokonać takiej intensywnej modernizacji w ciągu 20 lat - przekonywała. Zaznaczyła jednak, że jest za inwestycjami w termomodernizację i odejściem od węgla w ciepłownictwie. Podobnego zdania był Andrzej Skupień. - Odnawialne źródła energii nie zastąpią węgla. Nie jesteśmy w stanie zastąpić tych 80 proc.w miksie nawet w ciągu pięciu dekad. Musielibyśmy uzależnić się od gazu, czyli od Rosji albo USA - podkreślał. Jednocześnie jako jedyny opowiedział się wyraźnie za budową polskiej elektrowni atomowej, której technologia miałaby być zakupiona z Francji lub Stanów Zjednoczonych. Obecnych na Uniwersytecie Jagiellońskim polityków poróżniła też kwestia nowych parków narodowych. Organizatorzy debaty przypomnieli, że w naszym kraju ostatni z nich powstał 18 lat temu. - To jest kwestia zupełnie należąca do lokalnych społeczności. Nie będziemy w to ingerować - zapewniał kandydat Konfederacji. Podobnie uważała posłanka PiS. - Należy je budować, ale z uszanowaniem woli mieszkańców. Nikt nie ochronił przyrody wbrew społecznościom lokalnym. Kiedy będziemy bogatsi, powinniśmy finansować gminy; dawać im subwencje za straty związane z powstaniem parku - przekonywała.  - Nie możemy czekać aż będziemy bogatsi, bo nie będziemy już mieli wtedy czego ratować - ripostował Piotr Kempf. - Trzeba odblokować budowę parków: Turnickiego, Mazurskiego i Jurajskiego. Parki potrafią współpracować z samorządami. Wy zepsuliście już lasy państwowe, które stały się instrumentem waszej polityki - mówił do Anny Paluch.  - Co z mieszkańcami, którzy protestują przeciw trzeciemu pasowi w Balicach, fermom drobiarskim, wysypiskom śmieci? Też będzie ich pani słuchała? - pytała posłankę PiS Daria Gosek-Popiołek. - Zmieniliście ustawy, które ułatwiają powstawanie takich inwestycji - dodała. Paluch nie zgodziła się z tym twierdzeniem, a wokół zmian w prawie wybuchła gorąca dyskusja również z udziałem publiczności, której uczestnicy zarzucali PiS sprzyjanie deweloperom i zakładom przemysłowym.  Z widowni padły też pytania o stanowisko wobec takich postulatów jak natychmiastowe odejście od węgla czy zaprzestanie hodowli zwierząt, jednak żaden z polityków nie wyraził dla nich poparcia. Ze względu na liczne pytania i komentarze debata przedłużyła się o ponad 40 minut. - Spodziewałam się ostrej debaty, w końcu weszłam do jaskini lwa - mówiła Onetowi po spotkaniu Anna Paluch. - Wiadomo, że środowiska, które w niej uczestniczyły nie należą do naszych zwolenników. Nie ma równej miary, jeśli chodzi o działalność naszą i opozycji - oceniła. - Cieszę się, że zainteresowanie środowiskiem jest duże, jednak nie można do tego podchodzić emocjonalnie. Polityka rozlicza się z czynów, nie z górnolotnych słów - dodała. - Wiedziałam, że musi być gorąco. Temat budzi emocje i bardzo dobrze, bo musi w końcu wywoływać kontrowersje i rozmowy. Politycy przez zbyt wiele lat ignorowali te sprawy - stwierdziła Daria Gosek-Popiołek. Dodała, że cieszy ją, że “opozycja w końcu zaczyna o tym mówić jednym głosem”. - Myślę, że dzisiaj jasno zarysowały nam się stanowiska. Mamy obóz rządzący i obóz opozycji, który jest w sprawach środowiska mocno skonsolidowany. Gdzieś pomiędzy jest Konfederacja - ocenił Piotr Kempf. - Wyciągamy wnioski z ostatnich czterech lat, a także z poprzednich ośmiu. Wydaje mi się, że wszyscy dojrzeliśmy - powiedział w rozmowie z Onetem. - Zainteresowanie ochroną środowiska wyraźnie rośnie. W ostatnich tygodniach przed kampanią stało się drugim z głównych tematów - stwierdził jeden z organizatorów Piotr Nieznański z WWF Polska. - Mamy obawy, że pada teraz wiele deklaracji związanych ze zmianami klimatycznymi, żeby nieco uspokoić obywateli. Widzimy jednak też ogromną już i rosnącą presję obywatelską w tych sprawach - dodaje. Więcej informacji o debatach można znaleźć na stronie www.ekopatrioci.pl i na profilu na Facebooku https://www.facebook.com/Ekopatrioci/.",Debata WWF w Krakowie,
https://wiadomosci.onet.pl/tylko-w-onecie/debaty-wwf-polska-co-politycy-wiedza-na-temat-ekologii/qsr0drk,Debaty Fundacji WWF Polska demaskują wiedzę polityków na temat ekologii?,"Mirosław Proppe i Areta Szpura byli gośćmi Iwony Kutyny w ""Onet Rano. #WIEM"". W rozmowie poruszono temat podejścia polityków do tematu ekologii w trakcie kampanii wyborczej. - Co zadziałało? Społeczeństwo – powiedział prezes WWF Polska. - Pojawiła się presja społeczna i to jest dowód na to, że jeśli my wszyscy, jako społeczeństwo będziemy wiedzieć, co jest obiecane, co oni myślą i później będziemy ich rozliczać, to nareszcie się to stanie – mówił Proppe. Chcesz dowiedzieć się więcej? Kliknij tutaj: vod.pl.","- Jesteśmy pierwszym pokoleniem, które rzeczywiście jest tak bardzo świadome i ostatnim, które może coś zmienić. Widzimy ceny żywności w sklepach. Widzimy, jak ciepłe mieliśmy lato. Każdy miesiąc bije rekordy ciepła – stwierdziła Szpura.",,
https://wiadomosci.onet.pl/kraj/warszawa-zarzad-zieleni-rozwiazal-umowe-z-wlascicielem-stada-koz/zygzhzr,Martwe kozy na wyspie na Wiśle. Miasto rozwiązało umowę z właścicielem stada,"Rozwiązaliśmy umowę z wykonawcą odpowiedzialnym za utrzymanie stada owiec i kóz na wyspie na Wiśle w okolicy Golędzinowa - oświadczył we wtorek stołeczny Zarząd Zieleni. Umowa zawarta na pół roku, miała obowiązywać jeszcze do końca miesiąca, a jej kwota opiewała na ponad 96 tys. zł.","Na wyspie w niedzielę znaleziono dwanaście martwych kóz. Według fundacji Animal Rescue, łącznie ze stada liczącego 60 kóz, 30 zostało żywych. Kozy były wynajęte przez ratusz od hodowcy z Dagestanu. Zwierzęta miały wyjadać rosnącą na wyspie trawę, by ułatwić gniazdowanie nadwiślańskim ptakom. Jak informowała fundacja, kóz pilnował ""na czarno"" bezdomny mężczyzna, który powiedział, że pozostałe padłe zwierzęta zakopał, a część wyrzucił do Wisły. Według jej informacji, bezdomny jako wynagrodzenie otrzymywał 50 zł miesięcznie i parówki. We wtorek Zarząd Zieleni oświadczył, że rozwiązał umowę z właścicielem stada. Według danych dostępnych w Biuletynie Informacji Publicznej, okres obowiązywania umowy dobiegał końca w tym miesiącu - 30 października, a rozpoczął się 1 maja. Kwota umowy opiewała na 96 184 złotych, co daje ok. 16 tys. zł miesięcznie. ""Zgodnie z umową wykonawca miał pełną odpowiedzialność za całodobowy nadzór nad zwierzętami, w tym za zapewnienie im odpowiednich warunków bytowych i ewentualnych kontroli weterynaryjnych"" - podkreślono w komunikacie zarządu. Zadaniem właściciela miał być wypas zwierząt w związku z prowadzonym przez miasto projektem ""Ochrona siedlisk kluczowych gatunków ptaków Doliny Środkowej Wisły w warunkach intensywnej presji aglomeracji warszawskiej"". Przeciwko właścicielowi stada, jak przekazała praska prokuratura okręgowa, prowadzone jest postępowanie. Mężczyźnie przedstawiono zarzuty znęcania się nad zwierzętami. Nie przyznał się do zarzucanego mu czynu i odmówił składania wyjaśnień. Zarząd Zieleni we wtorkowym oświadczeniu przypomniał, że w sprawie odnalezionych dwunastu martwych zwierząt trwa postępowanie wyjaśniające prowadzone przez różne służby m.in. Powiatowego Inspektora Weterynarii oraz lekarza Lasów Miejskich. ""Zależy nam na jak najszybszym poznaniu przyczyn zaistniałej sytuacji"" - dodano. Fundacja Animal Rescue we wtorek poinformowała, że udało jej się zebrać wszystkie zwierzęta z wyspy i przetransportować je w bezpieczne miejsce. Fundacja podkreśliła jednak, że władze Warszawy nie umiały wskazać odpowiedniego miejsca, do którego można by przewieźć zwierzęta. Kozy ostatecznie trafiły do gospodarstwa użyczonego fundacji przez jedną z wolontariuszek. ""Miasto nie czuło się w moralnym obowiązku pomóc zwierzętom, których połowa, czyli ok. 30 sztuk przypłaciło zabawę miasta w ekologię swoim życiem"" - podkreśliło Animal Rescue. Zdaniem fundacji, scenariusze stołecznych władz polegały albo na pozostawieniu kóz na wyspie, albo na oddaniu ich właścicielowi, który w ocenie Animal Rescue znęcał się nad nimi ze szczególnym okrucieństwem. Żadne z tych rozwiązań nie było dla fundacji do zaakceptowania.",Kozy na wyspie na Wiśle,
https://wiadomosci.onet.pl/kraj/warszawa-martwe-kozy-na-wyspie-na-wisle-czy-jest-zagrozenie-epidemiologiczne/h8pvpks,Martwe kozy na wyspie na Wiśle. Czy jest zagrożenie epidemiologiczne?,"Około 10 martwych kóz znaleziono na wyspie na Wiśle w Warszawie. Zwierzęta przebywały tam w ramach projektu miejskiego. Ze stada liczącego 60 sztuk została już tylko połowa. Jak się okazuje, jego opiekun miał wrzucać martwe zwierzęta do rzeki. Ekolodzy alarmują, że to może oznaczać zagrożenie epidemiologiczne.","Zgłoszenie o martwych kozach wpłynęło w weekend do Fundacji Animal Rescue Polska, zajmującej się działaniami interwencyjnymi dotyczącymi zwierząt. Zostały one znalezione na wyspie na Wiśle, znajdującej się niedaleko mostu Gdańskiego w Warszawie. - Zgłosiła się do nas osoba, która dostała się na tę wyspę prawdopodobnie w celach rekreacyjnych i przypadkiem natknęła się na ciała zwierząt. Sprawdziliśmy to na miejscu i niestety informacje się potwierdziły. Znaleźliśmy około 10 martwych zwierząt. Od razu powiadomiliśmy policję i inne służby – mówi Onetowi Dawid Fabjański, koordynator Służby Ochrony i Ratownictwa Zwierząt Animal Rescue Polska. Część ciał zostało zakopanych. Niektóre nie zdążyły jeszcze ulec rozkładowi, po innych zostały już tylko szkielety. Stado kóz i owiec zamieszkiwało wysepkę w ramach prowadzonego przez Zarząd Zieleni m.st. Warszawy projektu LIFE+, który ma na celu opiekę nad kluczowymi gatunkami ptaków Doliny Środkowej Wisły. Chodziło o to, by zwierzęta odgrywały rolę ""naturalnych kosiarek"" i zjadały rosnące tam rośliny, ułatwiając tym samym ptakom budowanie gniazd. - Rybitwy, mewy i sieweczki lubią żyć i zakładać gniazda pośród niskiej roślinności. Jednak, mimo koszenia, żyzna gleba powoduje szybkie odrastanie krzewów i drzew. Aby nie naruszać naturalnych lęgowisk ptaków, wysłaliśmy tam kozy i owce. Pilotażowa akcja sprawdziła się – zwierzęta zjadają zarośla i tym samy w pełni naturalnie pomagają nam w pielęgnacji domów skrzydlatych mieszkańców wyspy – tłumaczyły w ubiegłym roku władze Warszawy. Owce i kozy pochodzą z hodowli zlokalizowanej w pobliżu Wawra i Józefowa. Wypas miał być prowadzony formalnie przez właściciela zwierząt. - Jak ustaliśmy, stadem opiekował się wynajęty przez niego mężczyzna, pan Bolesław, prawdopodobnie bezdomny. Z tego, co nam powiedział, kozy umierały już od jakiegoś czasu. Z jego relacji wynika, że część ciał zwierząt wrzucił do Wisły, zgodnie z poleceniem właściciela. W związku z tym pojawia się pytanie, czy nie spowodowało to zagrożenia epidemiologicznego – podkreśla Dawid Fabjański. - Z naszych ustaleń wynika, że stado powinno liczyć 60 sztuk. Zostało 30, czyli połowa. Z czego 18 zwierząt jest w fatalnym stanie i wymaga natychmiastowej opieki weterynaryjnej. Mamy nadzieję, że szybko zostaną zabrane z wyspy i zostanie im udzielona niezbędna pomoc. Tak generalnie to ten projekt miał sens, idea była słuszna, tylko wykonanie fatalne. Wygląda na to, że nikt tego nie kontrolował, o czym świadczy stan zwierząt, a także obecność kóz niewiadomego pochodzenia, bez odpowiednich identyfikatorów, a więc mogących być nosicielami jakichś chorób – tłumaczy Fabjański. Sprawą zajmuje się już policja. - Rzeczywiście, wpłynęło do nas zawiadomienie dotyczące martwych kóz. Sprawdzamy, czy doszło tam do zaniedbań, czy zwierzęta miały właściwą opiekę, a także czy mogło tam dojść do zagrożenia epidemiologicznego. Dziś funkcjonariusze prowadzą oględziny miejsca zdarzenia – mówi Onetowi podkomisarz Paulina Onyszko z Komendy Rejonowej Policji Warszawa VI. Na razie nie ma kontaktu z właścicielem stada. O ustosunkowanie się do całej tej sytuacji poprosiliśmy natomiast stołeczny Ratusz. Władze stolicy przypominają, że umowę w sprawie prowadzenia wypasu stada owiec i kóz na terenie wyspy w dzielnicy Praga-Północ podpisał Zarząd Zieleni m.st. Warszawy. - Mam w tej chwil informację o ośmiu padłych zwierzętach. Powiatowy lekarz weterynarii poinformował nas, ze nie jest w stanie stwierdzić, co było przyczyną ich śmierci – tłumaczy Ewa Rogala, zastępca rzecznika prasowego Urzędu m.st. Warszawy. Ratusz nie chce odnosić się do podawanej przez Animal Rescue, dotyczące byłej i obecnej liczebności zwierząt. - Stado jest już mniejsze niż na początku, bo właściciel miał stopniowo zabierać owce i kozy z wyspy. Umowa kończy się za miesiąc. Ostatnia nasza kontrola, z dokumentacją foto i protokołem dotyczącym stanu roślin na wyspie, odbyła się w pierwszych dniach sierpnia. Nadzór nad realizacją umowy sprowadzał się przede wszystkim do kontrolowania stanu roślinności. Przedmiotem zamówienia jest usunięcie roślinności na terenie wyspy w ramach projektu – podkreśla rzeczniczka. Jak zapewnia, właściciel stada nie informował ani Zarządu Zieleni, anie stołecznego Ratusza, o śmierci zwierząt. Nasza rozmówczyni przekonuje też, że nie ma informacji o tym, że - jak podaje Fundacja Animal Rescue – martwe kozy miały być wyrzucane do Wisły. - Do doniesień AR nie chcę się odnosić. Przypomnę tylko, że ta sama organizacja alarmowała w lecie o rzekomym nielegalnym składowaniu szczątków zwierząt w warszawskim ZOO. Te doniesienia okazały się nieprawdą, co potwierdziła policja, umarzając śledztwo – tłumaczy Ewa Rogala, którą zapytaliśmy także, jakie kroki, w związku z sytuacją na wyspie, podjęło miasto. - Przekazaliśmy informację właścicielowi, że do końca dnia ma obowiązek zutylizować szczątki padłych zwierząt. Jeśli tego nie zrobi, pracę wykona miasto, kosztami obciążając tego człowieka – wyjaśnia. Czy to wszystko oznacza koniec projektu? - Nie wiem, nie chcę teraz przesądzać. Umowa z właścicielem stada to jedno, projekt to drugie. Policja prowadzi śledztwo w tej sprawie z urzędu, pracownicy ZZW przekazali wszystkie wymagane informacje – podsumowuje Ewa Rogala.",Kozy na wyspie na Wiśle,
https://wiadomosci.onet.pl/kraj/kosze-do-segregacji-kolory-segregacja-odpadow-w-kuchni/l2b94vy,Kosze do segregacji,"Obowiązkowa segregacja odpadów to jeden z ważniejszych zapisów w nowej ustawie, którą w maju 2019 roku przyjął rząd. Ma to pomóc zarówno w ochronie środowiska, jak i w realizacji unijnych wymogów. W przypadku domowej segregacji odpadów najlepiej sprawdzają się specjalnie do tego przygotowane kosze do segregacji śmieci. Obecnie producenci chętnie umieszczają w swojej ofercie kosze na odpady opatrzone znanymi z segregacji kolorami, pozwalającymi na łatwą separację odpadów z gospodarstwa domowego.","Główna zasada segregacji śmieci jest jedna – należy oddzielać surowce od odpadów, które nie nadają się do powtórnego przetworzenia. Jakie surowce oddzielamy? Są to: tworzywa sztuczne i metale, papier, a także opakowania szklane i odpady biodegradowalne. Niektóre gminy mogły zdecydować o konieczności rozdzielania szkła białego i kolorowego. Zbieranie osobno papieru, szkła, tworzyw sztucznych wraz z metalem, a także oddzielanie odpadów biodegradowalnych pozwala uzyskać pełnowartościowe surowce do ponownego przetworzenia. W celu ułatwienia odpowiedniej selekcji i przyswojenia, w które miejsce należy wyrzucać konkretne śmieci, zastosowano podział na kolory. Obowiązkowa segregacja śmieci to również koszty. Zwykle jest to kilkanaście złotych miesięcznie na jedno gospodarstwo domowe. Jednakże osoby nie segregujące odpadów narażone są na kary i płacenie podwójnej stawki. Aby zapobiec tego typu obciążeniom, najlepiej ułatwić sobie zadanie kupując odpowiednie kosze do segregacji odpadów, które rozwiążą nasz problem. Kosze do segregacji śmieci znajdują się w ofercie większości znanych na rynku producentów. Dostępne są zazwyczaj pojedyncze pojemniki na papier, szkło, plastik, metal, odpady bio oraz inne odpady (zmieszane). Bez problemu można również zakupić kosze do segregacji śmieci w zestawach, jako stacje segregacji, jak również jako jeden pojemnik z kilkoma przegrodami. Jest to najwygodniejszy i najbardziej efektywny sposób na właściwą selekcję i segregację śmieci. Kosze do segregacji śmieci doskonale sprawdzają się zarówno w gospodarstwie domowym, jak również w biurach, urzędach, szkołach oraz innych, tego typu placówkach i instytucjach. Kosze do segregacji śmieci w domu zazwyczaj znajdują się w kuchni. Jest to możliwie najwygodniejsza lokalizacja dla wszystkich domowników oraz gości, którzy właśnie w tym miejscu najczęściej spodziewają się znaleźć kosz na odpady, kiedy przyjdzie im pozbyć się jakichś śmieci. Są to zazwyczaj niewysokie pojemniki, niewymagające nadmiernej konserwacji, ulokowane w najbardziej intuicyjnym miejscu w kuchni. Warto zrezygnować z tradycyjnego wiaderka, które umieszczamy w szafce pod zlewem, na rzecz nowoczesnego systemu segregacji śmieci, który skonstruowany jest z kilku oddzielnych pojemników na odpady. W większości gospodarstw domowych kosze do segregacji śmieci znajdują się we wspomnianej szafce pod zlewozmywakiem. Wybór umiejscowienia pojemnika jest oczywisty z kilku powodów, aczkolwiek najważniejszym z nich jest wygoda, bowiem to właśnie w tej strefie wykonywanych jest najwięcej czynności kuchennych. Kolejną, niezwykle ważną przesłanką do umiejscowienia kosza do segregacji śmieci pod zlewozmywakiem jest walor estetyczny, bowiem pojemnik schowany w szafce nie psuje wizualnej strony kuchni, będąc jednocześnie na wyciągniecie ręki.",,
https://wiadomosci.onet.pl/kraj/ciastka-ze-swierszczy-i-sztuczne-jajko-coraz-popularniejsze/0mw0fcm,Ciastka ze świerszczy i sztuczne jajko coraz popularniejsze,"Tendencje w nauce pokazujące, że produkcja żywności i rolnictwo mają wielki wpływ na zmiany klimatu, ustaliły także kierunek rozwoju technologii - podaje ""Rzeczpospolita"".","Jak przypomina ""Rz"", obecnie bardzo popularne jest odchodzenie od mięsa, stąd technologie są wykorzystywane do produkcji żywności bez udziału zwierząt. Jednym z nowych, alternatywnych źródeł białka są owady, z których wytwarza się jedzenie. Gazeta opisuje też najnowszy hit, czyli sztuczne mięso produkowane przez takie firmy jak Beyonad Food oraz Impossible Food. Wytwarzany przez nie produkt zastępczy coraz bardziej przypomina smakiem mięso. Jak się okazuje, konsumenci będą mogli niedługo spróbować też mięsa komórkowego. ""Pierwszy twórca, holenderski startup Mosa Meat, powiązany z uniwersytetem w Maastricht, chce je wprowadzić na rynek do 2023 r. Jego pierwszy hamburger z laboratorium kosztował aż 250 tys. euro i był sfinansowany przez współtwórcę Google'a Sergeya Brina. Cena docelowa to zaledwie 9 euro za sztukę"" - podaje ""Rz"". W taki sam sposób producenci chcą wytworzyć też jajka i mleko. Jeden z kalifornijskich startupów, Clara Foods, używając drożdży produkuje ten sam rodzaj białek, który znajduje się w kurzym jajku. Tego typu rozwiązania wkrótce staną się dużo bardziej popularne - zaznacza ""Rz"". Amerykański bank Jeffries szacuje, że w ciągu najbliższych 20 lat wartość rynku alternatywnych produktów mięsnych sięgnie 240 mld dol., natomiast sztuczne mięso osiągnie 9 proc. udziału w rynku mięsa. Źródło: ""Rzeczpospolita""",,
https://wiadomosci.onet.pl/kraj/katowice-plonacy-tramwaj-na-imprezie-promujacej-transport-ekologiczny/lr01sbt,Płonący tramwaj na imprezie promującej transport ekologiczny,"Akcja gaszenia tramwaju atrakcją imprezy ekologicznej? To nie żart, a pomysł spółki Tramwaje Śląskie zrealizowany w weekend w Katowicach. Atrakcja już w założeniu nieco wątpliwa wymknęła się spod kontroli, a uczestnicy wydarzenia, które miało promować ekologiczne podejście do komunikacji, obserwowali płonący wagon, z którego dobywał się gęsty, gryzący i czarny dym. Zdecydowanie nie było eko, za to pomysł spotkał się z falą krytyki.","Niecodzienne widowisko odbyło się ubiegły weekend, podczas dnia otwartego zajezdni tramwajowej w Katowicach-Zawodziu. Imprezę co roku organizuje spółka Tramwaje Śląskie w ramach akcji Europejskiego Tygodnia Zrównoważonego Transportu. Jej celem jest zachęcenie do zmiany nawyków i zachęcenie do korzystania z alternatywnych, ekologicznych środków transportu. Wydarzenie co roku przyciąga zaciekawionych mieszkańców śląskich miast (w ubiegłym roku imprezę zorganizowano w Bytomiu). Był występ orkiestry dętej, konkurs na najlepszego motorniczego, zabawy dla dzieci i pokaz... gaszenia płonącego wagonu przez strażaków. Atrakcja już w założeniu nieco wątpliwa, szczególnie biorąc pod uwagę kontekst imprezy, szybko wymknęła się spod kontroli. Po kilku minutach od ""kontrolowanego"" podłożenia ognia, uczestnicy obserwowali płonący wagon, z którego dobywał się gęsty, gryzący i czarny dym. Wybór takiej atrakcji spotkał się z negatywnymi komentarzami części uczestników wydarzenia i internautów. ""Zielona stolica Europy w krzywym zwierciadle"", ""Plastik w powietrzu"", ""Prymitywna forma rozrywki"" - to niektóre komentarze internautów. Z takimi opiniami nie zgadzają się organizatorzy wydarzenia. – Możemy się śmiać i zżymać, że było trochę czarnego dymu, natomiast strażacy cenią sobie taką możliwość, bo mogą w realnych okolicznościach trenować, żeby być gotowym na każdą ewentualność. Nie pierwszy raz organizowaliśmy taką atrakcję ze strażakami. W ramach ćwiczeń realizujemy je także w trakcie dnia otwartego – tłumaczy w rozmowie z Onetem Andrzej Zowada, rzecznik Tramwajów Śląskich.",Tramwaj w Katowicach Fot Paweł Pawlik,
https://wiadomosci.onet.pl/kraj/przekop-mierzei-wislanej-ciezki-sprzet-wyjmuje-trzciny-protestuja-ekolodzy/lq6n0wp,"Ciężki sprzęt na terenie przekopu Mierzei Wiślanej. Ekolodzy alarmują, urzędnicy mówią o ""wyjęciu trzcin""","Na terenie przekopu Mierzei Wiślanej pojawiły się koparki, spychacze i wywrotki - alarmują przedstawiciele Obozu dla Mierzei Wiślanej, którzy twierdzą, że obecnie jakiekolwiek prace w tym miejscu są niezgodne z prawem. Urzędnicy tłumaczą, że chodzi tylko o ""wyjęcie trzcin/szuwaru"" i że wszelkie działania prowadzone są na podstawie stosownych zgód i zezwoleń.","Obóz dla Mierzei Wiślanej to licząca sobie kilkadziesiąt osób inicjatywa ekologiczna. Od miesięcy grupy ta protestuje przeciwko budowie przekopu Mierzei Wiślanej. - Nasz sprzeciw przeciwko tej inwestycji wynika z patriotycznego obowiązku obrony przyrody - kilka miesięcy temu mówili Onetowi członkowie grupy, którzy liczyli, że uda im się zablokować całe przedsięwzięcie. Tak się nie stało, 19 sierpnia rozstrzygnięto przetarg i wybrano wykonawcę na realizację pierwszego etapu inwestycji. - Procedura odwoławcza został zakończona. Podpisanie umowy nastąpi niebawem - mówi Onetowi rzecznik prasowy Urzędu Morskiego w Gdyni Magdalena Kierzkowska. Urząd Morski pełni tutaj rolę inwestora. Na terenie przekopu kilka dni temu pojawił się już ciężki sprzęt. Informują o tym ekolodzy, w rozmowie z Onetem potwierdzają urzędnicy. Ci ostatni uspokajają. - Prace wykonywane na zlecenie Urzędu Morskiego w Gdyni fizycznie zostaną zakończone dzisiaj. Polegają na wyjęciu trzciny/szuwaru przy pomocy ciężkiego sprzętu np. koparek i przewiezieniu wyjętych roślin w inne miejsce na brzegu Zalewu i tam zasadzeniu zgodnie z zaleceniami zawartymi w decyzji o środowiskowych uwarunkowaniach - informuje Kierzkowska, która zapewnia, że prace prowadzone są pod specjalistycznym nadzorem środowiskowym. Przedstawiciele Obozu przypominają jednak, że teren Mierzei Wiślanej to prawnie chroniony obszar Natura 2000, a sama inwestycja została oprotestowana m.in. przez grupę mieszkańców, organizacje ekologiczne, a także lokalne władze, np. Krynicy Morskiej. - Do czasu rozpatrzenia tych skarg wszelkie prace są nielegalne i niezgodne z prawem - przekonują. - Wszystkie działania Inwestora prowadzone są na podstawie stosownych zgód i zezwoleń - ripostują przedstawiciele Urzędu Morskiego w Gdyni. Przekop przez Mierzeję Wiślaną ma mieć około kilometra. Jego budowa ma potrwać do 2022 roku. Koszt tej inwestycji najprawdopodobniej przekroczy miliard złotych.",Teren przekopu Mierzei Wiślanej,
https://wiadomosci.onet.pl/kraj/mlodziezowy-strajk-klimatyczny-w-polsce-protest-takze-w-gdyni/fxmtctj,"Gdynia: Młodzieżowy Strajk Klimatyczny. ""Nie odbierajcie nam Polski""","Około tysiąca osób, głównie młodych ludzi wzięło udział w dzisiejszym proteście w Gdyni, który został zorganizowany w ramach Młodzieżowego Strajku Klimatycznego. - Tak naprawdę teraz mamy ostatnią szansę, by uratować naszą planetę - przekonywała jedna z przemawiających uczestniczek.","""Najpierw ludzie potem zyski"", ""Najpierw natura potem matura"", ""Edukujmy, nie emitujmy"", ""Strajkuj z nami ponad podziałami"" - to niektóre z haseł, skandowanych dzisiaj ma manifestacji w Gdyni. O godzinie 10 pod pomnikiem Piłsudskiego, tuż obok budynku miejskiego Urzędu rozpoczął się protest w ramach Młodzieżowego Strajku Klimatycznego. Dzisiaj podobne manifestacje odbywają się w kilkudziesięciu miastach Polski. Młodzi ludzie chcą zwrócić uwagę na kwestię kryzysu klimatycznego. Wśród postulatów MZK pojawia się m.in. ograniczenie emisji gazów cieplarnianych. Organizatorzy dzisiejszych protestów chcą też, by rząd ogłosił stan kryzysu klimatycznego. Wskazują, że już teraz widać efekty takiego kryzysu - susze, powodzie, gwałtowne burze, rosnąca temperatura. - To nie jest tak, że wcześniej nie było takich zmian klimatu. Oczywiście były, ale w ostatnich latach one się gwałtownie nasilają. Tak naprawdę teraz mamy ostatnią szansę, by uratować naszą planetę - mówiła jedna z przemawiających w Gdyni uczestniczek protestu. Nie brakuje młodych osób, które uważają, że rząd - zgodnie z zaleceniami ekologów - powinien postawić sobie za cel odejście Polski od węgla do 2030 roku. W dzisiejszej manifestacji w Gdyni wzięło udział około tysiąca osób, głównie młodych ludzi. Marsz przeszedł ulicą Świętojańską. W tłumie można było dostrzec mnóstwo haseł. ""Obudź się zanim wyginiesz"", ""Węgiel jest dobry na rozwolnienia a nie do palenia"", ""Człowiek gatunek zagrożony wyginięciem"", ""Dzieci i ryby mają głos. Nie odbierajcie nam Polski"", ""Make love not plastic"", ""Nie zabierajcie nam przyszłości"" - to niektóre z nich.",Strajk klimatyczny w Gdyni,
https://wiadomosci.onet.pl/kraj/mlodziezowy-strajk-klimatyczny-w-olsztynie-ostrodzie-i-mragowie/kkw6ytn,"Młodzieżowy Strajk Klimatyczny w Olsztynie, Ostródzie i Mrągowie","Młodzi ekolodzy w piątek chcą przeprowadzić akcję protestacyjną w największych miastach Polski. Na Warmii i Mazurach mają się do niej włączyć się Olsztyn, Ostróda oraz Mrągowo.","Jej organizatorzy promują ją jako ""największą mobilizację w historii"". Zachęcają wszystkich, niezależnie od wieku, by wzięli udział w piątkowych demonstracjach. Mają dać wyraz niezadowoleniu z biernej postawy rządzących wobec pogłębiającego się kryzysu klimatycznego. Wybrali datę 20 września, bo to ostatni piątek przed nowojorskim szczytem klimatycznym w ONZ. ""Kiedy oni zajęci są głównie politycznymi układankami, skutki katastrofalnych zmian klimatycznych zaczynamy odczuwać nawet w Polsce. Upały, ograniczenia w dostępie do wody, susze, powodzie i gwałtowne burze to zaledwie przedsmak świata, w którym przyjdzie nam żyć, jeśli nie zatrzymamy wzrostu globalnej temperatury na poziomie 1,5℃. Aby zapobiec postępowaniu katastrofy, JAK NAJSZYBCIEJ musi zostać rozpoczęta transformacja energetyczna w celu osiągnięcia neutralności klimatycznej"" - napisali na Facebooku członkowie Młodzieżowego Strajku Klimatycznego. Według informacji zamieszczonych przez nich w sieci, w województwie warmińsko-mazurskim protesty odbędą się w piątek w trzech miastach regionu: - w Olsztynie o godz. 16 na placu Jana Pawła II - w Ostródzie o godz. 10 pod siedzibą starostwa przy ul. Sobieskiego - w Mrągowie o godz. 16 pod pomnikiem Jana Pawła II Zapowiedzi protestów w poszczególnych miastach można znaleźć klikając w ten link.",Młodzieżowy Strajk Klimatyczny,
https://wiadomosci.onet.pl/kraj/strajk-klimatyczny-w-bydgoszczy-toruniu-wloclawku-grudziadzu-i-inowroclawiu/g08sg8p,Młodzieżowy Strajk Klimatyczny w miastach Kujawsko-Pomorskiego,"Młodzi ekolodzy w piątek chcą przeprowadzić akcję protestacyjną w największych miastach Polski. W Kujawsko-Pomorskiem mają się do niej włączyć się Bydgoszcz, Toruń, Włocławek, Grudziądz i Inowrocław.","Jej organizatorzy promują ją jako ""największą mobilizację w historii"". Zachęcają wszystkich, niezależnie od wieku, by wzięli udział w piątkowych demonstracjach. Mają dać wyraz niezadowoleniu z biernej postawy rządzących wobec pogłębiającego się kryzysu klimatycznego. Wybrali datę 20 września, bo to ostatni piątek przed nowojorskim szczytem klimatycznym w ONZ. ""Kiedy oni zajęci są głównie politycznymi układankami, skutki katastrofalnych zmian klimatycznych zaczynamy odczuwać nawet w Polsce. Upały, ograniczenia w dostępie do wody, susze, powodzie i gwałtowne burze to zaledwie przedsmak świata, w którym przyjdzie nam żyć, jeśli nie zatrzymamy wzrostu globalnej temperatury na poziomie 1,5℃. Aby zapobiec postępowaniu katastrofy, JAK NAJSZYBCIEJ musi zostać rozpoczęta transformacja energetyczna w celu osiągnięcia neutralności klimatycznej"" - napisali na Facebooku członkowie Młodzieżowego Strajku Klimatycznego. Według informacji zamieszczonych przez nich w sieci, w województwie kujawsko-pomorskim protesty odbędą się w piątek w pięciu miastach regionu: Zapowiedzi protestów w poszczególnych miastach można znaleźć klikając w ten link.",Młodzieżowy Strajk Klimatyczny Bydgoszcz,
https://wiadomosci.onet.pl/kraj/aktywisci-greenpeace-spedzili-noc-na-dzwigach-w-porcie-czesc-demonstrantow-wycofala/kywbkvl,Aktywiści Greenpeace spędzili noc na dźwigach w porcie. Część demonstrantów wycofała się z akcji,"Wczoraj w terminalu węglowym gdańskiego portu aktywiści Greenpeace wspięli się na dźwigi i zatrzymali ich pracę. Po akcji mediacyjnej policji łącznie 18 osób zeszło z dźwigów. 10 osób postanowiło spędzić noc na wysokości. Wczoraj na wolność wyszedł kapitan statku Rainbow Warrior, który zablokował transport węgla do Polski. To kolejna akcja ekologicznej organizacji, która domaga się, by polski rząd ogłosił odejście od węgla do 2030 r.","Wieczorem rzecznik prasowa Komendanta Wojewódzkiego Policji w Gdańsku poinformowała, że po akcji mediacyjnej i innych działaniach policji łącznie już 18 osób zeszło z dźwigów. Zostali zatrzymani przez policjantów i przewiezieni do jednostek policji celem złożenia wyjaśnień. Ewentualne zarzuty będą wynikały z ustaleń funkcjonariuszy. Rzecznik prasowa dodała, że policja nadal jest na miejscu, zabezpiecza teren i kontynuuje akcję mediacyjną w stosunku do pozostałych osób na żurawiach. 10 aktywistów w ramach protestu postanowiło spędzić noc na wysokości. - Walczymy przede wszystkim dla kolejnych pokoleń, żeby ten świat pozostał taki, jaki jest nam znany, by mogli zobaczyć te wszystkie piękne rzeczy, które możemy oglądać teraz - powiedziała w opublikowanym ubiegłej nocy filmie jedna z aktywistek, która spędziła noc na wysokości. Demonstranci spali w specjalnych, zamontowanych na dźwigach namiotach. Po poniedziałkowej akcji, podczas której aktywiści zablokowali transport węgla, zatrzymany został m.in. hiszpański kapitan statku Rainbow Warrior. Jak poinformował Greenpeace, wczoraj mężczyzna został wypuszczony na wolność. Przedstawiono mu zarzut niepoddania statku kontroli, za co grozi mu do pięciu lat pozbawienia wolności. Trwa dochodzenie w sprawie. Wczoraj odbyła się konferencja prasowa, podczas której premier krótko odniósł się do sytuacji, podkreślając, że Polska podjęła wielki wysiłek w kwestii węgla. - Idziemy w kierunku gospodarki zielonej, ale to jest proces, wszystko nie zmieni się z dnia na dzień. Wielki wysiłek, jakim do tej pory wykazała się Polska, powinien zostać doceniony. Proszę, również ekologów, by uwzględnili kontekst historyczny kraju, odpowiedzieli sobie na pytanie: dlaczego jesteśmy w tym miejscu dzisiaj? Czasy komunizmu przekładają się przez długie lata na różne sektory państwa - mówił Mateusz Morawiecki. - Najdroższa energia to ta, która nie jest w ogóle dostarczona - zmiany w systemie muszą odbywać się stopniowo - dodał premier. Źródło: Onet/PAP",,
https://wiadomosci.onet.pl/kraj/slask-bedzie-protest-przeciwko-budowie-kopalni/3dmgqc0,Śląsk: będzie protest przeciwko budowie kopalni,"Grupa mieszkańców Imielina na Śląsku zamierza protestować przeciwko budowie kopalni. Obawiają się, że wydobycie węgla na płytkich pokładach pod ich domami grozi zniszczeniem budynków, infrastruktury i środowiska. Wcześniej Regionalna Dyrekcja Ochrony Środowiska w Katowicach dała zielone światło na wydobycie surowca w tym rejonie.","Protest przeciwko budowie nowej kopalni odbędzie się w najbliższą sobotę na rynku w Imielnie. Jak informują organizatorzy ze stowarzyszenia ""Zielony Imielin"" protest to sprzeciw wobec planowanej eksploatacji węgla kamiennego ze złoża ""Imielin-Północ"", znajdującego się pod Imielinem przez kopalnię Piast-Ziemowit.  Mieszkańcy alarmują, że Polska Grupa Górnicza planuje wydobycie na głębokości zaledwie 180 metrów, najtańszą metodą na zawał, która doprowadzi do znacznych zniszczeń na powierzchni, obejmujących m.in. 2,5 tys. domów. Eksploatacja może doprowadzić do obniżenia się terenu nawet o kilka metrów. To z kolei spowodować ma utworzeniu rozlewiska, które podtopi domy i sąsiadujące z nimi tereny zielone i pola uprawne.   Społecznicy informują, że działanie kopalni stanowić będzie również zagrożenie dla środowiska. Podkreślają, że zniszczony zostanie naturalny zbiornik wody podziemnej leżący pod Imielinem, Chrzanowem i Jaworznem, który należy do państwowych strategicznych zasobów wodnych, zabezpieczający wodę pitną dla mieszkańców całego regionu Śląska i części Małopolski. Zagrożony jest też powierzchniowy zbiornik ""Dziećkowice"", który obecnie zaopatruje w wodę część aglomeracji śląskiej. Poważnym problemem stanowić mogą również zrzuty zanieczyszczonej metalami ciężkimi i szlamem wody z wyrobisk kopalnianych do Wisły.",Kopalnia,
https://wiadomosci.onet.pl/kraj/protest-greenpeace-w-gdansku-premier-mateusz-morawiecki-komentuje/60ftj8j,"Protest Greenpeace w Gdańsku. Mateusz Morawiecki: Polska idzie w kierunku gospodarki zielonej, ale taka zmiana wymaga czasu","- Idziemy w kierunku gospodarki zielonej, ale to jest proces, wszystko nie zmieni się z dnia na dzień. Wielki wysiłek, jakim do tej pory wykazała się Polska, powinien zostać doceniony. Proszę, również ekologów, by uwzględnili kontekst historyczny Polski i odpowiedzieli sobie na pytanie: dlaczego wciąż dzisiaj jesteśmy w tym miejscu? Czasy komunizmu przekładają się przez długie lata na różne sektory państwa - oświadczył premier, odnosząc się do protestu Greenpeace.","Dzisiaj w terminalu węglowym gdańskiego portu aktywiści Greenpeace wspięli się na dźwigi i zatrzymali ich pracę. To kolejna akcja ekologicznej organizacji, która domaga się, by polski rząd ogłosił odejście od węgla do 2030 r. Na miejscu są policjanci, którzy na ten moment nie podejmują interwencji. Podczas konferencji prasowej, premier krótko odniósł się do sytuacji, podkreślając, że Polska podjęła wielki wysiłek w kwestii węgla. - Idziemy w kierunku gospodarki zielonej, ale to jest proces, wszystko nie zmieni się z dnia na dzień. Wielki wysiłek, jakim do tej pory wykazała się Polska, powinien zostać doceniony. Proszę, również ekologów, by uwzględnili kontekst historyczny kraju, odpowiedzieli sobie na pytanie: dlaczego jesteśmy w tym miejscu dzisiaj? Czasy komunizmu przekładają się przez długie lata na różne sektory państwa - mówił Mateusz Morawiecki. - Najdroższa energia to ta, która nie jest w ogóle dostarczona - zmiany w systemie muszą odbywać się stopniowo - dodał premier. Kilkadziesiąt godzin temu aktywiści Greenpeace zablokowali w gdańskim porcie statek z Mozambiku, który miał tutaj wyładować węgiel. Akcja ekologicznej organizacji miała zwrócić uwagę polskiego rządu ""na pilną potrzebę działań na rzecz ochrony klimatu i konieczność odejścia od węgla do 2030 r.”. Ten symboliczny protest został szybko przerwany przez straż graniczną. Za ""profesjonalną i skuteczną interwencję w gdańskim porcie"" strażnikom podziękował minister Mariusz Kamiński. Działaniem służb była oburzona opozycja - politycy KO pytali o zasadność takiej interwencji. Dopytywali również premiera, czy Polska zamierza odejść od węgla do 2030 r. Zdecydowana większość aktywistów, którzy zostali zatrzymani przez Straż Graniczną, jest już na wolności. Teraz Greenpeace przeprowadził w gdańskim porcie kolejną akcję. Dzisiaj w terminalu węglowym gdańskiego portu aktywiści wspięli się na dźwigi i zatrzymali ich pracę.",Premier podczas spotkania z wyborcami - Łęczyca,
https://wiadomosci.onet.pl/kraj/wybory-parlamentarne-2019-kandydat-psl-susza-potencjalnie-naprawia-drogi/zg84q1r,Wybory parlamentarne 2019. Kandydat PSL: susza potencjalnie naprawia drogi,"- Mamy szczęście w nieszczęściu, że mamy suszę, bo temperatura, ta susza, potencjalnie naprawia drogi. (...) Asfalt przy takiej temperaturze ulega rozpuszczeniu i uzupełnia pory, pęknięcia – i zapływają te pęknięcia, i zimą przez mrozy dlatego nie będą powodowane wysadzenia - powiedział kandydat na posła z PSL Mikołaj Janowski. O wypowiedzi Szefa Zarządu Dróg Powiatowych w Hajnówce poinformowała ""Gazeta Wyborcza"".","Kandydat na posła z ramienia PSL stwierdził, że ""wszystkie drzewa w koronach jezdni powinny być usunięte ze względów bezpieczeństwa"". Jego zdaniem drzewa przesłaniają drogi i rzucają na nie cień, a to sprawia, że jezdnie ulegają degradacji. Z wypowiedzią kandydata na posła nie zgodził się rozmówca ""Wyborczej"", inżynier drogowiec Robert Chwiałkowski, który wyjaśnił, że ""przydrożne drzewa spełniają kilka funkcji, z czego najważniejsze to: wyłapywanie zanieczyszczeń pochodzących od spalania, zwiększenie komfortu jazdy dla kierowców, ograniczenie nasłonecznienia nawierzchni drogowej. To ostatnie ma duży wpływ na zmniejszenie odkształceń nawierzchni i wydłużenie czasu jej życia, czyli wydłużenie czasu eksploatacji drogi do kolejnego remontu"". - O tym, jak niekorzystny wpływ na nawierzchnie drogowe ma nadmierne nasłonecznienie, mówi szereg opracowań - dodaje i wyjaśnia, że ""literatura naukowa nic nie mówi o zdolności nawierzchni asfaltowych do samonaprawiania się pod wpływem wysokiej temperatury. W ostrzejszym tonie wypowiada się Marzena Suchocka, dendrolog i architekt środowiska. - Takich bzdur jeszcze nie słyszałam. Ręce opadają. Drzewa ochładzają asfalt i przedłużają jego żywotność. Takie twierdzenia, jak te pana Janowskiego, są bardzo szkodliwe. Zwłaszcza że przyroda sama się nie obroni przed takimi pomysłami urzędników - czytamy w ""Wyborczej"".",Mikołaj Janowski,
https://wiadomosci.onet.pl/kraj/debata-wwf-pt-2050-polska-dla-pokolen-jaka-przyszlosc-wybierzesz-politycy-rozmawiali/eh1x38w,"Debata WWF pt. ""2050 Polska dla Pokoleń. Jaką przyszłość wybierzesz?"". Politycy rozmawiali o kryzysie ekologicznym","O problemach ekologicznych Polski i zmianach klimatycznych rozmawiali uczestnicy debaty WWF pt. “2050 Polska dla Pokoleń. Jaką przyszłość wybierzesz?”. Kandydaci do Sejmu dyskutowali m.in. o odejściu od węgla, pomysłach prostowania rzek oraz masowych wycinkach lasów.","Lubelska debata organizowana przez WWF i Ekopatriotów odbyła się z udziałem kandydatów do Sejmu. Jak zaznaczają organizatorzy, to osoby, które w przyszłości mogą decydować o sprawach związanych z ekologią. - Mają wpływ na to, co się dzieje. Bez polityków, którzy rozumieją powagę problemu, będzie bardzo ciężko - tłumaczy Katarzyna Karpa-Świderek, rzecznik WWF Polska. Poseł Konfederacji Jakub Kulesza uważa, że na temat ekologii wielu polityków opowiada bzdury. Nie ukrywa, że przyjął zaproszenie na debatę, by sprawdzić, czy tym razem będzie podobnie. Kandydat do Sejmu jest zdania, że w tej sprawie powinni wypowiadać się głównie eksperci. Ale sam ma coś do dodania w kwestii zapowiadanych przez wielu innych polityków odejścia od stosowania węgla. - Nie można całkowicie porzucić stosowania węgla. Są tu aspekty rynkowe i ekologiczne. Energetyka to system naczyń połączonych. Nie można całkowicie postawić na OZE, ponieważ mają one swoje ograniczenia, m.in. niestabilność - przekonuje Jakub Kulesza, kandydat do Sejmu z list Konfederacji. Zupełnie innego zdania jest przedstawiciel Lewicy, Jacek Czerniak. Przypomina, że prawo unijne zakłada, że do 2020 roku Polska musi wytwarzać 20 proc. energii z OZE w miksie energetycznym. - Z informacji, które posiadam na dziś, jest to ok. 10 proc. Musimy jeszcze wiele zrobić, by odnawialną energię wykorzystać - mówi kandydat.  Według Czerniaka dobrym przykładem jest Szwecja, gdzie OZE wynosi 50 proc. Do tego należy ograniczyć korzystanie z węgla. Na początek proponuje ograniczenie nie wydobycia, a sprowadzania go do Polski. - Bardzo dobrym pomysłem jest zaprzestanie sprawdzanie węgla zza granicy, m.in. 13 mln ton od Rosji. Z kolei polityk partii rządzącej twierdzi, że import węgla jest konieczny z uwagi na wieloletnie zaniedbania rządu PO-PSL. - PO nie inwestowała w kopalnie węglowe. My ponawiamy inwestycje w węgiel. Zanim przyniesie to rezultaty, trzeba poczekać kilka lat. Bliskie jest nam również OZE. Będziemy również szukać innych źródeł stabilizacji energetycznej. Mam tu na myśli energię atomową - zapowiada Piotr Patkowski z PiS.",Debata WWF w Lublinie,
https://wiadomosci.onet.pl/kraj/odejscie-od-wegla-do-2030-roku-rozmowa-z-polskim-przedstawicielem-greenpeace/2lvdg6q,"Marek Józefiak z Greenpeace: nie możemy dzisiaj pytać, czy opłaca się ratować świat","- Nasz kraj musi odejść od węgla do 2030 roku. Takie radykalne posunięcia wymagają jednak naruszenia pewnych interesów. I tutaj są osoby, są pewne lobby, które są po prostu bliżej ucha rządu – przekonują w rozmowie z Onetem aktywiści Greenpeace. Wczoraj przedstawiciele tej ekologicznej organizacji w symbolicznym proteście zablokowali statek z węglem zmierzający do portu w Gdańsku. Czy takie akcje mają szansę coś zmienić w Polsce?","O wczorajszej akcji Greenpeace pisaliśmy w Onecie. Aktywiści zostali zatrzymani przez Straż Graniczną, większość z nich wyszła już na wolność. Blokując statek w gdańskim porcie, Greenpeace chciał zwrócić uwagę polskiego rządu ""na pilną potrzebę działań na rzecz ochrony klimatu i konieczność odejścia od węgla do 2030 roku”. Piotr Olejarczyk, Onet: Dlaczego taki protest w porcie w Gdańsku? Dlaczego akurat teraz? Marek Józefiak, koordynator kampanii ""Klimat i Energia"" w Greenpeace Polska: Jesteśmy na kilka tygodni przed kolejnym spotkaniem światowych przywódców w Nowym Yorku. Jesteśmy prawie rok od przełomowego raportu IPCC, o tym, co trzeba zrobić, by uniknąć katastrofy klimatycznej. I nadal nie widzimy zmiany polityki energetycznej naszego rządu.  Jak zachowuje się nasz rząd? Nasz rząd zachowuje się, jakby kryzys klimatyczny Polski nie dotyczył. Tymczasem w tym roku w ponad 350 miejscowościach w Polsce były problemy z dostępem do wody. Tymczasem susza rolnicza kosztowała nas już w tym roku ponad miliard złotych. Nasz rząd musi zacząć działać. Cały czas zachowuje się tak, jakby zmiana klimatu się nie działa. A efekty naszej polityki energetycznej są takie, że w ubiegłym roku zaimportowaliśmy rekordowe 20 mln ton węgla. Z węglowego potentata staliśmy się drugim co do wielkości importerem węgla w Unii Europejskiej. To pokazuje, jak absurdalna jest ta polityka, która broni lobby węglowego. A która ma w nosie nas wszystkich. Przypomnę badania opinii publicznej – trzy czwarte Polaków chce odejścia od węgla do 2030 roku. Ponad 80 proc. osób jest zaniepokojonych zmianą klimatu i chce, by rząd coś w tej sprawie robił. Niestety te głosy są dla rządu nieważne, gdy na linii jest interes lobby węglowego. Jaki jest koszt dla Polski odejścia od węgla do 2030 roku? Na pewno to państwo jakoś policzyli. Każda złotówka wydana na ochronę klimatu to są wielokrotnie wyższe sumy, które zaoszczędzimy, gdybyśmy tych pieniędzy w ochronę klimatu nie inwestowali. Przez to, że unikamy katastrofalnych skutków zmiany klimatu. Już dziś czujemy, jak bardzo klimat w Polsce się zmienia. Naukowcy mówią wyraźnie – każda złotówka zainwestowana dzisiaj w ochronę klimatu to jest co najmniej kilkukrotny koszt tych unikniętych skutków katastrofy. Nie możemy dzisiaj pytać, czy opłaca się ratować świat. W sytuacji, gdy ten świat się nam po prostu pali.  Co się stanie, jeśli nie odejdziemy od węgla do 2030 roku? Cały świat musi działać wspólnie. Ale pierwszym krokiem jest to, by cały świat tzw. rozwinięty, czyli ta globalna północ, do której należymy, odeszły od węgla do roku 2030. Mam tu na myśli np. kraje Unii Europejskiej. Jeśli tego nie zrobimy, to niestety z dużym prawdopodobieństwem przekroczymy ten pułap 1,5 stopnia Celsjusza, o którym była mowa w porozumieniu paryskim. I skutki tego mogą być bardzo groźne. Zwiększą się obszary biedy na świecie. Zwiększą się już susze, które już dzisiaj są bardzo dotkliwe. Będziemy mieć więcej pożarów lasów. Będziemy mieć coraz częstsze powodzie czy huraganowe wiatry. Niestety świat, jaki znamy,po prostu przestanie istnieć. Mamy jednokrotną szansę, która już się nie powtórzy, szansę, by to zmienić. Jeżeli przegapimy to okno działania do 2030 roku, to po prostu będziemy mogli sobie pluć w brodę. Co pan odpowie osobom, które patrząc na państwa akcje, takie jak np. ta w porcie gdańskim, będą uderzać w tony, że jest to działanie polityczne? Że Greenpeace nie był tak widoczny za wcześniejszych rządów? My działamy niezależnie od tego, kto rządzi. Jesteśmy niezależni od rządów i korporacji. Tak jak protestowaliśmy w obronie klimatu za poprzedniego rządu, tak jak protestowaliśmy ws. obrony Puszczy Białowieskiej za poprzedniego rządu, tak i protestujemy dzisiaj. Jesteśmy tam, gdzie być trzeba. Naukowcy mówią wyraźnie – my musimy odchodzić od spalania paliw kopalnych. Ale to nie tylko nauka. Ten głos jest bardzo słyszalny również ze strony młodzieży. 20 września będzie kolejny światowy protest młodzieży, która domaga się ochrony klimatu. Proszę zobaczyć też, co mówi papież Franciszek. 1 września w homilii papież mówił o tym, że czas na odchodzenie od paliw kopalnych jest teraz. Papież wzywał światowych przywódców do podjęcia ""radykalnych działań w obronie klimatu"". I teraz pytanie – co nasi rządzący robią w tej całej sprawie? Są jakieś spotkania na linii Greenpeace – rząd? Czy odnosi pan wrażenie, że są państwo tutaj traktowani jako nawiedzeni ekolodzy? Świadomość ekologiczna polityków się radykalnie zmienia. Jeszcze kilka lat temu minister zdrowia mówił o smogu, jako problemie teoretycznym. Dzisiaj wiemy, że walka ze smogiem to naczelna polityka rządu. Taką samą drogę powinniśmy przejść z klimatem. Rząd musi się wziąć za ochronę klimatu, bo to jest rzecz, która nas łączy ponad podziałami. Jak zobaczymy badania opinii publicznej, to zobaczymy, że wiele rzeczy nas dzieli. Ale ta sprawa nas łączy – niezależnie od sympatii politycznych Polacy chcą od rządu, aby działał w ochronie klimatu i Polacy się obawiają tego, co się dzieje z naszym klimatem. Czy rozwiązaniem problemu może być w Polsce budowa elektrowni atomowych? Dużo lepszym rozwiązaniem jest postawienie na odnawialne źródła energii i na efektywność energetyczną, czyli na oszczędzanie energii. My mamy doskonałe warunki w Polsce do tego, by stawiać elektrownie wiatrowe, na lądzie, na morzu. Mamy doskonałe warunki do tego, by stawiać biogazownie, elektrownie słoneczne. Żeby budować cały taki złożony system, który będzie dawał nam niezależność energetyczną. To nie jest jakieś nasze widzi mi się. To pokazują sążniste analizy eksperckie, które mówią wyraźnie, że tylko postawienie na odnawialne źródła energii jest w stanie długofalowo zapewnić nam niezależność energetyczną. Jeżeli to jest takie oczywiste, to dlaczego rząd tego nie wprowadza? Takie radykalne posunięcia wymagają naruszenia pewnych interesów. I tutaj są osoby, jest pewne lobby, które są po prostu bliżej ucha rządu. Jakie to jest lobby? Mówimy o lobby węglowym i lobby importerów węgla. To jest gigantyczny biznes. Przypomnę, w ubiegłym roku wartość polskiego importu węgla wynosiła 8 mld zł. To jest gigantyczny biznes, na którym ktoś zarabia. Oczywiste jest, że ktoś tutaj broni swojego interesu, a niestety rządzący stawiają ten interes wyżej niż interes nas wszystkich. Naprawdę pan wierzy, że takie akcje z blokowaniem statków z węglem mogą coś zmienić? ",Protest Greenpeace w gdańskim porcie,
https://wiadomosci.onet.pl/kraj/kiedy-skonczy-sie-wegiel-co-go-zastapi/bb5n01r,"Jeśli nie węgiel, to co? Kluczowe decyzje energetyczne przed nami","Stoimy przed decyzją, skąd będzie pochodził prąd, który popłynie w naszych gniazdkach i kto za to zapłaci. Niezależnie od tego, jaką decyzję podejmie nasz rząd, ceny energii wzrosną. Jak długo jeszcze warto inwestować w węgiel? A jeśli nie warto, to czym go zastąpić? Co myślą o przyszłości energetycznej Polski kandydujący w najbliższych wyborach parlamentarnych politycy?","Celem Unii Europejskiej jest obniżenie emisji gazów cieplarnianych o 85 proc. do 2050 r. Dla krajów takich, jak Polska oznacza to konieczność zmiany sposobu pozyskiwania energii. Mówiąc w skrócie – stoimy przed decyzją skąd będzie pochodził prąd, który popłynie w naszych gniazdkach i kto za to zapłaci. Niezależnie od tego, czy Polska wybierze transformację energetyczną (inwestycje w elektrownie atomowe, wiatrowe czy gazociągi), czy będzie kupować uprawnienia do emisję CO2 na aukcjach (prawo do korzystania z węgla państwo musi sobie kupić), koszt produkcji energii w najbliższych latach wzrośnie. Wyższa cena prądu dotknie zwykłych obywateli, ale będzie mieć też wpływ na rozwój gospodarki. I tu państwo może zdecydować, by w przypadku niektórych obywateli dopłacać, a innych obciążyć dodatkowym kosztem, np. utrzymywać na stałym poziomie wysokość rachunków za prąd w gospodarstwach domowych albo nakładać dodatkowe podatki na towary, których produkcja wiąże się z wysoką emisją CO2. MamPrawoWiedziec.pl: Zacznijmy od początku. Prąd to towar jak każdy inny? Krzysztof Kępa, analityk rynku energetycznego*: Nie, z wielu powodów, choćby dlatego, że nie można go na masową skalę magazynować. Transport energii na duże odległości jest, wciąż skomplikowany i wymaga kosztownego systemu dystrybucji. Nie można jej po prostu załadować w kontenery i przewieźć. Kwestie klimatu i polityki energetycznej są coraz bardziej obecne w debacie publicznej i w kampanii wyborczej. Czego, z pana punktu widzenia, w tej dyskusji brakuje? Odpowiem na to trochę inaczej. Żeby rozmawiać o energetyce, potrzeba interdyscyplinarnej wiedzy z wielu dziedzin: inżynierii, ekonomii, gospodarki. Patrząc na aktualną dyskusję nad przyszłym kształtem polskiej energetyki można zobaczyć wszystkie słabości współczesnej debaty publicznej. Po pierwsze obserwujemy brak jasnego rozgraniczenia między faktami a opiniami. Po drugie jesteśmy zalewani nadmiarem informacji, ale jednocześnie cierpimy na deficyt prawdziwej wiedzy. Po trzecie jeśli już zaczynamy rozmawiać, debata natychmiast zostaje zideologizowana. Eksperci mają wiedzę, ale też bardzo mocne przekonania. Często oni i think tanki, dla których pracują, wspierają silnie daną technologię czy rozwiązanie, eksponując głównie jej zalety. Nie pokazują jednak kosztów proponowanej opcji dla całego systemu. Politycy z kolei sięgają w przyszłość najwyżej do kolejnych wyborów, zapominając, że horyzont inwestycji w energetyce to perspektywa kilkudziesięciu lat. A tymczasem energia jest fundamentem gospodarki. Jest dobrem publicznym, od którego zależy bezpieczeństwo. Musimy o nią szczególnie dbać i rozsądnie nią zarządzać. To wymaga cierpliwości, perspektywicznego myślenia i kapitału. Degradacja gleby i groźba katastrofy żywnościowej. Najnowszy raport IPCC Jakiś konkretny przykład? Gdy telewizja zwraca uwagę na problem smogu – bardzo zresztą słusznie! – pokazuje chłodnie kominowe elektrowni węglowych, z których emitowana jest w wielkich ilościach para wodna. U odbiorców zakotwicza się przekaz, że to węgiel spalany w elektrowniach powoduje smog. A fakty są inne. Owszem, spalanie węgla w elektrowni emituje CO2, ale za smog odpowiada głównie tzw. niska emisja, czyli na przykład palenie byle czym w piecach domowych i stare samochody z silnikiem diesla. A z energią elektryczną jest jak z powietrzem. Zaczynamy je cenić, dopiero gdy orientujemy się, że oddychamy powietrzem złej jakości. Teraz prąd w gniazdku wydaje się oczywistością. Jeśli go zabraknie, boleśnie przekonamy się jak bardzo zależymy od dostaw energii i ile jesteśmy skłonni zapłacić za jej niezawodność. Prąd i powietrze łączy jeszcze jedno. Obecnie energia produkowana jest w elektrowniach węglowych, gazowych, wiatrowych, wodnych, biogazowniach i coraz częściej w mikro-instalacjach, np. panelach fotowoltaicznych. Niezależnie od źródła wytworzenia, prąd trafia do Krajowego Systemu Elektroenergetycznego, gdzie wszystkie jego gatunki się „mieszają”. To tzw. miks energetyczny. W 1989 r. transformację ustrojową i gospodarczą rozpoczęliśmy z niemal stuprocentowym udziałem energii z węgla kamiennego i brunatnego w miksie. Teraz spadł on do nieco ponad 80%. Czyli nasza polityka energetyczna musi iść jednoznacznie w stronę produkcji tzw. czystej energii? Czy to nam się podoba, czy nie w dzisiejszej gospodarce zasoby odgrywają kluczową rolę. Decydują o sile bądź słabości państw i firm. Polityka, regulacje, ale też globalne trendy sprawiają, że jedne zasoby przestają być kluczowe, inne z kolei rosną na znaczeniu. Gra toczy się więc o to, czyje zasoby będą preferowane i wspierane, a używanie których będzie karane lub zbyt kosztowne. Tak działają np. regulacje dotyczące emisji dwutlenku węgla. Nie ulega wątpliwości, że CO2 ma wpływ na zmiany klimatyczne. Trzeba jednocześnie dodać, że wyeliminowanie węgla z energetyki w niewielkim stopniu przyczyni się do rozwiązania kryzysu klimatycznego. Spowoduje za to z jednej strony ogromne koszty społeczne związane z zamykaniem kopalń, a z drugiej duże zyski innych branż, np. producentów i importerów paneli PV albo turbin wiatrowych. Ich rozwój jest hojnie wspierany przez wiele państw. Jednak słońce nie zawsze świeci, a wiatr nie zawsze wieje. Rozwój odnawialnych źródeł energii musi iść w parze z tzw. stabilnym źródłem wytwórczym, które pracuje niezależnie od pogody. Najlepiej do tego nadaje się gaz ziemny albo energetyka jądrowa. Gaz jednak musimy w znacznej części importować, natomiast budowa elektrowni nuklearnej jest niesłychanie skomplikowana i droga. Pozwala jednak na podniesienie naszego kraju do cywilizacyjnej i inżynieryjnej ekstraklasy. Naukowcy z PAN ostrzegają: z polskich lasów mogą zniknąć 3/4 drzew Na jakie pytanie musimy sobie odpowiedzieć, decydując o kierunku polskiej polityki energetycznej? Czy czeka nas fundamentalna zmiana? Energia ma dla państwa znaczenie strategiczne, a w wyborach strategicznych nie powinniśmy kierować się ideologicznymi przekonaniami, ani działać w oparciu o dzisiejsze założenia. Istotny jest chłodny rachunek ekonomiczny, ale również refleksja na temat przyszłości. Co najbardziej przysłuży się rozwojowi innych dziedzin gospodarki? Które technologie – współwystępując z innymi – najlepiej wyważą kompromis między bezpieczeństwem dostaw, ochroną klimatu i ceną? Wszyscy, politycy i opinia publiczna, powinniśmy odpowiedzieć na kluczowe pytania z zakresu ekonomii politycznej. Kto zapłaci za transformację energetyczną? Czy panele fotowoltaiczne na dachach podmiejskich willi powinny być subsydiowane z kieszeni emerytów mieszkających w blokach? Czy tania energia dla przemysłu powinna być finansowana z kieszeni podatników czy firm energetycznych? Potrzeba przecież ogromnych środków finansowych, żeby odtworzyć przestarzałe elektrownie i sieci przesyłowe oraz dystrybucyjne, odziedziczone jeszcze po PRL-u i niedoinwestowane w III RP. Czy rozwój energetyki powinien wspierać inne branże? Może energia powinna być towarem luksusowym, który należy bardziej szanować? Jeśli uważamy, że liczy się tylko niska cena energii, to czy możemy polegać na dostawach tańszej energii z importu? Jak redukować emisję CO2 nie doprowadzając do bankructwa przemysłu energochłonnego i gospodarstw domowych? Odpowiedzi na te pytania ukształtują naszą przyszłość. MamPrawoWiedziec.pl: Wyobraźmy sobie, że jest rok 2050. Skąd będziemy mieć w Polsce prąd w gniazdku za 30 lat? Oskar Kulik*, WWF: Z odnawialnych źródeł energii. Nasze modelowania pokazują, że tzw. miks energetyczny z bardzo dużym udziałem odnawialnych źródeł energii jest możliwy i może być opłacalny dla gospodarki. Mówimy tu przede wszystkim o energii słonecznej, czyli o fotowoltaice, oraz o energetyce wiatrowej, w tym o intensywnym rozwoju energetyki wiatrowej na morzu (OZE). Jak to sfinansować, np. panele fotowoltaiczne? I czy mówi pan o inwestycjach na dużą skalę? Po pierwsze państwo powinno stawiać na instalacje prosumenckie, czyli takie, w których właściciele gospodarstw domowych, ale też przedsiębiorstw czy spółdzielni mieszkaniowych, mogą na małą skalę produkować energię na własne potrzeby, czasem w połączeniu z małymi źródłami jej magazynowania, np. bateriami litowo-jonowymi. Z kolei energetyka wiatrowa na obszarach wiejskich może się rozwijać dzięki inwestycjom lokalnych społeczności, np. rolników zrzeszonych w spółdzielnie. Po drugie, warto inwestować w instalacje na skalę „przemysłową”, w tym nie tylko duże instalacje fotowoltaiczne, ale też farmy wiatrowe, w tym na morzu.  OK, mamy wiatr i słońce. A czy w 2050 r. dalej importujemy gaz? W perspektywie 30 lat udział gazu w tzw. miksie powinien być jak najniższy, co najwyżej uzupełniający. Mimo, że gaz jest mniej emisyjny, niż węgiel, niesie za sobą uzależnienie od importu z innych krajów. Do 2050 r. rozwinie się prawdopodobnie technologia pozwalająca na powstawanie syntetycznego gazu na podstawie nadwyżek energii z paneli fotowoltanicznych czy ferm wiatrowych. Dzięki takim rozwiązaniom będziemy mogli uwodorowić system, który dzisiaj jest gazowy oraz przechowywać znaczące ilości energii w postaci wodoru. Pana zdaniem Polska jest w stanie włączyć się w tak innowacyjne działania? W niektórych kręgach wciąż obecne jest przekonanie, że energetyka węglowa ma przed sobą przyszłość. Postuluje się inwestycje w instalacje, które mają zmniejszyć emisyjność przyszłych bloków węglowych. Powiedzmy to wyraźnie – tego typu inwestycje są straconymi szansami. Powinniśmy zrobić jak najwięcej, by te ograniczone środki na innowacje i badania, którymi dysponujemy, były inwestowane bezpośrednio w branże przyszłości, a nie w konserwowanie struktur węglowych. Z punktu widzenia ochrony klimatu nawet najnowsza elektrownia węglowa, czy turbina gazowa wciąż będą zdecydowanie zbyt emisyjne. Domyślam się, że pana scenariusz zakłada odejście od węgla. Ale to rodzi szereg napięć społecznych. Jak według pana powinna wyglądać sprawiedliwa transformacja regionów górniczych?  W Polsce istnieje kilka regionów górniczych, na Górnym Śląsku, ale też w Zagłębiu Bełchatowskim i Konińskim, czy w okolicach Bogatyni. W przypadku Bełchatowa mamy do czynienia z wyczerpywaniem się złóż, więc przyszłość bez węgla jest nieunikniona w najbardziej dosłownym znaczeniu tego słowa. Generalna tendencja w Polsce jest taka, że wydobycie węgla spada i staje się droższe. Rośnie więc import z krajów trzecich, w tym przede wszystkim z Rosji. W krajach zachodnich wydarzył się taki sam scenariusz – odchodzenie od węgla zostało wymuszone przez rachunek ekonomiczny. Wydobycie stało się nieopłacalne. Żeby nie tracić dziesiątków miliardów złotych, sprawiedliwą transformację należy zacząć już teraz. Przede wszystkich trzeba otwarcie powiedzieć, że na Śląsku wydobycie węgla będzie musiało się zakończyć. Przypomnę tylko, że na początku lat 90. w górnictwie pracowało niemal 400 tysięcy osób. Oczywiście zlikwidowanie, nawet stopniowe, 80 tysięcy miejsc pracy wokół kopalnie, bo tyle ich mamy aktualnie, pociągnie za sobą konsekwencje. W raporcie WWF, przygotowanym przez WiseEuropa ""Od restrukturyzacji do zrównoważonego rozwoju. Przypadek Górnego Śląska"" przedstawiamy część makroekonomicznej recepty. Aktualnie mamy dobry czas, przy niskim poziomie bezrobocia, na rozpoczęcie takiej zmiany. Ci, którzy dziś pracują w górnictwie, w większości już nie będą pracować w tej branży za 20 czy 30 lat z powodu nabrania uprawnień emerytalnych. Oczywiście w kopalniach nie mogą pracować tylko 40- i 50-latkowie, więc potrzebny jest scenariusz dla młodych, w którym z góry zakładamy, że nie będą oni pracować w kopalni przez całą karierę zawodową, ale też nabędą umiejętności cenne na rynku pracy poza sektorem górniczym. Wszyscy zdajemy sobie sprawę z tego, że nie będzie to łatwy proces, ale pamiętajmy, że będziemy odchodzić od wydobycia węgla przede wszystkim nie z powodów ekologicznych, tylko stanie się to po prostu nieopłacalne.  Dobrze, odchodzimy od węgla, staramy się ograniczyć import gazu, stawiamy na OZE, głównie słońce i wiatr. A co wtedy jest naszym stabilnym źródłem prądu w razie jakiegoś kryzysu?  System, jaki znamy dzisiaj, czyli bazowe dostarczanie energii, tzw. base load, będzie się zmieniał. Ale, żeby cała gospodarka mogła bez problemu funkcjonować musi się wydarzyć kilka rzeczy. Musimy podejmować działania na rzecz jak najszerszego ograniczenia zużycia energii. Nie tylko w budynkach, ale także w zakładach przemysłowych, w usługach, w gospodarstwach domowych. W przyszłości część wyprodukowanych nadwyżek, np. podczas bardzo wietrznego dnia, będziemy mogli magazynować, żeby wykorzystać je w okresach np. bezwietrznych czy niesłonecznych bądź w godzinach bardzo wysokiego zapotrzebowania. Istnieją usługi, gdzie firma, albo gospodarstwa domowe ograniczają zużycie energii w szczytowych godzinach. Często taniej jest zapłacić za to, żeby energia nie została użyta, niż żeby zapewnić dodatkowe moce. Takie przykłady to np. klimatyzacja, która może działać mniej energochłonnie w godzinach skrajnego zapotrzebowania, bojlery, czy niektóre procesy przemysłowe. Postulowałbym także budowę połączeń transgranicznych dla energii. Upraszczając, jest znacznie większa szansa na to, że gdzieś w Europie będą dostępne źródła do generacji energii elektrycznej. Oczywiście w najbliższych latach źródła konwencjonalne, czyli węgiel i gaz, wciąż będą wchodziły do systemu energetycznego. Ale Niemcy wciąż wydobywają węgiel, właśnie po to, żeby mieć back-up w przypadku jakiegoś czarnego scenariusza.  Zgadza się. Niemcy za wolno odchodzą od węgla. Ale mówimy przecież o perspektywie 2050 r. To trochę tak, jakbyśmy w 1989 r. siedli i rozmawiali o rozwoju technologii cyfrowych.  Mimo trudności z prognozowaniem, zapytam – jakie największe wyzwanie czeka nas w przechodzeniu, choćby częściowym, na energię odnawialną i niskoemisyjną? Oprócz wyzwań technologicznych, największą trudność upatruję w polityce. W tej chwili wśród wielu polityków wciąż pokutuje przekonanie, że to węgiel jest podstawą naszego bezpieczeństwa energetycznego, nawet jeśli jest droższy, niż węgiel z importu (który swoją drogą rośnie). Zmiana tego typu postaw i przekonań na poziomie politycznym jest dużą przeszkodą. Jeśli nie będziemy inwestować w OZE, grozi nam wiele konsekwencji, na przykład kary finansowe za niezrealizowanie celów OZE i będziemy zmuszeni dokonać transferu środków do kraju, który zrealizował cel z nadwyżką. A przecież te środki mogłyby zostać w krajowej gospodarce! Jeśli nie podejmiemy aktywnych działań, to pewnego dnia obudzimy się uzależnieni od węgla z Rosji, Kolumbii czy Australii. Chyba każdy chciałby uniknąć scenariusza, w którym importujemy znaczną część gazu, ropy, a także węgla. To jasne zagrożenie geopolityczne i makroekonomiczne oraz transfer środków za granicę. Jednak błędem byłoby inwestowanie wielu dziesiątek miliardów złotych w rozwój energetyki jądrowej, która rozwiąże tylko część problemu.  A czy jest coś, co możemy zrobić sami? Prywatnie wyznaję zasadę, że sami świata nie zmienimy, ale dobrze zacząć od siebie. Indywidualne gesty, np. decyzje konsumenckie, czy dotyczące termomodernizacji domu albo zakupu sprzętu energooszczędnego, mają znaczenie. Ale to państwo powinno pomóc w tej transformacji, najszerzej jak się da, na tyle, na ile pozwalają środki finansowe. A my powinniśmy upatrywać w tym szansy na modernizację naszej gospodarki. *Krzysztof Kępa - absolwent prawa i europeistyki na Uniwersytecie Warszawskim (2009), ekonomii politycznej na London School of Economics and Political Science (2011) oraz Leadership Academy for Poland (2017). Od 2011 roku związany z sektorem energetycznym. Pracował w firmie handlującej gazem ziemnym na rynku brytyjskim, potem kolejno: w branży doradczej, a od 2013 roku w PGE Polskiej Grupie Energetycznej. Zajmuje się analizą otoczenia regulacyjnego sektora energii.  Poglądy przedstawione w niniejszym wywiadzie są prywatnymi opiniami rozmówcy i nie reprezentują stanowiska żadnej instytucji.",Elektrownia Bełchatów,
https://wiadomosci.onet.pl/kraj/piekny-ale-i-smutny-film-o-szczecinskiej-przyrodzie-warto-wsluchac-sie-w-przekaz/jyf11cn,"Piękny, ale i smutny film o szczecińskiej przyrodzie. Warto wsłuchać się w przekaz","Niezwykłe ujęcie wschodu słońca, piękne zdjęcia zwierząt, do tego poruszająca muzyka - tak wygląda niezwykły film zatytułowany ""Lasy miejskie Szczecina"". Przynajmniej na początku. Produkcja niesie za sobą bardzo ważny przekaz.","Film tak naprawdę pojawił się w internecie cztery lata temu, jednak dopiero teraz zaczął obiegać sieć coraz szerszymi łukami. Wszystko za sprawą m.in. grupy ""Szczecin w obiektywie"", gdzie zamieścił go jeden z użytkowników. Szybko pojawiały się kolejne udostępnienia. Materiał trwa niecałe cztery minuty i przedstawia faunę i florę, które otaczają Szczecin. Możemy zobaczyć zachwycające bieliki, jelenie na rykowisku, czy młode lisy bawiące się tuż obok nory. Materiał, który od razu nasuwa na myśl filmy przyrodnicze, został jednak nakręcony w Szczecinie. Czego dowiemy się z filmu? Szczecin szczyci się największymi lasami miejskimi w Polsce. Trzynaście uroczysk leśnych, a także mniejsze, rozproszone tereny leśne zajmują w sumie powierzchnię 2780,17 ha. Gdyby wybrać się na spacer po obwodzie szczecińskich lasów, trzeba by przejść 130 km. - Człowiek od wieków był częścią natury. Bezkresne lasy od wieków dawały mu schronienie, żywiły. Były źródłem duchowych przeżyć - mówi głos lektora, Ksawerego Jasieńskiego. - W skutek postępu cywilizacji człowiek oddalił się od natury - dodaje. O tym, jak bardzo możemy przekonać się pod koniec filmu. Z sielskich obrazów pięknej przyrody przenosimy się do dzikich wysypisk śmieci i porzucanych w lasach fragmentów azbestu. Miasto co roku na usuwanie odpadów z terenów leśnych wydaje 2,5 mln. - Życie ludzkie przemija, a świat przyrody jest niezmienny. W jakim stanie pozostawimy go przyszłym pokoleniom zależy tylko od nas - czyta lektor.",,
https://wiadomosci.onet.pl/tylko-w-onecie/miroslaw-proppe-o-ekologii-w-onet-rano/jt7l6vs,Czy otwieranie kopalni w XXI w. ma sens? Proppe: nikomu nie będzie się to opłacało,"Mirosław Proppe był gościem Jarosława Kuźniara w ""Onet Rano. #WIEM"". W programie rozmawiano na temat ekologii. - XXI w. to nie jest czas na otwieranie nowych kopalni, na pewno nie węgla brunatnego i kamiennego. Jest to przestarzała technologia i wiemy, że to paliwo będzie nas zabijało. Koszty jego wydobycia będą tak wysokie, że nikomu nie będzie się to opłacało - mówił Proppe. - Znacznie lepiej dla naszego kraju będzie, jeżeli postawimy na nowe źródła energii i będziemy potem również eksporterem - dodał. Chcesz dowiedzieć się więcej? Kliknij tutaj: vod.pl.",,,
https://wiadomosci.onet.pl/swiat/tamiza-odradza-sie-wysyp-malych-fok-na-wybrzezu/g4zee5x,"Tamiza jeszcze 60 lat temu była uznana za ""biologicznie martwą"". Teraz odkryto tam prawie 140 nowo narodzonych fok","W 1957 roku Tamiza była tak mocno zanieczyszczona, że Muzeum Historii Naturalnej uznało je za ""biologicznie martwą"", nie pozostawiając nadziei na odrodzenie utraconego życia. A jednak - 60 lat później eksperci naliczyli prawie 140 szczeniąt fok na brzegu rzeki - informuje ""Telegraph"".","Naukowcy z Zoological Society of London są niezwykle ""podekscytowani"" odkryciem 138 szczeniąt fok na brzegach i w zatoczkach Tamizy. To wyjątkowa sytuacja. Naukowcy byli w stanie uchwycić obrazy podczas sezonu lęgowego fok portowych, znanych również jako foka pospolita. Liczba ta świadczy o tym, że ekosystem londyńskiej rzeki wraca do normy po tym, jak Muzeum Historii Narodowej ogłosiło, że niski poziom tlenu i zanieczyszczone wody wykluczają szansę na rozwój życia. Pionierskie badania przeprowadzono w 2018 roku, zaś dane opublikowano dziś po raz pierwszy. - Foki nie byłyby w stanie tutaj szczenić się bez źródła pożywienia, co pokazuje, że ekosystem Tamizy kwitnie i pokazuje, jak daleko zaszliśmy, odkąd rzeka została uznana za biologicznie martwą w latach 50. - tłumaczy jedna z badaczek. Jako najwyższe drapieżniki foki portowe są silnym wskaźnikiem jakości środowiska rzecznego.",Foki,
https://wiadomosci.onet.pl/swiat/polska-i-bialorus-tworza-rade-ds-puszczy-bialowieskiej/flhqvyf,Polska i Białoruś tworzą radę ds. Puszczy Białowieskiej,"Rada, w skład której wejdą naukowcy z polskiej i białoruskiej Akademii Nauk, ma się zająć tworzeniem polityki ochrony Puszczy Białowieskiej.",,Żubry w Puszczy Białowieskiej,
https://wiadomosci.onet.pl/kraj/nowe-przepisy-dotyczace-toreb-foliowych-nowela-ustawy-smieciowej/h368tcs,Henryk Kowalczyk: od 1 września każda torba foliowa będzie płatna - 20 gr plus VAT,"Od 1 września za każdą torbę foliową, oprócz tzw. zrywek, trzeba będzie zapłacić 25 groszy, w tym VAT - powiedział minister środowiska Henryk Kowalczyk. Nowe przepisy to efekt obchodzenia przepisów przez sklepy, które wydawały klientom torby nieobjęte opłatą recyklingową.","Szef resortu środowiska w ""Jedynce"" Polskiego Radia przyznał, że przepisy ustawy tzw. foliówkowej (obowiązującej od 1 stycznia 2018 r. - red.), wprowadzającej opłaty za torby foliowe, były obchodzone przez przedsiębiorców, którzy wprowadzali na rynek grubsze torby (powyżej 50 mikrometrów), za które nie trzeba płacić. Jego zdaniem ustawa nie spełniła swojej funkcji. - Nie osiągnęliśmy też efektów ekologicznych, stąd decyzja o objęciu wszystkich foliówek powyżej 15 mikrometrów opłatami - wyjaśnił. Przypomniał, że od 1 września za każdą torbę foliową w sklepie, oprócz tzw. popularnych zrywek, czyli bardzo cienkich torebek do owijania żywności, będziemy płacić 20 gr plus VAT. - Mam nadzieję, że ta zmiana sprawi, że powoli będziemy odchodzić od używania foliówek - dodał. Tzw. nowela ustawy śmieciowej (ustawa o utrzymaniu czystości i porządku w gminach oraz niektórych innych ustaw) czeka na podpis prezydenta. Nowela, oprócz zmian w kwestiach gospodarki odpadowej, zmieniła także przepisy tzw. ustawy foliówkowej, wprowadzając odpłatność za wszystkie plastikowe torby, jakie dostaniemy w sklepach poza tzw. zrywkami. Zmiana prawa to efekt obchodzenia przepisów przez sieci handlowe, które wydawały klientom torby powyżej 50 mikrometrów, nieobjęte obecnie opłatą recyklingową (20 gr plus VAT). Do budżetu trafiło też znacznie mniej pieniędzy z opłat, niż przewidywano - było to kilkadziesiąt milionów złotych. Według szacunków resortu finansów objęcie wszystkich toreb foliowych opłatą recyklingową ma dać jeszcze w tym roku 63 mln zł do budżetu, a w 2020 r. - ponad 1,4 mld zł. Ministerstwo wyliczając wpływy za 2020 rok, przyjęło założenie wykorzystania 150 sztuk foliówek na jednego mieszkańca Polski. Obecnie możemy wykorzystywać nawet 300 toreb z tworzyw sztucznych na mieszkańca rocznie.",,
https://wiadomosci.onet.pl/swiat/amerykanska-dziennikarka-wyrzucona-z-rosji-za-material-o-ekologii/xz1z1z5,Amerykańska dziennikarka wyrzucona z Rosji za materiał o ekologii,"Alina Simone chciał nagrać reportaż wideo o mieszkańcach Syberii, którzy ubiegają się o azyl na Zachodzie z powodu fatalnych warunków do życia w Rosji.","Simone pojechał do miejscowości Kisielowsk na Syberii, o której zrobiło się głośno w czerwcu. Mieszkańcy Kisielowska nagrali wówczas na wideo prośbę do premiera Kanady, by udzielił im azylu. Mieszkańcy twierdzą, że władze w ogóle nie przejmują się względami ekologicznymi otwierając w tej miejscowości kolejne części kopalni. Kisielowsk i wiele innych miast na Syberii od lat walczy z pogarszającym się stanem środowiska. O mieście tym stało się niedawno głośno, gdy spadł tam czarny śnieg.","Napis ""Kisieljowsk"" przy wjeździe do miasta",
https://wiadomosci.onet.pl/swiat/ideologia-klimatu-czym-jest-i-jak-wplywa-na-europe/4yflzh4,"""Rz"": jak walka o klimat buduje naszą tożsamość","""Ideologia klimatyczna jest sposobem odpowiedzi na kryzys tożsamości w Europie. Trzeba ją traktować poważnie z powodu potencjału radykalnej społecznej i politycznej zmiany, którą promuje i do której dąży"" - pisze Marek A. Cichocki* w weekendowym wydaniu ""Rzeczpospolitej"".","Walka o zatrzymanie zmian zachodzących w klimacie jest jednym z ważniejszych czynników, które kształtują tożsamość współczesnego Europejczyka. Rewolucyjność ruchów ekologicznych może zaskakiwać, bo mieszkańcy Starego Kontynentu odzwyczaili się od gwałtownych protestów za sprawą upowszechnionej demokracji, kapitalizmu, dobrobytu i globalizacji - czytamy w ""Rz"". Cichocki zaznacza, że ideologia klimatu oraz ochrona środowiska to dwie osobne sprawy. Ekologia stała się jednym z wątków politycznych obecnych w przestrzeni dyskusji od lat 80. Ideologia klimatu jest kwestią świeższą; to, jak pisze autor: ""światopogląd i jako ideologia nie będzie odnosić się przede wszystkim do pojedynczych, konkretnych działań, które mogą podejmować państwa i społeczeństwa, ale do konieczności całkowitej zmiany ludzkiego świata ze względu na dobro przyszłości"". Ta ideologia ma potężnego sprzymierzeńca w postaci Unii Europejskiej i wprowadzanej przez nią regulacji. Walka o klimat we współczesnej Europie to nie tylko działanie w kierunku np. przestawienia się na alternatywne źródła energii. To też, jak pisze ""Rz"", ""gra o przyszły porządek społeczny, o idee, o kulturę i o europejską cywilizację"". Dzięki ideologii klimatu członkowie klasy średniej mogą przeżyć coś na kształt religijnego objawienia - muszą uznać porażkę świata, w którym żyją i spróbować go zmienić. To daje im też szansę na zjednoczenie się przeciwko narodowemu populizmowi. ""Zamiast więc z tą ideologią walczyć czy wyśmiewać jej wewnętrzne sprzeczności i absurdy, roztropniej byłoby zobaczyć w niej mechanizm budowania nowej tożsamości pogrążonej w kryzysie, poliberalnej Europy"" - puentuje Cichocki. *Marek A. Cichocki (ur. 1966) jest historykiem idei politycznych, filozofem, politologiem. Współtwórca i redaktor naczelny rocznika ""Teologia Polityczna"", profesor Collegium Civitas, stały felietonista ""Rzeczpospolitej"". Źródło: ""Rzeczpospolita""",Szwedzka aktywistka Greta Thunberg uczestniczy w proteście w Szwajcarii 9 sierpnia 2019 r.,
https://wiadomosci.onet.pl/kraj/warszawa-straz-miejska-uwolnila-jelenia-zaplatanego-w-drut/z30p04g,"Warszawa: straż miejska uwolniła młodego jelenia, który zaplątał się w drut","Dzięki pomocy turysty z Kanady, straż miejska uratowała małego jelenia, który zaplątał się w drut. - Jelonek został bezpiecznie przetransportowany do lecznicy Lasów Miejskich. Gdy tylko odzyska siły, powróci do środowiska naturalnego - poinformował Jerzy Jabraszko z biura prasowego straży miejskiej w Warszawie.","Pewien turysta -obywatel Kanady - przyjechał pozwiedzać stolicę. - Mężczyzna w okolicach ulicy Emaliowej usłyszał podejrzany szmer i zobaczył zaplątanego w porzucony przez kogoś drut młodego jelonka. Zwierzę nie było w stanie się z niego uwolnić - powiedział Jerzy Jabraszko. Turysta powiadomił straż miejską. Na miejsce przyjechał Ekopatrol. - Wezwano też łowczego oraz lekarza weterynarii, którzy użyli czasowego środka usypiającego i razem ze strażnikami uwolnili zwierzę. Już wolny, ale ciągle jeszcze śpiący jelonek został bezpiecznie przetransportowany do lecznicy Lasów Miejskich - przekazał Jabraszko. Gdy odzyska siły, powróci do środowiska naturalnego. Warszawska straż miejska podzieliła się zdjęciami z akcji na Twitterze.",,
https://wiadomosci.onet.pl/tylko-w-onecie/dzien-dlugu-ekologicznego-infografika/7ptsv1y,Dzień Długu Ekologicznego. Ludzkość żyje na kredyt [INFOGRAFIKA] [Infografika],"Wykorzystaliśmy już wszystkie zasoby naturalne, które w tym roku może odtworzyć nasza planeta - wynika z obliczeń organizacji Global Footprint Network. Dzień Długu Ekologicznego co roku przypada coraz wcześniej - jeszcze 20 lat temu obchodziliśmy go pod koniec września. Zobacz, które kraje najbardziej wykorzystują planetę na infografice Onetu!",,,
https://wiadomosci.onet.pl/kraj/lubiaz-gigantyczna-plama-ropopochodna-na-odrze/vlh298p,Lubiąż: gigantyczna plama ropopochodna na Odrze,Mężczyzna wędkujący na Odrze w okolicy Lubiąża (woj. dolnośląskie) zauważył dziś plamę substancji ropopochodnej. Zaalarmował służby. Wyciek może mieć długość nawet 10 kilometrów - informuje TVN24.,"Na miejscu pracuje 15 zastępów straży pożarnej, a grupy chemiczne rozstawiają zapory. Akcja potrwa prawdopodobnie wiele godzin, jej celem jest zneutralizowanie plamy w jednej z zatok Odry. Póki co nie ma informacji skąd pochodzi zanieczyszczenie. Nie ma jednak obecnie zagrożenia dla ludzi.",Odra,
https://wiadomosci.onet.pl/kraj/pogrzeb-ziemi-w-gdansku-proekologiczna-manifestacja-w-centrum-miasta/65p1md0,"""Ziemio, spoczywaj w pokoju"". Symboliczny marsz i happening w centrum Gdańska","Żałobny kondukt przeszedł dziś ulicami Gdańska, by w symboliczny sposób pożegnać Ziemię. - Nie wiem, czy jest temat, który powinien nas łączyć bardziej niż chęć przetrwania - mówiła jedna z uczestniczek proekologicznej manifestacji. Przy Neptunie odbył się też dziś znany już z innych miast Polski happening: ""wspólne wymieranie"".","""Pogrzeb Ziemi"" rozpoczął się na placu naprzeciwko głównego dworca w Gdańsku. Stamtąd uczestnicy manifestacji przeszli głównymi ulicami miasta, docierając na ulicę Długą, w okolice Neptuna. Ubrani na czarno uczestnicy symbolicznego marszu nieśli trumnę z napisami: ""klimat"" i ""nasza przyszłość"", a podczas pochodu słychać było żałobną muzykę. Na czele marszu szedł mężczyzna, trzymający duże zdjęcie Ziemi z podpisem: ""Spoczywaj w pokoju"". Kontrast był tutaj spory, bo w pewnym momencie ""żałobnicy"" musieli wejść w głośną i kolorową strefę Jarmarku Dominikańskiego. Z tłumu padały pytania o sens takiej akcji. Niekiedy słychać było ironiczne uwagi, ale pojawiały się też głosy uznania. Niektórzy, widząc w pochodzie tęczową flagę, uznawali, że jest to manifestacja LGBT. Organizatorzy ""pogrzebu"", w którym w Gdańsku wzięło dzisiaj udział kilkadziesiąt osób, chcieli zwrócić uwagę na zupełnie inne kwestie. Jak przekonywali także podczas dzisiejszych przemówień, katastrofa klimatyczna jest faktem i stanowi zagrożenie dla wszystkich istot.  Pod Neptunem do trumny z napisem ""nasza przyszłość"" ludzie składali dzisiaj kwiaty. Jedna z uczestniczek manifestacji mówiła: - To nie jest jakaś moda na ekologię. To jest temat, którym każdy z nas powinien być zainteresowany. Szczególnie, że źródła są dostępne na wyciągnięcie ręki. Czas poczytać, posłuchać, znaleźć odpowiednią stronę na Facebooku. Są liczby, badania, logicznie wytłumaczone mechanizmy. Naprawdę nie trzeba być specem. I dalej: - Apeluję do młodych, ruszcie się, bo jest tutaj nas za mało. To my będziemy ponosić największe konsekwencje. Krzyczę też do starszych. Mówicie, że jesteśmy waszą przyszłością. To nam ją zapewnijcie. Umożliwcie rozwój. Nie wiem, czy jest temat, który powinien nas łączyć bardziej niż chęć przetrwania. Manifestację organizowały grupy: Strajk dla Ziemi i Extinction Rebellion. Ich postulaty już nie raz były publikowane. Organizatorzy akcji domagają się zmniejszenia emisji gazów cieplarnianych i całkowitego przejścia (do 2035 roku) na bezpieczne i przyjazne dla środowiska źródła energii. Chcą też m.in.""natychmiastowego zaprzestania niszczenia lasów deszczowych i innych siedlisk dzikiej przyrody"". Dzisiaj pod Neptunem miał też miejsce znamy już z innych miast Polski happening: ""wspólne wymieranie"".","Centrum Gdańska. Happening ""wspólne wymieranie""",
https://wiadomosci.onet.pl/kraj/olsztyn-w-lesie-znaleziono-kilka-tysiecy-jajek/7g6rz75,Leśnicy znaleźli kilka tysięcy porzuconych jajek,"Dziś rano leśnicy z Nadleśnictwa Kudypy pod Olsztynem znaleźli cztery palety przeterminowanych jajek. Leśnicy zgłosili sprawę służbom weterynaryjnym i szukają osób, które zaśmieciły las.","Palety wypełnione wytłaczankami z jajami znaleźli w czwartek rano leśnicy z Nadleśnictwa Kudypy w pobliżu wsi Pelnik. Palety pełne jaj zostały porzucone na leśnej drodze. Leśnicy sądzą, że może być ich co najmniej kilka lub nawet kilkanaście tysięcy. - Sądząc po rozmiarach tych palet i ilości jaj, musiał je ktoś przywieźć dużym autem, rozładunku raczej nie dokonała jedna osoba ale kilka - powiedział PAP rzecznik prasowy olsztyńskich Lasów Państwowych Adam Pietrzak. Ponieważ pochodzenie jajek nie jest znane, leśnicy zgłosili sprawę służbom weterynaryjnym i sanepidowi. - Próbujemy ustalić, kto wyrzucił do lasu te załadowane jajkami palety. Las to nie jest śmietnik, to nie miejsce na podrzucanie przeterminowanej żywności - powiedział Pietrzak i dodał, że kilka tygodni temu w tej samej okolicy ktoś wyrzucił kilkanaście starych opon. Leśnicy z Warmii i Mazur regularnie znajdują w lesie porzucone śmieci. Do legendy przeszła historia o odnalezieniu w środku lasu, w pobliżu Mrągowa, lodówki pełnej zepsutego mięsa. - Udało nam się wtedy znaleźć właściciela tej lodówki. Okazało się, że lodówka się zepsuła, więc razem z zawartością właściciel wyrzucił ja do lasu - powiedział PAP Pietrzak i dodał: - W kwestii wyrzucania śmieci do lasu ludzka wyobraźnia jest niestety nieograniczona.",,
https://wiadomosci.onet.pl/kraj/stare-slupy-energetyczne-zabojcze-dla-bocianow-alert-ekologow/tmt6g29,Miłośnicy ekologii alarmują: przez stare słupy energetyczne masowo giną bociany,"Towarzystwo Ekologiczno-Kulturalne z Bobolic alarmuje, że młode osobniki giną przez stare linie energetyczne. - Jednego dnia znaleźliśmy w sumie cztery martwe młode bociany - mówi Onetowi Tomasz Kurek.","Miłośników ekologii z Bobolic pod Koszalinem zaalarmowali mieszkańcy miejscowości Mieszałki. Dwa młode bociany z jednego gniazda zostały znalezione martwe. - Tego samego dnia znaleźliśmy w sumie cztery martwe osobniki. Trzy z nich to tegoroczne młode - mówi Onetowi Tomasz Kurek, prezes Towarzystwa Ekologiczno-Kulturalnego z Bobolic. - To tylko wstępne oględziny. Nie wiemy, ile martwych osobników może znajdować się w dalszych rejonach. Szacujemy, że mogło być to kilkanaście sztuk jednego dnia - dodaje. Wszystkie martwe bociany zostały znalezione w pobliżu starych słupów energetycznych. - Myślę, że wszystkie słupy pochodzą z tego okresu, kiedy nikt się nie zastanawiał nad tym, że trzeba zabezpieczyć linie wysokiego napięcia. Na tych kablach nie ma więc izolacji. Nie chodzi o słupy, na których są platformy, gdzie bociany tworzą swoje gniazda. Chodzi o same linie wysokiego napięcia, o które zahaczają młode bociany. To podlotki, które zachowują się, jak nastolatkowie, którzy wsiedli na swoją pierwszą motorynkę. Latają chaotycznie, siadają na kablach - tłumaczy Kurek. Miłośnicy ekologii alarmują, że sprawa może dotyczyć całego kraju, a znaczna część populacji bocianów co roku może ginąć właśnie w takich okolicznościach. Apelują, by zabezpieczyć linie wysokiego napięcia, słupy energetyczne, a także transformatory. Wśród bocianów rozpoczęły się sejmiki, czyli pierwsze loty tegorocznych młodych. Ptaki tworzą stada liczące kilkadziesiąt osobników i rozpoczynają przygotowania do wylotu. Towarzystwo chce nagłośnić sprawę. Przygotowało pisma do Zakładu Energetycznego w Szczecinku, a także do urzędu w Grzmiącej i Regionalnej Dyrekcji Ochrony Środowiska w Szczecinie. Sprawą chcą też zainteresować wiceminister środowiska Małgorzatę Golińską. W rozmowie z Głosem Koszalińskim, który jako pierwszy opisał sprawę, minister Golińska zapowiedziała, że ""przyjrzy się problemowi"". Bocian biały w Polsce znajduje się pod ścisłą ochroną gatunkową, choć jego populacja uważana jest za stabilną. Od 1994 roku populacja bociana białego obserwowana jest w ramach Monitoringu Flagowych Gatunków Ptaków prowadzonego przez Główny Inspektorat Ochrony Środowiska.",Ekolodzy alarmują: przez stare słupy energetyczne masowo giną bociany,
https://wiadomosci.onet.pl/swiat/dzis-dzien-dlugu-ekologicznego-od-jutra-ludzkosc-zyje-na-kredyt/m7f8ceg,Dziś Dzień Długu Ekologicznego. Od jutra ludzkość żyje na kredyt,"Wykorzystaliśmy już wszystkie zasoby naturalne, które w tym roku może odtworzyć nasza planeta - wynika z obliczeń organizacji Global Footprint Network. Dzień Długu Ekologicznego co roku przypada coraz wcześniej - jeszcze 20 lat temu obchodziliśmy go pod koniec września.","Ta symboliczna data jest ogłaszana co roku przez think-tank Global Footprint Network (GFN). Organizacja wylicza ją, biorąc pod uwagę przede wszystkim nasze zużycie wody, intensywność rolnictwa, wycinkę drzew, połów ryb czy emisję gazów cieplarnianych. Aby Ziemia była w stanie odnowić swoje zasoby, powinniśmy - zdaniem GFN - od jutra na całym świecie zaprzestać wszystkich tych działań. Dzień Długu Ekologicznego w zeszłym roku przypadał trzy dni później - 1 sierpnia. Co roku jest ustanawiany coraz wcześniej. W 1999 roku datą wykorzystania odnawialnych zasobów był 29 września, a w latach 70., gdy rozpoczęto te obliczenia zużywaliśmy roczne zapasy dopiero w grudniu. Tegoroczny 29 lipca jest efektem działań całej ludzkości, ale różne kraje w bardzo odmienny sposób wpływają na zużycie przyrody. GFN publikuje osobne obliczenia dla każdego kraju. Najbardziej Ziemię wykorzystuje Katar - tam Dzień Długu Ekologicznego przypada 11 lutego. Na niechlubnym podium są także Luksemburg (16 lutego) i Zjednoczone Emiraty Arabskie (8 marca). Niewiele później ten dzień obchodzą Stany Zjednoczone (15 marca) i Kanada (18 marca). W Europie jedne z najgorszych wyników mają kraje skandynawskie - Dania wykorzystuje zasoby 29 marca, Szwecja - 3 kwietnia, Finlandia - 6 kwietnia, a Norwegia - 18 kwietnia. W Polsce Dzień Długu Ekologicznego przypada 15 maja - tak samo jak we Włoszech, dzień później niż we Francji i dwa dni wcześniej niż w Wielkiej Brytanii. Dla Niemiec datą zużycia planety jest 3 maja. Zdecydowanie mniej wykorzystują przyrodę kraje Afryki, Azji i Ameryki Południowej. W Chinach symboliczną datą jest 14 czerwca, w Brazylii - 31 lipca, a w Indonezji - 18 grudnia. Najpóźniej dzień obchodzony jest w Nigrze (25 grudnia), Mjanmie (26 grudnia) i Kirgistanie (26 grudnia). Całą listę krajów można zobaczyć tutaj. WWF i Global Footprint Network podkreślają, że, aby zregenerować nasze zasoby, potrzebowalibyśmy jako ludzkość 1,7 planety. Dodają, że 60 proc. naszego ""śladu ekologicznego"" pochodzi z emisji gazów cieplarnianych. ""Życie na kredyt może być tylko prowizorycznym rozwiązaniem"" - zaznaczają obie organizacje. Ogłaszanie Dnia Długu Ekologicznego co roku wzbudza wiele emocji. Część ekspertów zarzuca Global Footprint Network przyjęcie wadliwej metodologii. - Jak można zestawić ze sobą emisję gazów, wycinkę lasów i sianie kukurydzy i w ten sposób dojść do jednej konkretnej liczby? - pytał kilka lat temu były szef WWF w Wielkiej Brytanii Leo Hickman. - Porównujecie jabłka i gruszki, żeby dojść do globalnego wniosku - zarzucał autorom obliczeń. Źródło: Global Footprint Network",Wycinka lasu w Szkocji,
https://wiadomosci.onet.pl/swiat/chile-wyciek-40-tys-litrow-ropy/92hm8yw,Ok. 40 tys. litrów ropy naftowej wyciekło u wybrzeży Chile,Wyciek miał miejsce na obszarze znanym z najczystszych wód na Ziemi i bogatego ekosystemu morskiego. Do akcji ruszyła marynarka wojenna.,"Do incydentu doszło wczoraj podczas operacji firmy CAP na terminalu na wyspie Guarello, 250 km na północny zachód od Puerto Natales w Patagonii na południu Chile. Wyciekło około 40 tys. litrów ropy naftowej. CAP to wiodący na rynku chilijskim holding sektora wydobywczego i stalowego. Marynarka wojenna Chile przekazała, że ""w obliczu tej katastrofy (...) nakazała natychmiastowe rozmieszczenie jednostek na miejscu, aby kontrolować i łagodzić wszelkie szkody"" spowodowane wyciekiem ropy na morzu. Na miejsce wysłano okręt i patrol morski wraz z zespołem wyspecjalizowanym w walce z zanieczyszczeniami. Władze lokalne nakazały przeprowadzenie dochodzenia, żeby ustalić, dlaczego doszło do wycieku oraz kto jest zań odpowiedzialny. Holding CAP na wyspie Guarello, na której doszło do zdarzenia, wydobywa piaskowiec. Firma nie udzieliła do tej pory komentarza do sprawy. W październiku ub. r. doszło do innego wycieku ropy na ogromną skalę w Chile. Wówczas do wąskiej rzeki Chorillo Paraguaya w Ziemi Ognistej na południu kraju dostało się ok. 720 tys. litrów ropy. Do zdarzenia doszło na terenie należącym do narodowej spółki paliwowej ENAP.",Platforma używana przez holding CAP,
https://wiadomosci.onet.pl/kraj/bytom-koniec-skladowania-odpadow-w-bobrku/j179xbr,Afera śmieciowa w Bytomiu: koniec składowania odpadów w Bobrku,"25 decyzji, kończących działanie gigantycznych składowisk śmieci w Bytomiu, wydano w ciągu ostatnich dziewięciu miesięcy. Prezydent miasta Mariusz Wołosz ogłosił właśnie wygaszenie kolejnego zezwolenia na przetwarzanie śmieci w dzielnicy Bobrek. Walka z procederem przywozu odpadów do miasta była jednym z głównych wątków ostatnich wyborów na fotel prezydenta i przyczyniła się do zmiany władzy w Bytomiu. Według różnych szacunków w mieście mogło zostać zakopanych kilkaset tysięcy ton odpadów.","Mieszkańcy bytomskiej dzielnicy Bobrek mogą w końcu odetchnąć pełną piersią. Władze miasta ogłosiły właśnie wygaśnięcie zezwolenie dla firmy przetwarzającej odpady na działce przy ulicy Pasteura. To kolejna decyzja, która ma na celu ograniczenie przywozu i składowania niebezpiecznych odpadów w Bytomiu. – W ostatnich latach ten teren wzbudzał największe kontrowersje w mieście. Nielegalne odpady składowane były tu od około dziesięciu lat. To mogą być nawet setki tysięcy ton odpadów – mówił prezydent Bytomia Mariusz Wołosz, zapewniając, że proceder nielegalnego składowania odpadów na wielką skalę jest już pod kontrolą. – Nie jest prawdą to, co mówili nasi poprzednicy – że jest to niemożliwe, że przepisy na to nie pozwalają, że konieczne są zmiany ustawowe. Apeluję do wszystkich samorządowców, którzy mają podobne problemy z nielegalnymi odpadami, aby się nie poddawali. Przepisy, które dzisiaj nas obowiązują, na pewno nie są doskonałe, ale dają pewne możliwości – dodawał. W poprzednich latach wydano ponad 130 decyzji zezwalających na składowanie i przetwarzania odpadów w całym Bytomiu. Szybko okazało się, że niestety nie wszystkie działają legalnie. Od grudnia 2018 roku wydano 25 decyzji uchylających, wygaszających, cofających lub umarzających zezwolenia na prowadzenie działalności w zakresie gospodarowania odpadami. Dotyczą one między innymi ulic: Szyby Rycerskie, Siemianowickiej, Kolonia Zygmunt, Łokietka, Świętej Elżbiety, Łagiewnickiej, Konstytucji, Bernardyńskiej, Krzyżowej, Łagiewnickiej, Jana Nowaka-Jeziorańskiego i Składowej. Firma, która prowadziła działalność przy ul. Pasteura, rozpoczęła już demontaż instalacji do przetwarzania odpadów. Teren byłego składowiska zostanie zbadany przez naukowców, a właściciele zostaną wezwani do usunięcia odpadów. Według szacunków jest tam kilkaset ton śmieci niewiadomego pochodzenia. Usuwanie ich zajmie przynajmniej kilka lat.",Prezydent Mariusz Wołosz ogłosił wygaszenie zezwolenia na przetwarzanie śmieci w dzielnicy Bobrek Fot. UM Bytom,
https://wiadomosci.onet.pl/kraj/chorzow-pod-topor-pojdzie-1300-drzew-przy-parku-slaskim-jest-pomysl-na-ich-ocalenie/dn242l9,Chorzów: Pod topór pójdzie 1300 drzew przy Parku Śląskim. Jest pomysł na ich ocalenie,"Mieszkańcy i społecznicy na Śląsku biją na alarm. Deweloper zamierza pod lokale usługowe wyciąć ponad 1300 drzew przy Parku Śląskim. Zgodę wydało miasto Chorzów. Teraz miasto apeluje do marszałka województwa, aby odkupił teren i włączył go w granice Parku i w ten sposób ocalił drzewa.","Działka, na temat której trwa na Śląsku gorąca dyskusja, sąsiaduje z terenami należącymi do Parku Śląskiego. To styk komunikacyjnych trzech miast: Chorzowa, Katowic i Siemianowic Śląskich. Jej właścicielem jest spółka Green Park Silesia. Deweloper kupił teren w 2017 roku od Skarbu Państwa. Spółka planowała tu początkowo postawienie dużego osiedla mieszkalnego – w sumie na 1100 mieszkań. Choć teren, zgodnie z miejscowym planem zagospodarowania przestrzennego, przeznaczony jest pod usługi, to inwestor liczył, że dzięki specustawie mieszkaniowe stworzonej pod rządowy program ""Mieszkanie+"" uda się tu postawić 15 bloków. Pomysł zablokowali chorzowscy radni. Teraz sprawa wraca, bo właściciel działki zmienił zdanie i zamierza - zgodnie z planem zagospodarowanie - postawić tu pawilony handlowe. Zgłosił więc potrzebę wycięcia 1327 drzew i zgodę otrzymał. – Wydając decyzję na wycinkę, urzędnicy muszą brać pod uwagę przede wszystkim zapisy miejscowego planu zagospodarowania przestrzennego. Zgodnie z dokumentem jest to teren pod usługi, handel i wystawiennictwo - plan od 15 lat zezwala więc na tego typu inwestycje. Biorąc pod uwagę przepisy o prawie własności, urząd staje się de facto notariuszem w tego typu sprawie. Gdy dokumentacja jest kompletna i nie koliduje z MPZP, jedyną możliwą decyzją jest wydanie pozwolenia na wycinkę – stanowisko miasta streszcza Karolina Skórka, rzeczniczka UM w Chorzowie. Takie ucinanie dyskusji nie wszystkich satysfakcjonuje. ""Zwracamy się z prośbą o niedopuszczenie do uszczuplenia stanu drzewostanu, który z historycznego i biologicznego punktu widzenia stanowi ważny element całego kompleksu"" - to fragment listu do prezydenta Chorzowa Andrzeja Kotali w sprawie powstrzymania wycinki podpisany przez zarząd Parku Śląskiego. Interweniował też m.in. prezydent Katowic, Rada Miejska w Siemianowicach Śląskich oraz liczne grupy społeczników, którzy wskazują, że teren należący do dewelopera jest w rzeczywistości lasem.  Przedstawiciele stowarzyszenia ""Nasz Park"" wskazują, że wydana decyzja uwzględnia tylko interes inwestora. Społecznicy szybko zyskali potężnego sprzymierzeńca. - W pełni popieramy starania jakie czyni stowarzyszenie ""Nasz Park"", które zostało dopuszczone do udziału w postępowaniu administracyjnym, a także innych stowarzyszeń, które usiłują ratować największy park miejski w Europie - czytamy w liście skierowanym do prezydenta Chorzowa przez zarząd woj. śląskiego z marszałkiem Jakubem Chełstowskim na czele. Teraz do chóru niezadowolonych dołączyły władze Chorzowa. Miasto ma propozycje jak ocalić działkę w dotychczasowej formie. Zastępca prezydenta tego miasta Marcin Michalik zaapelował do marszałka Chełstowskiego, aby Park Śląski (będący własnością województwa) odkupił teren do dewelopera i włączył go w granice parku. Pomysł zakłada też, aby teren Parku Śląskiego wraz z terenem odkupionym przez marszałka ustanowić parkiem kulturowym. Taka decyzja miałaby zabezpieczyć Park Śląski na lata. – To na razie jedyny scenariusz, dzięki któremu unikniemy wycinki drzew. Społecznicy i mieszkańcy wielokrotnie podkreślali, że działka jest naturalnym przedłużeniem parku i wymaga specjalnej ochrony. Aby tak się stało Zarząd Województwa Śląskiego powinien odkupić działkę, która obecnie znajduje się w rękach prywatnych i przyłączyć ją do parku – uważa wiceprezydent Chorzowa. Tej propozycji władze województwa nie traktują jednak poważnie. – Jest to próba zażegnania kryzysu wizerunkowego władz Chorzowa, który same stworzyły (...) To władze Chorzowa wydały zgodę na wycinkę ponad 1300 drzew nie pod działania szeroko pojętego interesu publicznego, lecz pod potrzeby prywatnego inwestora – komentował marszałek Chełstowski cytowany przez Dziennik Zachodni.",Park Śląski,
https://wiadomosci.onet.pl/swiat/toksyczne-europejskie-statki/ndv7hxs,Toksyczne europejskie statki,"Statki pasażerskie emitują więcej toksycznego dwutlenku siarki niż wszystkie samochody osobowe w Europie. Wynika z raportu opublikowanego przez ONG Transport & Environment, o którym informuje ""Rzeczpospolita"".","W Europie coraz mocniej rozwija się żegluga pasażerska. W 2018 roku statkami podróżowało 7 mln osób i było to o 3,3, punktów procentowych więcej niż w 2017 roku. Wartość rynku szacowana jest na 20 mld euro, a 137 statkami pasażerskimi zarządza 40 kompanii pasażerskich. Z najnowszego raportu opublikowanego przez ONG Transport & Environment, a którego rezultaty przytacza ""Rzeczpospolita"", wynika, że światowy leader w dziedzinie luksusowych statków pasażerskich – Carnival Corporation, posiadając 94 statki, sam jeden wyemitował w 2017 r. dziesięć razy więcej dwutlenku siarki wokół wybrzeży Europy niż 260 mln europejskich aut osobowych. Światowy numer dwa – Royal Caribbean (posiadający między innymi największy pasażerski statek świata „Symphony of the Seas"") wyemitował czterokrotnie więcej dwutlenku siarki niż wszystkie europejskie samochody osobowe. Europa, po Karaibach, jest drugim celem statków pasażerskich. Na Morzu Śródziemnym najwięcej pasażerów przewija się przez port w Barcelonie, w dalszej kolejności plasują się: Civitavecchia, Palma de Mallorca, Marsylia, Wenecja. Według raportu „ONG Transport & Environment"", Hiszpania, Włochy, Grecja, Francja i Norwegia są krajami najbardziej narażonymi na emisje dwutlenku siarki. Źródło: ""Rzeczpospolita""",,
https://wiadomosci.onet.pl/kraj/dr-hab-paulina-kramarz-ludzi-zmieniono-w-maszynki-do-robienia-pieniedzy/8h7js4r,Dr hab. Paulina Kramarz: ludzi zmieniono w maszynki do robienia pieniędzy,"– Mówię niekiedy brutalnie, że żremy Ziemię i wydalamy pieniądze dla korporacji. Trzeba zacząć mówić jednocześnie, że jest nadprodukcja mięsa, nadprodukcja plastiku, a nie tylko, że konsumujemy za dużo. Firmy nie są obarczane kosztami środowiskowymi nadprodukcji, jak choćby w przypadku plastiku – mówi dr hab. Paulina Kramarz z Uniwersytetu Jagiellońskiego. – Bardzo się cieszę, że pojawiły się te protesty młodzieży, Greta Thunberg, Alexandria Ocasio-Cortez, że pojawiają się młode osoby, które mówią, że nie tylko musimy ograniczyć emisję gazów cieplarnianych, ale że potrzebne są również głębokie zmiany społeczne. Boję się jednak, że nie mamy na to czasu – dodaje.","Tomasz Borejza: Co, jako biolożka, myślisz o tym, jak funkcjonuje współczesny świat? Dr hab. Paulina Kramarz: Myślę, że współczesnemu światu brakuje przede wszystkim połączenia nauki ze społeczeństwem. To jest jedna z rzeczy, które do mnie niedawno dotarły. Środowisko naukowe bardzo mocno odizolowało się od społeczeństwa. Inną jest bardzo szybki postęp technologiczny, za którym nie idzie postęp społeczny. Jeżeli chodzi o temat, który jest ostatnio moim naukowym hobby, czyli produkcję żywności, to jest wręcz tak, że postęp technologiczny zamiast pomóc ludzkiemu społeczeństwu, działa na jego szkodę. Produkcja żywności w tej chwili w większości przypadków jest prowadzona dla zysku niewielkiej grupy osób. Zamiast prowadzić do poprawy jakości życia dla całego społeczeństwa Ziemi, są używane głównie po to, żeby można było na nich zarobić, jak najszybciej, kosztem środowiska naturalnego i zdrowia ludzi. Oczywiście, za ów brak przepływu informacji pomiędzy nauką a społeczeństwem odpowiadają w dużym stopniu również środki masowego przekazu. Dlaczego tak się dzieje? Nieustający brak czasu. Mamy coraz więcej technologii, coraz więcej ułatwień, ale nie mamy na nic czasu, bo za dużo pracujemy. Co jest szczególnie dotkliwe w Polsce, bo należymy do narodów, które w Europie pracują najwięcej. Efektem jest to, że nie mamy czasu na życie społeczne. Na zainicjowanie zmiany. Wszyscy są w pracy. Albo pracują za marną pensję, albo robią kariery. W nauce się używa określenia rynek pracy. Większość osób w społeczeństwie straciła podmiotowość, stało się obiektem definiowanym przez to, ile pieniędzy zarabia, ile pieniędzy może dostarczyć kolejnym szczeblom hierarchii. Nawet w nauce od lat używa się określenia ""rynek pracy"", tak, jakbyśmy byli przedmiotami do sprzedawania. Teraz modny jest taki Harari… Który stawia sporo celnych pytań. Wskazując na przykład, że toniemy w ilości informacji, przestając rozumieć, co z nich wynika, a brakuje nam ram i narzędzi do ich interpretacji. Nie zgadzam się z tym. Może mamy nadmiar informacji, ale rzecz w tym, że ludzie, którzy powinni wiedzę naukową udostępniać i uprzystępniać, nie mają na to czasu, bo mają tak skonstruowane życie. Przez wolnorynkowy liberalizm. Próbowałam niedawno ze znajomymi wywalczyć jakiś sposób zachęty młodych ludzi do udziału w popularyzacji nauki. Niestety nie udało się, bo popularyzacja nie liczy się do niczego. Nie możemy na tej podstawie mieć zaliczonych godzin dydaktycznych, nie wlicza się do punktacji za dorobek naukowy, oceny naszej pracy. Jedyne co jest wliczane to punkty za publikacje generowane z kolejnych projektów. Jeżeli ktoś zajmuje się popularyzacją nauki, to robi to po godzinach. Przy czym, ja mam stały etat i tak zwany dorobek, co daje mi spory komfort. Ale jak zachęcić do tego młodą osobę, która żeby mieć szansę na owym ""rynku pracy"", musi pisać projekty, publikacje stricte naukowe, zbierać punkty? Popularyzacja powinna być dla środowiska naukowego częścią jego codziennej działalności. Natomiast obecnie, szczególnie w Polsce, jeżeli ktoś zaczyna się zajmować popularyzacją nauki, to brakuje mu czasu na cokolwiek innego – głównie dlatego, że takich osób jest niewiele. Potem mamy takich polityków, takie osoby, którzy nie posiadają się ze szczęścia, kiedy pan Donald Tusk… …w 2019 roku… …zauważa zmiany klimatu. Przewodniczący Rady Europejskiej po iluś latach pracy w niej łaskawie dostrzegł w Polsce, że pojawił się na świecie taki problem – niedawno, w zeszłym tygodniu – który się nazywa zmiany klimatu. Ja oczywiście ironizuję, ale dla mnie to było po prostu straszne. Polityków mamy takich, jakich środowisko naukowe wykształci. Ale z drugiej strony trudno oczekiwać, że obecni politycy i polityczki nagle sami z siebie zaczną czytać opracowania naukowe, czy też popularnonaukowe. Rolą środowiska naukowego, co coraz częściej podkreśla się na całym świecie, jest presja na rządy, żeby zajęły się trwającymi kryzysami: ekologicznym – masowe wymieranie gatunków, i klimatycznym – wzrost średniej temperatury i nasilenie się ekstremalnych zjawisk pogodowych. Dochodzi też problem z programami edukacji podstawowej i średniej, które nie obejmują najistotniejszych obecnie problemów. Z programów usunięto na przykład ochronę środowiska, zajmującą się między innymi zanieczyszczeniami środowiska i zmianami klimatycznymi. Zostawiono wprawdzie ochronę przyrody, która zajmuje na przykład ochroną gatunkową, ale już o skutkach nadmiernej emisji gazów cieplarnianych nie uczy. Moim zdaniem nie chodzi więc o natłok informacji, ale to, że również z braku czasu nie ma kto ich przetwarzać dla laików, czy też wywierać odpowiednio mocnej presji na osoby tworzące programy edukacji. Jednak te rzeczy sobie nie przeczą. Ten potok informacji jest i wymaga coraz większych kompetencji, by w nim nie utonąć. Jednocześnie – także przez brak popularyzacji – tych kompetencji brakuje i nie mają ich na przykład dziennikarze… …nie mają… …którzy zresztą nauki nie traktują jako sprawy szczególnie istotnej. Żeby coś związanego z nauką wylądowało na pierwszej stronie polskiej gazety, to musi być bozonem Higgsa. I to nie dlatego, że ten jest ważny. Dlatego, że da się go ładnie i chwytliwie nazwać ""boską cząstką"". Media dziś funkcjonują tak, jak i reszta świata – dużo, szybko, żeby się dobrze sprzedało – co sprawia, że najważniejsza jest sensacja. Ale to znowu wynika z wolnorynkowego neoliberalizmu i tego, że dziennikarstwo zostało przekształcone, podobnie jak nauka, w maszynkę do robienia pieniędzy. Co ciekawe, i w przypadku nauki, i środków masowego przekazu, chodzi o zysk między innymi koncernów wydawniczych. Sam zresztą wiesz. Dobrze więc, że powstają takie serwisy jak SmogLab, jak stworzona lata temu Nauka o Klimacie. Ja sama jestem współtwórczynią nieformalnego stowarzyszenia naukowców i naukowczyń, Nauka dla Przyrody, która regularnie publikuje artykuły popularnonaukowe. Widzę, że to są rzeczy bardzo ważne, ale nie są to też media czytane przez dużą część społeczeństwa. A informacje, o których mówimy, powinny docierać do jak najszerszego grona. Powinno się to odbywać dwoma kanałami. Jednym jest szkoła, drugim środki masowego przekazu. Tak, by przeciętny obywatel i obywatelka mieli świadomość, czym się kończy degradacja środowiska naturalnego, zanieczyszczenia, by oczekiwali określonych działań od polityków. Tak się nie dzieje, co skutkuje tym, że politycy nie są zainteresowani ochroną środowiska i przyrody albo są zainteresowani w sposób przeciwny niż powinni być – patrz Lex Szyszko – to o czym my w ogóle rozmawiamy? A w Krakowie od lat wybierany jest prezydent miasta, który pozwala na wycinanie drzew, betonowanie, co doprowadzi do tego, że za chwilę się udusimy i ugotujemy. To jak zbudować most między naukowcami i społeczeństwem? On powoli powstaje. A że już naprawdę jest bardzo źle, namawiam do jego budowania znajomych ze środowiska naukowego – musimy wręcz zacząć wychodzić do ludzi na ulice. Nie tylko oczekiwać, że ktoś przyjdzie na spotkanie organizowane gdzieś na terenie uczelni i np. nazwane ""naukowe"". Stan środowiska naturalnego determinuje w tej chwili każde, codzienne działania. Przy okazji, bo mamy rok obfitujący w wybory do różnych parlamentów – dalej wiele partii politycznych planuje programy nie biorąc pod uwagę kryzysów ekologicznego i klimatycznego, tego, że już trzeba do nich zacząć dostosować przemysł i rolnictwo. Również do zmian społecznych, w tym kryzysu uchodźczego, który wynika również z kryzysu klimatycznego. Skoro się tego nie ma w programie partii, to znaczy, że w ogóle się nie dba o społeczeństwo i patrzy jedynie na słupki. Powiedziałbym, że świadczy to też o braku kwalifikacji intelektualnych i wiedzy potrzebnych do sprawowania funkcji, którą się pełni. Polityków ratuje chyba tylko to, że wyborcy zbyt rzadko są tego świadomi, a też konkurencja ma do sprawy dokładnie taki sam stosunek. Coś się jednak zmienia. Na przykład w przypadku węgla, co zaczęło się od smogu, bo jest to rzecz, która wszystkich bezpośrednio dotyczy. Został zasygnalizowany jeden problem, który pociągnął za wiedzę o kolejnych – jak choćby o emisji gazów cieplarnianych. Ludzie już coraz więcej wiedzą. Nawet jeżeli zaprzeczają, że to problem, to znaczy, że coś wiedzą. Ja się jednak obawiam, że w Polsce zaprzecza się za mało temu, że są zmiany klimatu. Odczytuję z tego, że sprawa jest dla większości obojętna i nie budzi większych emocji. Mam wrażenie, że środowisko, które w Polsce jest najbardziej świadome globalnych zmiany klimatu, to środowisko rolnicze. Burze piaskowe, coraz większa susza – to środowisko zdaje sobie sprawę, że klimat się zmienił i jest coraz gorzej. Mam więc nadzieję, że może właśnie od problemów z produkcją żywności zacznie się wzrost świadomości na temat kryzysów ekologicznego i klimatycznego, w których żyjemy. Cała reszta społeczeństwa polskiego dalej z trudem to dostrzega, bo problemy z produkcją żywności są rozwiązywane przez jej import. Co jest niestety błędnym kołem, bo transport żywności na duże odległości dokłada się znacząco do produkcji gazów cieplarnianych. Zaczęliśmy od produkcji żywności i Twój tekst o niej był impulsem do tego, żeby się spotkać. Jak bardzo naciągamy granice planety, kiedy o nią chodzi? Są szacunki, że gdyby wszyscy na Ziemi używali tyle samo zasobów środowiskowych, ile społeczeństwa w Europie, to potrzeba by było 2,8 Ziemi. Choćby produkcja mięsa pokazuje, jak bardzo obecny system źle działa. Mamy nadprodukcję mięsa, ale tylko w bogatszej części świata i dzieje się to poprzez rosnąca liczbę ferm przemysłowych. Również w Polsce to widać, chociaż u nas dałoby się jeszcze to zatrzymać, bo ciągle jest sporo gospodarstw rodzinnych. Fermy przemysłowe nie dość, że prowadzone są kosztem ogromnego cierpienia zwierząt oraz zanieczyszczenia środowiska, to opierają się o importowane pasze. W Polsce tylko około 20 proc. z nich jest produkowane w kraju, reszta to import. Jest to wymuszane przez przemysłowe fermy, w których łatwiej również o szybkie rozprzestrzenianie się chorób z powodu dużego zagęszczenia zwierząt, co wymusza między innymi standaryzację pokarmu. W normalnej hodowli to nie jest konieczne i kiedy zdarzy się tzw. klęska urodzaju – tak jak w ubiegłym roku z jabłkami – można je wykorzystać i skarmiać zwierzęta. Jeżeli dalej będzie się utrzymywać tendencja do przekształcania rolnictwa w przemysłowe, to coraz częstsze będą sytuacje, kiedy klęski żywiołowe, niekorzystne warunki klimatyczne, natychmiast powodują ogromne straty pożywienia. System monokultur wielkoobszarowych, gdzie nie ma żadnego płodozmianu, a produkcja opiera się przede wszystkim o nawożenie nawozami sztucznymi, prowadzi do silnej degradacji gleby. I kiedy w takiej sytuacji przychodzi susza, straty są ogromne. Do tego, zdegradowana ziemia, pozbawiona warstwy próchnicznej, nie jest w stanie utrzymać dużej wilgotności, więc nawet systemy nawadniające na długo nie pomagają. A przy gwałtownych ulewach, które są coraz częstszą formą opadów, woda bardzo szybko odpływa z takich powierzchni. Z fermami przemysłowymi jest podobnie – pożar, brak wody, powódź powodują śmierć tysięcy, często setek tysięcy, a nawet milionów zwierząt, stłoczonych w budynkach. Przy rozproszonym systemie produkcji żywności zawsze jest szansa, że jakaś uprawa przetrwa, część zwierząt przeżyje. No i niepotrzebne są tak ogromne nakłady energetyczne choćby na regulację temperatury i oświetlenia w budynkach, w których zwierzęta spędzają całe życie. Ale czy to nie jest tak, że szybko rosnąca populacja Ziemi, wymusza stosowanie przemysłowych metod produkcji żywności? Właśnie nie. W naszej części świata, którą się niekiedy nazywa Globalną Północą, jest nadprodukcja żywności. Żywności produkuje się za dużo, ale trafia ona do krajów, które stać na to, by zapłacić tyle, żeby dany koncern miał z tego zysk. Natomiast marnowanie żywności widać na różne sposoby – choćby wyrzucaniu żywności. W Polsce wyrzuca się 17 proc. mięsa i ponad 30 proc. wędlin. Na całym świecie niektórych produktów wyrzuca się ponad 50 proc. Innym miejscem, gdzie widać nadprodukcję żywności, jest otyłość. I nie chodzi tutaj o ""wałeczki"", tylko o chorobliwą otyłość, gdzie BMI jest większe niż 30. Jest to spowodowane głównie tym, że od dziecka jesteśmy zachęcani do spożywania produktów zawierających duże ilości tłuszczów i cukrów. Nadmierna, niepotrzebna produkcja tłuszczy i cukru skutkuje ich nadmierną i niepotrzebną konsumpcją – no, może potrzebną koncernom spożywczym dla zwiększenia zysków. Od lat się mówi, że największym problemem w produkcji żywności jest organizacja i dystrybucja. Możemy nawet zmniejszyć ilość obszarów potrzebnych do jej produkcji, tylko musimy to zrobić racjonalnie, przede wszystkim opierając się na żywności produkowanej lokalnie. Ale to wymaga przebudowy całego modelu społecznego na Ziemi. Nadwyrężamy ekosystem po to, żeby móc kupować więcej jedzenia niż potrzebujemy? Tak. Przecież to jest absurd. Tak. I jeszcze ludzie są głodni. Mówię niekiedy brutalnie, że żremy Ziemię i wydalamy pieniądze dla korporacji. Trzeba zacząć mówić jednocześnie, że jest nadprodukcja mięsa, nadprodukcja plastiku, a nie tylko, że konsumujemy za dużo. Firmy nie są obarczane kosztami środowiskowymi nadprodukcji, jak choćby w przypadku plastiku. Wychowałam jeszcze w erze opakowań szklanych, które się zwracało… Ja też. Wiele się mówi, że gdyby rolnikom płacić za żywność lepiej, to byłaby ona za droga. Jednak zapomina się o tym, że na całym świecie bezpośredni producenci, zresztą nie tylko żywności, zarabiają najmniej. Żeby zarobić na zazwyczaj skromne utrzymanie, wymusza się na nich produkcję dużej ilości produktów, często słabej jakości. Znów przykład z rolnictwa – skoro z hodowli (tradycyjnej, nie przemysłowej) 1000 świń nie można się utrzymać, to naprawdę coś jest tu nie tak. Na świecie widać jednak zmiany. Tym co – moim przynajmniej zdaniem – uwspólnia ruchy takie jak zainicjowane przez Gretę Thunberg strajki dla klimatu i choćby działania Rebelii przeciw wymieraniu, jest głęboki antykonsumpcjonizm. To oznaka zmiany kulturowej. Ale czy antykonsumpcjonizm może być odpowiedzią na te wyzwania, o których mówiliśmy? Mam wrażenie, że generalnie zaczyna się coś takiego. Jakiś rok temu ukazała się wypowiedź osoby z kolejnego kongresu ekonomicznego, która narzekała, że głównym problemem ze znalezieniem młodych ludzi do pracy jest to, że młode pokolenie jest dzisiaj strasznie roszczeniowe. Bo chcą pracować osiem godzin dziennie i iść do domu. Dalej niektórym starszym osobom w głowie się nie mieści, że życie to nie tylko dobra materialne. Śmiechu było co nie miara. A młode osoby coraz częściej cenią sobie bardziej życie, a nie tak zwaną karierę. Temu powinna służyć automatyzacja, którą nas straszą – zastąpieniem człowieka w najbardziej uciążliwych, fizycznych czynnościach, no i skróceniu czasu pracy. Uważam też, że ludzie powinni robić to, co kochają, w czym się dobrze czują – co nie jest tak łatwo zautomatyzować, a jeżeli już, to taki „maszynowy” produkt jest mniej ceniony przez ludzi. Proszę popatrzeć, jakie jest obecnie zapotrzebowanie na ręcznie robione przedmioty – ceramikę, ubrania, jedzenie. Jest coraz więcej osób, które na tym zarabiają, często tyle, żeby spokojnie przeżyć, a nie założyć wielki biznes. I osób, które chętniej takie produkty kupują – zaczyna być ważniejsza jakość, a nie ilość. Krótszy dzień pracy to również więcej czasu na kontakty społeczne, kontakt z przyrodą, których nam tak bardzo brakuje. Jedną rzeczą jest to, że się zmienia. Drugą to, czy taka zmiana na poziomie indywidualnym może być odpowiedzią na zagrożenia, o których mówiliśmy wcześniej? Nie musimy tyle pracować. Mniej pracując, automatycznie mniej konsumujemy, co oznacza również spadek produkcji rzeczy niepotrzebnych, śmieci. To może nas uratować? Jesteśmy na etapie, na którym mamy wszystkie technologie, które mogą nam pomóc zahamować kryzys ekologiczny i klimatyczny. Mamy rozwiązania, ale i ciągle są wymyślane nowe. Wiemy, jak powinniśmy produkować żywność i że na pewno nie w systemie rolnictwa przemysłowego. Wiemy, ile tak naprawdę potrzebujemy energii i żywności. Wiemy, że mniej, przynajmniej bogatsza część świata. Że musimy również głęboko przeorganizować system produkcji, szczególnie żywności – tak, by trafiała w rejony najbardziej jej potrzebujące. Dlatego tym, co może nas uratować są tak naprawdę głębokie przemiany społeczne, które uwolnią nas od konsumpcjonizmu, przeorganizują życie całego społeczeństwa ludzkiego. Dadzą nam czas na refleksję, uwolnią nas od bycia maszynkami do zarabiania pieniędzy dla najbogatszych tego świata. Tylko to się niestety musi dziać szybko. Bardzo się cieszę, że pojawiły się te protesty młodzieży, Greta Thunberg, Alexandria Ocasio-Cortez, że pojawiają się młode osoby, które mówią, że nie tylko musimy ograniczyć emisję gazów cieplarnianych, ale że potrzebne są również głębokie zmiany społeczne. Boję się jednak, że nie mamy na to czasu. *** Dr hab. Paulina Kramarz, profesor nadzwyczajna Uniwersytetu Jagiellońskiego w Instytucie Nauk o Środowisku, jest współautorką 43 publikacji dotyczących ekologii bezkręgowców lądowych, z czego duża część dotyczy ekotoksykologii oraz upraw GMO. Obecnie, zajmuje się przede wszystkim aspektami ewolucyjnymi i ekologicznymi fizjologii owadów. Jej naukowym hobby jest ochrona biologiczna upraw oraz agroekologia. Autor: Tomasz Borejza",W naszej części świata jest nadprodukcja żywności,
https://wiadomosci.onet.pl/kraj/prof-pawel-rowinski-patrzymy-na-to-zeby-tanio-kupic-ser-chleb-tylko-ze-na-ten-chleb/22sgb9s,"Prof. Paweł Rowiński: Patrzymy na to, żeby tanio kupić ser, chleb. Tylko że na ten chleb gdzieś muszą rosnąć zboża","- Powiedzmy to jasno: jesteśmy krajem mocno deficytowym, jeśli chodzi o wodę. Tego ubóstwa nie odbieramy tak, że nie ma wody w kranach, że nie mamy wody do mycia. Jeszcze. Bo wraz z pustynnieniem kraju to też może się pojawiać – mówi hydrolog i hydrodynamik prof. Paweł Rowiński. Wiceprezes Polskiej Akademii Nauk pyta: ""Słyszała kiedyś pani, żeby w programie politycznym na pierwszy, albo chociaż drugi plan, wychodziła gospodarka wodna? Wszelkie inwestycje na gospodarkę wodną są niezwykle kosztowne, a więc nielubiane i niewygodne, ale jednocześnie niezbędne"".","Karolina Gawlik: Czy kryzys w Skierniewicach jest symbolem tego, co nas czeka w przyszłości w Polsce, jeśli chodzi o dostęp do wody? Mimo że już trochę zapomnieliśmy o całej sytuacji. Prof. Paweł Rowiński: Zapomnieliśmy, bo szum informacyjny jest wtedy, gdy coś się wydarzy i to dotyczy zarówno suszy, jak i powodzi. Kiedy przechodzą, przestajemy się nimi przejmować i przygotowywać do następnych. To chyba polska specyfika, a na pewno specyfika polskiej polityki, której brakuje dalekowzroczności. O pustynnieniu Polski też już mówimy od dłuższego czasu, tylko nie często – i to jest cały problem. Chodzi o degradację gleb w miejscach, gdzie mamy obszary suche, półsuche, okresowo suche. Jest to spowodowane zarówno czynnikami antropogenicznymi, gospodarką wodną, jak i czynnikami klimatycznymi. Zacznijmy od klimatu. Im bardziej będziemy realizować negatywne scenariusze klimatyczne na poziomie polityki państw, tym klimat będzie się zmieniał w kierunku wyższych temperatur, dłuższych okresów suchych oraz gwałtownych zjawisk. I to nie jest tak, że dni gorące odczuwamy akurat w tej chwili i dlatego o tym rozmawiamy – statystycznie w każdym roku jest ich coraz więcej. W latach 70., dni powyżej 30 stopni C, było średnio około czterech w ciągu roku. Teraz ta średnia wynosi 13 dni. Widać, że problem narasta – zarówno jeśli chodzi o liczbę tych dni, jak i wysokość temperatur. Jednocześnie okresy suche nie wykluczają gwałtownych, intensywnych opadów, które coraz częściej występują i będą występować. Będziemy mieli coraz mniej deszczów, które do tej pory znaliśmy. Widzimy już teraz, że jak pada, to jak w tropikach. Pojawiają się podtopienia, powodzie miejskie, gradobicia, nawet trąby powietrzne. Musimy się do nich przyzwyczajać. Podtopienia i powodzie są, ale jeśli chodzi o dostępność wody, to Polska nie wypada chyba najlepiej. Powiedzmy to jasno: jesteśmy krajem mocno deficytowym, jeśli chodzi o wodę. Co roku podczas Światowego Dnia Wody wydawane są raporty UNESCO dotyczące zasobów wodnych, ostatni dotyczył wykluczeń z tym związanych. Oczywiście nie można w nim porównywać Polski do krajów afrykańskich, gdzie na rodzinę przypada codziennie 19 litrów wody do wszystkiego, ale jesteśmy wymieniani wśród nielicznych krajów europejskich zagrożonych deficytem wody. Słowem: na miarę Europy, jesteśmy krajem ubogim w wodę. Tego ubóstwa nie odbieramy tak, że nie ma wody w kranach, że nie mamy wody do mycia. Jeszcze. Bo wraz z pustynnieniem kraju to też może się pojawiać. Dlaczego wody gruntowe opadają? Wody gruntowe opadają nie tylko na skutek zmian klimatu, ale też obecnej gospodarki wodnej. Mniejsza ilość wody – głównie powierzchniowej – wpływa również na jej jakość i to również ogromny problem Polski. Jeszcze raz – jeśli chodzi o ilość wody, to w stosunku do innych państw europejskich, jesteśmy pod koniec listy. Na osobę przypada w naszym kraju poniżej 1600 m3 wody na rok. Jest to wskaźnik trzy razy mniejszy od średniej europejskiej . Przyjmuje się, że wskaźnik dostępu do wody niższy od 1500 m3 na rok na osobę wywołuje poważne perturbacje w gospodarowaniu zasobami wodnymi. Możemy się porównywać z krajami z południa Europy i wraz z wyższymi temperaturami ten problem będzie się nasilał. Przybywa miejsc, w których będziemy musieli się przyzwyczaić do alarmów pod tytułem: nie podlewamy ogródków, trawników. Wody będzie po prostu za mało. Jaki jest największy błąd, jeśli chodzi o polską gospodarkę wodną? Nie nauczyliśmy się całościowego, holistycznego spojrzenia. Mówimy o ochronie przed powodzią i suszą, które są zjawiskami ekstremalnymi, a oprócz tego mamy przecież cały szereg innych dni w roku, w których musimy tę gospodarkę odpowiednio planować. Mówię o gospodarowaniu wodami w stanach normalnych. Wszystkie pomysły są mało zintegrowane w czasie i przestrzeni. Podchodzimy do problemu tradycyjnie: jak ma nastąpić powódź, podnosimy wały; mimo że wraz ze zmianami klimatu zmieniają się statystyki i nie ma tak wysokich wałów, które wytrzymałyby każdą powódź. Możemy sobie więc wyobrazić, że im bardziej je podnosimy, tym może nas czekać większa katastrofa. Tymczasem Holandia wydała olbrzymie pieniądze po to, żeby dawać rzekom więcej przestrzeni. Rzeka czasami musi wylać. Wylewy w wielu obszarach – tam, gdzie nie powoduje to ogromnych strat materialnych – to zjawisko pozytywne, ożywiające przyrodę, zasilające system. Powodzie są czymś bardzo naturalnym, a my powinniśmy nauczyć się z tym żyć. Jeśli rzeka jest utrzymywana w sposób naturalny, woda wylewa w bezpieczniejszy sposób. Po drugie, nie przewidujemy mądrych miejsc na retencję wody. Przy wspominanym przeze mnie deficycie wody, retencjonowanie ma kapitalne znaczenie. Realne zasoby wodne Polski w okresie suchym szacuje się nawet na 250 m3 na rok na osobę. Poziom tego wskaźnika jasno dowodzi, jak niezbędne jest retencjonowanie wody i ciągły monitoring stanu ilościowego i jakościowego jej zasobów. Ja już nie mówię o bardzo ważnych zbiornikach retencyjnych, które u nas gromadzą zaledwie 6 proc. wody, podczas gdy w innych krajach to przynajmniej trzykrotnie większe ilości. Mówię o małej retencji, gdzie ta woda może rzeczywiście wylać – małe zbiorniki, oczka wodna, torfowiska, starorzecza, nadrzeczne lasy łęgowe. Musimy się nauczyć, co zresztą pięknie pokazuje Skandynawia, że również miasta muszą mieć olbrzymie obszary zielone – konstruowane w taki sposób, żeby tę wodę można było zatrzymywać na jakiś czas. Jak wszystko wybetonujemy, to woda spływa, marnuje się. W każdym obszarze – od zintegrowanej gospodarki, do gospodarki na poziomie miast i adaptacji do zmian do klimatu, nie mamy w Polsce tych elementów. Zapomniano również o partycypacji społeczeństwa w zarządzaniu zasobami wodnymi, nie wprowadzamy procedur, które by motywowały do racjonalizacji zachowań użytkowników wód. Czy gospodarka wodna jest poważnym tematem w polityce? Mamy niesamowicie skomplikowane prawo wodne. Nie wiem, ilu jest w Polsce specjalistów, którzy byliby w stanie się przez to przegryźć. Liczy setki stron, jeśli dodamy plany gospodarowania wodami w poszczególnych dorzeczach, to mówimy już o wielu tysiącach. W wielu miejscach nasze prawo jest dalekie od europejskiej dyrektywy wodnej. Jeśli chodzi o np. gospodarowanie rzekami, przeszliśmy spod Ministerstwa Środowiska do Ministerstwa Gospodarki Wodnej i Żeglugi Śródlądowej, co ma dość symboliczne znaczenie – pokazuje, jakby rzeki służyły jedynie żegludze i budowaniu nowych dróg wodnych. A one służą wielu innym celom. Niedawno przeprowadzono sondaż dotyczący zmian klimatu. Społeczeństwo okazało się mądrzejsze od polityków, bo świadomość na ten temat jest duża. Z tym że nie jesteśmy edukowani i uczeni, jak w związku z tym postępować. Tym bardziej jeśli chodzi o gospodarkę wodną… Nie jestem specjalistą od programów szkolnych, ale wydaje mi się, że dzieci i młodzież nie są uczone oszczędzania wody i dbania o jej czystość. Woda jest, bo jest. Odkręca się kran i jest. Trochę kosztuje, więc czasem rodzice pilnują, żeby jej za dużo nie lać, ale świadomość społeczna na ten temat jest niska. Nawet gdy państwo zadajecie nam pytania i mówicie, że ""słyszy się, że Polska jest krajem deficytowym w wodę"", tymczasem my to po prostu powinniśmy wszyscy w kraju wiedzieć, a nie gdzieś usłyszeć! To powinna być kluczowa informacja: jesteśmy krajem bez nadmiaru wody, a ta pozostała, często jest brudna. Ostatni raport GUS pokazuje, że tylko 178 polskich rzek ma stan dobry, a 1452 stan zły. Podobnie jest w jeziorach: z jednej strony zachwycamy się krajobrazem mazurskim, ale jakość tej wody w jeziorach jest kiepska. Tylko 148 jezior ma wodę dobrej jakości, a 642 zły. A powinniśmy móc pić z tych źródeł, wody powierzchniowe to główne źródło wody pitnej – my w celu uzyskania wody pitnej często oczyszczamy po prostu ścieki. A co z tą polityką? Tam, jeśli chodzi o środowisko, widzimy ogromną przepaść. Zawsze wybijają się sprawy doraźne, a zarówno klimat, jak i gospodarka wodna, to nie są sprawy do rozwiązania w rok, dwa. Nie stanowią więc przedmiotu dyskusji, bo rozwiązania tych problemów nie przynoszą chwały w czasie trwania jednej kadencji. W związku z tym politycy spychają je na dalszy plan. Wszelkie inwestycje na gospodarkę wodną są niezwykle kosztowne, a więc nielubiane i niewygodne, ale jednocześnie niezbędne! Słyszała kiedyś pani, żeby w programie politycznym na pierwszy, albo chociaż drugi plan, wychodziła gospodarka wodna, czy też adaptacja do zmian klimatycznych? Poza tymi pomysłami, że budujemy nową drogę wodną lub przekop, jak w przypadku Mierzei Wiślanej, która na razie spowodowała wycinkę dużej powierzchni lasu. Statki będą docierać do Elbląga, ale co one będą wozić? Jakie statki? To kompletnie nie jest przemyślane. Już nigdzie nie traktuje się rzek jako miejsca do taniego transportu, to miało sens sto lat temu. Kraje, które mają drogi wodne sprzed lat, jeszcze z nich korzystają, ale to zwykle 1-2 proc. całego transportu danego kraju. Szacuje się, że szlak wodny na Wiśle przejmie mniej niż 1 proc. transportu. Chyba nie tędy droga. Co ja, jako przeciętny obywatel, mogę zrobić, oprócz oszczędzania wody? Można dużo robić na poziomie edukacji, żeby nasze dzieci wiedziały znacznie więcej. Wydaje mi się, że młode pokolenie już ma większą świadomość. Mówimy o kilku sprawach jednocześnie: klimat, woda, smog. Przez nacisk społeczny politycy zaczynają pewne rzeczy zmieniać – jeszcze kilka lat temu o smogu mówiło się jako o wyimaginowanym problemie, a teraz już o zagrożeniu, z którym musimy sobie jakoś radzić. Po drugie, zawsze mamy kartkę wyborczą, więc powinniśmy zwracać uwagę, czy głosujemy na polityków, zwracających uwagę na środowisko. Wystarczy poobserwować, w których krajach ta gospodarka wodna jest bardzo istotna – cała Skandynawia, Holandia, Niemcy – czyli tam, gdzie świadomość społeczna jest duża. My do tego jeszcze nie dojrzeliśmy. Patrzymy na to, żeby tanio kupić ser, chleb. Tylko że na ten chleb gdzieś muszą rosnąć zboża. Susze będą mieć wpływ na ceny. Zresztą, już mają. Pamiętamy, jak w ostatnich tygodniach było głośno o cenach pietruszki. Kto powinien zacząć naprawiać te błędy na poziomie administracji publicznej? To musi się zadziać na poziomie rządu i parlamentu, dlatego że wszystkie inwestycje, jeśli chodzi o wodę, są kosztowne. Z tym że jeśli popatrzymy na przykład na problem korozji, przemyślana gospodarka wodna może być również źródłem oszczędności. Amerykanie wyceniają straty dotyczące korozji na kilka procent swojego dochodu narodowego. Polska ma w Europie najwyższe straty, jeśli chodzi o sieć wodociągową. Miejsca z wyciekającą wodą, awarie wodociągowe to strata ogromnych pieniędzy, które można zaoszczędzić. W Polsce mamy ponad jedną awarię sieci wodociągowej na rok na kilometr, podczas gdy np. Austria takich awarii ma 0,14. To tylko oczywiście jeden przykład. W Indiach dochodzi do ulicznych walk o wodę. Czy jeśli nie otrząśniemy się w Polsce, taki scenariusz też może nas czekać? Woda jest czynnikiem konfliktogennym, niezwykle ważnym i niewątpliwie nas czekającym. Chociażby z tego powodu, że wraz ze znikającą wodą, pojawią się problemy migracyjne. Nie poradziliśmy sobie z ostatnim problemem migracji, w Polsce okazał się on nierozwiązywalny. A to pikuś w porównaniu do tego, co nas czeka w związku ze zmianami klimatycznymi i kłopotami z wodą. Musimy przeciwdziałać, póki jeszcze możemy wdrożyć sensowną politykę. Powtórzę: woda będzie głównym przedmiotem konfliktów zbrojnych na świecie. Najgorszy scenariusz jest taki, że brakuje pożywienia, jego ceny są ogromne, dochodzi do niepokojów społecznych. A jaki jest ten lepszy? Jeśli rzeczywiście przypilnujemy polityków w kwestii gospodarki wodnej. Najgorzej to się położyć i płakać, bo bardzo dużo rzeczy można zrobić. Rysuję pewne pesymistyczne scenariusze, ale wydarzyło się też sporo dobrego: woda w Wiśle jeszcze kilkadziesiąt lat temu była ściekiem. Zbudowano dużo oczyszczalni. Chodzi jednak o to, żeby inaczej postawić priorytety w gospodarce. Jeśli będziemy przeciwdziałać zmianom klimatu, to nie dojdzie do jeszcze bardziej drastycznych susz i powodzi, mimo że tego procesu do końca nie zatrzymamy. Ekstremalne zjawiska nas czekają, ale można się do nich przygotowywać. Musimy działać już. Mówić politykom, że dla nas to ważne problemy. Młodzi ludzie zaczynają to czuć, wiedzieć, odwracają się od polityki, bo jej przedstawiciele nie mówią o tym, co jest dla nich ważne – kolejny dowód na to, że polityka nie nadąża. Możemy być optymistami, jeśli zmądrzeje społeczeństwo, a wraz z nimi politycy. Bo na razie słyszymy, że skoro są powodzie, to woda jest. No właśnie, dlatego edukacja to wspólny problem, także mediów. Tak jak powiedziałem: długie okresy suche nie wykluczają powodzi, to prosta fizyka. Ta para wodna, której w cieplejszym powietrzu jest więcej musi się zamienić w opady. Z drugiej strony, nie będzie tyle opadów śniegu, a więc nie będzie wody na wiosenne roztopy. To wszystko naczynia połączone w przyrodzie. I każde pół stopnia ma na to wpływ. Autorka: Karolina Gawlik",Polska jest krajem deficytowym jeśli chodzi o wodę,
https://wiadomosci.onet.pl/swiat/topnienie-lodowcow-na-antarktyce-nieodwracalne-miasta-portowe-ulegna-zatopieniu/try2nte,Nieodwracalne zmiany klimatu. Topnienie lodowców znacznie przyspiesza,"Najnowsze badania NASA wskazują na to, że proces topnienia lodowców stał się nieodwracalny, nawet jeśli ludzkość ograniczy emisję gazów cieplarnianych. Oznacza to m.in. znaczne podwyższenie poziomów mórz i zatopienie miast portowych na całym świecie - informuje ""The Guardian"".","Naukowcy pracujący dla NASA odkryli, że mieszczący się na zachodzie Antarktyki lodowiec Thwaites, nazwany przez media ""lodowcem zagłady"", stał się jeszcze bardziej niestabilny. O lodowcu było głośno na początku tego roku, gdy NASA znalazła w nim jamę wielkości Manhattanu. Całkowite roztopienie się Thwaites podniosłoby poziom mórz o 50 cm. Co więcej, niestabilność lodowego giganta daje też podstawę do wniosku, że pozostałe lodowce czeka podobny los. Niedawne badania pokazują, że pięć największych lodowców Antarktyki gwałtownie traci swą masę. Tracona objętość gór lodowych podwoiła się w ciągu sześciu ostatnich lat, a proces roztapiania się jest nawet pięć razy szybszy niż w latach 90. Pierwotnie naukowcy zakładali, że znaczna utrata masy lodowców rozpocznie się za około 600 lat. Teraz okazuje się, że proces ten, spowodowany globalnym ociepleniem, może się zacząć dużo szybciej.  - To może się zdarzyć w ciągu od 200 do 600 lat - mówi ""The Guardian"" Hélène Seroussi, naukowiec z NASA. - Zależy to od wewnętrznej struktury lodu, o której jeszcze niewiele wiemy - dodaje. Roztopienie się wszystkich lodowców zachodniej Antarktyki oznacza podniesienie się poziomu mórz o około pięć metrów. Wszystkie miasta portowe na świecie uległyby w tym przypadku zatopieniu. Źródło: The Guardian Chcesz być na bieżąco z najważniejszymi informacjami dnia? Polub Onet Wiadomości na Facebooku!",Lodowce na Antarktyce,
https://wiadomosci.onet.pl/swiat/tragiczny-los-rekinow-i-plaszczek-winny-plastik/h953ycj,Tragiczny los rekinów i płaszczek. Winny plastik,"Płaszczki i rekiny giną masowo przez zaplątywanie się w plastikowe odpady w światowych oceanach - pisze ""Rzeczpospolita"".","Ostatnio udało się sfotografować rekina ostronosego z owiniętą wokół jego ciała liną pochodzącą z sieci rybackiej. Lina nie przeszkodziła we wzroście zwierzęcia, jednak sznur pokryty pąklami wrósł w ciało i uszkodził mu kręgosłup. - Chociaż nie uważamy, aby wplątanie w plastikowe odpady było poważnym zagrożeniem dla rekinów i płaszczek, ważne jest zrozumienie, jakie zagrożenia stoją przed tymi gatunkami - powiedział Kristian Parton z Centrum Ekologii i Ochrony Środowiska na Uniwersytecie Exeter w Kornwalii w rozmowie z ""Rzeczpospolitą"". Naukowcy z Uniwersytetu Exeter przeszukali istniejące, opublikowane badania na ten temat, a także portal społecznościowy Twitter w poszukiwaniu doniesień o rekinach i płaszczkach zaplątanych w plastikowe śmieci. Znaleźli ponad 1000 doniesień o takich przypadkach. Twierdzą jednak, że prawdziwa liczba jest znacznie wyższa, ponieważ niewiele badań zajmuje się tym tematem. W badaniu stwierdzono, że chociaż zaplątanie - obejmujące głównie utracone lub odrzucone narzędzia połowowe - stanowi ""znacznie mniejsze zagrożenie” dla rekinów i płaszczek niż połowy komercyjne, jednak cierpienie, które powoduje, jest poważnym problemem w zakresie dobrostanu zwierząt. Rekiny i płaszczki są najbardziej narażone ze wszystkich stworzeń zamieszkujących oceany. - Nasze badania jako pierwsze wykorzystały Twittera do zebrania takich danych, a wyniki z portalu społecznościowego ujawniły uwikłania gatunków w miejscach niezarejestrowanych w żadnych opracowaniach naukowych – powiedział Parton. W przeglądzie prac naukowych znaleziono doniesienia o 557 rekinach i płaszczkach (reprezentujących 34 gatunki) zaplątanych w plastik. Na Twitterze naukowcy znaleźli 74 raporty o zaplątaniu w plastik 559 osobników rekinów i płaszczek z 26 gatunków, w tym rekinów wielorybich i rekinów tygrysich. Oba źródła danych sugerują, że najczęściej zwierzęta giną zaplątane w narzędzia połowowe (sieci, liny i inne utracone lub porzucone narzędzia). Inne przedmioty to taśmy spinające stosowane w opakowaniach, worki polietylenowe i opony gumowe.",Patelnica niebieskoplama,
https://wiadomosci.onet.pl/kraj/slask-czarna-breja-spuszczona-do-wisly-to-czysta-woda/fxdmmbe,Śląsk: czarna breja spuszczona do Wisły to czysta woda?,"Ciemna ciecz trafiła do Wisły w Bieruniu na Śląsku. Mieszkańcy podejrzewają, że to szlam z pobliskiej kopalni i boją się zanieczyszczenia rzeki. Bieruńscy urzędnicy uspokajają: to czysta woda, tyle że zmieszana z mułem przypomina szlam.","Spływający do Wisły rwący potok czarnej cieczy tworzy ogromną plamę na powierzchni wody - takie nagranie pojawiło się w weekend w sieci. Zamieścił je na Facebooku wędkarz, który przyszedł nad Wisłę w Bieruniu na Śląsku łowić ryby. Film ma już 1,2 mln wyświetleń. Według podejrzeń internautów, które szybko pojawiły się pod postem, ciecz przypominająca węglowy szlam, pochodzić miała najprawdopodobniej z pobliskiej kopalni ""Piast"".  O sprawie została natychmiast powiadomiona policja. Na miejscu pojawiła się też straż pożarna, straż miejska i pracownik Bieruńskiego Przedsiębiorstwa Inżynierii Komunalnej - to jednostka, która obsługuje przepompownię we wspomnianej kopalni. - Według przedstawiciela Bieruńskiego Przedsiębiorstwa Inżynierii Komunalnej woda, która wpadała do Wisły, wypompowywana była ze zbiornika retencyjnego, w którym powinna znajdować się czysta woda. Rzekomo nie było to żadne zanieczyszczenie i nie ma żadnego zagrożenia katastrofą ekologiczną. Na tym zakończyła się nasza interwencja - mówi dla Onetu Katarzyna Skrzypczyk, oficer prasowa policji w Bieruniu.  Wczoraj na oficjalnym profilu miasta Bieruń na Facebooku opublikowano oświadczenie, z którego wynika, że woda, choć ma nieprzyjemny wygląd, nie jest szkodliwa dla środowiska. Dziś rzeczniczka tamtejszego magistratu mówi nam, że wyjaśnianie tej sytuacji jeszcze się nie zakończyło, a sprawa na pewno nie będzie zamieciona pod dywan.  - Udało się nam ustalić, że najprawdopodobniej - podkreślam najprawdopodobniej - ta ciemna ciecz pochodziła ze zbiornika retencyjnego wód powierzchniowych. Ciemny kolor najpewniej spowodowany został tym, że woda zmieszała się z mułem z dna tego zbiornika. Dlatego w takiej formie wleciała do rzeki - tłumaczy w rozmowie z Onetem Magdalena Kutynia, rzecznik UM w Bieruniu. - Rozmawialiśmy z prezesem BPIK, a to jednostka, która obsługuje przepompownię na zlecenie kopalni. Zostaliśmy zapewnieni, że ciecz nie ma żadnego związku z oczyszczalnią ścieków i na pewno nie ma związku z funkcjonowaniem kopalni. Ten zbiornik retencyjny nie jest technologicznie połączony ani z oczyszczalnią, ani z wodami kopalnianymi - dodaje. Szczegółowe informacje będą znane po analizie pobranych próbek wody.  Bieruńskie Przedsiębiorstwo Inżynierii Komunalnej wydało dziś w południe oświadczenie w tej sprawie. ""W toku procesu technologicznego doszło do awaryjnego zassania mułu dennego ze zbiornika retencyjnego wód melioracyjnych przy ul. Bijasowickiej w Bieruniu. W następstwie został on automatycznie przetransportowany rurociągiem do systemu wodnego. Muł denny jest substancją naturalnie występującą w zbiornikach retencyjnych i nie jest substancją agresywną dla środowiska"" - czytamy w oświadczeniu podpisanym przez prezesa BPIK Tadeusza Kowalika. Dodano, że sytuację pogarsza bardzo niski stan wód powierzchniowych. Prezes BPIK zapewnia też o rozpoczętych w trybie awaryjnym pracach, które mają ""zminimalizować ilość namułu dennego w czerpni"". ",,
https://wiadomosci.onet.pl/kraj/strajk-klimatyczny-z-udzialem-magdaleny-adamowicz-i-aleksandry-dulkiewicz/7wffpe7,"Prezydent Dulkiewicz i europosłanka Adamowicz wsparły ""wakacyjny strajk klimatyczny""","Nieco ponad 20 osób wzięło udział dzisiaj w manifestacji przy Neptunie w Gdańsku. - Kiedy zobaczyłam Ingę jak samotnie protestuje w Warszawie, to pomyślałam, że trzeba jej pokazać, że także i w naszym mieście ją wspieramy i podzielamy jej postulaty - mówiła Onetowi europosłanka Magdalena Adamowicz.","""Nasza ziemia, wspólna sprawa"" - skandowała dzisiaj pod Neptunem grupa osób, wśród której była m.in. europosłanka Magdalena Adamowicz i prezydent Aleksandra Dulkiewicz. Celem trwającej kilkanaście minut manifestacji było wsparcie ""wakacyjnego strajku klimatycznego"".  Chodzi o zapoczątkowany przez 13-letnią Ingę protest, który ma na celu przekonanie polityków do podjęcia działań na rzecz ograniczenia globalnego ocieplenia. Podczas dzisiejszej manifestacji w Gdańsku przemawiały prezydent Dulkiewicz, Magdalena Adamowicz, ale też np. jej córka, czy inni młodzi ludzie.  W rozmowie z Onetem europosłanka Adamowicz podkreślała, że takie akcje mają sens. - Wierzę, że kropla drąży skałę, a mała kula może wywołać lawinę. Trzeba przemawiać do ludzi obrazami. Czytałam taki raport, z którego wynika, że dziecko idąc przez centrum miasta pół kilometra do szkoły, tak naprawdę wypala paczkę papierosów. Bo są miasta w Polsce, gdzie powietrze jest tak bardzo zanieczyszczone - powiedziała. Zdaniem Adamowicz, w Polsce trzeba rozpocząć zmiany od ograniczenia wydobycia i korzystania z węgla. - To nie jest oczywiście zmiana na pstryknięcie palców. Mamy jednak w Polsce klimat do badań naukowych, które pozwolą nam na szukanie nowych technologii. Polscy inżynierowie to wspaniali fachowcy - wyjaśniła. - Ja wiem, że na Śląsku są górnicy i oni boją się o swoje miejsca pracy. Ale gdybyśmy zainwestowali w nowe technologie odnawialne, to byłoby to z korzyścią dla środowiska, a i górnicy znaleźliby pracę - komentowała europosłanka. Gdańska manifestacja wspierająca ""wakacyjny strajk klimatyczny"" ma się odbywać cyklicznie, w każdy piątek. Chcesz być na bieżąco z najważniejszymi informacjami dnia? Polub Onet Wiadomości na Facebooku!",Dzisiejsza manifestacja w centrum Gdańska,
https://wiadomosci.onet.pl/kraj/polska-wesprzec-neutralnosc-klimatyczna-polska-do-2050-roku-zrezygnuje-z-wegla-i/50qg5zr,Polska może wesprzeć neutralność klimatyczną. Do tej pory decyzje rządu blokowały cel wyznaczony przez UE,"Tomasz Dąbrowski, podsekretarz stanu w Ministerstwie Energii powiedział, że Polska ""prawdopodobnie"" wesprze wprowadzanie w Unii Europejskiej neutralności klimatycznej do 2050 roku. To zaskakujące oświadczenie, biorąc pod uwagę działania polskiego rządu, który na zeszłotygodniowym szczycie UE starał się zablokować ustalenie tego celu - podaje ""Financial Times"".","Na organizowanej przez ""Financial Times"" Energy Transition Strategies Conference w Londynie, Tomasz Dąbrowski powiedział, że Polska najpewniej wesprze neutralność klimatyczną, czyli strategię skompensowania emisji gazów cieplarnianych. Jak podkreślił Dąbrowski, Polska musi wiedzieć wcześniej jakie będą koszty tego procesu i czy zdoła złagodzić jego wpływ na życie społeczeństwa. Mówiąc o tej ostatniej kwestii, miał na myśli zwłaszcza los górników, którzy stracą pracę. Polska, obok Estonii, Węgier i Czech, to jeden z krajów, który odmówił współpracy z pozostałą częścią Unii Europejskiej przy stopniowym zmniejszaniu emisji gazów cieplarnianych tak, by w 2050 roku sprowadzić ją do zera.  - Wraz z Grupą Wyszehradzką, a także z Estonią doprowadziliśmy do takiej sytuacji, że w konkluzjach nie został ujęty rok 2050, a to, przekładając na język praktyczny, oznacza, że nie przyjęliśmy dodatkowych, jeszcze bardziej ambitnych celów klimatycznych i zabezpieczyliśmy tym samym interesy polskich przedsiębiorców, obywateli, którzy ponosiliby ryzyko dodatkowego opodatkowania, kosztów i nie mogliśmy się na to zgodzić - powiedział dziennikarzom podczas szczytu UE premier Mateusz Morawiecki. - Musimy wiedzieć, jakie środki otrzymamy na modernizację naszych poszczególnych sektorów gospodarki tak, żeby ewentualne zmiany i nowe zobowiązania, które się mogą pojawić, np. w wyniku polityki klimatycznej UE, odzwierciedlały nasz stan rozwoju gospodarczego i nasze wyzwania, a także nasze ryzyka - dodawał Morawiecki. Dąbrowski na spotkaniu w Londynie potwierdził tę ostatnią wypowiedź premiera. Powtórzył, że jeżeli Polska ma zastosować się do postanowień UE o neutralności klimatycznej, musi mieć zapewnioną rekompensatę, która pokryje koszta, na które narażony zostanie kraj. Polska jest krajem opierającym się na sektorze węglowym; jest w nim zatrudnionych około 100 tys. pracowników. Kraj czerpie ponad 80 proc. energii z elektrowni węglowych. - Szacowany koszt przejścia Polski na system energetyczny nieopierający się na węglu to 900 miliardów euro - szacował Dąbrowski. - Podczas szczytu EU w dyskusji o ramach finansowych procesu padła liczba 5 miliardów euro. Pomiędzy tymi liczbami jest przepaść - podsumował. Dąbrowski dodał, że kwestia neutralności klimatycznej będzie ponownie rozpatrywana pod koniec tego roku. Chcesz być na bieżąco z najważniejszymi informacjami dnia? Polub Onet Wiadomości na Facebooku!",Elektrownia węglowa w Szczecinie,
https://wiadomosci.onet.pl/kraj/krakow-inspektorat-poskarzyl-sie-wladzom-uczelni-na-badaczy-ktorzy-wykryli-toksyny/m2j58z2,"Inspektorat ochrony środowiska poskarżył się władzom uczelni na badaczy, którzy wykryli toksyny","Wojewódzki Inspektorat Ochrony Środowiska (WIOŚ) w Krakowie poskarżył się władzom Uniwersytetu Jagiellońskiego i Akademii Górniczo-Hutniczej na badaczy, którzy wykryli toksyczne substancje znajdujące się na składowisku odpadów w krakowskiej Nowej Hucie. To nie wszystko. Przedstawiciele WIOŚ domagają się od krakowskich radnych wycofania rezolucji skierowanej do ministra środowiska. Radni w dokumencie domagają się przeprowadzenia kontroli w inspektoracie ochrony środowiska.","Na składowiskach przy ul. Dymarek w Krakowie znajdują się metale ciężkie, takie jak arsen, bar, cynk, chrom ołów i rtęć. Składowisko gromadzi odpady pochodzące z krakowskiej huty. Sprawę nagłośnili w zeszłym roku dziennikarze RMF MAXXX i ""Gazety Krakowskiej"", którzy wraz z naukowcami z AGH i UJ przyjrzeli się problemowi. Składowisko wykorzystywane przez Hutę im. Lenina i jej następców istnieje od blisko 70 lat i służyło do składowania odpadów obojętnych i niestwarzających zagrożenia. Początkiem maja tego roku sprawą zainteresowali się krakowscy radni. Chcą, aby ministerialni urzędnicy skontrolowali Wojewódzki Inspektorat Ochrony Środowiska, który przez lata bagatelizował problem. W tej sprawie przyjęli oni specjalną rezolucję skierowaną do ministra środowiska. Przedstawiciele WIOŚ jednak rezolucją przegłosowaną przez radnych są oburzeni. Inspektorat - jak informuje dziennikarz RMF MAXXX Przemysław Błaszczyk - wysłał w tej sprawie list do krakowskich radnych, ministra środowiska, wojewody małopolskiego, prezydenta Krakowa oraz Głównego Inspektora Ochrony Środowiska. WIOŚ wnosi w nim, aby w trybie pilnym wycofano się z rezolucji do Ministra Środowiska w sprawie kontroli w Wojewódzkim Inspektoracie Ochrony Środowiska. Inspektorat chce także, powołania zespołów naukowych do oceny poprawności badań. WIOŚ nie tylko chce wycofania rezolucji. Przedstawiciele inspektoratu mają także ""problem"" z naukowcami, którzy wykryli substancje toksyczne na składowisku odpadów w Nowej Hucie. Inspektorat jednak zamiast być wdzięczny za przeprowadzenie badań postanowił poskarżyć się władzom uczelni na ich badaczy. Przedstawiciele instytucji zarzucają naukowcom niewłaściwe metody badań i wynikające z nich błędy i zapowiada, że wystąpi do władz obu uczelni"" o zbadanie poprawności badań i opinii. To nie wszystko WIOŚ w Krakowie skrytykował również dziennikarzy, że bezkrytycznie przyjęli, iż ""wyniki badań ekspertów z AGH i UJ mają wartość nadrzędną w stosunku do ustaleń WIOŚ"". Chcesz porozmawiać z autorem? Napisz: dawid.serafin@redakcjaonet.pl",Składowisko odpadów w Nowej Hucie,
https://wiadomosci.onet.pl/swiat/misie-koala-sa-funkcjonalnie-wymarle-na-wolnosci-zostalo-zaledwie-80-tys-okazow/xh2fmgm,"Misie koala są ""funkcjonalnie wymarłe"". Na wolności zostało zaledwie 80 tys. okazów","Liczba koali w Australii spadła tak mocno, że gatunek ""wymarł funkcjonalnie"". Jest mało prawdopodobne, że wyprodukuje nowe pokolenie - ostrzegają działacze Australijskiej Fundacji Koala.","W całej Australii zostało zaledwie 80 tys. dzikich okazów koali. Co jednak oznacza ""funkcjonalnie wymarły""? Określa się tak gatunek, który ma zbyt niską populację, by odgrywać rolę w ekosystemie. To także gatunek, który nie ma pary do rozmnożenia się albo jego populacja cierpi na chów wsobny, ryzykując tym samym choroby genetyczne - czytamy w ""Evening Standard"". Australijska Fundacja Koali (Australian Koala Foundation - AKF) od 2010 roku monitoruje 128 stref, w których żyją koale. Okazuje się, że od tamtej pory w aż 41 zniknęły wszystkie okazy. Działacze apelują do tamtejszych polityków, by podjęli działania mające na celu uratowanie sympatycznych misiów. W niektórych regionach Australii koale oficjalnie uznane, jako zagrożone. Jednymi z czynników, które gwałtownie działają na przetrzebianie populacji, są zmiany klimaty oraz idące za nimi fale upałów, oraz wylesianie. - Wiemy, że australijska opinia publiczna niepokoi się o los misiów koala. Ludzie są zmęczeni widokiem martwych koala na naszych drogach. Nadszedł czas, by rząd zadbał o ten gatunek i chronił jego siedliska - apelują ekolodzy.",Koala,
https://wiadomosci.onet.pl/tylko-w-onecie/co-kaczynski-i-schetyna-mysla-o-klimacie-komentarz/7y2ve1h,Co Kaczyński i Schetyna myślą o klimacie? [KOMENTARZ],"Wtorkowy protest aktywistek i aktywistów Greenpeace na siedzibach Prawa i Sprawiedliwości oraz Platformy Obywatelskiej odbił się szerokim echem. Reakcje czołowych polityków obu partii dowodzą, że nie rozumieją oni powagi sytuacji związanej z kryzysem klimatycznym oraz lekceważą swoich wyborców, którzy w większości chcą Polski bez węgla do 2030 roku - komentuje Marek Józefiak z Greenpeace.","Kryzys klimatyczny to prawdziwy problem, który już teraz kosztuje zdrowie, dorobek życia a często nawet życie tysięcy osób. Ten kryzys jest tu i teraz. Częstsze anomalie pogodowe, fatalne w skutkach susze, pożary lasów czy huraganowe wiatry, które pustoszą wsie i niszczą całe hektary lasów - to wszystko znamy z dzisiejszej Polski. Długotrwałe upały przynoszone przez ocieplenie klimatu są coraz bardziej dokuczliwe, zwłaszcza dla osób starszych, żyjących w zabetonowanych miastach. Zmiany są na tyle szybkie, że już mało kto dziś zaprzecza temu, że mają miejsce. Mało kto pozostaje też wobec tych zmian obojętnych. Przeciętny Kowalski - co pokazują badania - jest zmianą klimatu przejęty. Kolejne rekordy temperatur, ale też twarde dane naukowe zawarte w przełomowym raporcie Międzyrządowego Zespołu ds. Zmiany Klimatu (IPCC) czy konkluzje grudniowego Szczytu Klimatycznego COP24 w Katowicach - to wszystko nie skłoniło największych polskich partii politycznych do działania na rzecz klimatu. Niezależni eksperci wskazują jednoznacznie: jeśli mamy uniknąć katastrofalnego w skutkach ocieplenia klimatu powyżej 1,5 stopnia Celsjusza, produkcja energii elektrycznej z węgla w całej Unii Europejskiej, a więc również w Polsce, musi odejść do lamusa i to do 2030 roku. Dlatego aktywistki i aktywiści Greenpeace przyszli z postulatem odejścia Polski od węgla do dwóch największych partii, które pominęły ten temat w swoich programach wyborczych. W odpowiedzi na protest politycy PiS-u i PO zaczęli się prześcigać w absurdalnych wypowiedziach. Beata Mazurek, rzeczniczka prasowa Prawa i Sprawiedliwości, w komentarzu dla Polskiej Agencji Prasowej nakreśliła wizję Polski bez węgla jako kraju katastrofy gospodarczej, który powróci do czasów sprzed rewolucji przemysłowej. Można odnieść wrażenie, że polityczka PiS nie słyszała o tym, że istnieją inne, nowsze niż węglowa, technologie produkcji energii. Najlepszym chyba komentarzem do słów Beaty Mazurek, choć niewypowiedzianym bezpośrednio w kontrze do nich, jest wypowiedź prezesa Urzędu Regulacji Energetyki, Macieja Bando, który kilka dni temu mówił w jednym z wywiadów o tym, że kultywowanie energetyki opartej na paliwach kopalnych jest najgorszym możliwym scenariuszem, a brnięcie w węgiel określił mianem skansenu energetycznego. Protest ekologów skomentował również goszczący na Europejskim Kongresie Gospodarczym wiceminister energii Grzegorz Tobiszowski. Najpierw stwierdził, że dyskusję o energetyce należy ograniczyć do kongresów i spotkań branżowych, a potem mówił o nawiewaniu (!) gazów cieplarnianych znad Sahary. Najwyraźniej minister chce kontynuować rozmowę o energetyce w gronach od lat zdominowanych przez lobby węglowe i nie w smak mu głos obywateli w kwestii tak ważnej dla przyszłości każdej i każdego z nas. Jak wynika z najnowszych badań opinii publicznej, zdecydowana większość Polek i Polaków rozumie współczesne wyzwania i chce odejścia od węgla do 2030 roku. Nawet wśród wyborców Prawa i Sprawiedliwości, macierzystej partii ministra, jest aż 55 proc. poparcia dla tego postulatu. Natomiast upatrywanie źródła gazów cieplarnianych w wiatrach znad Sahary pokazuje, że ministrowi nie po drodze również z faktami na temat emitowania dwutlenku węgla przez elektrownie węglowe. To przynosi wstyd samemu ministrowi, jak i formacji, która powierzyła mu piastowanie odpowiedzialnego stanowiska. Zdumiewa również reakcja Grzegorza Schetyny. Przewodniczący Platformy (oraz wielu jego partyjnych kolegów) od wtorku demonstruje brak zrozumienia dla różnicy między problemem smogu a kryzysu klimatycznego. Wprowadził opinię publiczną w błąd, twierdząc, że PO chce tego samego, co aktywiści Greenpeace - mówiąc o dążeniu do ""czystego powietrza"" - choć trudno uwierzyć, że nie zdawał sobie sprawy z tego, że działanie aktywistek i aktywistów dotyczyło kryzysu klimatycznego i konieczności odejścia od węgla w procesie produkcji energii w elektrowniach. Na to Platforma nie ma planu, jak do tej pory zadeklarowała walkę z węglem spalanym w domach i odpowiedzialnym za smog. Tymczasem najwięcej gazów cieplarnianych w Polsce emitują elektrownie węglowe, które można dziś w stosunkowo łatwy sposób zastąpić przez odnawialne źródła energii. Podobne wybiegi lidera największego ugrupowania opozycyjnego pokazują lekceważenie własnych wyborców, których ogromna większość (91 proc.) chce odejścia od węgla i przejścia na OZE. Dzień po akcji Greenpeace ponownie odwiedził biuro Platformy Obywatelskiej, aby przekazać przewodniczącemu pakiet materiałów pomocnych w zrozumieniu problematyki zmiany klimatu, m.in. kopię raportu IPCC oraz książkę “Nauka o klimacie” autorstwa Marcina Popkiewicza, dr Aleksandry Kardaś i prof. Szymona Malinowskiego. Żaden kraj nie zażegna kryzysu klimatycznego w pojedynkę. Musimy współdziałać. Unia Europejska zmniejszyła w 2018 roku emisje dwutlenku węgla ze spalania paliw kopalnych o 2,5 proc. Stało się tak mimo tego, że kilka krajów, w tym Polska, emisje zwiększyły. Jeśli trend w naszym kraju się utrzyma, polskie emisje podwoją się w ciągu zaledwie 20 lat. A przecież, jak wynika z ekspertyz Międzyrządowego Zespołu ds. Zmiany Klimatu, do 2030 roku musimy je radykalnie zmniejszyć. Trzeba zatem działać, i to szybko. Propozycje dat odejścia od węgla przedstawili już Zieloni (2030), Lewica Razem i Wiosna Biedronia (obie mówią o 2035 roku) i Nowoczesna (odległy 2050). SLD - jak pisała na Twitterze rzeczniczka partii - dyskutuje nad swoim postulatem, wahając się między 2030 i 2035 rokiem. Jeśli liderzy dwóch największych ugrupowań - Jarosław Kaczyński i Grzegorz Schetyna - chcą pretendować do miana odpowiedzialnych polityków, to powinni stawić czoła problemowi grożącej nam katastrofy klimatycznej i przedstawić swoje plany szybkiego odejścia od węgla. Jak wskazują analizy, ochrona klimatu przyniesie także korzyści gospodarcze w postaci zdecydowanego wzrostu liczby miejsc pracy w energetyce. Jednak ich rozmieszczenie nie będzie się pokrywało jeden do jednego z obecnymi regionami górniczymi. Dlatego potrzebna nam szybka, ale sprawiedliwa transformacja energetyczna, w której górnicy są traktowani podmiotowo, ale nie szachują całego społeczeństwa, blokując ochronę klimatu. Bezpieczny klimat to nasza wspólna sprawa i jak mało która łączy Polaków ponad podziałami. Kiedy wreszcie zaczną ją tak traktować Kaczyński ze Schetyną? ",Aktywistka Greenpeace (Fot. Rafał Wojczal/Greenpeace Polska),
https://wiadomosci.onet.pl/swiat/holandia-spadek-populacji-motyli-ekolodzy-alarmuja-o-wymieraniu-owadow/kmmgtv5,Populacja motyli w Holandii spada. Ekolodzy alarmują o wymieraniu owadów,"W Holandii w przeciągu ostatnich 130 lat odnotowano duży spadek populacji motyli. W tym samym czasie w Europie Zachodniej nastąpiło masowe wymieranie owadów. Zdaniem specjalistów przyczyną zmian może być nowoczesne rolnictwo przemysłowe - informuje ""The Guardian"".","Naukowcy przeanalizowali 120 000 motyli złapanych przez kolekcjonerów w latach 1890-1980, jak również nieco świeższe dane naukowe, pochodzące z dwóch milionów obserwacji. Naukowcy usiłowali w ten sposób zbadać gwałtowne spadki w populacji 71 rodzimych gatunków motyli, z których aż 15 całkowicie wymarło w przeciągu ostatniego stulecia. Zdaniem niektórych, drastyczny spadek populacji rozpoczął się jeszcze przed pierwszymi pomiarami. - Jesteśmy całkowicie pewni, że prawdziwy spadek musi być znacznie większy - powiedział Chris van Swaay z Dutch Butterfly Conservation, jeden ze współautorów badania. Dodał, że jego zdaniem główną przyczyną spadków w Holandii było nowoczesne rolnictwo przemysłowe, które pozostawiło niewiele miejsca dla przyrody.  - Przed rokiem 1950 murawy w Holandii bardzo przypominały to, co pozostało teraz w niektórych rezerwatach przyrody - były mokre, miały dużo kwiatów, były lekko wypasane i koszone tylko raz lub dwa razy w roku. To było rolnictwo o bardzo niskiej intensywności - wspominał. Naukowiec tłumaczył, że przy obecnie stosowanych formach rolnictwa motyle mogą znaleźć sobie miejsce jedynie na poboczach i w rezerwatach przyrody.  Dowiedz się więcej: Masowe wymieranie owadów. ""Ich zanikanie budzi we mnie grozę i przygnębienie"" Jak podaje ""The Guardian"", od roku 1976, kiedy rozpoczęła się obserwacja brytyjskich okazów, odnotowano 77 procentowy spadek wśród motyli, które występują tylko na określonych obszarach takich jak lasy czy pastwiska kredowe. Liczebność bardziej pospolitych gatunków spadła o 46 proc. Ekolodzy alarmują, że całkowita masa owadów spada co roku o 2,5 proc. Pomimo, że żaden z brytyjskich gatunków nie wyginął całkowicie od 1979, eksperci obawiają się zniknięcia gatunków, które niegdyś występowały licznie.  Gatunki, które całkowicie zniknęły z Holandii, to między innymi malinowiec i duży błękit. W ciągu najbliższych dwóch lat Unia Europejska musi opracować nową wspólną politykę rolną, która według ekologów na przemian zachęca do niszczenia i polepszania dzikiej przyrody. Przeczytaj też: WWF i Greenpeace apelują do polskiego rządu. ""Jesteś zagrożonym gatunkiem"" - Istnieją duże organizacje rolnicze, które chcą kontynuować dotychczasowe działania, ale rośnie grupa rolników, którzy chcą mieć inny pogląd na ten temat. Są też politycy chętni zapewnić w Europie więcej miejsca dla przyrody i różnorodności biologicznej - podsumowuje Chris van Swaay. Źródło: ""The Guardian""",,
https://wiadomosci.onet.pl/kraj/rzeczpospolita-baltykowi-grozi-katastrofa-ekologiczna/vwqdv6m,"""Rzeczpospolita"": Bałtykowi grozi katastrofa ekologiczna","Eksperci alarmują, że dno Morza Bałtyckiego w pobliżu polskiego wybrzeża skrywa bomby ekologiczne – wraki z II wojny światowej oraz zatopioną broń chemiczną. Rusza kontrola NIK, która zbada skalę zagrożeń – czytamy w dzisiejszym wydaniu dziennika ""Rzeczpospolita"".","Na dnie Bałtyku aż roi się od pozostałości z czasów II wojny światowej. Dotąd zidentyfikowano 300 wraków okrętów, w tym ok. 100 w Zatoce Gdańskiej. Należą do nich Stuttgart i Franken – pierwszy już jest źródłem wycieku paliwa, drugi z powodu korozji może się zapaść, co spowoduje katastrofę ekologiczną na wielką skalę, bo w środku znajduje się 1,5 mln ton mazutu – czytamy w ""Rzeczpospolitej"". W rejonie Głębi Gdańskiej prawdopodobnie znajdują się tony amunicji i broni chemicznej, do której należy m.in. śmiertelnie niebezpieczny iperyt siarkowy. Kilkakrotnie poparzyli się nim rybacy i plażowicze. Szacuje się, że w Bałtyku może zalegać od 50 do 100 tys. ton broni chemicznej i amunicji.  Najpoważniejszy w skutkach wypadek na polskim wybrzeżu miał miejsce w 1955 roku – na plaży w Darłówku doszło do poparzenia 102 dzieci iperytem. Czworo z nich trwale straciło wzrok. W 1997 roku iperytem poparzyło się ośmiu rybaków z Władysławowa. W 2012 roku skażeniu fosforem białym uległo 13 km wybrzeża między Ustką a Łebą. Źródło: ""Rzeczpospolita"".",Zdaniem ekspertów Bałtykowi grozi katastrofa ekologiczna,
https://wiadomosci.onet.pl/tylko-w-onecie/piotr-barczak-wazniejsza-od-recyklingu-odpadow-jest-prewencja-ich-powstawania/9ts0g2y,"Odmawiaj, ograniczaj, zreperuj. Wykorzystaj ponownie. Czy góry śmieci kiedyś znikną?","Najtańsze i najłatwiejsze do przetworzenia odpady to takie, których nie ma. Niestety, w świadomości większości polityków, biznesmenów i decydentów naszej planety to nie jest priorytet. I wszyscy za to płacimy – Onet rozmawia z Piotrem Barczakiem, aktywistą Polskiego Stowarzyszenia Zero Waste i koordynatorem polityki opadowej w Europejskim Biurze Ochrony Środowiska w Brukseli.","Piotr Ibrahim Kalwas: Co to za ruch - Zero Waste? Czym się zajmujecie i dlaczego? To pewna filozofia, coraz bardziej popularna na całym świecie… Piotr Barczak: Tak, filozofia Zero Waste to coraz popularniejszy świadomy wybór sposobu życia i konsumpcji polegającego na nieustannym dbaniu, aby generować jak najmniej śmieci, a przy tym żyć zdrowiej i taniej. Kiedy tylko to możliwe, używamy wielorazowych opakowań. Staramy się nadawać przedmiotom drugie życie… W jaki sposób? Poprzez naprawianie, wymienianie lub kupowanie rzeczy używanych. Cały czas dążymy do zmniejszania naszego negatywnego wpływ na środowisko, zmieniając nawyki konsumpcyjne na bardziej zrównoważone.  Coś jakby taka nieustanna eko-świadomość, tak? Szacunek do środowiska… Tak, chodzi o szacunek do wszystkiego i wszystkich. Takie trendy były obecne zawsze, tylko nie nazywały się ""Zero Waste"", były to luźne idee, manifesty, czasem społeczne działania, ale o małym zasięgu. Dzisiaj jest to zorganizowane, ludzie tacy jak my tworzą organizacje pozarządowe, chcemy mieć wpływ na otaczający nas świat.  Zero Waste to ruch ogólnoświatowy? Istniejący od prawie pół wieku. Określenie ""Zero Waste"" zostało po raz pierwszy użyte w latach 70-tych, w Kalifornii przez Paula Palmera. Ten amerykański chemik był pionierem tej idei. Założył instytut ""Zero Waste Institute"", w którym opracowuje się idee i rozwiązania pozwalające na odpowiednie projektowanie produktów, towarów, tak aby mogły być wykorzystywane wielokrotnie, bez konieczności ich wyrzucania. Nasze Polskie Stowarzyszenie Zero Waste jest częścią takich europejskich sieci jak Zero Waste Europe (PSZW) i Europejskie Biuro Ochrony Środowiska (EEB). Praktyka Zero Waste to coś więcej niż tylko recykling… No, właśnie, bo ja chcę z państwem rozmawiać o recyklingu Polaków, a według aktywistów ruchu Zero Waste recykling jest ważny, ale nie jest wcale szczytem ekologicznej świadomości…. Otóż to. Recykling w hierarchii gospodarowania odpadami jest dopiero trzecią opcją według ważności.  Zobacz także: Każde zwierzę wyłowione z najgłębszego miejsca w oceanie miało w układzie pokarmowym plastik A co jest najważniejszą rzeczą? Najważniejsza jest prewencja powstawania odpadów. Dążenie do tego, aby ich było jak najmniej. Najtańsze i najłatwiejsze do przetworzenia odpady to takie, których nie ma. Brzmi banalnie, ale to prawda. Niestety, w świadomości większości polityków, biznesmenów i decydentów naszej planety to nie jest priorytet. I wszyscy za to płacimy. Widzimy zalewające nas monstrualne góry śmieci, z którymi jest ogromny problem na światową skalę. Góry śmieci na świecie rosną, a wraz z nimi koszty ich zagospodarowania, utylizacji. I będą rosnąć.  No, tak, to wynik zwiększającej się liczby ludzi i, co za tym idzie, konsumpcji i wytwarzania ogromnej ilości przedmiotów. Od momentu, w którym rozpoczęła się masowa produkcja plastiku i innych tworzyw sztucznych, czyli jakieś 60 lat temu, wyprodukowano ich łącznie prawie 10 miliardów ton! Większość trafiła na wysypiska i do środowiska. Ale, co najgorsze, one tam są cały czas… są tam moje plastikowe zabawki z dzieciństwa i pana pudełka po cukierkach, one nie rozkładają się, leżą i trują nas wszystkich. Plastik rozkłada się nawet kilkaset lat! Jest na to jakiś sposób? No, właśnie o tym mówię - częścią prewencji przed powiększaniem tej i tak już niewiarygodnie olbrzymiej masy trujących tworzyw sztucznych, jest ""reuse"", czyli ponowne użycie. W interesie władz, rządów i samorządów lokalnych, a przede wszystkim nas wszystkich, jest stawianie na produkcję takich przedmiotów, które można używać wielokrotnie zanim zostaną one wyrzucone. Ponowne użycie pozwala zaoszczędzić całość nowych surowców koniecznych do wyprodukowania nowego. Wydaje mi się, że mamy tutaj problem… Takie przedmioty wielokrotnego użytku, lub na tyle dobre, żeby dało się je naprawiać czy przekazywać innym do ponownego używania, muszą być solidnie wykonane, a to kosztuje… Mało kto oddaje już chiński czajnik elektryczny do naprawy, czy buty ""made in Bangladesh"" do szewca, nie opłaca się. Czy filozofia Zero Waste to aby nie jest droga zabawa marzycieli i idealistów…? W tym sęk właśnie, że dzisiejszy model globalnej produkcji i konsumpcji jest zły. Dlaczego mamy buty z Bangladeszu, jeśli u nas te buty mogłyby być wykonane i to solidniej? Jednym ze sposobów na poprawę sytuacji byłyby przepisy określające minimum standardu produktu - wszystkie wprowadzane na europejski rynek produkty musiałyby spełniać określone standardy, np. trwałości, poddawalności naprawie, dostępności części zamiennych czy non-toksyczności. UE już powoli wprowadza takie przepisy obostrzenia, to będzie miało wpływ także na pozaeuropejskich producentów chcących sprzedawać swoje towary w Europie.  Zobacz także: Po Pacyfiku pływa gigantyczna ""plama"" śmieci. Jest cztery razy większa niż Polska i wciąż rośnie No i będzie drożej… Mój znajomy, na wieść, że chcę zrobić wywiad o recyclingu w Polsce i, generalnie, stosunku Polaków do segregacji śmieci, powiedział: temat ciekawy, ale w Polsce to mało kogo interesuje? Jest tak naprawdę? To niech pana znajomy wejdzie na internetowe strony społecznościowe i zobaczy, ile tam się dzieje w temacie recyklingu i Zero Waste… Ale takie strony nie zawsze są miarodajne…. To niech przyjdzie na sesję rady miejskiej w jakimkolwiek polskim mieście, albo po prostu przejdzie się po osiedlach - 90 proc. Polaków deklaruje segregacje odpadów w domu...  I co zobaczy na tych osiedlach? Kontenery na odpady, zarówno te zmieszane, jak i te przeznaczone do segregacji.  O, właśnie, proszę wyjaśnić mi zagadkę kontenerów… Chodzi mi o odbiór posegregowanych odpadów: na podwórku stoją trzy kontenery – papier, szkło, plastik. Przyjeżdża śmieciarka i wrzucają wszystko na pakę, wymieszane. Zauważa to wielu ludzi, nie raz poruszałem ten temat. O co w tym chodzi? To po co ja tak drobiazgowo oddzielam opakowania po batonikach od zakrętek od pasty do zębów, czy papierowe ulotki od szklanych butelek? Proszę nie szerzyć fake news! To są marginalne przypadki. Ale to fakt. Częsty, niestety. Widzę to z okna kuchni zarówno mojego polskiego mieszkania, jak i maltańskiego. Podjeżdża śmieciara do kontenerów, a pracownicy ich zawartość wrzucają na pakę jak leci, wymieszane.  Jeśli tak się dzieje to proszę zapisać nazwę firmy zakontraktowanej na odbiór odpadów - najlepiej zrobić zdjęcie - i powiadomić gminę.  Uczynię to. Ciekaw jestem odpowiedzi gminy…. To jest proceder karalny. Obowiązuje zakaz mieszania posegregowanych odpadów. To co pan mówi to miejska legenda. No, niestety nie… Być może to nie jest norma, ale takie sytuacje zdarzają się często… Naprawdę, apeluję do wszystkich o zgłaszanie takich sytuacji do urzędu miasta. Miasto płaci firmie za selektywną zbiórkę.  Firmie się nie chce dbać o segregowanie odpadów, spieszą się, żeby za jednym przejazdem odwalić jak najwięcej kontenerów, kasę liczą. Recykling to biznes jest. Walą posortowane odpady na jedną kupę, a potem, to też się zdarza, palą na innej kupie… Polski rynek recyklingowy jest warty 3 miliardy złotych… Jeśli firma miesza odpady, żeby za jednym przejazdem zebrać więcej i w ten sposób zaoszczędzić, to znaczy że miasto traci, i to dwa razy. Raz na oszustwie, dwa na środowisku. My wszyscy jesteśmy oszukani. Często widzę w tych kontenerach torby z ""normalnymi” odpadami, wpychane pomiędzy plastik czy szkło. Byłem niedawno w Holandii, jak zawsze w nowym kraju, chodziłem po śmietnikach i zaglądałem do kontenerów recyklingowych - było gładko, szkło w szkle, papier w papierze, nie było obierków w plastikach i zużytych pampersów w pojemniku na aluminium. Jak prezentuje się polska ""kultura recyklingowa"" na tle reszty krajów Unii?  Ciekawe co to znaczy ""normalnymi"" (śmiech), ale tak, to niestety prawda, Polacy mało efektywnie segregują odpady. A można by przecież zastosować kilka rozwiązań funkcjonujących w innych krajach. Zobacz także: Morze śmieci po horyzont Jakich, na przykład? Na przykład wprowadzenie tzw. ""ambasadorów segregacji"". Brzmi dumnie… O co chodzi? Chodzi o chodzenie ""po kolędzie"" od mieszkania do mieszkania i robienie wywiadu na temat segregacji odpadów. To się znakomicie sprawdza w Londynie i w kilku regionach we Francji. Albo sposób selektywnej zbiórki - ""od drzwi do drzwi"", czyli ""indywidualizację” kosza czy worka. Delikwent który nie segreguje będzie miał mandat. Nawet jeśli w jego worku na plastik będzie ogryzek. To łatwe do zweryfikowania, bo worki na konkretne odpady powinny mieć różne kolory czy oznakowania i być przeźroczyste. Tak jest z kolei w Belgii i też przynosi dobre efekty. Gminy powinny też zachęcać mieszkańców do świadomego i rozważnego segregowania odpadów poprzez obniżenie opłat za ich wywóz. Im mniejsza produkcja odpadów zmieszanych przez gospodarstwo domowe, tym niższe opłaty.  To wszystko brzmi trochę nakazowo… Ale to się sprawdza w wielu krajach. Owocuje lepszym, czyściejszym środowiskiem. Czy jest lepiej w Polsce, powiedzmy od czasu wstąpienia do Unii i przyjęcia jej dyrektyw dotyczących ochrony środowiska? Jesteśmy coraz bardziej świadomi potrzeby segregowania i odzyskiwania odpadów, czy nie? Tak, pierwsze sukcesy za nami. Nie ma w Polsce już chyba nikogo kto nie wiedziałby co to znaczy segregacja odpadów. 90 proc. Polaków deklaruje segregację. Ale ważne jest, aby władze kontrolowały i egzekwowały prawo. Jeśli ktoś oszukuje, musi być traktowany jako oszust, bo przez jego anty-środowiskowe działanie traci i płaci całe społeczeństwo. Potrzebujemy zarówno odgórnych działań jakie opisałem powyżej, ale i społecznej, oddolnej dyscypliny i inicjatyw. W PSZW staramy się łagodnie wskazywać ludziom rozwiązania. I to się udaje. Ludzie się budzą, coraz więcej Polaków zaczyna zdawać sobie sprawę, że czas pożegnać się już z epoką niepohamowanej, bezmyślnej konsumpcji, i skupić się raczej na jakości, a nie na ilości.  Pamiętam, kiedy mieszkałem wiele lat temu w Norwegii, to tam w sklepach już wtedy były takie maszyny, do których wstawiało się butelki, automat je liczył, wypluwał kwit, a przy kasie odbierałem pieniądze, albo odliczano mi je od zakupów. Tak nie jest lepiej, szybciej, prościej?  Oczywiście, że jest. To się nazywa system depozytowo-kaucyjny. Logiczny, łatwy i przynoszący korzyści dla mieszkańców, dla gmin (oszczędności) i dla środowiska (mniej śmiecenia). Ludzie w Polsce generalnie popierają ten pomysł. Przeciwstawiają się typowi malkontenci, którym taki system zburzy dotychczasowy nieefektywny proces produkcji, dystrybucji i zbiórki odpadów. To temat o oddzielny wywiad. Ale tak, oczywiście PSZW i EEB popierają te rozwiązanie.  Co powinniśmy robić z kartonami po sokach czy mleku? Wielu twierdzi, że ""do papieru"", inni, że ""do śmieci""… Ja urywam plastikowy wlew z kartonu i razem z nakrętką wrzucam do plastiku, sam karton myję i ""do papieru"", dobrze robię? Przykro mi, ale źle. Proszę czytać informacje dotyczące selektywnej zbiórki w pana gminie. W Polsce czy na Malcie. Tam wszystko jest opisane. Gdyby opakowanie po mleku czy soku było tylko papierem, to OK. Ale nie jest. To jest opakowanie wielomateriałowe - powłoki papieru, polimeru i aluminium poprzekładane jak w wafelku. Nie da się ich rozdzielić. Nawet wyspecjalizowani recyklerzy mogą wyodrębnić i przetworzyć w wartościowy surowiec tylko część z tych ""wafli"". A plastikowe nakrętki do plastiku, ale powinno się je segregować oddzielnie, to inny rodzaj plastiku. No, to gdzie wyrzucać te opakowania? Te kartony powinny iść do kosza żółtego.  Czyli przeznaczonego na surowce wtórne. Nie każdy zna się dobrze na niuansach budowy opakowania. Tak, po prawdzie, mało kto się na tym rozeznaje, i, wie pan co… chyba mój znajomy miał trochę racji - mało kogo takie niuanse interesują… Tak, ja rozumiem, że nie jest obowiązkiem mieszkańca znać się na specyfikacjach technicznych materiału. Też jestem zdania, że firma wprowadzająca produkt na rynek powinna go lepiej opisać, żeby klient wiedział do jakiego worka czy kontenera należy wrzucić puste opakowanie. Ale jeszcze lepiej byłoby, aby konsument wybierał mleko czy sok w opakowaniach wielorazowych lub przynajmniej szklanych. To wszystko o czym tu mówimy, te ""niuanse"" to są niezwykle ważne rzeczy, o które bardzo dba się w krajach Europy zachodniej, rzeczy priorytetowe dla środowiska oraz dla naszego zdrowia.  Ale chyba wszystko jest napisane na kartonie, prawda? Tam są takie małe znaczki i symbole wskazujące na miejsce przeznaczenia zużytego opakowania. Czy Polacy to czytają? Bo na przykład Szwajcarzy to znają chyba na pamięć. Są mistrzami recyclingu. W Szwajcarii 95 proc. zużytych opakowań szklanych, ponad 90 proc. aluminiowych puszek i ponad 80 proc. pojemników PET trafia do specjalnych punktów zbiórki. Niedużo gorzej jest w Skandynawii. Są w ogóle u nas takie punkty zbiórki? W czasach PRL były punkty skupu makulatury… Były. Wydaje mi się, że kiedyś byliśmy bardziej Zero Waste niż teraz. A propos tych znaczków na opakowaniach, to nie do końca jest tak, jak pan mówi.  No, to co te symbole, cyferki i obrazki oznaczają? Znaczek recyklingu oznacza że wprowadzający dany produkt na rynek wpłacił tzw. opłatę produktową, która ma pokryć koszt selektywnej zbiórki i przetworzenia. W Polsce to jest minimalna stawka, nieadekwatna do realnych kosztów. Resztę tych kosztów pokrywa społeczeństwo, niestety. Jednym z postulatów PSZW jest podniesienie i dywersyfikacja tych opłat, aby to ostatecznie konsument danego produktu płacił za jego utylizację, a nie każdy obywatel. W Szwajcarii istnieją centrum segregacji śmieci – tzw. dechetterie. Ludzie segregują śmieci w domach i raz w tygodniu zawożą do tych segregowni. Nie tylko plastik czy papier, ale też starą odzież, buty, opakowania po środkach higieny osobistej, zużyte ręczniki, chusteczki papierowe (!) i wiele innych rzeczy, które u nas po prostu wyrzuca się ""do śmieci"". Gmina wydaje każdej rodzinie specjalną kartę elektroniczną, która rejestruje każde nasze odwiedziny w dechetterii… Do tych hal, pełnych pojemników z odpadami, Szwajcarzy zabierają dzieciaki, zjeżdżają tam też klasy szkolne na prelekcje o recyklingu. Będzie tak kiedyś u nas? Tak, dechetterie to takie nasze PSZOKI czyli Punkty Selektywnej Zbiórki Odpadów Komunalnych. Teoretycznie tak powinno też być u nas. Ale niestety w Polsce za mało jest zachęt do takiego sposobu oddawania odpadów.  Wspominał pan o karaniu… W Szwajcarii czy w Skandynawii są wysokie mandaty za wrzucenie obierków do papieru czy zapakowanie śmieci w nie ten worek… Jak wygląda karalność ekologicznej głupoty w Polsce? Nie ma kar! W związku z tym wielu czuje się bezkarne. Deklarują, że segregują, tylko po to, żeby mniej płacić, a co się dzieje u nich w pojemniku na śmiecie to tylko Pan Bóg raczy wiedzieć. I z pewnością nie jest z tego zadowolony. Ciekaw jestem czy ludzie spowiadają się z zatruwania świata. Powinni.  Podobno do niektórych brytyjskich miast wrócili mleczarze i mleko w szklanych butelkach z kapselkami… Jak wygląda w Polsce wojna plastiku ze szkłem i papierem? Słabo. W Polsce mamy bardzo silne lobby producentów tworzyw sztucznych - PlasticsEurope Polska. To ogromny rynek i ogromne pieniądze. Mają wpływ na wszelkiej maści decydentów, no i mamy efekt jaki mamy… Ale da się kupić mleko w szkle, prawda? A jak z domowym kompostowaniem? W wielu krajach unijnych segregowanie odpadów organicznych to rzecz normalna. Na Malcie, trzy razy w tygodniu wystawiam na ulicę worek z ""organiką”. Gminy wydają darmowo pojemniki na kompost. Czy ktoś to w ogóle praktykuje w Polsce, oprócz posiadaczy domów z ogrodem i działek, a i to nie zawsze? Mam pełno znajomych którzy maja kompostowniki, nawet na balkonach w mieszkaniach. To świetne rozwiązanie, czyste i wygodne. Kompost to substancje odżywcze dla jednego z najważniejszych dla człowieka elementów ekosystemu – gleby. Tak, w innych krajach wprowadza się zachęty do domowego kompostowania na przykład poprzez darmowe rozdawanie kompostowników oraz szkolenia, a nawet rabaty z opłat za odpady dla mieszkańców, którzy prowadzą kompostowniki.  Przeczytaj także: 2018 czwartym najcieplejszym rokiem w historii. ""Globalne ocieplenie nie jest czymś z przyszłości. Dzieje się tu i teraz"" W Polsce mamy co roku milion ton plastikowych odpadów. Ciągle pełno w sklepach, szczególnie tych małych, plastikowych torebek, sprzedawcy pakują w nie ochoczo nawet najmniejsze drobiazgi… Więcej niż milion! To strasznie dużo, biorąc pod uwagę, że plastik jest lekki. Więc objętościowo to ogromne ilości. I to jest też ten odpad, który najbardziej zanieczyszcza środowisko na wiele stuleci. Ale Unia Europejska się tym zajęła. Parlament Europejski uchwalił w październiku ub. r. zakaz, a w niektórych przypadkach, ograniczenie produkcji produktów plastikowych jednorazowego użytku. Polska przyjęła dyrektywę unijną i musimy ją wdrożyć. W 2015 nasz kraj zobowiązał się do stopniowego wycofywania torebek plastikowych. Do końca tego roku ich konsumpcja w Polsce na mieszkańca musi spaść do 90 rocznie, a do 2025 roku do 40 rocznie na mieszkańca. W 2016 było ponad 300. No, i czy w związku z tym, wielorazowa torba na zakupy staje się modna w Polsce? Powoli. Nadal częstym widokiem na polskich ulicach jest obywatel z ""reklamówką"" z najtańszego dyskontu, ale to już chyba rzeczywiście staje się obciachem i przedmiotem prześmiewczych memów. I dobrze. Przecież to chyba nie problem mieć w plecaku, kieszeni czy w torebce zwiniętą bawełnianą torbę wielorazowego użytku, prawda? Czy nawet plastikową, ale wielorazową.  Przeprowadzacie wiele akcji, np. ,""Torby Bumerangi"", #zwłasnymkubkiem, HelloWielo i ReFashion… na czym to polega, co to za akcje? Organizujecie spotkania otwarte, zachęcacie ludzi do idei Zero Waste. To przynosi efekty? Tu oddam głos Agnieszce, mojej koleżance z PSZW. Agnieszka Sadowska-Konczal: Zdecydowanie widzimy efekty! Do akcji #zwłasnymkubkiem, której celem jest promowanie pro-ekologicznych postaw w obszarze zakupu napojów na wynos, przyłączyło się już ok. 500 lokali w całej Polsce. O sukcesie tej inicjatywy najlepiej świadczy fakt, że sformułowanie ""z własnym kubkiem"" weszło do codziennego języka i rozgościło się w nim na dobre. Również inne nasze akcje zdobywają coraz większą popularność. W wielu biurach powstały Mobilne Giveboxy! Co to? To miejsca wymiany przedmiotów, które niepotrzebne jednej osobie, dla drugiej stanowią skarb. Z kolei akcja ReFashion ma swoją kontynuację w formie Banku Ubrań, którego ideą jest wspieranie młodych kobiet, które z różnych powodów doświadczają większych trudności wkraczając na rynek pracy. Bank Ubrań pomaga im kształtować wizerunek zewnętrzny, ale również, co ważne, wspiera mentalnie młode kobiety u progu dorosłości. A wszystko w duchu ""circular economy"". Nasze stowarzyszenie jest dumnym partnerem tej akcji. Dużo w tym nauczania, takiego pozytywnego uświadamiania… Jak w Polsce generalnie z edukacją pro-odpadową, pro-recyklingową? Bo chyba edukacja od dziecka w tych sprawach jest najważniejsza, prawda? Szkoły uczą świadomości i korzyści z ograniczania odpadów? Nie spotkałem się z tym. My w PSZW jesteśmy zapraszani czasami na prelekcje w szkołach, ale nadal jest to igła w stogu siana. Najlepiej gdyby w szkołach w ogóle był przedmiot o ochronie środowiska, o postawie proekologicznej, na przykład zamiast religii. To bardzo ważne.  Albo obok religii. W maltańskich szkołach jest taki przedmiot – environment studies. I jest też religia. Jedno drugiemu nie wadzi. Widzimy, po ostatnich demonstracjach uczniów na ulicach, że młodzież interesuje się problemami środowiska. Ale oczywiście ważniejsze są działania rządu, a nie sama edukacja. I o to też chodzi młodym ludziom. I my w PSZW również uważamy, że to nie tylko sama edukacja jest priorytetem, ale także działania, zarazem te oddolne, jak i odgórne. Na podniesienie świadomości kolejnych pokoleń Polaków będziemy musieli poczekać, podczas gdy drastyczne poprawienie stanu środowiska, ograniczenie emisji CO2 i wyeliminowanie substancji niebezpiecznych to działania potrzebne TU i TERAZ. Zobacz także: Polski Alarm Smogowy: Polacy nadal palą śmieciami Piotr Barczak – odpowiedzialny za politykę odpadów w Europejskim Biurze Ochrony Środowiska (EEB), reprezentującym głos około 140 europejskich organizacji pozarządowych zajmujących się ochroną środowiska. Stoi na czele grupy roboczej ds. odpadów EEB. Ściśle współpracuje z Zero Waste Europe, innymi organizacjami pozarządowymi, jak również z gminami, miastami i progresywnym przemysłem w temacie bardziej ambitnego podejścia do gospodarki odpadami.  Agnieszka Sadowska-Konczal – członkini zarządu Zero Waste Polska, absolwentka biologii na UJ. Pasjonatka ekologii i zrównoważonego rozwoju, od lat związana z sektorem pozarządowym. Na co dzień pracuje jako trenerka prowadząc warsztaty i szkolenia o tematyce ekologicznej z dziećmi, dorosłymi i seniorami. ",,
https://wiadomosci.onet.pl/swiat/anglia-do-2045-roku-w-anglii-zabraknie-wody/5nqgmzw,Szef Agencji Środowiska ostrzega: za 20 lat w Anglii zabraknie wody,"Agencja Środowiska ostrzega, że w ciągu najbliższych 20-25 lat w Anglii braknie wody, by zaspokoić potrzeby mieszkańców. Szef Agencji James Bevan ostrzega o zagrożeniu, w którego obliczu stoi kraj, apelując o zmniejszenie zużycia wody - informuje BBC.","Zdaniem Jamesa Bevana, marnowanie wody musi stać się ""tak niedopuszczalne, jak dmuchanie dymem w twarz dziecka"". Jak informowała Agencja Środowiska podczas konferencji w Londynie, na niepokojącą sytuację w kraju wpływ mają dwa czynniki: zmiany klimatyczne i wzrost populacji. Według prognoz, do 2050 roku liczba ludności ma wzrosnąć z 67 milionów do 75 milionów. Zobacz również: Masowe wymieranie owadów. ""Ich zanikanie budzi we mnie grozę i przygnębienie"" Szef agencji uświadamia, że należy podjąć działania w celu zmiany sytuacji, inaczej w Anglii nie wystarczy wody na zaspokojenie popytu. Jak informuje BBC, szacuje się, że obecnie ludzie w Anglii zużywają średnio 140 litrów wody dziennie. Bevan apeluje, by zmniejszyć tę liczbę do 100 litrów. Taki próg wskazała organizacja Waterwise, która prowadzi kampanię. Polecamy: Zakaz plastikowych sztućców i słomek zostanie wprowadzony Szef Agencji Środowiska wierzy, że zmiany są realne, wspominając sukces poprzednich akcji społecznych. - W ciągu ostatnich dziesięcioleci radykalnie zmieniliśmy zachowania związane z paleniem (wcześniej wszyscy palili) i zapinaniem pasów bezpieczeństwa (nikt ich nie zapinał) - wspomina w rozmowie z BBC. Źródło: BBC News",Do 2045 roku w Anglii zabraknie wody,
https://wiadomosci.onet.pl/kraj/mlodziezowy-strajk-klimatyczny-protesty-uczniow-w-calej-polsce/26pek38,Młodzieżowy Strajk Klimatyczny. Protesty uczniów w całej Polsce,"Młodzieżowy Strajk Klimatyczny już dziś. Gdzie odbywają się protesty uczniów? Strajk 15 marca przechodzi m.in. przez Warszawę. Ale uczniowie protestują także w wielu innych miastach Polski. Kiedy, gdzie i dlaczego odbywa się strajk uczniów? Czy wielu uczniów zapowiedziało, że tego dnia nie pójdzie do szkoły? Sprawdzamy.","Młodzieżowy Strajk Klimatyczny to część ogólnoeuropejskiego ruchu, który powstał po ekologicznej deklaracji Grety Thurnberg na COP24 w Katowicach. Greta Thurnberg to młoda uczennica, która w Katowicach zaprotestowała przeciwko bierności rządzących wobec zmian klimatycznych. Uczniowie organizujący Młodzieżowy Strajk Klimatyczny opisali swoje postulaty. ""Zainspirowani odwagą, nieustępliwością i determinacją Grety Thunberg, chcemy przeciwstawić się bierności polityków wobec postępowania zmian i ocieplenia klimatu. Nie zgadzamy się na przemilczanie i ignorowanie problemu, który jest kwestią kluczową dla naszej przyszłości. To my – jako młodzi ludzie – w największym stopniu będziemy odczuwać skutki dzisiejszyego braku decyzji. Jesteśmy świadomi_e, że uratowanie naszej planety wymaga od nas realnej zmiany sposobu życia. Wiemy też, że nasze indywidualne działania nie są i nie będą wystarczające, by zatrzymać dramatyczne procesy niszczące środowisko"" - czytamy.  Organizatorzy zapowiadają, że Młodzieżowy Strajk Klimatyczny 15 marca obejmie prawie całą Polskę. Lista miast, które będą protestować, stale się rozszerza. Szczegółowych informacji o Młodzieżowym Strajku Klimatycznym w poszczególnych miastach można szukać na Facebooku.  Daty rozpoczęcia protestu w poszczególnych miastach różnią się. Młodzieżowy Strajk Klimatyczny w Warszawie odbędzie się 15 marca o godzinie 10. Tam kierowcy muszą liczyć się z utrudnieniami. Uczestnicy protestu przejdą od skrzyżowania ulicy Marszałkowskiej z Królewską do Ronda Dmowskiego, przez Aleje Jerozolimskie aż do ulicy Kruczej. Protest zakończy się pikietą pod Ministerstwem Energii.",Młodzieżowy Strajk Klimatyczny. Gdzie odbędą się protesty uczniów?,
https://wiadomosci.onet.pl/swiat/rzeczpospolita-sloneczny-prad-poplynie-z-afryki/8hn5ft8,"""Rzeczpospolita"": słoneczny prąd popłynie z Afryki","Nowa technologia uzyskiwania elektryczności za pomocą promieni słonecznych wkracza w erę przemysłową - czytamy na stronach ""Rzeczpospolitej"".","W Maroku rozpoczęła pracę – pełną mocą – elektrownia słoneczna zajmująca powierzchnię 3000 hektarów, w tej kategorii najpotężniejsza na świecie. Zbudowano ją między innymi po to, aby dostarczać do Europy „czystą energię"". Instalację Noor („światło"") ulokowano kilka kilometrów od Quarzazate. Składa się z 500 tys. wygiętych eliptycznie luster o wysokości 12 metrów. Budowę rozpoczęto w 2011 roku. Obiekt składa się z dwóch elektrowni słonecznych z obrotowymi zwierciadłami cylindryczno-parabolicznymi Noor I oraz Noor II, z elektrowni wiatrowej Noor III oraz z małego pola fotowoltaicznego. Ten kompleks gromadzi wszystkie „dojrzałe"" technologie solarne produkujące elektryczność dniem i nocą. Cały zespół dysponuje mocą 580 MW. Elektrownie koncentrujące promienie słoneczne w zasadzie tylko w tej pierwszej fazie różnią się od węglowych, atomowych czy wykorzystujących ropę naftową. Potem wszystko przebiega podobnie. Promienie słoneczne skupiane są przez zwierciadła połączone siecią rur, w których cyrkuluje olej nabierający coraz wyższej temperatury w ciągu dnia. Energia ta jest następnie przekazywana przez odpowiednie wymienniki ciepła do drugiego obiegu, w którym krąży woda zamieniająca się w parę, a ta z kolei porusza turbinę wytwarzającą prąd elektryczny. Instalacja Noor działa na takiej właśnie zasadzie. Wszystkie ulokowane tam zwierciadła są tak ustawione, że temperatura oleju osiąga 560 st. C. W dotychczas budowanych elektrowniach słonecznych nie przekracza 390 st. C. Taki system koncentracji promieni słonecznych umożliwia prace elektrowni w sposób ciągły, także nocą, przez siedem do ośmiu godzin bez promieni słonecznych. Wprawdzie olej stygnie w tym czasie, ale nie na tyle, aby przestać zamieniać wodę w parę poruszającą prądotwórczą turbinę. POLECAMY: Wiceminister energii: włączymy zielone światło dla budowy dwóch elektrowni atomowych – Magazynujemy nadmiar ciepła w ogromnym zbiorniku pochłaniającej je solanki. Z zapadnięciem nocy energia ta jest uwalniana, dzięki czemu nie ma przerwy w dostarczaniu prądu do ogólnej sieci. Całym systemem steruje sztuczna inteligencja – podkreśla kierujący projektem Salma Bouaissi, dyrektor Marokańskiej Agencji Energii Słonecznej – Masen. W obrębie całej instalacji rozmieszczone są czujniki kontrolujące na bieżąco efektywność zwierciadeł. Obliczają one stosunek pomiędzy nasłonecznieniem a ilością wytwarzanego i magazynowanego ciepła. Inne receptory rejestrują i analizują wytrzymałość materiałów, aby w porę wymieniać zużyte części i nie dopuszczać do awarii. I wreszcie stan zwierciadeł sprawdzany jest w sposób ciągły, aby optymalizować wszelkie prace konserwatorskie, regulować ruch ciężarówek dowożących części zamienne, środki czystości itp. Na skraju pustyni zaopatrzenie elektrowni w wodę jest sprawą absolutnie zasadniczą. Jest ona pompowana z jeziora utworzonego przez zaporę El-Mansour Eddahbi, akwen ten zawiera 440 milionów metrów sześciennych. Elektrownia zużywa dwa miliony metrów sześciennych rocznie, czyli o wiele mniej niż 50 milionów, jakie wyparowują pod wpływem promieniowania słonecznego. Inżynierowie z Masen nieustannie pracują nad zwiększeniem wydajności elektrowni, co obniża cenę kWh (kilowatogodziny), obecnie waha się ona około 0,12 euro.",Elektrownia Noor w Maroku,
https://wiadomosci.onet.pl/swiat/chiny-powstaje-ekologiczne-lesne-miasto/lcj4r4y,Chiny: powstaje pierwsze na świecie Leśne Miasto,"W ramach walki z zanieczyszczeniami powietrza w Chinach ma powstać Leśne Miasto, w którym wszystkie budynki porośnięte będą drzewami. Liuzhou Forest City będzie pierwszym tego typu miejscem na świecie - podaje BBC.","Miasto powstanie na terenie 175 hektatrów. Na tym obszarze ma być posadzone milion roślin i dziesiątki tysięcy drzew, które mają za zadanie oczyszczać powietrze. - W Leśnym Mieście wszystkie budynki - biura, domy, sklepy, hotele, szpitale i szkoły - będą pokryte roślinami i drzewami - mówi Stefano Boeri, twórca projektu miasta. Polecamy: Przegrywamy ze zmianami środowiska. Raport IPPR Architekt ma już na swoim koncie tego typu projekt, lecz na mniejszą skalę. Zaprojektowane przez niego Leśne Wieże w Milanie są domem dla 900 drzew. Czytaj również: Dorociński demoluje mieszkanie. ""Dziwi cię to? Ty też to robisz"" Jak podaje BBC, zgodnie z założeniem projektu Liuzhou Forest City ma usuwać z powietrza 10 tys. ton dwutlenku węgla rocznie i produkować 900 ton tlenu. Miasto ma być samowystarczalne energetycznie i w pełni ekologiczne. Źródło: BBC","Chiny: Powstaje pierwsze na świecie ""Leśne Miasto""",
https://wiadomosci.onet.pl/kraj/mobilizacja-szkolnego-strajku-w-polsce-najpierw-natura-potem-matura/hw4nges,"Mobilizacja szkolnego strajku w Polsce. ""Najpierw natura, potem matura""","Uczniowie na całym świecie opuszczają lekcje i wychodzą na ulice w walce o klimat. W szkolnym strajku zapoczątkowanym przez Gretę Thunberg bierze też udział polska młodzież. – Jak oglądałem filmy z Belgii z tłumem na kilkaset metrów, miałem dreszcze. O czymś takim marzę tu, u nas – mówi Tytus Kiszka, jeden z ludzi, którzy organizują Młodzieżowy Strajk Klimatyczny. Kasia Osuch, także organizatorka, dodaje: – Pokażemy Ministerstwu Energii, że cały czas tu jesteśmy.","Karolina Gawlik: Pisałam o organizatorach szkolnych marszów w Belgii, Wielkiej Brytanii, was poznaję dopiero teraz. Zacznijmy więc od początku. Tytus Kiszka: Zaczęliśmy działać w grudniu, kiedy Greta Thunberg nawoływała do strajku. Uczniowie z trzech warszawskich liceów: Wielokulturowego Liceum Humanistycznego, LXIV Liceum im. Witkiewicza i Gimnazjum Startowa zorganizowały pierwsze działania wokół nauki o klimacie i świadomości wokół niej. WLH założyło profil na Facebooku, udało nam się wszystkim porozumieć. Po próbnym tygodniu wspólnego działania zorganizowaliśmy spotkanie z aktywistami Obozu dla Klimatu, a później strajk. Teraz widzimy aktywność uczniów z kilkunastu szkół. Co z innymi miastami? Kasia Osuch: Ludzie z innych miast piszą do nas na Facebooku, że chcą zorganizować strajk u siebie w mieście, wtedy my dzielimy się własnymi doświadczeniami, zasobami, kontaktami. Mamy kanał komunikacji, na którym omawiamy sprawy organizacyjne, wspieramy się. Czemu apel Grety do was przemówił? T: Ta transformacja zaczęła się u mnie z pół roku temu. Zdałem sobie sprawę, jak dużo rzeczy marnuję i jakie to jest głupie. Potem obejrzałem dokument o zanieczyszczeniu plastikiem na świecie, czytałem coraz więcej o środowisku. Mama działa w Izabelińskim Alarmie Smogowym, więc podsyłała mi różne artykuły. Pewnego razu trafiłem na artykuł, który mówił o tym, że tak naprawdę zostało nam 12 lat na ocalenie świata, jaki znamy. Wtedy zainteresowałem się klimatem jako całością, pojechałem na Marsz dla Klimatu w Katowicach organizowany podczas COP. Chwilę później zawiązał się nasz strajk. K: U mnie to się działo od drugiej strony. Od początku gimnazjum jestem aktywna w różnych inicjatywach, więc gdy wychodził ten strajk, odezwali się do mnie znajomi, czy jestem im w stanie jakoś pomóc swoją osobą. Chociaż kwestie środowiska zawsze w mniejszej skali gdzieś tam się przewijały w moim życiu. Zdawałam sobie sprawę, że wiedza, którą mam, różni się od tego, co mówią politycy. Nie działałam bezpośrednio w ekologii, ale miałam świadomość, że to się zupełnie nie spina. Dlatego, jak się dowiedziałam, że moi znajomi zaczynają działać, dołączyłam, bo wiedziałam, że to niesamowicie potrzebne. Zobacz także: „Ich zanikanie budzi we mnie grozę i przygnębienie” O co chodziło w pierwszym, styczniowym strajku? K: Składaliśmy uwagi do dokumentu „Polityka energetyczna Polski do 2040 roku”. Dotyczy on właściwie całego naszego dorosłego życia. T: A ten plan miał być wiążący i wdrażany w najbliższych latach. To był ostatni dzień składania tych uwag, a skoro ten dokument będzie miał na nas tak duży wpływ, to nie może on zostać zrealizowany bez naszego udziału. Zebraliśmy ponad 900 podpisów pod dziewięcioma szerokimi uwagami, które naukowo i merytorycznie pomógł nam sformułować Obóz dla Klimatu. Dotyczyły one różnych kwestii, m.in. pominiętego już poniesionego kosztu na infrastrukturę węglową. Jeśli mamy plan budowy Ostrołęki C, to w prognozie, która porównuje jej koszty z budową farm wiatrowych, nie ma uwzględnionych kosztów wykonania projektu, ekspertyz, konsultacji. Jaka była reakcja ministerstwa? K: Złożyliśmy uwagi w biurze podawczym, podaliśmy e-maila, gdzie miało przyjść potwierdzenie i odpowiedź. Do tej pory jej nie dostaliśmy, a to było prawie dwa miesiące temu. W trakcie samego protestu wyszli do nas urzędnicy, ale poczuliśmy się potraktowani dość protekcjonalnie, bo zamiast porozmawiać, chcieli nam rozdać kalendarze ministerstwa. Z kolei gdy składaliśmy uwagi słyszeliśmy, że tylko jedna osoba powinna je złożyć, a nie 900, żeby usprawnić proces. Kolejny duży krok to? K: Strajk szkolny 15 marca. Nie pójdziemy w tym dniu na lekcje. T: Na całym świecie od kilku tygodni są organizowane strajki klimatyczne, pełna mobilizacja jest właśnie 15 marca. W Australii działania przybrały niespotykane rozmiary, powstają uliczne graffiti informujące o strajku. Codziennie czytaliśmy o tej dacie, więc stwierdziliśmy, że Polska nie może być martwym punktem na strajkowej mapie Europy. Dlaczego strajk w trakcie lekcji? K: Nasza przyszłość nie zależy tylko od tego, jacy przykładni będziemy w szkole i ile się w niej dowiemy, ale przede wszystkim od tego, jak będzie wyglądał nasz świat za 40 lat. To jest teraz najważniejsza kwestia, a wyjściem na ulice ze szkoły bardziej pokażemy naszą siłę i udowodnimy politykom, jak bardzo nam zależy. T: Opuszczaniem lekcji pokazujemy, że to dla nas sprawa nadrzędna, ważniejsza od tego, czy zdamy jakiś test. Pokazujemy, że dla tej sprawy jesteśmy w stanie poświęcić nasz czas na przygotowanie do matury, bo oboje z Kasią jesteśmy w ostatniej klasie. Mamy nawet takie hasło: Najpierw natura, potem matura. Zobacz także: COP24: Rząd USA promował ""czysty węgiel"". Wydarzenie oprotestowano W szkole uczyliście się o zmianach klimatu? K: Ja tego nie doświadczyłam, a jestem na profilu z rozszerzoną geografią. Owszem, była jedna lekcja o dziurze ozonowej. Ale najbardziej absurdalne jest to, że w programie nauczania geografii wszystkie podręczniki są nastawione na gospodarkę Polski. I to jest kryterium ważenia wszystkich kwestii. Ostatnio miałam zajęcia z energetyki i znów jedynym czynnikiem w zadaniach była gospodarka Polski. Zupełnie nie tak powinniśmy do tego podchodzić. T: Ja w szkole słyszałem jedynie, że zmiany klimatu są i kiedyś ludzkość będzie miała z nimi problem, ale tak naprawdę to tyle. Do zeszłego roku nie miałem jednak świadomości, że to będzie coś, z czym będę musiał się zmierzyć jako 18-letni, a nie 70-letni człowiek. Chodzę do szkoły, ale nie wiedziałem, że w tej dekadzie będą się ważyć losy naszego świata. Rzeczywiście, pojawiał się temat dziury ozonowej, która na szczęście się zmniejsza, czyli podejście na zasadzie “mieliśmy duży problem, ale już go nie ma”. Program kompletnie pomija zmiany klimatu. Dlaczego zryw młodzieży w Polsce ma mniejszą skalę niż w innych częściach świata? K: Zaczęliśmy później, więc mam nadzieję, że się rozkręcimy. Dopiero 15 marca będzie naszą pierwszą samodzielną ogólnopolską akcją, więc mamy jeszcze szansę. Odnoszę wrażenie, że mamy jednak w Polsce dużo mniejszą kulturę angażowania się w ruchy oddolne, więc tego też musimy się nauczyć jako społeczeństwo. T: Pamiętajmy, że w Belgii na pierwszym marszu było trzy a nie 35 tysięcy uczniów. Ale owszem, u nas jest trochę inaczej. Nie wiem, czy to kwestia właśnie edukacji, czy ogólnego braku zainteresowania tematami ogólnoświatowymi. Za bardzo ograniczamy się do myślenia w granicach Polski, nie zwracając uwagi na zagadnienia odległe, nienamacalne, jak zmiany klimatu. Jakie są reakcje dorosłych? T: Słyszałem o nauczycielach, którzy nie tylko wykazują pełne zrozumienie wobec uczniów, ale też sami wybierają się na protest. Wielu zgodziło się, żeby 15 marca nie robić próbnych matur lub ważnych testów. Inna sprawa, że jak rozmawiam z dorosłymi, to wielu nie jest świadomych tego, co się dzieje. Widać, że słyszeli o zmianach klimatu i o tym, że surowce się skończą, ale nie zdają sobie sprawy, co naprawdę nas czeka i co ich pokolenie nam zgotowało. Trzeba bardzo mozolnie tłumaczyć podstawy także dorosłym, a tego nie da się zrobić w ciągu jednej rozmowy. To zagadnienia mało realne, trudne, więc myślę, że z tego też wynika wyparcie tych kwestii przez dorosłych i traktowanie ich w niepoważny sposób. K: Nie jest to negatywna reakcja, bardziej zaciekawienie, ale niespecjalnie połączone ze wsparciem, prędzej z niezrozumieniem. I tak jak mówi Tytus, dorośli często nie wiedzą, o co chodzi w problemie. Może też dlatego, że polskie media nie mówią za bardzo o szkolnych strajkach. T: W zeszłe wakacje Polskę dotknęły naprawdę duże susze, były problemy z dostawami wody, zdrowiem ludzi, rolnictwem. Słyszało się o tym w telewizji, ale jednocześnie nie wspominało o zmianie klimatu. Mówimy o objawach, a nie mówimy o przyczynach. Nie wiąże się takich zjawisk ze stanowiskiem nauki. Po powrocie do domu z marszu podczas COP, odpaliłem ""Wiadomości"", żeby zobaczyć siebie w telewizji. Nie powiedzieli o tym marszu nic. Było tam ponad trzy tysiące osób, czyli naprawdę sporo, jak na tematykę ochrony środowiska. Bardzo mnie to zabolało. Uświadomiłem sobie, że zmiany klimatu nie są traktowane poważnie. Media powinny mówić o zmianach klimatu i szkolnych strajkach nie co miesiąc, nie co tydzień, ale co drugi dzień. To kryzys na miarę wojny światowej, tylko nie jest krwawy i nie dzieje się na ulicach. K: Głośno w mediach zrobi się wtedy, kiedy skutki będą odczuwalne dla każdego, a wtedy już będzie za późno. Zobacz także: Przeciwnicy węgla wychodzą na niemieckie ulice A rówieśnicy, którzy są poza strajkiem, co mówią? T: Ja często spotykam się z określeniem “ekoterroryści”, “ekoświry”. Wielu się wydaje, że to jakaś abstrakcja, czyli ten sam problem, co u dorosłych. Długo zajmuje przekonanie ich, że to nie jest jakaś fanaberia. Ale się da. K: Jak już zaczynamy rozmawiać, to bardzo często się wkręcają. Zaczyna się od pytań, a nie od świadomości działania, ale u mnie też się tak zaczęło. Kwestie ekologii w Polsce są też bardzo upolitycznione, jako problem lewicowych aktywistów. Jeśli działasz w tym zakresie, możesz być szufladkowany. Co się będzie działo w Polsce za tydzień? T: Robimy marsz głównymi ulicami Warszawy. Jak oglądałem filmy z Belgii z tłumem na kilkaset metrów, miałem dreszcze. O czymś takim marzę tu u nas. Będziemy informować o szczegółach. Zgłosiliśmy już zgromadzenie i czekamy na odpowiedź. Później planujemy pójść znów z pikietą pod Ministerstwo Energii. K: Upomnimy się o to, czego nie dostaliśmy. Pokażemy, że cały czas tu jesteśmy. T: I nie zgadzamy się na lekceważenie naszego pokolenia, nie zgadzamy się na zepchnięcie na margines i podejmowanie decyzji bez naszego udziału. K: Zachęcamy do tworzenia wydarzeń w swoich miastach, bez względu na jego wielkość. Piszcie na nasz fanpage, my też się uczymy, ale dzielimy się tym niewielkim doświadczeniem. Nawet jeśli wyjdzie na ulice 10 osób, to też jest ważne. Organizujcie się nawet ze swoimi znajomymi. Jak się do nas zgłosicie, włączamy was w ogólnopolską strukturę. Możemy też udostępniać materiały edukacyjne, którymi możecie aktywizować swoją szkołę. Jaka jest największa siła szkolnego strajku? T: Jest różnica w odbiorze, kiedy widzimy protestujących dorosłych i protestujących 13-latków. Ten strajk jest znacznie bardziej przejmujący. K: Taka, że osoby, które są przyszłością tych krajów, będą je budować, już teraz są w stanie się zaangażować i pokazywać, jak bardzo im na czymś zależy. Autorka: Karolina Gawlik",Uczniowie dostrzegają potrzebę walki o klimat,
https://wiadomosci.onet.pl/kraj/dorocinski-demoluje-mieszkanie-dziwi-cie-to-ty-tez-to-robisz/1hpr74h,"Dorociński demoluje mieszkanie. ""Dziwi cię to? Ty też to robisz""","""Niszcząc przyrodę, niszczysz własny dom"" - alarmuje Marcin Dorociński w spocie WWF Polska promującego akcję ""Godzina dla Ziemi"". W krótkim filmie, opublikowanym w czwartek w sieci, aktor demoluje meble w mieszkaniu, po czym pyta, patrząc w kamerę: ""Dziwi cię to? Ty też to robisz"". - Marcin chce przekazywać dobre nawyki i uświadamiać ludzi w tym względzie - podkreśliła agentka aktora.","Enigmatyczny film, w którym Marcin Dorociński - jeden z najpopularniejszych polskich aktorów filmowych i teatralnych, znany m.in. z ról w ""Jacku Strongu"" i ""Rewersie"" - pokazuje zdemolowane mieszkanie, trafił do sieci w czwartek. ""Jak można zrobić coś takiego?"" - pyta, pokazując połamane meble. Wideo podpisał komentarzem: ""Jestem zdruzgotany... Trudno mi w to uwierzyć. Zobaczcie ile zniszczeń. Kto to zrobił? Dlaczego?"" - pytał. Film okazał się elementem kampanii polskiego WWF - pozarządowej, ekologicznej organizacji World Wide Fund for Nature - z którą od dawna związany jest aktor. ""Wspólnie z nami pan Marcin zachęca do przekazywania 1proc. podatku na rzecz działań fundacji WWF Polska"" - czytamy na stronie internetowej organizacji. W spocie aktor demoluje mieszkanie, rozbija meble, sprzęty elektroniczne, lustra, a nawet żyrandol. ""Dziwi cię to? Ty też to robisz. Niszcząc przyrodę, niszczysz własny dom"" - ostrzega Dorociński. Publikowane w mediach społecznościowych filmy spotkały się z odzewem fanów aktora, wyrażających wsparcie. Pojawiały się nawet sugestie, że zniszczone mieszkanie to dom Dorocińskiego. - Nigdy tego nie sugerowaliśmy. Był to plan zdjęciowy. Wszystkie rekwizyty były z recyklingu i ze strony OLX, rozdawane za darmo. Plan był stricte ekologiczny. Były tylko papierowe i drewniane rzeczy cateringowe, wszystkie rekwizyty były z odzysku; nic nie zostało kupione. Chcieliśmy, by idea była tożsama z wykonaniem - tłumaczyła Onetowi agentka Dorocińskiego.  - Gdy pojawiły się raporty klimatyczne, a Donald Trump wypowiedział porozumienie klimatyczne z Paryża, bardzo przejęliśmy się rzeczami, związanymi z klimatem. Marcin został zaproszony jako prelegent na szczyt klimatyczny w Katowicach, razem z WWF postanowiliśmy, że będziemy zajmować się także tą kwestią. Marcin chce przekazywać dobre nawyki i uświadamiać ludzi w tym względzie - podkreśliła. Dorociński - podkreślono na stronie internetowej WWF - ""pomaga nam, użyczając swego charyzmatycznego głosu w naszych spotach społecznych i fundraisingowych i z zaangażowaniem bierze udział w wydarzeniach dla mediów"". ""Godzina dla Ziemi"" to akcja, odbywająca się corocznie w związku z ""zieloną polityką"" WWF, w ostatnią sobotę marca. Po raz pierwszy akcję zorganizowano w 2007 r. w Sydney. ",Marcin Dorociński,
https://wiadomosci.onet.pl/opinie/rosja-a-sprawa-przekopu-mierzei-wislanej-opinia/grv1hbk,"Jakóbik: obawiam się Rosjan, nawet gdy bronią środowiska [KOMENTARZ]","Rosja uderza ekologią w przekop Mierzei Wiślanej. Onet podaje, że Rada ds. Rozwoju Społeczeństwa Obywatelskiego i Praw Człowieka, która jest ciałem konsultacyjnym przy prezydencie Rosji, opublikowała komunikat, w którym wyraziła zaniepokojenie możliwymi skutkami dla ekologii budowy w Polsce kanału przez Mierzeję Wiślaną - pisze dla Onetu Wojciech Jakóbik, redaktor naczelny portalu biznesalert.pl.","Nie mnie oceniać szkodliwość inwestycji dla środowiska naturalnego, ale proponuję w ramach wzajemności, aby Rosjanie zaproponowali polskim ekologom albo samorządowi województwa zachodniopomorskiego konsultacje w sprawie spornego Nord Stream 2. Czytaj więcej o energetyce na Biznesalert.pl Przy budowie Nord Stream 2 doszło już do wycieku smaru zgłoszonego przez woj. zachodniopomorskie. Operator projektu, należący w stu procentach do Gazpromu, uspokajał, że nie ma problemu. Skoro Rosjanom tak zależy na florze i faunie w okolicach przekopu Mierzei Wiślanej, może wyjdą naprzeciw Polakom? Raczej nie. Ekologia jest wykorzystywana przez Rosjan instrumentalnie. W sytuacji wyższej konieczności byli gotowi opłacić ekologów WWF, BUND i NABU protestujących przeciwko gazociągowi Nord Stream 1 kwotą 10 mln euro przekazaną na potrzeby organizacji, na której czele stanęli szefowie tych organizacji. Inaczej radzą sobie Rosjanie z ekologami krajowymi. Przedstawiciele Greenpeace Rosja zaangażowani w obronę Rezerwatu Kurgalskiego nic nie wskórali, kiedy tamtejsza flora i fauna stanęły na przeszkodzie budowy Nord Stream 2. Kiedy okazało się, że jest to także problem z punktu widzenia prawa rosyjskiego, to Rosjanie zmienili prawo, nie oglądając się na środowisko. Tymczasem niektórzy z ekologów Greenpeace Rosja musieli uciekać do Polski przed prześladowaniami w ojczyźnie. POLECAMY: Frazesy geopolityki nie zastąpią analizy [OPINIA] „Obawiam się Greków, nawet gdy niosą dary” – głosi cytat z Eneidy Wergiliusza. To aluzja do konia trojańskiego, który pozwolił wojsku greckiemu ukrytemu w kadłubie sztucznego zwierza sprezentowanego Trojanom przedostać się za mury miasta i je zdobyć. Morał jest taki, że w niektórych przypadkach pozornie dobre uczynki powinny budzić czujność. Tak jest w przypadku zaangażowania Rosjan w sprawę przekopu przez Mierzeję. Obawiam się Rosjan, nawet gdy mają na ustach ekologię. Można się spierać o racjonalność przekopu Mierzei Wiślanej, ale zbytek troski strony rosyjskiej o wpływ tej inwestycji na lokalną florę i faunę to raczej przesłanka za przychylniejszym spojrzeniem na nią. Więcej tekstów autora w Onecie",„Budowa drogi wodnej łączącej Zalew Wiślany z Zatoką Gdańską”,
https://wiadomosci.onet.pl/nauka/przegrywamy-ze-zmianami-srodowiska-raport-ippr/0v4y7bg,Przegrywamy ze zmianami środowiska. Raport IPPR,"Światowi przywódcy i politycy przegrywają walkę ze zmianami środowiska – wynika z raportu think tanku IPPR, cytowanego przez BBC. Naukowcy przestrzegają, że nałożenie się wszystkich czynników wywoła katastrofalną w skutkach kombinację.","Chodzi o zmiany klimatyczne, masowe wymieranie gatunków, erozję gleb, wycinanie lasów i postępujące zakwaszenie oceanów. Raport IPPR (Institute for Public Policy Research) zauważa, że wszystkie z powyższych czynników stale się pogłębiają w dynamiczny sposób. ""Destabilizacja środowiska postępuje najszybciej w historii ludzkości, a w niektórych przypadkach najszybciej w ostatnich miliardach lat życia Ziemi"" – czytamy. IPPR ostrzega, że możliwość uniknięcia katastrofy jest coraz mniejsza i szybko spada. Zdaniem autorów raportu politycy nie rozumieją żadnego z trzech podstawowych aspektów całej sprawy: szybkości i skali degradacji środowiska, wpływu cywilizacji na jego postępy i konieczności wprowadzenia zmian w społeczeństwie. POLECAMY: Największe odkrycia naukowe 2018 roku Think tank obrazuje ogrom zmian: w porównaniu z rokiem 1950 piętnastokrotnie zwiększyła się liczba powodzi, dwudziestokrotnie wzrosła liczba dni z ekstremalnymi temperaturami, a siedmiokrotnie liczba pożarów lasów. Dodatkowo, dużym problemem jest erozja gleb – ubytek gleby jest 10-40 razy szybszy niż jej przybytek. Do 2050 roku degradacji ulegnie 95 proc. Ziemi. Zdaniem naukowców wkraczamy w zupełnie nową erę postępujących nieodwracalnych zmian. Co gorsza, wraz z postępem degradacji środowiska, coraz trudniej będzie zapewnić ludności odpowiednią ilość żywności. Ceny wzrosną, a wraz z nimi przyspieszy migracja, co również przybliży ludzkość do globalnej katastrofy. Źródło: BBC.",Zmiany klimatu mogą mieć katastrofalne skutki,
https://wiadomosci.onet.pl/kraj/nie-ma-czegos-takiego-jak-humanitarny-uboj/xne6ykb,"Nie ma czegoś takiego jak ""humanitarny ubój""","– Większość ludzi nie zdaje sobie sprawy, albo nie chce sobie zdawać sprawy, co dzieje się w rzeźniach i jak naprawdę wygląda produkcja mleka, sera, jajek. Nie ma i nigdy nie będzie czegoś takiego jak „humanitarny ubój”. To masowy mord bez znieczulenia – Onet rozmawia z Evą Milczarek i Radkiem Wojnarem – weganami, aktywistami prozwierzęcymi*","Dla zwierząt wszyscy ludzie to naziści, a ich życie to wieczna Treblinka. Isaac Bashevis Singer Chyba wszyscy Polacy wiedzą kim jest „wegetarianin”, ale już zdecydowanie mniej ludzi wie, kim jest „weganka”, czy „weganin”. To brzmi jak obcy z dalekiej planety „Vega”… Czym jest weganizm? Eva Milczarek: Weganizm to bardziej okrojona odmiana wegetarianizmu. Od klasycznego wegetarianizmu różni się tym, że wyklucza spożywanie produktów pochodzenia zwierzęcego, czyli poza mięsem, rybą, też mleka i przetworów mlecznych, sera, jajek czy miodu, itp. Ale weganizm jest czymś znacznie więcej niż tylko dietą. To postawa moralna charakteryzująca się niezgodą na jakiekolwiek formy zabijania, zadawania cierpienia i wykorzystywania zwierząt przez ludzi. Na czym polega ta postawa? Większość wegan nie tylko nie zje nic „odzwierzęcego”, ale też nie założy butów lub paska ze skóry, nic z futra, jedwabiu czy wełny, nie użyje kosmetyków testowanych na zwierzętach i nie wybierze się do cyrku z tresowanymi zwierzętami lub na pokaz korridy. Warto o tym pamiętać, bo wielu laików sądzi, że chodzi w tym tylko o wcinanie roślin. Wegetarianizm nie eliminuje całkowicie cierpienia, a przemysłowa hodowla zwierząt na mleko, jego przetwory czy jaja jest nawet bardziej okrutna niż ta na mięso. Ja zostałam weganką właśnie ze względów etycznych. No i co wy jecie? Oni jedzą trawę i surowe kartofle – spotkałem się z taką opinią na temat wegan.  Zawsze mnie bawią pytania tego typu. Stoi za nimi jakieś dziwne przeświadczenie, jakoby większość tzw. „normalnych” ludzi była krwiożerczymi bestiami, które od rana do wieczora opychają się samym mięsem. Rozczaruję czytelników Onetu. Jem dokładnie to samo co wy – warzywa, owoce, orzechy, sałatki, naleśniki, pierogi, ciasta, ciastka, sushi, bigos, parówki, wędliny, pasztety, burgery, leczo, pizzę, lasagne, koktajle, jogurty, müsli, czekoladę i lody.  Parówki, wędliny, burgery? Wszystko to oczywiście na bazie roślin. Frytki i wódka też zresztą są 100 proc. wegańskie. O, i to jest dobra nowina! Teraz powszechnie dostępne są w popularnych dyskontach stricte wegańskie „zamienniki” - mleka roślinne do wyboru i koloru, jogurty, tofu, wegańskie parówki i wędliny, lody, a nawet sery czy zamienniki jajka. Z tofu robię śniadanie, obiad, kolację, a nawet deser! Tymczasem mięso pozostanie tylko...mięsem. Raczej nie zrobisz z niego sernika mięsnego, który podbije kubki smakowe zachwyconych gości. Jak znudzi mi się gotowe mleko roślinne, to robię swoje, np. z płatków owsianych, co jest znacznie tańsze niż kupione, a zajmuje jakieś 5 minut!  Weganizm zawsze łączy się z miłością do zwierząt. Razem z Radkiem założyłaś i prowadzisz PUNK PARROT – zaangażowaną markę odzieżową promującą prawa zwierząt. Możecie kilka słów o tym? O co walczycie? Zazwyczaj się łączy, choć nie zawsze ludzie zostają weganami ze względu na miłość do zwierząt. Czasem zostają, bo chcą zdrowo się odżywiać, chorują, albo chcą ograniczyć zanieczyszczenie naszej planety, do którego najbardziej przyczynia się przemysłowa hodowla zwierząt oraz produkcja mięsa, jaj, mleka, futer. W naszym przypadku jednak tak właśnie było. Jesteśmy weganami, bo kochamy zwierzęta i nie zgadzamy się na zadawanie im jakiegokolwiek cierpienia. Szczególnie sprzeciwiamy się istnieniu wielkich hodowli przemysłowych.  Większość zjadaczy mięsa nie wie, albo, częściej, nie chce wiedzieć, jak powstają ich ulubione kotlety czy kiełbasy… Przemysłowe hodowle to nic innego jak nazistowskie obozy koncentracyjne, tylko że zamiast ludzi trzyma się w nich zwierzęta. A zamiast pieców krematoryjnych, są wywózki do rzeźni na egzekucje… Theodor W. Adorno – niemiecki filozof powiedział: „Oświęcim zaczyna się wszędzie tam, gdzie ktoś patrzy na rzeźnię i myśli: to tylko zwierzęta”… Uznaliśmy więc, że stworzenie marki modowej promującej prawa zwierząt i weganizm, będzie świetnym pomysłem na upowszechnianie tej tematyki. Są organizacje prozwierzęce, które robią świetną robotę, jak Stowarzyszenie Empatia, Fundacja Międzynarodowy Ruch na Rzecz Zwierząt Viva!, Otwarte Klatki i szereg innych, które walczą o to samo co my, czyli świat wolny od zwierzęcej krzywdy, w którym szanuje się je jako żywe czujące istoty i otacza opieką. My propagujemy ten przekaz poprzez designerskie koszulki z ciętymi, ironicznymi hasłami i grafikami, które skłaniają do myślenia. Nazywamy więc działalność PUNK PARROT rodzajem edukacji, albo „pop-aktywizmem” na rzecz zwierząt. No i co, szyjecie te T-shirty w Bangladeszu czy w Chinach? Nigdy w życiu! Nie zgadzamy się na wykorzystywanie zwierząt, i tak samo nie zgadzamy się na wykorzystywanie ludzi. W Bangladeszu, Chinach czy Kambodży ludzie, szczególnie kobiety i dzieci, często pracują w niewolniczych warunkach za groszowe stawki. Mieszkając w Polsce, nie moglibyśmy mieć pewności co do warunków panujących w jakiejś azjatyckiej fabryce, dlatego zdecydowaliśmy się szyć i drukować nasze ubrania wyłącznie w Polsce. Wspieramy lokalną gospodarkę, płacimy tu podatki, a cała produkcja jest znacznie bardziej ekologiczna.  Ale to nie tylko produkcja T-shirtów… Radek Wojnar: Robimy też fotograficzne relacje z wydarzeń i demonstracji prozwierzęcych i wegańskich. Ostatnio zrobiłem film dokumentujący trzydniowe czuwanie aktywistów żegnających świnie transportowane do jednej z kutnowskich rzeźni i udostępniłem na fanpejdżu PUNK PARROT. Zatytułowałem go „Szesnaście tysięcy zwierząt”, bo tyle zwierząt dziennie ginie tam na linii produkcyjnej. Takie działania nagłaśniają problemy, których większość ludzi nie dostrzega lub wypiera. Eva założyła w grudniu ubiegłego roku w Warszawie Dyskusyjny Klub Książki Wegańskiej i Prozwierzęcej. Poprzez rozmowy o książkach, próbujemy edukować ludzi. Nie trzeba być wege, żeby przyjść na spotkanie Klubu. Zapraszamy każdego, kto ma otwarty umysł. „Stworzyliśmy PUNK PARROT, ponieważ chcemy świata równego i wolnego dla wszystkich - nie tylko dla ludzi, ale także dla zwierząt.” – takie hasła głosicie. Ludzie i zwierzęta równi sobie?  Eva: Jesteśmy różni, ale równi w odczuwaniu bólu i emocji. Nie jest żadną wiedzą tajemną, że ludzie też są ssakami. Uczą tego w szkole podstawowej na biologii. Najbardziej podobnym do nas zwierzęciem jest zresztą małpa bonobo. Ale np. ze świniami i kotami, które na pierwszy rzut oka wydają się całkiem od nas inne, też w ponad 90 proc. dzielimy wspólne DNA. Zrobiłam nawet kiedyś takiego mema na fanpejdżu PUNK PARROT ze świnią, która mówi: „Następnym razem, gdy nazwiesz kogoś obraźliwie ŚWINIĄ, pamiętaj, że nasze geny niewiele się różnią”.  Tradycjonaliści i ludzie religijni, czytając te słowa, słabną… Ludzie religijni wierzą w znacznie bardziej nieprawdopodobne teorie. W to, że kobieta może zajść w ciążę bez tradycyjnego zapłodnienia, a po urodzeniu dziecka pozostać dziewicą.  Radek: Nie jestem osobą religijną, ale wizja świata, gdzie zwierzęta i ludzie żyją w pokoju, bardzo do mnie przemawia. Powiem przewrotnie, że osobom religijnym również powinna się spodobać, bo zbliża świat do wymarzonego raju, który jest tak właśnie opisywany... W zeszłym roku, w Warszawie odbyła się prozwierzęca akcja ""Klatka po klatce"" zorganizowana przez Międzynarodowy Ruch Na Rzecz Zwierząt Viva! i BASTĘ - Inicjatywę na Rzecz Zwierząt, ukazująca kulisy produkcji mleka i nabiału. Białe kłamstwa – jak napisaliście na stronie PUNK PARROT. Wzywacie do niepicia mleka, niejedzenia masła, serów… Większość Polaków popuka się w głowę… O co chodzi w tym potępianiu nabiału? Eva: Chodzi o potępienie sposobu jego produkcji, pełnego okrucieństwa wobec zwierząt. Większość ludzi nie zdaje sobie sprawy, albo nie chce sobie zdawać sprawy, jak naprawdę wygląda produkcja mleka, sera, jajek. Właściwie każda produkcja, do której wykorzystywane są zwierzęta, bo nie tylko o mleko czy jego przetwory chodzi. Wierzą w kit wciskany im przez koncerny czerpiące ogromne zyski z eksploatacji krów na masową skalę. Pokazują w reklamach swoich produktów śliczną jałówkę pasącą się wesoło na łączce, na tle błękitnego nieba i słoneczka. To jedno wierutne kłamstwo. Do tego wyjątkowo perfidne.  Bo? Bo życie większości krów hodowanych na mleko wygląda dramatycznie inaczej. Są przetrzymywane w ścisku na fermach przemysłowych w wielkich halach, uwiązane, nie mogą się nawet obrócić. Nigdy z nich nie wychodzą – chyba, że w transporcie do rzeźni po kilku zaledwie latach eksploatacji na mleko. Nie ma dla nich „emerytury”, po tej niewoli skończą jako mięso (tak samo kury nioski) lub dywan. Nigdy nie widzą słońca, nie skubią świeżej trawy. Ludzie nawet często nie wiedzą, że u krowy z dawaniem mleka jest tak samo jak u kobiety. Żeby mieć mleko, krowa musi mieć laktację. To jest odżywczy płyn przeznaczony dla młodych, podobnie jak mleko ludzkiej matki dla niemowlęcia. Krowy nie dają mleka, bo zjadają trawę. Nie mają mleka w „stałej dostawie”. Obalmy wreszcie ten mit! Na fermach mlecznych jałówki są zamykane w specjalnych klatkach, które Amerykanie nazywają „klatkami gwałtu”…  ??? Tak, są tam w nich sztucznie zapładniane. Przemysł mleczarski czerpie niebotyczne dochody z masowego gwałcenia krów i odbierania im mleka, przeznaczonego dla ich dzieci. Cielaki zaraz po porodzie odbiera się siłą matce, która za nimi rozpacza. Krowy, podobnie jak kobiety, są bardzo przywiązane do swoich dzieci. Cielaki płci męskiej zabija się niedługo potem na cielęcinę, albo hoduje na wołowinę. Młode jałówki powtarzają tragiczny los swoich matek. Krowy ze względu na tę stałą fabryczną produkcję mleka są potwornie wycieńczone, nafaszerowane antybiotykami, nieobojętnymi dla człowieka, i cierpią na szereg bolesnych chorób, np. wymion podłączanych do elektrycznych dojarek. Ropa z wymion to standardowy składnik mleka kupowanego w sklepach.  No to co mam do kawy lać? Mleko sojowe? To psuje smak kawy, a poza tym drogie… Właśnie, wielu ludzi, przychylnie nastawionych do wegetarianizmu i weganizmu, odstręcza fakt, że produkty wegańskie są dużo droższe od tych „normalnych”. Kolejna bzdura. Produkty wegańskie to nic innego jak warzywa, owoce, kasze. To jest wegańska baza. Jak weganizm może być droższy od diety, w której poza wymienionymi powyżej produktami, spożywa się też mięso, ryby, mleko czy nabiał? Warzywa, owoce, kasze, w Polsce należą do tańszej żywności. Nawet na pewnej stacji benzynowej kupisz już wegańskiego hot-doga. A do kawy możesz lać mleko kokosowe, albo zrób sobie własne domowe mleko roślinne. Wyjdzie jeszcze taniej.   Komentując wasz protest, napisałaś, że jakiś mężczyzna przechodząc obok was, po spojrzeniu na hasła prozwierzęce, rzucił: ""Jest jak jest..."". To jakaś rezygnacja czy machnięcie ręką? A może w tym „jest jak jest” ukrywa się: „przestańcie pieprzyć bzdury lewackie mazgaje, taki jest świat, zawsze taki był i będzie, napijcie się wódki, zjedzcie schabowego, zacznijcie żyć jak normalni ludzie”? Nie czujecie się wyalienowani ze społeczeństwa, w którym mięso to podstawa posiłku? Czuję się dziwnie, gdy patrzę na ludzi pochylających się w euforii nad ladą chłodniczą, nad zakrwawionymi zwierzęcymi szczątkami. Czy taki kawałek martwego ciała tak bardzo różni się od tego wykrojonego przez psychopatycznego mordercę człowiekowi w jakiejś przerażającej scenie z krwawego filmu gore? Czy patrząc na surowe mięso ludzie instynktownie nie odczuwają odrazy, dreszczu niechęci, do którego z wiekiem po prostu się przyzwyczajają? Spójrz na dzieci, jak one często reagują na mięso, jaką potrafią mieć empatię dla zwierząt.  Przez jakiś czas… Potem w procesie wychowania uczą się zapominać o tych swoich pierwotnych odruchach wrażliwości. Nic dziwnego, mięso to nie tylko jedzenie, to też twór kulturowy. Akceptacja zabijania zwierząt jest nam wtłaczana wszelkimi dostępnymi kanałami. Mięso jest wszędzie, wszyscy wokół je jedzą, więc całą tę niewygodną prawdę o jego okrutnym pochodzeniu, większość łatwo wypiera, a mord na zwierzętach odbywa się w izolacji. Człowiek tego nie widzi, więc o tym nie myśli. Nawet transport do rzeźni to horror. Zwierzęta nie dostają wody, ani pożywienia, depczą po sobie, brodzą we własnych odchodach, są przerażone. Niektóre umierają. Dla tych, dla których zwierzę to nie tylko „mięso”… Potem zwierzęta są brutalnie wyładowywane, popędzane, bite. Jeśli to ptaki, łapie się je po kilka i często w pośpiechu miażdży im kości, skrzydła. W Polsce obecnie hoduje się najwięcej drobiu, którego w ostatnim roku zabito około 1100 milionów. Ptaki wiesza się za nogę głową w dół na metalowych strzemionach na linii ubojowej. To ogromny stres dla nich, dziobią, próbują się bronić, defekują na pracowników. Potem jadą do „kąpieli wodnej”, czyli zanurza się im głowę w wodzie pod napięciem elektrycznym. To ma je ogłuszyć, żeby potem można było im poderżnąć gardła elektrycznymi nożami. Cały proces mordowania zwierzęcia jest zmechanizowany, podzielony na wiele mniejszych etapów, jak w fabryce. Fabryce śmierci. Zdarzają się błędy i do kolejnych faz „obróbki” trafiają żywe, czujące zwierzęta… Ale co wrażliwsi konsumenci mięsa domagają się humanitarnego uboju…  Nie ma i nigdy nie będzie czegoś takiego jak „humanitarny ubój”. To masowy mord bez znieczulenia. Na świecie rocznie zabija się ponad 60 miliardów zwierząt na potrzeby człowieka. Gdyby doliczyć do tego stworzenia morskie, tę liczbę trzeba by jeszcze zwielokrotnić. Dlaczego zazwyczaj weganie, aktywiści prozwierzęcy, feministki, znaczna część aktywistów LGBT to ludzie o lewicowych poglądach? „Lewactwo” – to określenie padające ze strony prawicowej, zazwyczaj okraszone wulgarnym epitetem… Nie, to przede wszystkim rowerzyści (śmiech). No, przynajmniej według jednego z członków rządzącej partii.  Radek: A na poważnie, być może dlatego, że są to osoby o wielkiej wrażliwości, przy czym nie jest to wrażliwość wybiórcza. Wielu osobiście doświadczyło wykluczenia i poniżenia, a to potrafi sprawić, że wyraźniej widzi się krzywdę innych i to niekoniecznie ludzi. „Postmodernistyczne bzdury” – to określenie wielokrotnie pada z ust konserwatystów, czy tradycjonalistów jako komentarz idei, manifestów czy publikacji wegańskich, pro-zwierzęcych czy radykalnie ekologicznych…. Eva: Postmodernistyczne bzdury? I to ma być odpowiedź na niezbite dowody, raporty naukowe, filmy nakręcone ukrytymi kamerami w rzeźniach czy fermach futer, pokazujące panujące tam okrucieństwo wobec zwierząt? Taka odpowiedź, żeby w sumie nic nie wyjaśnić. Chcesz wiedzieć jak jest? Sprawdzaj informacje w obiektywnych źródłach.  Po co? Przecież jest jak jest…  Radek: Myślenie jest generalnie trudnym procesem, o wiele łatwiej coś skwitować i zamknąć temat, bo to niczego nie wymaga. Po co sobie zakłócać uporządkowany i pozornie spójny obraz świata? Po co wychodzić z tej cieplutkiej strefy niby-komfortu? Świat się zmienia, wiemy o nim coraz więcej, wiedza jest łatwo dostępna, coraz trudniej żyć w swojej bańce nazywanej tradycją, argumentując „bo zawsze tak było”. A dla ludzi religijnych jesteście neopoganami, wiecie o tym? Bo negujecie to prastare prawo, według którego bydlęta podlegają władzy człowieka. I on może z nimi robić co mu się podoba. To jest w Biblii, Koranie, w Ewangelii. Krew baranka jako odkupienie, zwierzę ofiarne w islamie, judaizmie…. Peter Singer, autor książki “Wyzwolenie zwierząt”, stawia taką tezę: „Korzenie tych postaw (dominacji i przemocy wobec zwierząt – PIK) tkwią w dwóch tradycjach - judaizmie i antyku greckim, które połączyły się w chrześcijaństwie”. A wy buntujecie się przeciwko „krwi baranka”, przeciwko, uświęconej religią i tradycją, dominacji człowieka nad zwierzęciem… Eva: Gorzej. Dla niektórych fanatycznych księży jesteśmy wręcz satanistami (śmiech). To jest zabawne, zważywszy na to, że pierwotne chrześcijaństwo było absolutnie wegańskie. Pustelnicy, święci, pierwsi Ojcowie Kościoła. Wszyscy byli wege, np. św. Hieronim, Bazyli Wielki, Ambroży, Tertulian. W Raju Bóg nakazał jeść ludziom i zwierzętom wyłącznie rośliny!  Dziadek jadł kotlety, ojciec jadł, dlaczego ja mam nie jeść? Człowiek zawsze jadł mięso – to częsty argument mięsożerców. To atawizm, coś naturalnego – dodają... Dziad jadł , ale niezbyt dużo i nie tak często jak dziś. Mówię o polskich chłopach. Bogaci zawsze się obżerali mięsem, co nie wychodziło im zresztą na zdrowie. Typowy obiad człowieka z ludu sprzed stu lat, to kasza z omastą z niewielką ilością słoniny, bób, kapusta. W bezmięsny piątek, zamiast skwarek polewa z oleju rzepakowego. Zarówno chrześcijaństwo, jak i nasi polscy przodkowie mają wege korzenie. To co, Polska nie stoi schabowym? Polskie rzekomo „tradycyjne” restauracje typu „Chłopskie jadło” to bujda na resorach. Powinny się raczej nazywać „Pańskie jadło”, bo żaden przeciętny chłop tyle mięsiwa, co tam dają, to nawet w święta w swojej chałupie nie widział. Człowiek od zawsze jadł przede wszystkim rośliny, szczególnie bulwiaste, bo miały dużo błonnika, były sycące i łatwo dostępne. Czasem jakaś padlinka ekstra się trafiła, którą porzucił drapieżnik. Oczywiście, jeśli mówimy o naszych najdawniejszych praprzodkach.  No, dyskusyjne to zapewne bardzo, ale na pewno nie tradycjonalne. Co poniektórzy patrioci oburzą się tutaj. „Pokaż mi co jesz, a powiem ci kim jesteś” to idea w Polsce całkiem istotna… Radek: Dla nas dużo bardziej na czasie jest hasło „Bob, hummus, włoszczyzna”, które mamy na koszulkach niż „Bóg, honor, ojczyzna”. Uuu, to już gorzej niż satanizm… Patriotyzm, ale mam na myśli tylko ten w ksenofobicznym narodowym wydaniu, kojarzy mi się ze słowem idiotyzm i bynajmniej nie jest to śmieszne. Budowanie tożsamości w ten sposób prowadzi w Polsce do odrodzenia demonów, które wydawało się już nie powrócą; nacjonalizmu, faszyzmu i rasizmu. Weganizm i ateizm są za to tymi pojęciami, które są aktualne, potrzebne i dają nadzieję na lepszy świat w przyszłości. Ale w połączeniu weganizmu z feminizmem i walką o prawa zwierząt jest spora doza radykalizmu, prawda? Czy ludzie podzielający wasze poglądy to nie są radykałowie? Zacytowałem furię z prawej strony, ale aktywiści „wegańscy animalsi” też bywają nieprzyjemni… Eva: Jest w tym spora doza normalności. Ludzie podzielający nasze poglądy to osoby wrażliwe na krzywdę ludzką i zwierzęcą, angażujący się w pomoc ludziom i zwierzętom. My także chodzimy na większość akcji w obronie praw człowieka, a nie tylko zwierząt. Na fanpejdżu PUNK PARROT uzbierała się z tego niezła dokumentacja. Jak się jest wrażliwym na niesprawiedliwość, to na każdą i wobec każdego, a nie traktowaną selektywnie. Smutne, że chcieć żyć bez przemocy i bez wykorzystywania najsłabszych istot, jakimi w tym skrajnie ludzkim świecie są zwierzęta, to znaczy być radykałami. Mordować inne czujące istoty, przyzwalać na to, albo żyć z ich nieustającej okrutnej eksploatacji znaczy być normalnymi... Ludzie bywają nieprzyjemni i nie ma tu znaczenia, czy są weganami, „prawakami” czy traktorzystami.  Czy weganizm rozwija się w Polsce?  Rozwija się bardzo dynamicznie. Wciąż przybywa wegan, wegańskich restauracji i sklepów. Warszawa jest na trzecim miejscu na świecie w rankingu miast o największej liczbie wegańskich restauracji, zaraz po Berlinie i Los Angeles! Ponoć już co dziesiąta osoba w Polsce w wieku 25-34 lat jest wege.  W jednym z wywiadów powiedziałaś: „Będziemy dalej nieść dobrą nowinę praw zwierząt, weganizmu, ekologii i praw kobiet”. To brzmi jak religijne przesłanie. No, właśnie, wygląda jednak, że weganizm to trochę taka nowa religia? A może sekta? Robiłam sobie jaja, wegańskie. Mam takie ironiczne poczucie humoru. Zrobiliśmy nawet autoironiczną koszulkę „Church of Seitan” z głową małego koziołka, naśmiewając się ze stereotypu, jakim jest odbieranie wegan jako niebezpiecznej sekty religijnej.  Kościół szatana, kozioł, no, wiesz… Kościół seitana, a nie szatana. „Seitan” to przecież nie „Satan”, a czysty gluten pszenny, znany też jako „wegańskie mięso”, składnik wegańskich burgerów. Ma wielu fanów, więc ta koszulka jest dla nich w sam raz. Nie czcimy żadnego wielkiego Boba, nie mamy kapłanów, rytuałów ani świętych przybytków poza ulubionymi kultowymi wegańskimi knajpami, więc wnioskuję, że nie jesteśmy religią.  Radek: Tak, to nie religia, ale sposób życia, który określa nasze codzienne wybory. Jest takie zdanie: „Jesteś tym, co jesz”.  Jesteś tym co jeż… Też. Można powiedzieć, że również tym, co nosisz i czego używasz. Mam na myśli np. produkty ze skór i kosmetyki testowane na zwierzętach. Jest pojęcie śladu węglowego, powinno się może stworzyć też pojęcie śladu etycznego, który każdy z nas indywidualnie ze sobą niesie? Jest oczywiste, że żyjąc, nieuchronnie eksploatujemy ten świat, chcemy jednak ten nasz negatywny wpływ minimalizować. Wspomniany Peter Singer powiedział, że jego rolą, a także rolą każdego człowieka walczącego o godność i prawa zwierząt, powinno być „nieustanne zakłócanie dobrego samopoczucia mięsożerców”. W swojej książce napisał: „""Jest to opowieść o tyranii człowieka wobec zwierząt. W rozdziałach ukazujących ich cierpienia znajdą się miejsca, które wzbudzą emocje. Mam nadzieję, że będzie to gniew i oburzenie"". Czy wam także o to chodzi? O wzbudzenie gniewu, emocji, zakłócenie dobrego samopoczucia tych, którzy mięso jedzą? Eva: Peter Singer jest najbardziej znanym teoretykiem animal rights w mainstreamie, ale absolutnie nie jest osobą reprezentatywną dla większości etycznych wegan. Na pewno nie dla mnie. Swoją drogą, niewiele czasem trzeba, żeby „nieustannie zakłócać dobre samopoczucie mięsożerców”. Wystarczy po prostu być weganką. Wielu „mięsożerców” reaguje mniej lub bardziej jawną agresją na obecność wegan w swoim otoczeniu, nawet jeśli ci nie prowadzą wobec nich żadnej „warzywnej krucjaty”. Jeśli mi o coś chodzi, to przede wszystkim o nieustanne pobudzanie do samodzielnego, krytycznego myślenia, zachęcanie ludzi do wyjrzenia trochę dalej niż poza czubek własnego nosa. Wtedy jest szansa na zobaczenie kogoś więcej niż tylko siebie. Na dostrzeżenie potwornej krzywdy zwierząt i piekła, jakie ludzie im zgotowali na ziemi. Tylko my ludzie możemy to przerwać.",,
https://wiadomosci.onet.pl/kraj/andrzej-duda-musimy-sie-przygotowac-na-zmiany-klimatu-bez-wzgledu-na-przyczyne/ezmkz01,Andrzej Duda: musimy się przygotować na zmiany klimatu bez względu na przyczynę,"Powinniśmy przygotowywać się do zmian klimatu, niezależnie od tego, w jakim procencie przyczynia się do nich człowiek; trzeba obrazowo wytłumaczyć ludziom potrzebę ograniczenia emisji - mówił dziś prezydent Andrzej Duda na konferencji z przedstawicielami miast.","- Ja nie wiem, na ile w rzeczywistości człowiek przyczynia się do zmian klimatycznych. Głosy naukowców są bardzo różne, wiemy, że mamy do czynienia też ze skrajnościami - mówił Duda na spotkaniu podsumowującym projekt Ministerstwa Środowiska ""Opracowanie planów adaptacji do zmian klimatu w miastach powyżej 100 tys. mieszkańców"". POLECAMY: Koniec świata jaki znamy. Tak może wyglądać Ziemia za kilka dekad Prezydent podkreślił, że do zmian klimatu dochodziło także przed pojawieniem się człowieka na Ziemi. - W jakim procencie dzisiaj człowiek przyczynia się do zmian klimatycznych? W jakimś procencie na pewno, bo emitujemy, tu nie ma żadnych wątpliwości. Czy powinniśmy to ograniczać? Ja uważam, że tak. Ale przede wszystkim powinniśmy przygotowywać się do zmian klimatu, niezależnie od tego, w jaki sposób one następują. (...) Bo faktem są powodzie, większe niż dawniej, bo faktem są susze, większe niż dawniej, faktem jest, że lata są cieplejsze, a zimy są również cieplejsze, a więc że klimat z jakichś przyczyn się ociepla - ocenił. Mówił także, iż trzeba szukać rozwiązań, które zabezpieczają obywateli przed negatywnymi skutkami tych zmian, a także wytłumaczyć ludziom, dlaczego trzeba zmienić niektóre zachowania. Przywołał też swoją rozmowę z byłym gubernatorem Kaliforni Arnoldem Schwarzeneggerem na temat zmian klimatu. Według Dudy, Amerykanin na podstawie wieloletnich doświadczeń walki ze smogiem w tym stanie przekonywał, że zwykłym ludziom trudno jest zrozumieć potrzebę ograniczania emisji CO2, gdyż jest to zbyt abstrakcyjne, natomiast problem smogu i zapylenia jest odczuwalny dla każdego. Dlatego warto zachęcać ludzi, by ograniczyli np. palenie w kominku, zmieniali ogrzewanie na bardziej ekologiczne czy przesiedli się z samochodu na rower czy do autobusu. POLECAMY:Klimatolog: ekstremalne zjawiska pogodowe zebrały więcej ofiar niż wojny - Myślę, że nie jest to także jak na nasze dzisiejsze polskie standardy zły pomysł. To także jest droga do ograniczania emisji CO2 właśnie poprzez (ograniczanie - red.) spalania, czyli patrząc z punktu widzenia miejskiego, pyłów zawieszonych. Sądzę, że to jest jakaś droga do ochrony klimatu - podkreślił prezydent. Mówił też o roli rozwoju elektromobilności w ograniczaniu zanieczyszczenia w miastach, podkreślając, że Polska jest w europejskiej czołówce, jeśli chodzi o wprowadzanie elektrycznej komunikacji miejskiej. - Oczywiście chcemy dalej się rozwijać, chcemy nie tylko żeby w Polsce były autobusy elektryczne, ale także żeby w Polsce było jak najwięcej samochodów elektrycznych, żeby likwidować to zagrożenie (zanieczyszczenia powietrza - red.) - powiedział Andrzej Duda. Wśród przyczyn problemów z zanieczyszczaniem środowiska w miastach prezydent wskazał m.in. ""fatalną gospodarkę przez ostatnie dziesięciolecia, jeżeli chodzi o plany zagospodarowania przestrzennego"". - W momencie kiedy zniknęły dawne korytarze wietrzenia miast, zostały w wielu przypadkach zabudowane, przysłonięte. To także jest przyczyna, że dzisiaj miasta takie jak Kraków trudniej się wietrzą, trudniej jest usunąć zanieczyszczenia, które się nad miastem gromadzą - zaznaczył. Prezydent ocenił, że miejskie plany adaptacji do zmian klimatu to ""dążenie do nowoczesnego, innowacyjnego państwa"". Wskazał, że to przejawiać się będzie m.in. w konstruowaniu nowoczesnej przestrzeni miejskiej przyjaznej środowisku, odpornej na negatywne zmiany klimatu. POLECAMY: Chcieć to móc. Wygrywamy walkę z dziurą ozonową",Andrzej Duda,
https://wiadomosci.onet.pl/kraj/cop24-skamielina-roku-dla-polski/pfl9bgs,COP24: antynagroda roku dla Polski,"""Skamielina roku"", czyli antynagroda przyznawana przez ekologów z CAN (Climate Action Network) powędrowała w tym roku do Polski. Przyczyniło się do tego m.in. promowanie węgla podczas szczytu klimatycznego oraz wybranie na sponsorów COP24 dużych firm energetycznych takich jak Tauron, PGNiG i JSW.","Jak tłumaczą ekolodzy, głównym powodem otrzymania „nagrody” było promowanie węgla przez Polskę podczas szczytu klimatycznego. Organizacje zarzucają też polskiej prezydencji blokowanie negocjacji podczas szczytu. Przeczytaj: Onet włącza się w ""pranie powietrza"". Sprzeciw wobec smogu w Polsce - Polska prezydencja przez długi czas zwlekała ze stworzeniem formalnej przestrzeni negocjacyjnej. Dopiero pod koniec, pod dużą presją ze strony delegacji i organizacji społecznych, uchyliła trochę drzwi, ale na tym się skończyło. Zamiast na ambicje i zaangażowanie w proces negocjacji, Polska postawiła na promocję węgla i robienie dobrej miny do złej gry – powiedział Paweł Szypulski z Greenpeace. Zobacz też: Porozumienie klimatyczne w Katowicach zawisło na włosku – ""to samobójstwo"" ostrzega sekretarz generalny ONZ Ekolodzy skrytykowali ponadto, że sponsorami COP, które promowały się podczas szczytu, były spółki energetyczne wykorzystujące głównie paliwa kopalne. Chodziło im o np. PGNiG, Tauron i JSW. Organizacja CAN podczas szczytu wyróżniała też państwa, bądź grupy państw skamielinami dnia. Otrzymały je m.in.: Polska, Brazylia, Niemcy, USA, Egipt, Australia czy grupa państw arabskich.  Chcesz być na bieżąco z najważniejszymi informacjami dnia? Polub Onet Wiadomości na Facebooku!",COP24. Skamielina roku dla Polski,
https://wiadomosci.onet.pl/kraj/smog-w-polsce-12-grudnia-stan-jakosc-i-zanieczyszczenie-powietrza/21mqkrk,Smog w Polsce - 12 grudnia,"Smog nad Polską. Dziś jakość powietrza w wielu miejscach jest umiarkowana, a w niektórych miejscach zła. Najgorzej jest na Śląsku i w Małopolsce - w wielu miejscach poziom zanieczyszczenia jest bardzo zły.","Umiarkowany jest dziś stan powietrza w Warszawie. W wielu miejscach w centrum miasta poziom PM10 utrzymuje się na poziomie ok. 130 proc., a PM2.5 ok. 180 proc. dopuszczalnej normy. podobnym powietrzem oddychają mieszkańcy podwarszawskich miejscowości takich, jak Łomianki, Marki czy Pruszków. W Krakowie powietrze jest dziś umiarkowane, choć w wielu miejscach punkty pomiarowe wskazują również powietrze złe. W centrum miasta poziom pyłów PM10 i PM2.5 utrzymuje się na poziomie ok. 140 proc. Nieco mocniej zanieczyszczone jest powietrze w północnej i wschodniej części miasta. Podobne powietrze utrzymuje się w Wieliczce, nieco gorzej w Wadowicach. Źle w Myślenicach. Umiarkowanym i złym powietrzem oddychają dziś mieszkańcy Aglomeracji Śląskiej, gdzie stężenie szkodliwych pyłów w większość miast często przekracza dopuszczalne normy. Bardzo źle jest w okolicach Świętochłowic i Zabrza. Umiarkowana jest dziś jakość powietrza w Łodzi, Poznaniu i w Bydgoszczy. Umiarkowanie również we Wrocławiu, Olsztynie i Lublinie. Najczystsze powietrze w Trójmieście, Świnoujściu i Białymstoku. Źródło: Airly Chcesz być na bieżąco z najważniejszymi informacjami dnia? Polub Onet Wiadomości na Facebooku!",,
https://wiadomosci.onet.pl/kraj/walka-ze-smogiem-pranie-powietrza-w-krakowie/x42ts1s,"""Pranie powietrza"" przeciwko smogowi. Do akcji dołączył Onet","""Pranie powietrza"" - to akcja artysty i performera Rafała Betlejewskiego, która ma stanowić symbol sprzeciwu wobec smogu. Termin akcji nie jest przypadkowy - w Katowicach trwa szczyt klimatyczny COP 24. Do wydarzenia włączyła się również redakcja Onetu w Krakowie.","Rafał Betlejewski chce zachęcić Polaków, by w centrach miast rozwiesili pranie. Akcja ""Pranie powietrza"" ma pokazać, jak wiele osób nie godzi się z zanieczyszczeniem powietrza. Termin został wybrany m.in. ze względu na trwający w Katowicach szczyt klimatyczny COP 24. Międzynarodowe spotkanie rozpoczęło się 3 grudnia, a zakończenie planowane jest na 14 grudnia. Udział w akcji polega na tym, że każdy, kto chce wyrazić swój sprzeciw wobec zanieczyszczenia powietrza, może to zrobić, rozwieszając w najbardziej uczęszczanych punktach miast sznurek i przypiąć na nim ubrania. W Krakowie redakcja Onetu wywiesi swoje pranie na budynku Alma Tower. Betlejewski prowadził już podobną akcję w Warszawie. Artysta tłumaczył, że wpadł na ten pomysł podczas wizyty w Szanghaju, które również zmaga się z zanieczyszczeniem powietrza. Ponieważ często można tam zobaczyć rozwieszone na ulicach pranie, performerowi widok ten skojarzył się ze smogiem. - W zeszłym roku zrobiłem prostą rzecz. Na kilku sznurkach w Warszawie powiesiłem pranie. Sprawa stała się dość głośna - wyjaśnił Betlejewski na Facebooku. - Czuję, że w tym roku trzeba pociągnąć sprawę dalej - uważa. - Chciałbym, żebyście to wy powiesili pranie w swoim mieście. Możecie to zrobić w dowolnym dniu w przyszłym tygodniu. Wtedy zbudujemy tę masę krytyczną. Żeby pokazać, że cały kraj buntuje się przeciwko temu, czym oddycha - zaapelował do wszystkich artysta. - Spróbujmy to zrobić razem. Czuję, że jeżeli zbudujemy pewną masę, to ta kula śniegowa pójdzie dalej. i świat o nas usłyszy. Powieśmy pranie w centrach polskich miast. To naprawdę jest proste - dodał. Do akcji ""Pranie powietrza"" dołączył również Onet. W Krakowie nasze pranie będzie wywieszone w Alma Tower. Walka ze smogiem to temat, o którym wielokrotnie pisaliśmy na naszym portalu. W czasie kampanii przed wyborami samorządowymi nasi reporterzy pytali kandydatów na prezydentów dużych miast, jak zamierzają walczyć ze smogiem. Takie pytania zadaliśmy m.in. kandydatom w Warszawie, Krakowie, Kielcach i we Wrocławiu. W naszych programach gościli też eksperci i aktywiści, którzy mówili o zanieczyszczeniu powietrza. Jednym z nich był Adam Jędrzejczak, prezes Danfoss Poland, który mówił, że w walce ze smogiem ""chodzi o zmianę postaw"". Zobacz rozmowę z nim w programie ""Onet Rano. #WIEM"". Z kolei Szymon Hołownia stwierdził, że ""w Polsce z powodu smogu ginie tyle samo dzieci, co z powodu aborcji"", czym wywołał prawdziwą lawinę komentarzy. Rozmowa z Hołownią w programie ""Onet Rano"" dostępna jest tutaj. ***",betlejewski,
https://wiadomosci.onet.pl/kraj/cop24-w-katowicach-manifest-zielona-przyszlosc-slaska/xsl41km,"COP24 w Katowicach: manifest ""Zielona przyszłość Śląska""","Domagamy się czystego powietrza, czystej wody, czystej energii i więcej zieleni w naszych miastach – czytamy w manifeście mieszkańców Śląska powstałym podczas Zielonego Laboratorium Idei w Katowicach. Dokument powstał w ramach trwającego w mieście Społecznego Szczytu Klimatycznego i skierowany został do liderów opinii: ekspertów, naukowców, samorządowców i polityków decydujących o kierunku rozwoju polityki klimatycznej.","""My, mieszkańcy Śląska domagamy się czystego powietrza, czystej wody, czystej energii i więcej zieleni w naszych miastach. Chcemy sprawiedliwej transformacji energetycznej, społecznej, środowiskowej i gospodarczej bez paliw kopalnych, ubóstwa energetycznego i degradacji środowiska naturalnego"" - napisano w opublikowanym wczoraj manifeście. Jak informują pomysłodawcy projektu, manifest powstał podczas warsztatów Zielone Laboratorium Idei z udziałem przedstawicieli administracji, nauki oraz biznesu, ekologami, ekonomistami i socjologami. Opracowano cztery projekty takich manifestów w obszarach: Zielona wizja Śląska, Energia obywatelska na Śląsku, Śląskie efektywne energetycznie i Błękitne niebo nad Śląskiem. Autorzy przypominają w nim, że Śląsk odgrywa ważną rolę w historii Polski i Europy jako jedno z miejsc, w których tworzyła się rewolucja przemysłowa. ""Czas, by to tu odbyła się kolejna rewolucja, tym razem klimatyczna"". Domagają się m.in. ""energetyki obywatelskiej"" i odejścia od paliw kopalnych w kierunku tej opartej na źródłach odnawialnych i rozproszonych. Wskazują także na potrzebę opracowania i wdrożenia koncepcji edukacji ekologicznej oraz stworzenia mechanizmów ograniczających import używanych samochodów wysokoemisyjnych i sprawnej sieci bezpłatnego transportu publicznego. Warsztaty Zielone Laboratorium Idei były realizowane w ramach projektu ""Sieć Regionalnych Obserwatoriów Specjalistycznych w Procesie Przedsiębiorczego Odkrywania"" finansowego z Regionalnego Programu Operacyjnego Województwa Śląskiego na lata 2014-2020. Projekt został sfinansowany z European Climate Initiative (EUKI).  Wzrost średniej temperatury na Ziemi o zaledwie 1°C uczyni z ludzi zagrożony gatunek. To czy wyginiemy zależy wyłącznie od nas samych. WWF Polska organizuje kampanię ""Przedstawiciel zagrożonego gatunku"", by przypomnieć, że nie zostało wiele czasu, by uniknąć najgorszego. Chcesz być na bieżąco z najważniejszymi informacjami dnia? Polub Onet Wiadomości na Facebooku!",COP24 w Katowicach,
https://wiadomosci.onet.pl/tylko-w-onecie/onet-rano-ewa-ewart-o-ochronie-srodowiska-nie-mamy-pomyslu/2383g60,"Ewa Ewart w ""Onet Rano"": jesteśmy globalnym żartem","- To, co wyprawiamy z tą planetą, z tą częścią natury, od której zależy nasze istnienie, to nawet nie zasługuje na słowo ""głupota""- powiedziała w programie ""Onet Rano"" dziennikarka Ewa Ewart, która przygotowała nowy film ""Klątwa obfitości"" o wydobyciu ropy w Amazonii i walce tamtejszych plemion o ziemię, która jest im odbierana. - Jesteśmy żartem globalnym - oceniła.","- Świat nakręcają paliwa kopalne. Taka jest prawda i tego nie zmienimy - oceniła Ewa Ewart. Dodała też, że ""nie mamy innego pomysłu niż rozwijanie się w oparciu o paliwa kopalne"" . - To co my wyprawiamy z tą planetą, z tą częścią natury, od której zależy nasze istnienie, to nawet nie zasługuje na słowo ""głupota"" - powiedziała. Zobacz również: Trudna ostatnia prosta na katowickich rozmowach klimatycznych COP24 - Okrzyknęliśmy jako nieprawdopodobny sukces COP w Paryżu w 2015 roku. Mamy COP w Katowicach w roku 2018, który na razie zapisał się jako rok, gdzie doszło do największej emisji CO2 do atmosfery. Jesteśmy żartem globalnym. Dla mnie te konferencje są zupełnie nic niewarte, nic z tego nie wynika - stwierdziła. W kontekście ochrony środowiska dziennikarka mówiła również o staraniach innych państw w tej kwestii. - Chiny potrzebują zasobów naturalnych i nie ukrywają tego. Chiny bardzo poprawiły się, jeśli chodzi o uwagę względem środowiska naturalnego, ale dotyczy to tylko tego, co dzieje się wewnątrz ich kraju - powiedziała. Zobacz również: COP24: Rząd USA promował ""czysty węgiel"". Wydarzenie oprotestowano Dziennikarka zwróciła też uwagę m.in. na ""braki w edukacji"" w Polsce. - Rzeczy wielkie zaczynają się od małych kroków - powiedziała. - Czy jest wydzielona liczba godzin, gdzie uczy się o środowisku, jak możemy o nie dbać? - zapytała i dodała, że poziom świadomości ekologicznej w Ekwadorze, gdzie realizowała film, pozytywnie ją zaskoczył. - Każdy wierzy w to co chce - powiedziała. - Polska absolutnie nie pozostawiła złudzenia, co do tego, gdzie jest nasza pozycja w kwestii węgla. Argument jest taki, że węgiel daje nam suwerenność. Ale kto się z tej suwerenności będzie cieszył? Ci co przeżyją, będą się cieszyć, siedząc w maskach - wskazała Ewart. Zobacz również: Ewa Ewart o zmianach klimatu: umęczona matka natura odegra się na nas - To z czego mam satysfakcję, to że ten film dostarcza sporo wiedzy. Ten film w moim pojęciu podnosi świadomość. Dlatego było to warte tego dwuletniego wysiłku - powiedziała o swojej produkcji. - Gdybym wiedząc dziś, ile mnie kosztowało zrobienie tego filmu, zrobiłabym go jeszcze raz - zapewniła.  Dodała też, że problemem są kierowcy w wielkich miastach. - Widzę te potężne samochody z napędem na cztery koła. Nikt mnie nie przekona, że żeby przyjechać do pracy w Warszawie trzeba użyć takiego samochodu - powiedziała. - Zaczęłam zwracać na to uwagę po realizacji tego filmu - przyznała. Zobacz również: COP24 w Katowicach: Greenpeace wyświetlił na Spodku napisy. Interweniowała policja Chcesz być na bieżąco z najważniejszymi informacjami dnia? Polub Onet Wiadomości na Facebooku!",Ewa Ewart,
https://wiadomosci.onet.pl/swiat/cop24-raport-o-wsparciu-bogatych-panstw-i-sposoby-na-efektywnosc-energetyczna/bbqlrm1,COP24: raport o wsparciu bogatszych państw oraz sposób na efektywność energetyczną,"W 2016 r. wsparcie finansowe państw rozwiniętych dla krajów rozwijających się na pro-klimatyczne inwestycje sięgnęło ok. 50 mld dolarów – poinformowała dziś ONZ-owska agenda ws. zmian klimatu (UNFCCC). Dodano, W latach 1990-2016 emisje gazów cieplarnianych w krajach rozwiniętych spadły o 13 proc.","Podczas trwającego w Katowicach szczytu klimatycznego UNFCCC zaprezentowała dziś najnowszy raport dot. m.in. postępów w realizacji celów klimatycznych do 2020 roku. Z dokumentu wynika, że państwa rozwinięte od kilku lat przeznaczają coraz więcej funduszy na niskoemisyjne projekty oraz inwestycje mające na celu adaptację do zmian klimatu w krajach rozwijających się. UNFCCC podało, że w 2016 r. to wsparcie sięgnęło 49,4 mld dolarów. Dla porównania w 2011 było to 28,8 mld dolarów. Największy skok odnotowano między 2012 a 2013 rokiem. Udzielone wówczas wsparcie finansowe wzrosło z 28,9 mld dolarów do 40,5 mld dolarów. Zobacz także: Kapliczka z węgla? Kontrowersje wokół stoiska Katowic podczas COP24 Agenda ONZ poinformowała ponadto, że emisja gazów cieplarnianych w krajach rozwiniętych w latach 1990-2016 spadła o 13 proc. W latach 2010-2016 było to 4,4, proc. i – jak oceniono w raporcie – ta redukcja wynikała prawdopodobnie z prowadzonych proklimatycznych działań w tych państwach. W dokumencie czytamy, że w latach 1990-2016 w państwach rozwiniętych emisja CO2 spadła o 46 proc. na jednostkę PKB, a w przeliczeniu na osobę o 23 proc. W raporcie dodano, że działania które mają na celu ograniczanie emisji CO2 w państwach rozwiniętych rosną i przynoszą efekty. Oceniono, że jest to pozytywny sygnał i asumpt do tego, by przyspieszyć działania na rzecz klimatu po 2020 roku w ramach Porozumienia paryskiego. UNFCCC podała, że 42 państwa rozwinięte posiadały cele klimatyczne, które mają osiągnąć w 2020 roku.; 43 ma opracowane cele do 2025/2030 r.; 36 przygotowało długoterminowe zobowiązania do 2050 r. Zobacz także: Hotele i ciepłe posiłki. Zaglądamy do talerzy policjantów na COP24 w Katowicach Energetyka ukierunkowana na zmniejszenie emisji gazów cieplarnianych była dziś tematem przewodnim dyskusji w polskim pawilonie podczas trwającego w Katowicach Szczytu Klimatycznego ONZ. Eksperci i praktycy wskazywali m.in. na możliwości poprawy efektywności energetycznej, z korzyścią zarówno dla środowiska i klimatu, jak i dla przedsiębiorstw, które dzięki nowym technologiom mogą uzyskać znaczące oszczędności i poprawić rentowność. - W sytuacji używania energii ze źródeł konwencjonalnych, każda redukcja zapotrzebowania na energię będzie związana z redukcją emisji. Można realizować to lepiej lub gorzej, ale za każdym razem efekt będzie dawał się oszacować, a każda inwestycja będzie opłacalna – ocenił wiceprezes wyspecjalizowanej w efektywności energetycznej firmy DB Energy Piotr Danielski, ekspert Krajowej Izby Gospodarczej oraz Izby Energetyki Przemysłowej. Ze statystyk wynika, że wdrożenie w przedsiębiorstwie nowoczesnych rozwiązań poprawiających efektywność może dać oszczędności sięgające nawet 25 proc. kosztów energii w firmie. W przypadku rozwiązań wykorzystujących kogenerację, poligenerację czy wysokotemperaturowe pompy ciepła, poniesione nakłady przy typowych inwestycjach mogą zwrócić się w ciągu trzech lat. Jak mówił Danielski, przy obecnych, rosnących cenach energii elektrycznej inwestycje podnoszące efektywność zwracają się nawet o połowę szybciej niż zakładane z reguły 5-7 lat. Ponadto zastosowanie nowoczesnych rozwiązań służących monitoringowi i optymalizacji zużycia energii, w tym tzw. internetu rzeczy, może być dla firm sposobem na ""skok technologiczny"" - wdrożenie innowacyjnych technologii, skutkujące podniesieniem rentowności wszystkich procesów przemysłowych. Zobacz także: Szczyt klimatyczny COP24 w Katowicach. ""Od naszych decyzji zależy los przyszłych generacji"" Eksperci wskazują, że podnoszenie efektywności energetycznej jest najczęściej długotrwałym, ciągłym procesem, który jednak warto realizować. - Nie ma tańszej i czystszej energii niż ta, której nie musimy zużyć – przekonywał Danielski. Wsparcie przedsiębiorców w działaniach służących poprawie efektywności zadeklarował prezes Urzędu Dozoru Technicznego Andrzej Ziółkowski. - Jako urząd zmieniliśmy sposób działania. Odeszliśmy od definiowania jedynie bezpieczeństwa technicznego urządzeń na rzecz pojęcia bezpieczeństwa publicznego – mówił prezes, podkreślając, że w tym pojęciu mieści się zarówno bezpieczeństwo ekologiczne, jak i energetyczne. - Inspekcja pozostaje naszym zadaniem, ale naszą misją jest również to, abyśmy działali nowocześnie, profesjonalnie i aktywnie (…) i abyśmy - przez nasze wymagania w zakresie szeroko rozumianego bezpieczeństwa technicznego – stale podnosili poprzeczkę i zmuszali przemysł do wprowadzania innowacyjnych rozwiązań – podkreślił prezes Urzędu Dozoru Technicznego, wskazując na potrzebę budowania kultury ukierunkowanej na poszanowanie energii i efektywność energetyczną. Urząd – jak zadeklarował jego prezes – poprzez m.in. certyfikację i audyty wspiera przedsiębiorstwa przede wszystkim w tym, by mogły spełniać wymagania prawne, także te środowiskowe i energetyczne. - Naszą przewagą jest niezależność od producentów urządzeń i obiektywna ocena – podkreślił Ziółkowski, przypominając, że Urząd wykorzystuje w swoich działaniach również zaawansowane technologie, w tym zdalny monitoring, emisję akustyczną i drony. *** Wzrost średniej temperatury na Ziemi o zaledwie 1°C uczyni z ludzi zagrożony gatunek. To czy wyginiemy zależy wyłącznie od nas samych. WWF Polska organizuje kampanię ""Przedstawiciel zagrożonego gatunku"", by przypomnieć, że nie zostało wiele czasu, by uniknąć najgorszego.",,
https://wiadomosci.onet.pl/kraj/list-do-redakcji-trzeba-chciec-by-edukacja-i-ekonomika-poprowadzila-do-ekologii/8sjgbbz,"List do redakcji: PV3 i Akademia 3E, czyli jak tanio i prosto (z)redukować smog?","Wszystko jest. Nie trzeba na nowo wymyślać koła. Trzeba głównie chcieć, by edukacja i ekonomika poprowadziła do ekologii - pisze w liście do redakcji czytelnik Onetu, prezentując nowatorskie metody walki ze smogiem. Zdaniem autora, pomysły które zebrał nie tylko zadziałają korzystnie na kieszeń ""przeciętnego Kowalskiego"", ale ""przy okazji"" doprowadzą do zredukowania smogu.","Wiele naszych tekstów powstaje dzięki Waszym listom. Zwracacie w nich uwagę na problemy, którymi warto się zająć i przedstawić je opinii publicznej. Piszcie na adres: listydoredakcji@redakcjaonet.pl *** Proponuje poddać pod Państwa osąd (tak w sensie merytorycznym jak i ekonomicznym) ""mój"" koncept pod roboczym tytułem PV3 i Akademia 3E. To drugie, jako sposób dotarcia z tym pierwszym, z PV3 do ""producentów smogu"", czyli właścicieli domów ogrzewanych węglem (i nie tylko), najczęściej w starych ""kopciuchach"". Nic wielce nowego i mojego w tym nie ma, stąd to ""mój"" w cudzysłowie. Po prostu zebrałem to, co jest na rynku, oraz wskazałem, jak to zrobić. Główna idea - nie przez zakazy i nakazy, a ""przez kieszeń"", czyli korzyści ekonomiczne. Także tego właściciela domu - Kowalskiego. Ale też i JST/samorządu, czy budżetu kraju. Druga główna zasada - wykorzystać darmową energię z fotowoltaiki (PV), nie tyle by mieć ""darmowy prąd"" (bo to zdecydowanie niższe koszty w rocznym budżecie), ale ""darmowe ciepło"". Bo ogrzewanie, to dla Kowalskich około 70 proc. rocznych kosztów utrzymania domu. Zatem też lepiej te koszty im redukować. Systemów grzewczych zasilanych z PV jest wiele: kotły elektryczne różnego rodzaju, pompy ciepła, folie czy panele podczerwieni, klimatyzatory - jest w czym wybierać.  Zobacz także: Smog gorszy niż aborcja? [KOMENTARZ] Oczywiście odrębną i poza dyskusją kwestią jest docieplenie, termomodernizacja budynku, by ciepła (i złotówek) trzeba było mniej. To, że ""wody raczej nie nosi się w dziurawym wiadrze"", każdy wie. Ale to, że ciepło ucieka przez słabo ocieplone ściany czy dach, kiepskie okna, czy mostki termiczne - jakoś dla wielu nie stanowi problemu. PV3 to właśnie by fotowoltaika zasilała systemy grzewcze. Akademia 3E (edukacja, ekologia, ekonomika), to propozycja, by np. w szkołach danej gminy prezentować to PV3 lokalnym ""producentom smogu"". Pokazać ekonomiczną stronę, że np. w okresie 20-25 lat Kowalski zaoszczędzi na ogrzewaniu na nowy samochód (!) gdy skorzysta z PV3, a ""smog ...zniknie przy okazji"". Pokazać - dosłownie także, zademonstrować - te nowsze systemy grzewcze oraz pomóc w ich doborze. Pokazać i doradzić również w jaki sposób to kupić, skąd wziąć środki. Także jak skorzystać z dofinansowania z np. krajowych programów ""Czyste powietrze"", itd. Dlaczego rządzący (w kraju, w samorządach) tego prostego rozwiązania ""nie widzą"" - nie wiem. Tym bardziej, że bardzo niskimi nakładami (i to głównie Kowalskiego) można w ten sposób smog zredukować w kilka lat. To, że komuś może dachu braknąć, by zamontować tyle paneli PV, by wystarczyło na ogrzewanie, też nie jest argumentem. Bo w gminie można powołać klastry energii (już takowe w RP też istnieją) i zbudować farmy PV, by tani prąd zasilał systemy grzewcze m.in. u obecnych ""producentów smogu"". Wszystko jest. Nie trzeba na nowo wymyślać koła. Trzeba głównie chcieć, by edukacja i ekonomika poprowadziła do ekologii. Zobacz także: Mieszkaniec Rybnika pozywa Polskę za smog. Teraz wspiera go Rzecznik Praw Obywatelskich",,
https://wiadomosci.onet.pl/kraj/smog-w-polsce-6-grudnia-stan-jakosc-i-zanieczyszczenie-powietrza/c7pt1qm,"Fatalna jakość powietrza. Najgorzej na Śląsku, w Krakowie i Warszawie","Środkowa oraz południowa Polska wciąż nie może uporać się ze smogiem. Zdecydowanie najgorszym powietrzem oddychają mieszkańcy województwa śląskiego i małopolskiego. W niektórych miejscach wskaźniki dochodzą nawet do ok. 600 proc. dopuszczalnej normy. Wczoraj samorządowcy z 20 miast podpisali podczas Szczytu Klimatycznego deklarację katowicką, potwierdzając chęć współpracy na rzecz czystości powietrza i przeciwdziałania zmianom klimatu. Niestety, jakość naszego powietrza pokazuje, że walka ze smogiem jest teoretyczna.","Mamy dokładną prognozę godzinową z ICM Uniwersytetu Warszawskiego dla prawie 60 tys. miejsc w Polsce! Dzięki naszemu serwisowi pogodowemu deszcz nigdy cię nie zaskoczy. Sprawdź prognozę na www.pogoda.onet.pl. 6 grudnia to kolejny dzień w tym roku, w którym Polacy duszą się smogiem - wynika z czujników sieci pomiarowej Airly. Nie najlepszym powietrzem oddychają również mieszkańcy Katowic, gdzie od poniedziałku odbywa się międzynarodowy Szczyt Klimatyczny COP24. ""Zła jakość powietrza! To nie jest dzień na spacer z dziećmi!"" - głosi komunikat ostrzegawczy. Przypomnijmy, że wczoraj na konferencji prasowej towarzyszącej Szczytowi Klimatycznemu ONZ w Katowicach zaprezentowany został najnowszy raport WHO pt. „Zdrowie i zmiany klimatu”, w którym eksperci przedstawili m.in., jak zanieczyszczenia wypływają na nasze zdrowie oraz jakie działania należy podjąć, by temu przeciwdziałać. POLECAMY: Listy do redakcji. Czytelnicy Onetu komentują szczyt klimatyczny w Katowicach Światowa Organizacja Zdrowia wskazała, że z powodu zanieczyszczeń powietrza rocznie na świecie umiera 7 mln osób. WHO wskazało, że dowody są oczywiste, iż zmiany klimatu już teraz mają poważny wpływ na ludzkie życie i zdrowie. Niestety, fatalne powietrze 6 grudnia pokazuje, że nowoczesne technologie mające ograniczyć zanieczyszczenie powietrza, o których od kilku dni rozmawia się podczas COP24 w Katowicach, w Polsce są tylko teorią. Zerknijmy na dane poniżej. W samej stolicy powietrze dziś również nie należy do najlepszych. Większość czujników Airly wskazuje, że poziom zanieczyszczenia powietrza jest wysoki lub bardzo wysoki. W wielu miejscach w centrum miasta poziom PM10 utrzymuje się na poziomie przekraczającym nawet 200 proc., a PM2.5 w niektórych miejscach dochodzi nawet do ok. 300 proc. dopuszczalnej normy. Dobrym powietrzem oddychają mieszkańcy podwarszawskich Łomianek lub Siedlec. W Krakowie powietrze jest dziś złe, a miejscami nawet tragiczne. Wiele czujników w centrum miasta pokazuje przekroczenie poziomu pyłów PM10 i PM2.5 na poziomie ok. 600 proc. Najmocniej zanieczyszczone jest powietrze w północno-zachodniej części miasta. Złym powietrzem oddychają też mieszkańcy Krzeszowic, Chrzanowa i Nowego Sącza. Wyjątkowo złe powietrze dziś jest na Górnym Śląsku. Mieszkańcy Rybnika, Piekar Śląskich i Mysłowic mogą spotkać się z zanieczyszczeniem czynników PM10 i PM2.5 na poziomie ok. 600 proc. Zdecydowanie lepiej jest dziś w Jastrzębiu-Zdroju, Cieszynie, Ustroniu. Na koniec dobre informacje. Bardzo dobra i dobra jest dziś jakość powietrza w Łodzi, Poznaniu i w Bydgoszczy. Lepiej jest również we Wrocławiu, Jeleniej Górze, Trójmieście, Olsztynie i Lublinie. Czystym powietrzem oddychają też mieszkańcy województwa zachodniopomorskiego. To jednak niewielkie pocieszenie. Źródło: Airly, PAP",Smog w Polsce - 6 grudnia,
https://wiadomosci.onet.pl/kraj/smog-w-polsce-5-grudnia-stan-jakosc-i-zanieczyszczenie-powietrza/n8p2vv9,Smog w Polsce - 5 grudnia,"Smog nad Polską. Dziś jakość powietrza w wielu miejscach jest dobra, a w niektórych miejscach bardzo dobra, choć na Śląsku i w Małopolsce w wielu miejscach poziom zanieczyszczenia jest umiarkowany.","Bardzo dobry jest dziś stan powietrza w Warszawie. W wielu miejscach w centrum miasta poziom PM10 utrzymuje się na poziomie ok. 40 proc., a PM2.5 ok. 50 proc. dopuszczalnej normy. Wspaniałym powietrzem oddychają mieszkańcy podwarszawskich miejscowości takich, jak Łomianki, Piaseczno czy Podkowa Leśna. W Krakowie powietrze jest dziś umiarkowane, choć w wielu miejscach punkty pomiarowe wskazują również powietrze dobre. W centrum miasta poziom pyłów PM10 i PM2.5 utrzymuje się na poziomie ok. 80 proc. Nieco mocniej zanieczyszczone jest powietrze w północnej części miasta. Bardzo czysto jest w Nowym Targu, Zakopanem. Źle w Trzebini. Dobrym i bardzo dobrym powietrzem oddychają dziś mieszkańcy Aglomeracji Śląskiej, gdzie stężenie szkodliwych pyłów w większość miast nie przekracza dopuszczalnych norm. Bardzo źle jest niestety znów w okolicach Rybnika i Żor. Bardzo dobra i dobra jest dziś jakość powietrza w Łodzi, Poznaniu i w Bydgoszczy. Czysto i bardzo czysto we Wrocławiu, Trójmieście, Olsztynie i Lublinie. Czysto jest również w Szczecinie, choć złe jest powietrze w położonym niedaleko Pilchowie. Źródło: Airly",Smog w Polsce - 5.12,
https://wiadomosci.onet.pl/kraj/15-latka-zaproszona-na-cop24-rozmawiala-z-sekretarzem-generalnym-onz/162e8cl,15-latka zaproszona na COP24. Rozmawiała z Sekretarzem Generalnym ONZ,"15-letnia Greta Thunberg ze Szwecji została zaproszona do Katowic, gdzie odbywa się szczyt klimatyczny ONZ COP24. Młoda szwedka podczas konferencji klimatycznej spotkała się z sekretarzem generalnym ONZ António Guterresem. Thunberg co piątek opuszcza swoje zajęcia w szkole, aby protestować przed szwedzkim parlamentem - w ten sposób walczy o środowisko - informuje TVN24.","Greta Thunberg swój protest rozpoczęła przed wyborami parlamentarnymi w Szwecji, które odbyły się 9 listopada. Szwedka domaga się, aby rząd w Sztokholmie wziął odpowiedzialność za powodowane przez człowieka zmiany klimatyczne. Greta jest także aktywna w mediach społecznościowych. Zamieściła w nich m.in. film, w którym opowiada o swoim proteście i zachęca innych do podobnych działań w obronie przyrody. W piątek 15-letnia aktywistka pojawiła się w Katowicach. Podczas szczytu młodych, przed konferencją klimatyczną COP24 ONZ rozmawiała z Sekretarzem Generalnym Organizacji Narodów Zjednoczonych António Guterresem. Greta opowiadała dziennikarzom o rozmowie z Sekretarzem Generalnym ONZ. Przyznała, że tematem była ""sprawiedliwość klimatyczna"". Według niej na wielu konferencjach poświęconym zmianom klimatycznym przez ostatnich 25 lat, ""rzesze ludzi błagało przywódców naszych narodów o powstrzymanie emisji"". Jednak jej zdaniem to ""nie zadziałało, ponieważ emisje gazów cieplarnianych nadal rosną"". Według niej, rządzący ""zignorowali nas i zignorują nas ponownie"" - czytamy na tvn24.pl. Chcesz być na bieżąco z najważniejszymi informacjami dnia? Polub Onet Wiadomości na Facebooku! Źródło: TVN24, Twitter",Antonio Guterres,
https://wiadomosci.onet.pl/kraj/smog-w-polsce-4-grudnia-stan-jakosc-i-zanieczyszczenie-powietrza/xlcx6nh,Smog w Polsce - 4 grudnia,"Smog nad Polską. Dziś jakość powietrza w wielu miejscach jest umiarkowana, a w niektórych miejscach dobra lub nawet bardzo dobra. Złym powietrzem oddychają jednak mieszkańcy okolic Krakowa i niektórych mniejszych miejscowości w Małopolsce i na Śląsku.","Umiarkowany jest dziś stan powietrza w Warszawie. W centrum miasta poziom PM10 utrzymuje się na poziomie 150 proc., a PM2,5 170 proc. dopuszczalnej normy. Średnim powietrzem oddychają mieszkańcy podwarszawskich miejscowości takich, jak Łomianki, Piastów czy Podkowa Leśna. Źle w Markach, Piasecznie, Sochaczewie i Grójcu. W Krakowie powietrze jest dziś złe, a w niektórych miejscach nawet bardzo złe. W centrum miasta poziom pyłów PM10 utrzymuje się na poziomie ok. 180 proc. dopuszczalnej normy, a pyłów PM2.5 na poziomie 230 proc. normy. Fatalnie jest na północy miasta - w Zielonkach czy Brzeziu PM10 sięga 600 proc. normy, a PM2,5 mocno przekracza 700 proc. Bardzo czysto jest za to na południowych krańcach Krakowa. Źle w Nowym Sączu, Makowie Podhalańskim, Nowym Targu i w Zakopanem. Dobrym powietrzem oddychają dziś mieszkańcy Śląska, gdzie stężenie szkodliwych pyłów w większość miast nie przekracza dopuszczalnych norm. Bardzo dobrze jest w Tychach i Zabrzu. Czystym powietrzem cieszą się mieszkańcy Częstochowy, Katowic, Siemianowic Śląskich czy Mysłowic. Bardzo źle w Pszowie. Umiarkowana jest dziś jakość powietrza w Łodzi i w Bydgoszczy. Czysto i bardzo czysto we Wrocławiu i w Poznaniu. Świetnym powietrzem oddycha cała Polska zachodnia - bardzo czysto jest dziś w Szczecinie, Trójmieście, Legnicy, ale i na Lubelszczyźnie i Podkarpaciu. Źródło: Airly",Smog w Polsce - 4.12,
https://wiadomosci.onet.pl/kraj/smog-w-polsce-3-grudnia-stan-jakosc-i-zanieczyszczenie-powietrza/1hwdjnh,Smog w Polsce - 3 grudnia,"Smog nad Polską. Dziś jakość powietrza w bardzo wielu miejscach jest umiarkowana, a w niektórych miejscach dobrach. Złym powietrzem oddychają jednak mieszkańcy niektórych miejscowości na Śląsku i w Małopolsce.","Umiarkowany jest dziś stan powietrza w Warszawie. W centrum miasta poziom PM10 utrzymuje się na poziomie 120-130 proc., a PM2,5 150-170 proc. dopuszczalnej normy. Średnim powietrzem oddychają mieszkańcy podwarszawskich miejscowości takich, jak Łomianki, Piastów czy Podkowa Leśna. W Krakowie powietrze jest dziś umiarkowane, a w niektórych miejscach dobre. W centrum miasta poziom pyłów PM10 i PM2.5 utrzymuje się na poziomie ok. 140 proc. dopuszczalnej normy. Źle jest w Chrzanowie, Krzeszowicach i Proszowicach, za to dziś bardzo dobry powietrzem oddychają mieszkańcy okolic Kalwarii Zebrzydowskiej. Umiarkowanym i dobrym powietrzem oddychają dziś mieszkańcy Śląska, gdzie jakość powietrza w większości miejscowości jest dobra. Bardzo dobrze jest w Tychach i Zabrzu. Czystym powietrzem cieszą się mieszkańcy Częstochowy. Mocno zanieczyszczony jest za to Wodzisław Śląski, Pszów, Dość dobra jest dziś jakość powietrza w Łodzi, w Poznaniu i we Wrocławiu. Bardzo czyste powietrze jest w Szczecinie i w Trójmieście. Źródło: Airly",Smog w Polsce - 3.12,
https://wiadomosci.onet.pl/kraj/warszawa-waz-na-klatce-schodowej/8pppr30,"""Zbożowy na Żytniej"". Wąż na klatce schodowej w jednym z warszawskich budynków","Wczoraj rano funkcjonariusze ze stołecznego Ekopatrolu otrzymali zgłoszenie o wężu na klatce schodowej w jednym z budynków przy ul. Żytniej. Jak czytamy na stronie Straży Miejskiej, ""patrol nie dał się przekonać, że wąż jest biblijnym kusicielem"".","Strażnicy po przybyciu na miejsce odnaleźli zgubę lub uciekiniera, który wymagał profesjonalnej opieki. Wąż został bezpiecznie odłowiony i przetransportowany do warszawskiego oddziału CITES. Jak się okazało, gad to młody hodowlany wąż zbożowy. ""Dzięki fachowej opiece jest już bezpieczny i spokojnie odpoczywa w terrarium"" - podkreśla Straż Miejska. Źródło: Straż Miejska",Znaleziony wąż,
https://wiadomosci.onet.pl/kraj/smog-w-polsce-30-listopada-stan-jakosc-i-zanieczyszczenie-powietrza/1ee5wvw,Smog w Polsce - 30 listopada,"Smog nad Polską. Dziś jakość powietrza w bardzo wielu miejscach jest umiarkowana, a w niektórych miejscach dobrach. Fatalnie jest w Polsce południowej - w Rybniku poziom zanieczyszczenia szkodliwymi pyłami sięga 900 proc. dopuszczalnej normy. Podobnie jest w mniejszych miejscowościach na południu Małopolski - w Kalwarii Zebrzydowskiej poziom PM10 sięga 1111 proc., a PM2.5 - 1245 proc. normy.","Dobry jest dziś stan powietrza w Warszawie. W centrum miasta poziom PM10 nie przekracza 80 proc., a PM2,5 100 proc. dopuszczalnej normy. Bardzo dobrym powietrzem oddychają mieszkańcy Konstancina-Jeziorny. Dobrej jakości powietrze jest również w Piasecznie, Piastowie i Podkowie Leśnej. W Krakowie powietrze jest dziś umiarkowane, a w niektórych miejscach złe. W centrum miasta poziom pyłów PM10 i PM2.5 utrzymuje się na poziomie ok. 100 proc. dopuszczalnej normy. Fatalnie jest za to na południe od stolicy regionu - bardzo złe jest powietrze w Kalwarii Zebrzydowskiej (normy przekroczone o ponad 1000 proc. normy), Suchej Beskidzkiej, Wadowicach, Wieliczce, Nowym Targu i Zakopanem. Mocno zanieczyszczonym powietrzem oddychają dziś mieszkańcy Śląska, gdzie jakość powietrza jest zła lub bardzo zła. Fatalnie jest w Rybniku, Mysłowicach i Żorach. Bardzo źle w Czeladzi, Gliwicach, Siemianowicach Śląskich i Rudzie Śląskiej. Nie najlepsza jest dziś jakość powietrza w Łodzi, źle jest w Tomaszowie Mazowieckim i Opocznie. Złym powietrzem oddychają mieszkańcy Poznania i Bydgoszczy. Bardzo czysto jest za to na południu Dolnego Śląska. Źródło: Airly",Smog w Polsce - 30.11,
https://wiadomosci.onet.pl/swiat/plastik-zabija-zwierzeta/e2qf5q6,Plastik zabija zwierzęta,"Eksperci szacują, że po wodach oceanów pływa obecnie ok. 150 mln ton plastikowych śmieci. W ciągu 10 lat liczba ma ich być trzy razy więcej. Odpady nie tylko zabijają rocznie miliony zwierząt, negatywnie wpływają również na klimat, turystykę, rybołówstwo, a także na nasze ciała – wraz z pożywieniem plastik trafia do naszych żołądków.",,,
https://wiadomosci.onet.pl/kraj/smog-w-polsce-29-listopada-stan-jakosc-i-zanieczyszczenie-powietrza/fgqv32v,Smog w Polsce - 29 listopada,"Smog nad Polską. Dziś jakość powietrza w bardzo wielu miejscach jest umiarkowana, a na południu kraju zła. Mocno zanieczyszczone jest powietrze w Małopolsce i na Dolnym Śląsku. Czystym powietrzem cieszą się za to mieszkańcy stolicy.","Dobry jest dziś stan powietrza w Warszawie. W centrum miasta poziom PM10 utrzymuje się na poziomie ok. 50-60 proc. dopuszczalnej normy, a PM2,5 nie przekracza 100 proc. dopuszczalnej normy. Bardzo złym powietrzem oddychają mieszkańcy Podkowy Leśnej. Umiarkowanej jakości powietrze jest w Piasecznie, Łomiankach i Legionowie. W Krakowie powietrze jest dziś umiarkowane, a w niektórych miejscach złe. W centrum miasta poziom pyłów PM10 i PM2.5 utrzymuje się na poziomie 100-130 proc. dopuszczalnej normy. Fatalnie jest za to w pozostałej części regionu - bardzo złe jest powietrze w Kalwarii Zebrzydowskiej, Suchej Beskidzkiej, Myślenicach (poziom PM10 sięga dziś 530 proc. norm, a PM2.5 - 686 proc.) i Wieliczce. Źle jest również Zakopanem i Nowym Sączu. Lepszym powietrzem oddychają dziś mieszkańcy Śląska, gdzie jakość powietrza jest dobra lub umiarkowana. Ponownie złe jest powietrze w Rybniku - PM10 sięga 380 proc. normy, a PM2.5 utrzymuje się powyżej 540 proc. normy. Bardzo zanieczyszczone są też Czechowice-Dziedzice i Skoczów, Nie najlepsza jest dziś jakość powietrza w Łodzi, źle jest w Tomaszowie Mazowieckim i Opocznie. Umiarkowanym lub złym powietrzem oddychają wrocławianie. Średnio również w Poznaniu i Bydgoszczy. Źródło: Airly",Smog w Polsce - 29.11,
https://wiadomosci.onet.pl/kraj/smog-w-polsce-28-listopada-stan-jakosc-i-zanieczyszczenie-powietrza/w24ce92,Smog w Polsce - 28 listopada,"Smog nad Polską. Dziś jakość powietrza w bardzo wielu miejscach w kraju jest zła, a w niektórych miejscach umiarkowana. Złe jest powietrze w Warszawie, na Śląsku i w Małopolsce. Czyste powietrze jedynie na Pomorzu, Warmii i Mazurach oraz Podlasiu.","Zły jest dziś stan powietrza w stolicy. W centrum miasta poziom PM10 utrzymuje się na poziomie ok. 200 proc. dopuszczalnej normy, a PM2,5 na poziomie ok. 250 proc. Bardzo złym powietrzem oddychają również mieszkańcy podwarszawskich miejscowości jak Pruszków, Podkowa Leśna, źle w Piasecznie, Wołominie i Ząbkach. Bardzo zanieczyszczone jest powietrze nad Radomiem. Zła, a w niektórych miejscach umiarkowana, jest dziś jakość powietrza w Krakowie. W centrum miasta poziom pyłów PM10 i PM2.5 utrzymuje się na poziomie 160-180 proc. dopuszczalnej normy. Punkt pomiarowy przy Al. Trzech Wieszczów wskazuje poziom PM10 na poziomie 156 proc. normy, a PM2,5 - 252proc. Bardzo złe jest powietrze w Kalwarii Zebrzydowskiej, Wadowicach i Myślenicach. Czystym powietrzem cieszą się za to mieszkańcy Zakopanego. Ciężko oddycha się dziś na Śląsku, gdzie jakość powietrza jest zła, a niektórych miejscach bardzo zła. Zanieczyszczone są dziś Gliwice, Siemianowice Śląskie czy Bytom. Ponownie fatalne powietrze w Rybniku - PM10 ok. 400 proc. normy, a PM2.5 powyżej 500 proc. normy, Żorach i Jastrzębiu Zdrój. Dziś znów zła jest jakość powietrza w Poznaniu i Grudziądzu. Dość dobrym powietrzem cieszą się dziś mieszkańcy Łodzi. Bardzo czysto w Trójmieście, Olsztynie, Suwałkach i Białymstoku. Źródło: Airly",Smog w Polsce - 28.11,
https://wiadomosci.onet.pl/swiat/norwegia-martwe-ryby-napedza-norweskie-statki/wkpsejz,Martwe ryby napędzą norweskie statki. W trosce o klimat,"Norweski operator Hurtigruten, planuje wykorzystać rybne odpady do zasilania niektórych swoich statków, ponieważ stara się zmniejszyć zanieczyszczenie i wpływ swoich jednostek na zmiany klimatyczne - informuje ""Rzeczpospolita"".","Resztki martwych ryb z dużego w Norwegii sektora rybołówstwa zostaną zmieszane z innymi odpadami organicznymi, aby zamiast ciężkiego oleju napędowego można było użyć płynnego biogazu - tłumaczy Hurtigruten, który m.in. organizuje rejsy do Arktyki i Antarktydy. - To, co inni postrzegają jako problem, my postrzegamy jako źródło energii i rozwiązanie - powiedział Daniel Skjeldam, dyrektor generalny firmy. - Dzięki wprowadzeniu biogazu jako paliwa dla statków wycieczkowych, Hurtigruten będzie pierwszym operatorem rejsowym, która będzie zasilać statki bez użycia paliw kopalnych - dodał. Według rzecznika firmy Rune Thomasa Ege'a pierwszy biogazowy statek mógłby być gotowy już pod koniec przyszłego roku. Celem firmy jest modernizacja do 2021 roku sześciu z jej 17 statków w ten sposób, by możliwe było użycie jako źródła zasilania kombinacji biogazu, akumulatorów i skroplonego gazu ziemnego - najczystszego paliwa kopalnego. W Norwegii już teraz popularne są autobusy na biogaz. Może się pochwalić również dużymi sektorami rybołówstwa i leśnictwa, które produkują ogromne ilości odpadów organicznych. Zapowiedź Hurtigruten pojawiła się po tym, gdy biznes wycieczkowy stanął w obliczu ostrej krytyki z powodu wpływu na zmiany klimatyczne i jakość powietrza. Duży statek pasażerski, napędzany ciężkim olejem napędowym, emituje prawie tyle samo drobnych cząstek dziennie, co milion samochodów - twierdzi niemiecka grupa środowiskowa Nabu. Wczoraj francuski sąd ukarał grzywną w wysokości 100 tys. euro firmę P & O i jej kapitana ze Stanów Zjednoczonych za to, że świadomie używał paliwa z nadmierną zawartością siarki. We Francji jest to pierwszy taki wyrok. Norwegia na 2026 rok ustanowiła sobie cel zero-emisyjności dla statków wycieczkowych i promów, pływających po jej fiordach, wymienionych jako miejsca światowego dziedzictwa UNESCO. Chcesz być na bieżąco z najważniejszymi informacjami dnia? Polub Onet Wiadomości na Facebooku! Źródło: ""Rzeczpospolita""",,
https://wiadomosci.onet.pl/kraj/smog-w-polsce-27-listopada-stan-jakosc-i-zanieczyszczenie-powietrza/enc01wm,Smog w Polsce - 27 listopada,"Smog nad Polską. Dziś jakość powietrza w centrum Polski jest umiarkowana, a w niektórych miejscach zła. Dobrym powietrzem oddychają za to mieszkańcy południa i północy kraju - w Małopolsce, na Podkarpaciu i w Trójmieście jest dziś czysto, a w niektórych miejscach bardzo czysto.","Średni jest dziś stan powietrza w stolicy. W centrum miasta poziom PM10 utrzymuje się na poziomie ok. 100 proc. dopuszczalnej normy, a PM2,5 na poziomie ponad 130-150 proc, choć niektóre punkty pomiarowe - m.in. ten przy Al. Niepodległości - wskazują, że w w części stolicy powietrze jest czyste. Złym powietrzem oddychają za to mieszkańcy podwarszawskich miejscowości jak Pruszków, Łomianki czy Legionowo. Dobrym powietrzem oddychają mieszkańcy Radomia. Dobry jest stan powietrza w Krakowie, gdzie powietrze jest czyste, a w niektórych punktach nawet bardzo czyste. W centrum miasta poziom pyłów PM10 i PM2.5 utrzymuje się na poziomie 60 proc. dopuszczalnej normy. Punkt pomiarowy przy Al. Trzech Wieszczów wskazuje poziom PM10 na poziomie 79 proc. normy, a PM2,5 - 119 proc. Bardzo czysto jest w Skawinie, Nowym Targu i Zakopanem, ale po raz kolejny złym powietrzem oddychają mieszkańcy Kalwarii Zebrzydowskiej. Czystym, a w niektórych miejscach umiarkowanym powietrzem oddychają dziś mieszkańcy Śląska. Bardzo dobre jest dziś powietrze w Tychach, Zabrzu, Gliwicach, dobre w Katowicach, Mysłowicach czy Siemianowicach Śląskich. Źle jest niestety w Rybniku, Czechowicach-Dziedziacach czy Miasteczku Śląskim. Bardzo czysto dziś w Częstochowie. Złe jest dziś powietrze w Wielkopolsce - m.in. w Swarzędzu i Grodzisku Wlk. - oraz na Kujawach - w Aleksandrowie Kujawskim, Grudziądzu czy w podbydgoskiej Nowej Wsi Wielkiej, gdzie poziom PM10 przekracza 560 proc. dopuszczalnej normy, a PM2.5 - 680 proc. normy. Źródło: Airly",Smog w Polsce - 27.11,
https://wiadomosci.onet.pl/swiat/indonezja-w-zoladku-wieloryba-znaleziono-6-kg-plastiku/en9skgz,Indonezja: w żołądku wieloryba znaleziono 6 kg plastiku,Na wyspie Kapota w Indonezji morze wyrzuciło martwego wieloryba. W jego żołądku pracownicy Parku Narodowego Wakatobi znaleźli wiele plastikowych elementów - informuje ABC News.,"W ciele zwierzęcia doliczono się 115 kubków z tworzywa sztucznego. Znaleziono również dwa klapki, cztery butelki i 25 torebek. W sumie w żołądku wieloryba było ponad tysiąc plastikowych elementów, które ważyły prawie sześć kilo. Martwe zwierzę mierzyło 9,5 metra długości. Nie wiadomo, czy wieloryb zginał przez połknięty plastik. Zbadanie zwierzęcia uniemożliwił jego zły stan. Minister spraw morskich Indonezji, Donald Isaac Pandjaitan powiedział, że odkrycie w ciele wieloryba ""bardzo go zasmuciło"", bo niedawno prowadził w kraju kampanię na rzecz zmniejszenia zużycia tworzyw sztucznych. Chcesz być na bieżąco z najważniejszymi informacjami dnia? Polub Onet Wiadomości na Facebooku. Źródło: ABC News",,
https://wiadomosci.onet.pl/kraj/smog-w-polsce-21-listopada-stan-jakosc-i-zanieczyszczenie-powietrza/jqprzr1,Smog w Polsce - 21 listopada,"Smog nad Polską. Powietrze, którym będziemy dziś oddychać w większości nie przekracza dopuszczalnych norm. Na przeważającym terenie kraju jego jakość będzie dobra i umiarkowana. Na północy Polski bardzo dobra.","Jakość powietrza w centrum Warszawy jest dzisiaj dobra, a w niektórych punktach pomiarowych umiarkowana. W Pruszkowie, Łomiankach i Markach stężenia pyłu PM10 i PM2.5 na podobnym poziomie. Dobrze, a niektórych miejscach nawet bardzo dobrze, jest dziś w stolicy Małopolski. Normy zanieczyszczeń pyłami PM10 i PM2,5 nie przekraczają dopuszczalnych norm. Poziom stężenia PM10 w centrum miasta utrzymuje się na poziomie 86 proc., a PM2.5 91 proc. Gorszym powietrzem oddychać będą mieszkańcy Wadowic czy Kalwarii Zebrzydowskiej. Na Śląsku powietrze umiarkowane. Najczystszym cieszyć się mogą w Tychach, Dąbrowie Górniczej i Tarnowskich Górach. W Katowicach poziom zanieczyszczenia pyłami PM10 i PM2,5 wynosi odpowiednio 58 i 75 proc. Gorsza jakość powietrza dziś w Chrzanowie, Mysłowicach i Gliwicach. Bardzo dobra jest jakość powietrza jest dziś w Toruniu, Bydgoszczy, Olsztynie i w Trójmieście. Równie dobrym powietrzem będą dziś oddychać mieszkańcy Elbląga, Koszalina i Białegostoku. Gorsze powietrze w Szczecinie i Poznaniu. Źródło: Airly Chcesz być na bieżąco z najważniejszymi informacjami dnia? Polub Onet Wiadomości na Facebooku!",,
https://wiadomosci.onet.pl/kraj/smog-w-polsce-19-listopada-stan-jakosc-i-zanieczyszczenie-powietrza/en46k0r,Smog w Polsce - 19 listopada,"Smog nad Polską. Dziś jakość powietrza w większości kraju jest zła. Zanieczyszczonym powietrzem oddychamy dziś w większości dużych miast Polski, m.in. w Krakowie, miastach aglomeracji śląskiej, oraz Bydgoszczy i Rzeszowie i innych miast południowej Polski. Dobrym powietrzem oddychają mieszkańcy Polski centralnej i północnej.","Stan powietrza w stolicy jest dobry. Czujniki w centrum miasta wskazują, że poziom PM10 osiągnął nawet od 57% dopuszczalnej normy. To samo odnotowujemy w przypadku pyłów PM2,5. Zły stan powietrza jest w Krakowie. Poziom zanieczyszczenia w kilku punktach pomiarowych wskazuje ponad 171 procent normy, w innych utrzymuje się na poziomie okołu 120 procent. Cały Śląsk ""świeci się"" dziś na pomarańczowo i czerwono. Jak zazwyczaj - źle jest w Rybniku, gdzie czujniki wskazują od 120 do 158 procent normy. Smog wyczuwalny jest także m.in. w Gliwicach, Katowicach, Jaworznie, Piekarach Śląskich, Tarnowskich Górach czy Dąbrowie Górniczej. Smog to poważne zagrożenie dla zdrowia ludzi oraz zwierząt. Przez układ oddechowy do naszego organizmu przenikają szkodliwe pyły, zawierające m.in. metale ciężkie (np. arsen, nikiel), sadzę czy benzopiren (posiadający właściwości rakotwórcze). Zanieczyszczone powietrze które wdychamy może wywoływać ból głowy i gardła, podrażnienie oczu, alergie, zapalenie gardła, płuc, oskrzeli, duszności, problemy z oddychaniem, astmę, problemy z pamięcią i koncentracją. Smog sprzyja też depresji i schorzeniom układu nerwowego. Jest bardzo niebezpieczny dla kobiet w ciąży.Podczas występowania złego stanu powietrza nie należy zbyt wiele czasu przebywać na zewnątrz. Aktywność fizyczna (np. bieganie), nadmierny wysiłek tym bardziej nie jest wskazany. Jeśli długotrwała obecność na zewnątrz jest konieczna, dobrym rozwiązaniem będzie wykorzystywanie antysmogowej maski z filtrem. Natomiast wewnątrz budynków nie powinno się otwierać okien. Na popularności zyskują umieszczane w domach lub biurach urządzenia do oczyszczania powietrza. Źródło: Airly",Smog w Polsce - 19.11.2018,
https://wiadomosci.onet.pl/kraj/smog-w-polsce-18-listopada-stan-jakosc-i-zanieczyszczenie-powietrza/0ljwr8l,Smog w Polsce - 18 listopada,"Smog nad Polską. Dziś jakość powietrza w większości kraju jest zła. Zanieczyszczonym powietrzem oddychamy dziś w większości dużych miast Polski, m.in. w Warszawie, Krakowie, miastach aglomeracji śląskiej, Wrocławiu, Bydgoszczy czy Poznaniu i Rzeszowie. Dobrym powietrzem oddychają mieszkańcy Trójmiasta.","Fatalny jest dziś stan powietrza w stolicy. Niektóre czujniki w centrum miasta wskazują, że poziom PM10 osiągnął nawet od 400 do 600 procent dopuszczalnej normy. To samo odnotowujemy w przypadku pyłów PM2,5. Kiepsko jest także w Krakowie. Poziom zanieczyszczenia w kilku punktach pomiarowych wskazuje ponad 200 procent normy, w innych utrzymuje się na poziomie okołu 150 procent. Gorzej sytuacja ma się w gminach ościennych. Dzisiejsze rekordy biją tu Zielonki, w których czujniki wskazują ponad 400 proc. normy PM2,5. Cały Śląsk ""świeci się"" dziś na pomarańczowo i czerwono. Jak zazwyczaj - źle jest w Rybniku, gdzie czujniki wskazują od 200 do 400 procent normy. Smog wyczuwalny jest także m.in. w Gliwicach, Katowicach, Jaworznie, Piekarach Śląskich, Tarnowskich Górach czy Dąbrowie Górniczej. Bardzo zanieczyszczony jest dziś Wrocław i Poznań. Fatalnym powietrzem oddychamy w Lesznie - tam pyły przekroczyły 400 procent normy. Podobnie lub gorzej sytuacja ma się m.in w Bydgoszczy, gdzie niektóre czujniki wskazują nawet 500 procent normy. W Łodzi normy zanieczyszczenia przekraczają 200 procent, jednak najgorzej jest w miejscowościach sąsiednich, takich jak Rzgów czy Aleksandrów Łódzki - tam ""liczniki"" dobijają nawet 600 procent. Trochę lepiej jest w stolicy woj. podkarpackiego - Rzeszowie, choć 160 do ponad 200 proc. normy pyłowej wciąż nie wpłynie dobrze na nasze zdrowie. Niedobrze jest dziś nawet w Szczecinie, w którym wskaźnik zanieczyszczenia w centrum wskazał ponad 300 procent. Smog to poważne zagrożenie dla zdrowia ludzi oraz zwierząt. Przez układ oddechowy do naszego organizmu przenikają szkodliwe pyły, zawierające m.in. metale ciężkie (np. arsen, nikiel), sadzę czy benzopiren (posiadający właściwości rakotwórcze). Zanieczyszczone powietrze które wdychamy może wywoływać ból głowy i gardła, podrażnienie oczu, alergie, zapalenie gardła, płuc, oskrzeli, duszności, problemy z oddychaniem, astmę, problemy z pamięcią i koncentracją. Smog sprzyja też depresji i schorzeniom układu nerwowego. Jest bardzo niebezpieczny dla kobiet w ciąży.Podczas występowania złego stanu powietrza nie należy zbyt wiele czasu przebywać na zewnątrz. Aktywność fizyczna (np. bieganie), nadmierny wysiłek tym bardziej nie jest wskazany. Jeśli długotrwała obecność na zewnątrz jest konieczna, dobrym rozwiązaniem będzie wykorzystywanie antysmogowej maski z filtrem. Natomiast wewnątrz budynków nie powinno się otwierać okien. Na popularności zyskują umieszczane w domach lub biurach urządzenia do oczyszczania powietrza. Źródło: Airly",Smogowa mapa Polski 18.11,
https://wiadomosci.onet.pl/kraj/smog-w-polsce-16-listopada-stan-jakosc-i-zanieczyszczenie-powietrza/wr1f1ps,Smog w Polsce - 16 listopada,"Smog nad Polską. Dziś jakość powietrza w większości kraju jest dobra, choć źle jest w niektórych mniejszych miastach, zwłaszcza w Polsce zachodniej. Zanieczyszczona jest m.in. Legnica i Bydgoszcz, dobrym powietrzem oddychają za to mieszkańcy Warszawy, Krakowa i Śląska.","Dobry jest dziś stan powietrza w stolicy. W centrum miasta poziom PM10 utrzymuje się na poziomie ok. 70 proc. dopuszczalnej normy, a PM2,5 na poziomie ok. 100 proc. Złym powietrzem oddychają mieszkańcy Łukowa i Sochaczewa. Dobry jest stan powietrza w Krakowie. zwłaszcza w jego północnej części. W centrum miasta poziom pyłów PM10 i PM2.5 utrzymuje się na poziomie 80-90 proc. dopuszczalnej normy. Punkt pomiarowy przy Al. Trzech Wieszczów wskazuje poziom pyłu PM10 w wysokości 87 proc. normy, a PM2,5 - 125 proc. Bardzo czysto jest w Nowym Targu, Suchej Beskidzkiej i Zakopanym. Niestety, znów fatalnie w Kalwarii Zebrzydowskiej. Dość dobrze jest dziś na Śląsku, gdzie normy stężenia szkodliwych pyłów w większości miast nie przekraczają dopuszczalnych norm. Średnio jest w Gliwicach, źle w Tarnowskich Górach, Rydułtowach i północnej części Rybnika. Bardzo zanieczyszczone jest dziś Legnica, Kłodzko i Jelenia Góra. Bardzo zły jest stan powietrza w Sławie i Nowej Soli, źle w podszczecińskim Tanowie. Bardzo zanieczyszczona jest ponownie Bydgoszcz. Źródło: Airly Smog w Polsce - 13 listopada",Smog w Polsce - 16.11,
https://wiadomosci.onet.pl/swiat/ekologiczna-miedzynarodowka-w-obronie-lasu-hambach/z1143cc,Ekologiczna międzynarodówka. W obronie lasu Hambach,"Obrona lasu Hambach to kluczowy moment dla przyszłości energetyki węglowej w Niemczech, ale także w całej Europie - uważa Greenpeace Polska.","Kres wycince prastarego lasu Hambach położyła 5 października decyzja sądu administracyjnego w Monastyrze. Zakazał on wyrębu kolejnych drzew, aż do rozstrzygnięcia pozwu organizacji ekologicznej BUND.. Organizacja poprosiła o sprawdzenie, czy las klasyfikuje się do kategorii obszarów chronionych „Flora-Fauna-Habitat”. BUND argumentuje, że wykarczowanie wyrządzi nieodwracalne szkody dla zagrożonego wyginięciem gatunku nietoperzy – nocków Bechsteina. Do tego czasu koncern energetyczny RWE nie może kontynuować wycinki na terenie, który miał zmienić się w kopalnię odkrywkową węgla brunatnego. Nie zapobiegło to jednak dalszej eskalacji sporu między aktywistami ochrony środowiska a niemieckim gigantem energetycznym o politykę klimatyczną. Ponad dwa tygodnie temu na terenie lasu demonstrowały znowu tysiące ludzi, aresztowano ponad 180 osób. Skonfliktowane strony oczekują też rozstrzygnięcia komisji węglowej, która obraduje w Berlinie nad tym, jak i kiedy wycofać węgiel brunatny z miksu energetycznego stosowanego dotąd w Niemczech. O tym, jak wiele las Hambach znaczy dla niemieckiej opinii publicznej można się przekonać, biorąc udział w cotygodniowym spacerze po lesie. Organizuje go od czterech lat leśnik pedagog Michael Zobel z Akwizgranu. Jak podkreśla w rozmowie z DW, Hambach był 40 lat temu największym obszarem leśnym w Nadrenii między Kolonią, Duesseldorfem i Akwizgranem. 90 proc. już nie ma, zostało jeszcze 10 proc. powierzchni, co daje ok. 500 ha. – To niezwykły las z wyjątkową fauną i florą, który w ostatnich latach i miesiącach stał się symbolem rosnącej woli społeczeństwa pożegnania z kopalnymi surowcami jako źródłem energii ­– mówi Michael Zobel. Cztery lata temu na spacery raz w miesiącu przyjeżdżało góra 50 osób. W latach 2017-18 pojawiało się do 500 osób, a od lata tego roku tysiące, by pod koniec września w wyprawie do lasu wzięło udział 15 tys. ludzi i oprowadzanie przybrało charakter demonstracji. Zobacz również: Śmiertelny wypadek w lesie Hambach W oprowadzaniu w drugą niedzielę listopada bierze udział około 550 osób. Wśród nich sporo dorosłych z dziećmi. Przeciętna wieku 40 plus. Sporo też emerytów. Wśród zebranych nadzwyczajny gość – przedstawicielka Indian Guajiro- rdzennych mieszkańców półwyspu Guajira w Kolumbii. Ze łzami w oczach opisuje ona pokrótce dramatyczną sytuację tamtejszej ludności, cierpiącej z braku wody, stepowienia regionu i mocnego zanieczyszczenia środowiska. W regionie tym działa największa na świecie kopalnia odkrywkowa węgla kamiennego El Cerrejon, którą eksploatują zagraniczne konsorcja górnicze Anglo American, Glencore, BHP Billiton. 35 proc. eksportu z niej trafia do Holandii i Niemiec. Z kolumbijskiego węgla korzysta nie tylko gigant energetyczny RWE, lecz także inne niemieckie koncerny EON i ENBW. Cały świat patrzy teraz na Hambach, który stał się znanym symbolem w walce o ochronę klimatu. – W naszych wyprawach biorą udział ludzie z całej Europy, również zza oceanu: z Ameryki Płd., z Filipin, także z Syberii. Mieliśmy nawet osoby z wysp Fidżi. Ostatnio otrzymałem wycinek z jednej z gazet w Ekwadorze o Hambach – mówi leśnik pedagog Michael Zobel. Jego zdaniem powstrzymanie wycinki prastarego lasu jest sensacją. Zadbały o to sądy, ale głównie ludzie. I co go najbardziej cieszy, zmieniło się także ich nastawienie. – Kiedyś była niemoc, przekonanie o niemożności zmiany czegokolwiek. Okazuje się jednak, że wspólna walka w imię określonego celu, wyjście w proteście na ulicę pozwala coś osiągnąć – uważa niemiecki aktywista. W walkę o Hambach włączyli się również aktywiści z Greenpeace Polska. 3 października ruszyła na stronie organizacji petycja skierowana do premiera Nardrenii Płn.-Westfalii Armina Lascheta (CDU), do landowej minister środowiska Ursuli Heinen-Esser (CDU), ministra gospodarki i energetyki Petera Altmeiera (CDU) oraz minister środowiska Svenji Schulze (SPD). – Polacy bardzo żywiołowo reagowali na sytuację w Niemczech, bo dwie rzeczy zbiegły się w Hambach: przyroda-las, którą my w Polsce też chcemy chronić, i koncern energetyczny, który ten las chce zniszczyć po to, by kontynuować działalność gospodarczą szkodliwą dla klimatu. One sprawiły, że ten skądinąd lokalny konflikt, stał się bardzo ważny nie tylko w Polsce, lecz także w innych krajach europejskich – mówi DW Krzysztof Cibor z Greeenpeace Polska. Petycję podpisało 14 tys. Polaków. Przeczytaj także: Klimat albo węgiel? Walka o las Hambach W opinii polskiego aktywisty Niemcy mają pozytywną historię, jeśli chodzi o działania zmierzające do przejścia na alternatywne źródła energii. Po konferencji klimatycznej w Paryżu 2015 uchodziły nawet za lidera, ale wyhamowały. Wciąż produkuje się w Niemczech dużo energii na bazie szkodliwego paliwa kopalnego. Eskalacja konfliktu w Hambach jest symboliczna i bardzo znacząca. – Jesteśmy w przededniu kolejnego szczytu klimatycznego COP24, tym razem w Katowicach, w grudniu. Czas przestać myśleć o partykularnym interesie, o zyskach i zacząć myśleć o planecie jako całości, o przyszłych pokoleniach – mówi DW Krzysztof Cibor. – Zobowiązania klimatyczne nie są wewnętrzną sprawą danego kraju. A to, co się dzieje w Niemczech, nie dotyczy jedynie Niemiec, ale całej UE i szczególnie Polski – dodaje polski aktywista. Uczestnicy niedzielnej wyprawy po lesie oprócz wyjątkowej przyrody mają okazję spotkać również aktywistów żyjących od lat w Hambach. Po ostatnich zmasowanych akcjach policji, kiedy zlikwidowano ponad 60 domków na drzewach, znowu pojawiają się nowe jak grzyby po deszczu. Na trasie przemarszu wciąż leżą prowizoryczne blokady i zapory. W lesie Hambach panuje cisza przed burzą. Jego los nie został jeszcze przesądzony, dlatego atmosfera jest wciąż napięta. ­ – Decyzja skazująca las Hambach byłaby złożeniem przez Niemcy broni i rezygnacją z dotychczasowych ambitnych celów klimatycznych – uważa Krzysztof Cibor z Greenpeace Polska. Zdaniem Michaela Zobela, jeśli udałoby się mieszkańcom Niemiec zachować las i w następnych latach zamknąć jedną z największych kopalń węgla brunatnego RWE, dodałoby to odwagi wielu ludziom na świecie, by walczyć dalej. – Naszym celem jest zachować życie na tej planecie. Jestem dziadkiem i chciałbym zapewnić także moim wnukom normalne warunki życia. Niemcy mogą stać się przykładem – dodaje Zobel. W Berlinie obraduje komisja węglowa. Oczy świata zwrócone są na Hambach. Polecamy: Niemcy: protest przeciwko rezygnacji z węgla. Obawy o przyszłość Polecamy: Las zamiast węgla: potężna demonstracja w Lesie Hambach",Aktywiści broniący lasu Hambach,
https://wiadomosci.onet.pl/kraj/smog-w-polsce-15-listopada-stan-jakosc-i-zanieczyszczenie-powietrza/14ktsmv,Smog w Polsce - 15 listopada,"Smog nad Polską. Dziś jakość powietrza w Polsce pogorszyła się, oddychamy powietrzem średniej jakości. Poziom stężenia pyłów jest umiarkowany, chociaż miejscami osiąga wysoki, a nawet bardzo wysoki poziom. Dopuszczalne normy w wielu miejscach kraju zostały przekroczone.","Jakość powietrza w centrum Warszawy jest dzisiaj dobra, a w niektórych punktach umiarkowana. Nieco gorszym powietrzem oddychają mieszkańcy Pruszkowa, Legioniowa i Zielonek, gdzie jakość powietrza jest średnia. Stan powietrza w Krakowie pogorszył się. Stężenie pyłów utrzymuje się tam na poziomie średnim i wysokim. W Małopolsce najgorsza sytuacja jest pomiędzy Krakowem a Oświęcimiem. Duże stężenie pyłów również w Kalwarii Zebrzydowskiej. Z kolei bardzo dobre powietrze jest dziś na Podhalu. Umiarkowanie dobry jest stan powietrza na Śląsku. W Katowicach poziom zanieczyszczenia jest niski. Czyste są dziś Bytom, Świętochłowice i Tychy. Źle jest w okolicach Pszczyny i Wilamowic. Wysoki poziom stężenia pyłów odnotowano dziś w Poznaniu i okolicach. Bardzo zanieczyszczone jest powietrze w Swarzędzu. Zła sytuacja także w Bydgoszczy, szczególnie w centrum miasta. Czyste jest natomiast powietrze na Pomorzu - w Gdańsku, Gdyni i Sopocie poziom zanieczyszczenia bardzo niski. Podobnie jest w Olsztynie i Elblągu. Chcesz być na bieżąco z najważniejszymi informacjami dnia? Polub Onet Wiadomości na Facebooku! Źródło: Airly",Smog w Polsce - 15.11,
https://wiadomosci.onet.pl/kraj/smog-w-polsce-14-listopada-stan-jakosc-i-zanieczyszczenie-powietrza/bm149t1,Smog w Polsce - 14 listopada,"Smog nad Polską. Dziś jakość powietrza w Polsce nareszcie się poprawiła. Oddychamy dobrym, a nawet bardzo dobrym powietrzem, a dopuszczalne normy stężenia szkodliwych pyłów w większości kraju nie przekraczają dopuszczalnych normy.","Jakość powietrza w centrum Warszawy jest dzisiaj dobra, a w niektórych punktach umiarkowana. Nieco gorszym powietrzem oddychają mieszkańcy Pruszkowa, Legioniowa i Zielonek, gdzie jakość powietrza jest średnia. Poprawił się stan powietrza w Krakowie i Małopolsce. Dobrze, a niektórych miejscach nawet bardzo dobrze, jest dziś w stolicy Małopolski. Normy zanieczyszczeń pyłami PM10 i PM2,5 nie przekraczają dopuszczalnych norm. Poziom stężenia PM10 w centrum miasta utrzymuje się na poziomie 69 proc., a PM2.5 74 proc. Bardzo dobre powietrze jest dziś na Podhalu i Suchej Beskidzkiej. Dobry, a w niektórych miejscach bardzo dobry, jest stan powietrza na Śląsku. W centrum Katowic poziom zanieczyszczenia pyłami PM10 i PM2,5 wynosi odpowiednio 65 i 84 proc. Bardzo czyste są dziś Tychy, Mikołów i Dąbrowa Górnicza. Źle w okolicach Wodzisławia Śląskiego. Bardzo dobrze w Częstochowie. Dobra jest również jakość powietrza nad Łodzią, Poznaniem i Bydgoszczą. Bardzo czyste jest powietrze w Trójmieście, Szczecinie, Wrocławiu, na Warmii i Mazurach. Źródło: Airly Chcesz być na bieżąco z najważniejszymi informacjami dnia? Polub Onet Wiadomości na Facebooku!",Smog w Polsce - 14.11,
https://wiadomosci.onet.pl/kraj/smog-w-polsce-13-listopada-stan-jakosc-i-zanieczyszczenie-powietrza/k3pepm1,Smog w Polsce - 13 listopada,"Smog nad Polską. Dziś jakość powietrza w większości kraju jest umiarkowana, a w niektórych miejscach zła. Po raz kolejny bardzo złym powietrzem oddychają mieszkańcy Małopolski i Śląska. Źle jest również w Łodzi, Olsztynie czy Lublinie.","Średni jest dziś stan powietrza w stolicy. W centrum miasta poziom PM10 utrzymuje się na poziomie ponad 150 proc. dopuszczalnej normy, a PM2,5 na poziomie ponad 200 proc. Złym powietrzem oddychają również mieszkańcy podwarszawskich miejscowości jak Piaseczno, Podkowa Leśna czy Pruszków. Źle jest w Sochaczewie, a umiarkowanie w Radomiu i Żyrardowie. Kolejny dzień z rzędu zły lub bardzo zły jest stan powietrza w Krakowie, zwłaszcza w jego północnej części. W centrum miasta poziom pyłów PM10 i PM2.5 utrzymuje się na poziomie 400 proc. dopuszczalnej normy. Punkt pomiarowy przy Al. Trzech Wieszczów wskazuje poziom PM10 na poziomie 328 proc. normy, a PM2,5 - 539 proc. Fatalne jest powietrze w Kalwarii Zebrzydowskiej, Wadowicach czy Zatorze. Źle w Nowym Targu, Makowie Podhalańskim i Suchej Beskidzkiej. Fatalnie jest dziś na Śląsku, gdzie jakość powietrza jest bardzo zła lub zła. Bardzo zanieczyszczone są dziś Mysłowice, Siemianowice Śląskie, Rybnik, Żory i Pszczyna, gdzie poziom pyłów PM10 i PM2.5 utrzymuje się w przedziale od 300 do 450 proc. normy. Bardzo źle jest w Gliwicach, Bytomiu i Tychach, źle w Katowicach i Zabrzu. Dziś znów zła jest jakość powietrza w Łodzi, Piotrkowie Trybunalskim, Olsztynie, Włocławku i Lublinie. Bardzo źle jest w Jeleniej Górze i Nysie. Czystym powietrzem cieszą się mieszkańcy Polski zachodniej i Pomorza. Źródło: Airly",Smog w Polsce - 13.11,
https://wiadomosci.onet.pl/kraj/smog-w-polsce-11-listopada-stan-jakosc-i-zanieczyszczenie-powietrza/5fjl9mv,Smog nad Polską. Kolejny dzień złego powietrza,"Smog nad Polską. Dziś jakość powietrza w kraju jest nieco lepsza niż wczoraj, ale nadal w wielu miastach jest źle. Mocno zanieczyszczony powietrzem oddychają po raz kolejny mieszkańcy Śląska i Małopolski, przekroczone są normy dopuszczalnego poziomu szkodliwych pyłów w Warszawie, Poznaniu i Łodzi.","W serwisie Onet Pogoda sprawdzisz aktualny poziom zanieczyszczenia powietrza i godzinową prognozę pogody z ICM Uniwersytetu Warszawskiego dla prawie 60 tys. miejsc w Polsce! Sprawdź prognozę na www.pogoda.onet.pl. Umiarkowany, a wielu miejscach zły, jest stan powietrza w stolicy - w całej Warszawie poziom pyłu PM10 utrzymuje się na poziomie powyżej 170 proc. dopuszczalnej normy, a pyłu PM2.5 na poziomie 200-210 proc. normy. W punkcie pomiarowym przy ul. Raszyńskiej PM10 sięga 196 proc., a PM2.5 232 proc. Umiarkowanym powietrzem oddychają mieszkańcy podwarszawskich miejscowości jak Łomianki czy Pruszków. Znów bardzo złym powietrze oddychają krakowianie i mieszkańcy pozostałej części Małopolski. W centrum Krakowa poziom pyłów PM10 sięga nawet 370 proc. dopuszczalnej normy, a PM2.5 przekracza 400 proc normy. Punkt pomiarowy przy ul. Starowiślnej wskazuje PM10 w wysokości 369 proc., a PM2.5 408 proc. Ponownie bardzo źle jest jest w Kalwarii Zebrzydowskiej i Wieliczce. Umiarkowane i złe jest powietrze na Śląsku. Bardzo zanieczyszczone są dziś Jaworzno, Mysłowice, Pszczyna i Rybnik. Źle jest również w Gliwicach, Siemianowicach Śląskich i Mikołowie, natomiast umiarkowanym powietrzem oddychają mieszkańcy Katowic. Lepiej dziś w Częstochowie, gdzie warunki są umiarkowane, a w niektórych miejscach dobre. Umiarkowane, a w niektórych miejscach złe, jest powietrza w Łodzi i Radomsku. Zanieczyszczony jest Tomaszów Mazowiecki i Piotrków Trybunalski. Źle jest w Poznaniu i po raz kolejny w Bydgoszczy. Średnim powietrzem oddychają znów mieszkańcy Szczecina, Olsztyna i Lublina. Dobre, a w niektórych miejscach nawet bardzo dobre, są warunki na Pomorzu, w Polsce zachodniej i na Podkarpaciu. Smog to poważne zagrożenie dla zdrowia ludzi oraz zwierząt. Przez układ oddechowy do naszego organizmu przenikają szkodliwe pyły, zawierające m.in. metale ciężkie (np. arsen, nikiel), sadzę czy benzopiren (posiadający właściwości rakotwórcze). Zanieczyszczone powietrze które wdychamy może wywoływać ból głowy i gardła, podrażnienie oczu, alergie, zapalenie gardła, płuc, oskrzeli, duszności, problemy z oddychaniem, astmę, problemy z pamięcią i koncentracją. Smog sprzyja też depresji i schorzeniom układu nerwowego. Jest bardzo niebezpieczny dla kobiet w ciąży. Podczas występowania złego stanu powietrza nie należy zbyt wiele czasu przebywać na zewnątrz. Aktywność fizyczna (np. bieganie), nadmierny wysiłek tym bardziej nie jest wskazany. Jeśli długotrwała obecność na zewnątrz jest konieczna, dobrym rozwiązaniem będzie wykorzystywanie antysmogowej maski z filtrem. Natomiast wewnątrz budynków nie powinno się otwierać okien. Na popularności zyskują umieszczane w domach lub biurach urządzenia do oczyszczania powietrza. Źródło: Airly",Smog w Polsce - 11.11,
https://wiadomosci.onet.pl/kraj/smog-w-polsce-10-listopada-stan-jakosc-i-zanieczyszczenie-powietrza/n9rksd8,Smog w Polsce. Fatalny stan powietrza prawie w całym kraju,"Smog nad Polską. Dziś jakość powietrza w prawie całym kraju jest zła, a nawet bardzo zła. Mocno zanieczyszczony powietrzem oddychają mieszkańcy Śląska i Małopolski, ale wielokrotnie przekroczone są normy dopuszczalnego zanieczyszczenia również w Warszawie, Poznaniu, Wrocławiu i Łodzi.","W serwisie Onet Pogoda sprawdzisz aktualny poziom zanieczyszczenia powietrza i godzinową prognozę pogody z ICM Uniwersytetu Warszawskiego dla prawie 60 tys. miejsc w Polsce! Sprawdź prognozę na www.pogoda.onet.pl. Zły jest dziś stan powietrza w stolicy - w całej Warszawie poziom pyłu PM10 utrzymuje się na poziomie ponad 200 proc. dopuszczalnej normy, a pyłu PM2.5 na poziomie 280-300 proc. normy. W punkcie pomiarowym przy ul. Raszyńskiej PM10 sięga 243 proc., a PM2.5 303 proc. Bardzo zanieczyszczonym powietrzem oddychają mieszkańcy podwarszawskich miejscowości jak Łomianki czy Pruszków. Źle jest również w Radomiu i Sochaczewie. Fatalnie jest w Piasecznie, gdzie stężenie PM10 wynosi 330 proc., a PM2.5 aż 440 proc. Po raz kolejny bardzo złym powietrze oddychają krakowianie i mieszkańcy pozostałej części Małopolski. W centrum Krakowa poziom pyłów PM10 przekracza nawet 400 proc. dopuszczalnej normy, a PM2.5 500 proc normy. Punkt pomiarowy przy ul. Starowiślnej wskazuje poziom pyłu PM10 w wysokości 443 proc., a PM2.5 491 proc. Podobnie jest we wszystkich miejscowościach otaczających stolicę regionu. Fatalnie jest w Kalwarii Zebrzydowskiej i Wadowicach. Bardzo źle jest dziś na Śląsku, gdzie stan powietrza określony jest jako zły, a nawet bardzo zły. Tragicznie jest w Gliwicach, Rybniku, Żorach, Zabrzu czy Dąbrowie Górniczej. Bardzo złym powietrzem oddychają mieszkańcy Mysłowic, Jaworzna, Siemianowic Śląskich czy Piekar Śląskich. Bardzo mocno zanieczyszczona jest Częstochowa. Zła jest jakość powietrza także w Łodzi, zanieczyszczony jest Tomaszów Mazowiecki i Piotrków Trybunalski. Złym powietrzem oddychają również mieszkańcy Wrocławie, Poznania czy Bydgoszczy. Umiarkowanym powietrzem oddychają mieszkańcy Olsztyna i Lublina. Lepiej tylko w Polsce Zachodniej i na Podkarpaciu. Czystym powietrzem cieszą się również mieszkańcy Trójmiasta. Smog to poważne zagrożenie dla zdrowia ludzi oraz zwierząt. Przez układ oddechowy do naszego organizmu przenikają szkodliwe pyły, zawierające m.in. metale ciężkie (np. arsen, nikiel), sadzę czy benzopiren (posiadający właściwości rakotwórcze). Zanieczyszczone powietrze które wdychamy może wywoływać ból głowy i gardła, podrażnienie oczu, alergie, zapalenie gardła, płuc, oskrzeli, duszności, problemy z oddychaniem, astmę, problemy z pamięcią i koncentracją. Smog sprzyja też depresji i schorzeniom układu nerwowego. Jest bardzo niebezpieczny dla kobiet w ciąży. Podczas występowania złego stanu powietrza nie należy zbyt wiele czasu przebywać na zewnątrz. Aktywność fizyczna (np. bieganie), nadmierny wysiłek tym bardziej nie jest wskazany. Jeśli długotrwała obecność na zewnątrz jest konieczna, dobrym rozwiązaniem będzie wykorzystywanie antysmogowej maski z filtrem. Natomiast wewnątrz budynków nie powinno się otwierać okien. Na popularności zyskują umieszczane w domach lub biurach urządzenia do oczyszczania powietrza. Źródło: Airly",Smog w Polsce - 10.11,
https://wiadomosci.onet.pl/kraj/smog-w-polsce-9-listopada-stan-jakosc-i-zanieczyszczenie-powietrza/3l7hlkb,Smog w Polsce - 9 listopada,"Smog nad Polską. Dziś jakość powietrza w większości kraju jest zła, a nawet bardzo zła. Bardzo zanieczyszczony jest Śląsk, Małopolska, Mazowsze i województwo łódzkie. Umiarkowanym powietrzem oddychają mieszkańcy Poznania.","Zły, lecz w większości miejscach bardzo zły jest dziś stan powietrza w stolicy. W centrum miasta poziom PM10 utrzymuje się na poziomie ponad 246 proc. dopuszczalnej normy, a PM2,5 na poziomie ponad 337 proc. Bardzo zanieczyszczonym powietrzem oddychają mieszkańcy podwarszawskich miejscowości jak Marki, Łomanki czy Legionowo. Bardzo złe jest dziś powietrze w Krakowie i pozostałej części Małopolski. W centrum miasta poziom pyłów PM10 sięga nawet 331 proc. dopuszczalnej normy, a PM2.5 362 proc. Mocno zanieczyszczone powietrzem oddychają mieszkańcy reszty małopolskich miejscowości. Bardzo złe jest powietrze w Wieliczce i w Kalwarii Zebrzydowskiej, gdzie punkt pomiarowy przy ul. Broniewskiego wskazuje poziom stężenia pyłu PM10 na poziomie 550 proc., a PM2.5 na poziomie 648 proc. Mocno zanieczyszczone jest również powietrze w Wadowicach, Miechowie i Niepołomicach. Na Śląsku jakość powietrza jest dziś zła lub bardzo zła. Fatalnie jest w Gliwicach, Zabrzu, Rybniku i Wodzisławiu Śląskim. Bardzo źle w Tarnowskich Górach i Czechowicach-Dziedzicach. Nieco lepiej jest w Tychach, Mysłowicach czy Dąbrowie Górniczej, gdzie poziom zanieczyszczenia pyłami PM10 przekracza 171 proc. normy, a pyłu PM2.5 201 proc. Umiarkowana jest jakość powietrza w Łodzi, jednak źle jest w Aleksandrowie Łódzkim i innych miastach w woj. łódzkim, jak np. Rzgów i Sieradz. Umiarkowane powietrze jest w Poznaniu, Bydgoszczy i Toruniu. W Trójmieście i na Warmii i Mazurach powietrze jest najczystsze. Chcesz być na bieżąco z najważniejszymi informacjami dnia? Polub Onet Wiadomości na Facebooku! Źródło: Airly",Smog w Polsce - 9.11,
https://wiadomosci.onet.pl/kraj/smog-w-polsce-8-listopada-stan-jakosc-i-zanieczyszczenie-powietrza/p8h651p,Smog w Polsce - 8 listopada,"Smog nad Polską. Dziś jakość powietrza w większości kraju jest zła, a nawet bardzo zła. Bardzo zanieczyszczony jest Śląsk, Małopolska, Polska centralna, Wielkopolska i Kujawy. Umiarkowanym powietrzem oddychają mieszkańcy Warszawy.","Średni, a niektórych miejscach zły, jest dziś stan powietrza w stolicy. W centrum miasta poziom PM10 utrzymuje się na poziomie ponad 150 proc. dopuszczalnej normy, a PM2,5 na poziomie ponad 180 proc. Bardzo zanieczyszczonym powietrzem oddychają mieszkańcy podwarszawskich miejscowości jak Łomianki, Marki, Legionowo czy Wołomin. Bardzo złe jest dziś powietrze w Krakowie i pozostałej części Małopolski. W centrum miasta poziom pyłów PM10 sięga nawet 380 proc. dopuszczalnej normy, a PM2.5. Mocno zanieczyszczone powietrzem oddychają mieszkańcy miejscowości na północ od stolicy Małopolski. Bardzo złe jest powietrze w Miechowie i w Kalwarii Zebrzydowskiej, gdzie punkt pomiarowy przy ul. Jagiellońskiej wskazuje poziom stężenia pyłu PM10 na poziomie 416 proc., a PM2.5 na poziomie 545 proc. Mocno zanieczyszczone jest również powietrze w Niepołomicach, Wieliczce i Słomnikach. Na Śląsku jakość powietrza jest dziś zła lub bardzo zła. Fatalnie jest w Mysłowicach, Siemianowicach Śląskich, Czechowicach-Dziedzicach, Rybniku i Brzeszczach. Bardzo źle w Częstochowie, Gliwicach, Bytomiu czy w Żorach. Poziom zanieczyszczenia pyłami PM10 przekracza 380 proc. normy, a pyłu PM2.5 530 proc. Zła jest jakość powietrza w Łodzi, fatalnie jest w Tomaszowie Mazowieckim. Bardzo zanieczyszczone są Poznań, Bydgoszcz i Szczecin. W Trójmieście, Zielonej Górze i na Warmii i Mazurach powietrze jest dziś umiarkowane. Źródło: Airly",Smog w Polsce - 8.11,
https://wiadomosci.onet.pl/kraj/smog-w-polsce-7-listopada-stan-jakosc-i-zanieczyszczenie-powietrza/612sr97,Smog w Polsce - 7 listopada,"Smog nad Polską. Dziś jakość powietrza w większości kraju jest umiarkowana, a w niektórych miejscach zła. Średnim powietrzem oddychają mieszkańcy Warszawy, źle jest tymczasem w wielu miejscowościach na Śląsku i części Małopolski.","Średni jest dziś stan powietrza w stolicy. W centrum miasta poziom PM10 utrzymuje się na poziomie ponad 140 proc. dopuszczalnej normy, a PM2,5 na poziomie ponad 160 proc. nie najlepszym powietrzem oddychają również mieszkańcy podwarszawskich miejscowości jak Łomianki, Piastów i Konstancin-Jeziorna. Zły jest stan powietrza w Piasecznie. Średnie, a w niektórych miejscach złe, jest dziś powietrze w Krakowie i pozostałej części Małopolski. W centrum miasta poziom pyłów PM10 i PM2.5 utrzymuje się na poziomie 150-160 proc. dopuszczalnej normy. Punkt pomiarowy przy Al. Trzech Wieszczów wskazuje stężenie pyłu PM10 na poziomie nawet 176 proc. normy, a PM2,5 - 283 proc. Złe jest powietrze w Kalwarii Zebrzydowskiej, gdzie punkt pomiarowy przy ul. Jagiellońskiej wskazuje poziom stężenia pyłu PM10 na poziomie 446 proc., a PM2.5 na poziomie 588 proc. Bardzo zanieczyszczone jest również powietrze w Wieliczce, Wadowicach i Wieliczce. Na Śląsku jakość powietrza jest dziś zła lub umiarkowana. Źle jest w Mysłowicach, Siemianowicach Śląskich, Czechowicach-Dziedzicach i Pszczynie. Średnio jest w Katowicach, Gliwicach i Sosnowcu. Dobry, a w niektórych miejscach nawet bardzo dobrym powietrzem oddychają dziś za to mieszkańcy Rybnika. Umiarkowana jest jakość powietrza w Łodzi i Poznaniu. Mocno zanieczyszczona jest za to Bydgoszcz i Opoczno. Czystym powietrzem cieszą się za to mieszkańcy Polski zachodniej i północnej: w Trójmieście, Szczecinie i Zielonej Górze powietrze jest dziś dobre. Źródło: Airly",Smog w Polsce - 7.11,
https://wiadomosci.onet.pl/kraj/smog-w-polsce-6-listopada-stan-jakosc-i-zanieczyszczenie-powietrza/063msfn,Smog w Polsce - 6 listopada,"Smog nad Polską. Dziś jakość powietrza w większości kraju jest umiarkowana, a w niektórych miejscach zły. Średnim powietrzem oddychają mieszkańcy Warszawy, Krakowa i Trójmiasta. Dość dobrym powietrzem cieszą się za to poznaniacy i wrocławianie.","Średni jest dziś stan powietrza w stolicy. W centrum miasta poziom PM10 utrzymuje się na poziomie ponad 110 proc. dopuszczalnej normy, a PM2,5 na poziomie ponad 160 proc. nie najlepszym powietrzem oddychają również mieszkańcy podwarszawskich miejscowości jak Łomianki, Piastów i Konstancin-Jeziorna. Podobnie jest w Skierniewicach, Siedlcach czy Radomiu. Średni jest dziś stan powietrza w Krakowie. W centrum miasta poziom pyłów PM10 i PM2.5 utrzymuje się na poziomie 140-150 proc. dopuszczalnej normy. Punkt pomiarowy przy Al. Trzech Wieszczów wskazuje poziom PM10 na poziomie nawet 158 proc. normy, a PM2,5 - 251 proc. Bardzo złe jest powietrze w Kalwarii Zebrzydowskiej, gdzie punkt pomiarowy przy ul. Jagiellońskiej wskazuje poziom stężenia pyłu PM10 na poziomie aż 789 proc., a PM2.5 na poziomie 995 proc. Na Śląsku jakość powietrza jest dziś umiarkowana i dobra, ale w niektórych miastach - jak Mysłowice, Pszczyna czy Jaworzno stan powietrza jest zły. Średnio jest w Katowicach i Sosnowcu. Dobry, a w niektórych miejscach nawet bardzo dobrym powietrzem oddychają dziś za to mieszkańcy Rybnika. Umiarkowana jest jakość powietrza w Łodzi, Olsztyna, Gdańska i Bydgoszczy. Czystym powietrzem cieszą się mieszkańcy Polski zachodniej: w Poznaniu, Wrocławiu, Szczecinie i Zielonej Górze powietrze jest dziś dobre. Źródło: Airly",Smog w Polsce - 6.11,
https://wiadomosci.onet.pl/kraj/smog-w-polsce-5-listopada-stan-jakosc-i-zanieczyszczenie-powietrza/1cq1041,Smog w Polsce - 5 listopada,"Smog nad Polską. Dziś jakość powietrza w większości kraju jest umiarkowana, a w niektórych miejscach dobrach. Średnim powietrzem oddychają mieszkańcy Warszawy, Poznania, Wrocławia i sporej części Małopolski.","Średni jest dziś stan powietrza w stolicy. W centrum miasta poziom PM10 utrzymuje się na poziomie ponad 111 proc. dopuszczalnej normy, a PM2,5 na poziomie ponad 140 proc. nie najlepszym powietrzem oddychają również mieszkańcy podwarszawskich miejscowości jak Łomianki, Piastów i Konstancin-Jeziorna. Średni jest dziś stan powietrza w Krakowie. W centrum miasta poziom pyłów PM10 i PM2.5 utrzymuje się na poziomie 120-140 proc. dopuszczalnej normy. Punkt pomiarowy przy Al. Trzech Wieszczów wskazuje poziom PM10 na poziomie 129 proc. normy, a PM2,5 - 200 proc. Dobre i bardzo dobrze jest powietrze w Nowym Targu, Zakopanem i na Podhalu. Na Śląsku jakość powietrza jest dziś dobra, a normy stężenia pyłu PM10 i PM2.5 nie przekraczają w większości miejsc dopuszczalnej normy. Średnio jest w Chorzowie, Mysłowicach i Gliwicach. Bardzo złe jest powietrzem w Wodzisławiu Śląskim, gdzie stężenie pyłu PM10 wynosi aż 627 proc., a pyłu PM2.5 628 proc. Umiarkowana jest jakość powietrza w Poznaniu, Łodzi, Wrocławiu i Bydgoszczy. Czystym powietrzem cieszą się jedynie mieszkańcy Pomorza, Warmii i Mazur czy Podlasia. Bardzo dobre jest powietrze w Trójmieście, Olsztynie i Suwałkach. Źródło: Airly",Smog w Polsce - 5.11,
https://wiadomosci.onet.pl/kraj/smog-w-polsce-2018-jakosc-powietrza-w-europie/22v28d5,Polskie miasta z największym smogiem w Europie. Opublikowano raport,"29 października Europejska Agencja Środowiska (EEA) opublikowała raport ""Jakość powietrza w Europie – 2018"". - Dane z raportu są dramatyczne - przyznaje ""Gazecie Wyborczej"" prezes Polskiego Alarmu Smogowego Andrzej Guła. Znaleźliśmy się w ścisłej czołówce najbardziej zanieczyszczonych miast w UE. Wystarczy wspomnieć, że spośród 20 miast w największym stopniu skażonych rakotwórczym benzopirenem, 19 leży w Polsce.","Przygotowując tegoroczny raport, Europejska Agencja Środowiska przeanalizowała dane dotyczące zanieczyszczenia powietrza w 2016 ok. 2,5 tys. miast z 41 państw Europy (w tym wszystkie należące do UE). Pod lupę wzięto stężenie pyłów zawieszonych PM10 i PM2,5 (są to główne składniki smogu), rakotwórczego benzo(a)pirenu, tlenków azotu, a także związków siarki i ozonu. Na terenie naszego kraju znajduje się 19 z 20 miast najbardziej zatrutych benzo(a)pirenem - najbardziej toksycznym składnikiem smogu (może powodować raka, upośledzać płodność i działać toksycznie na płód). Benzo(a)piren(BaP) emitowany jest przez rury samochodowe, papierosy, ale przede wszystkim piece i kotły. Zdaniem Światowej Organizacji Zdrowia średnioroczne stężenie BaP nie powinno przekraczać 1 nanograma na metr sześcienny, w przeciwnym razie szkodzi zdrowiu. Tymczasem w Nowej Rudzie - mieście, które zajęło pierwsze miejsce na liście, poziom BaP przekracza tę normę 18-krotnie. W Tomaszowie Mazowieckim jego stężenie wynosi 15 nanogramów na metr sześcienny, a w Rybniku – 13. Nie lepiej jest, jeśli chodzi o emisję pyłu zawieszonego PM2,5. Spośród 10 miast UE z najwyższym stężeniem PM2,5 aż sześć znajduje się w Polsce. Poziom pyłu nie powinien przekraczać 25 mikrogramów, tymczasem w Krakowie wartość ta wynosi 38. Niedobrze jest też z emisją PM10 - w Polsce leży aż 27 najbardziej zanieczyszczonych tym związkiem miast Unii Europejskiej. Norma to 50 mikrogramów na metr sześcienny. Tymczasem w Pszczynie stężenie to wynosi 105 mikrogramów, w Nowej Rudzie – 101. Sytuację może zmienić głównie ograniczenie spalania paliw kopalnych. W Polsce źródłem ponad 60 proc. zanieczyszczeń jest spalany w przydomowych piecach węgiel. - Dane z raportu są dramatyczne, ale są one efektem wielu lat zaniedbań polityków odpowiedzialnych za ochronę środowiska w Polsce. Oni bardzo długo traktowali problem po macoszemu i takie są efekty – mówi prezes Polskiego Alarmu Smogowego Andrzej Guła. Jego zdaniem warto jednak dostrzec postęp, przede wszystkim wprowadzone przez rząd dopłaty do termomodernizacji i wymiany pieców, a także regulacje dla kotłów na węgiel. – Rodzi się jednak pytanie, czy to działania wystarczające i czy nie okaże się, że na widoczne efekty w powietrzu będziemy czekać kolejnych 20 lat - zastanawia się Andrzej Guła. Chcesz być na bieżąco z najważniejszymi informacjami dnia? Polub Onet Wiadomości na Facebooku! Źródło: ""Gazeta Wyborcza""",Smog w Warszawie,
https://wiadomosci.onet.pl/kraj/smog-w-polsce-31-pazdziernika-stan-jakosc-i-zanieczyszczenie-powietrza/401lm0c,Smog w Polsce - 31 października,"Smog nad Polską. Dziś jakość powietrza nad Polską kolejną dobę jest dobra, choć w niektórych miejscach jest źle. Doskonałym powietrzem oddychają mieszkańcy Trójmiasta, Szczecina, Bydgoszczy czy Torunia.","Dobry jest dziś stan powietrza w stolicy. W centrum miasta poziom pyłu PM10 utrzymuje się na poziomie 47 proc. normy, a PM 2.5 - 67 proc. Bardzo czyste jest także powietrze w podwarszawskich miejscowościach jak Łomianki, Grodzisk Mazowiecki i Legionowo oraz innych mazowieckich miastach, jak Płock i Ostrołęka. Dobrym i bardzo dobrym powietrzem oddychają dziś mieszkańcy w Krakowie. W centrum miasta poziom PM10 i PM2.5 utrzymuje się na poziomie 50-60 proc. dopuszczalnej normy. Punkt pomiarowy na ulicy Krakowskiej wskazuje poziom PM10 na poziomie 50 proc. normy, a PM2.5 - 58 proc. Dobra jest jakość powietrza w mniejszych miastach Małopolski - Wieliczce, Świątnikach Górnych i Niepołomicach. Normy zostały przekroczone tylko w Kalwarii Zebrzydowskiej. Dobre, a w niektórych miejscach bardzo dobre, jest dziś powietrze na Śląsku. Dobry lub bardzo dobrym powietrzem oddychają mieszkańcy Katowic, Świętochłowic, Mysłowic i Dąbrowy Górniczej. Umiarkowany jest stan powietrza w Rybniku i Chrzanowie. Zły stan powietrza występuje w Wodzisławiu Śląskim, gdzie na ul. Płk.Ks.Kubsza Wilhelma poziom zanieczyszczenia pyłem PM10 wynosi 202 proc. dopuszczalnej normy, a PM2.5 ok. 226. Bardzo dobra jest jakość powietrza w Poznaniu, Wrocławiu, Bydgoszczy i na Pomorzu. Nieco gorzej jest w Łodzi, gdzie punkt pomiarowy na Alei Jana Pawła II wskazuje poziom zanieczyszczenia na poziomie 118 proc. dopuszczalnej normy. Bardzo zła jest jakość powietrza w Pabianicach, gdzie poziom PM10 sięga 168 proc. normy, a PM2.5 - 226 proc Chcesz być na bieżąco z najważniejszymi informacjami dnia? Polub Onet Wiadomości na Facebooku! Źródło: Airly",Smog w Polsce - 31.10,
https://wiadomosci.onet.pl/swiat/chiny-legalizuja-rog-nosorozca-i-kosci-tygrysa-dla-celow-medycyny-tradycyjnej/91cw6cr,Chiny wracają do handlu rogami nosorożców i kośćmi tygrysów,"Rząd chiński ogłosił, że odtąd znów można wykorzystywać legalnie róg nosorożca i kości tygrysa dla celów medycyny tradycyjnej. Choć okazy zwierząt, zgodnie z prawem, można pozyskać jedynie z ""farm"", zdaniem obrońców zwierząt grozi nam otwarcie furtki do gwałtownego wzrostu kłusownictwa i nielegalnego handlu, które mogą zaszkodzić populacji tych rzadkich zwierząt - informuje National Geographic.","- Ten ruch jest niezwykle niepokojący - mówi Leigh Henry, dyrektor ds. polityki dzikiej przyrody w międzynarodowej organizacji ekologicznej WWF. Rozróżnienie źródła pochodzenia zwierząt jest praktycznie niemożliwe, a przynajmniej niezbędne do tego byłoby przeprowadzenie testu DNA. To wywołuje duże zagrożenie, szczególnie, że nosorożce i tygrysy to gatunki zagrożone na wolności, a ich handel jest zabroniony. - WWF pilnie wzywa Chiny do utrzymania zakazu handlu kośćmi tygrysimi i rogami nosorożców, który był tak istotny w celu zachowania tych gatunków. Taki zakaz powinien wręcz zostać rozszerzony - wskazuje Henry. Działania Chin wyraźnie kontrastują z działaniami podejmowanymi przez ten kraj w ciągu ostatnich lat. Od 25 lat panował zakaz importu i eksportu tych produktów. Nawet Światowa Federacja Chińskich Towarzystw Medycznych - a więc oficjalna grupa, która dyktuje, co można stosować w tradycyjnej medycynie, a co nie - usunęła róg nosorożca i kości tygrysa z listy zatwierdzonych produktów. Dwa lata temu Chiny ogłosiły także zamknięcie krajowego rynku kości słoniowej, zdobywając w ten sposób uznanie społeczności międzynarodowej. Nowe oświadczenie chińskiego rządu podważa stanowisko Chin w sprawie ochrony przyrody. Powód, dla którego Chiny podjęły ten krok, pozostaje niejasny. Chińscy urzędnicy nie odpowiedzieli natychmiast na prośby o komentarz. Rosnąca liczba tygrysich ""farm"" czy naciski na możliwość hodowania nosorożców mogą być głównymi czynnikami. - Od dawna martwimy się hodowlami tygrysów w Chinach. Są one niezwykle drogie w utrzymaniu, a wraz ze wzrostem ich liczby wzrosła także presja na chiński rząd, by ten umożliwił regulowany handel produktami pochodzącymi z tych wyjątkowych zwierząt. Decyzja Chin jest tym, czego wiele organizacji ekologicznych obawiało się od lat, bowiem już od 2013 roku wiadomo, że co najmniej kilka tysięcy tygrysów przechowywanych jest w setkach ""farm"" na terenie całego kraju, a ich liczba stale rośnie. Jeśli chodzi z kolei o nosorożce, to ich rogi są zbudowane z keratyny - białka znajdującego się w paznokciach i włosach. Produkty, które powstają z rogów fałszywie reklamowane są jako ""lek na wszystko"", od raka po dnę moczanową. Do tej pory nie udowodniono żadnych korzyści medycznych wynikających z tych produktów. Może poza jednym - róg nosorożca pomaga obniżyć gorączkę u gryzoni. Dużo tańszym i znacznie skuteczniejszym środkiem jest jednak... choćby aspiryna. Na świecie żyje dziś 4 tysiące tygrysów. To zaledwie 4 proc. populacji, która dawniej zamieszkiwała naszą planetę. W dodatku spośród dziewięciu podgatunków tygrysa, do czasów obecnych przetrwało tylko pięć. Ten największy ze znanych dzikich kotów do 2020 roku może bezpowrotnie zniknąć. Nosorożce to skrajnie zagrożony gatunek. Nosorożców jawajskich zostało 67 sztuk. Sumatrzańskich mniej niż 80. Trochę lepiej mają się populacje czarnych i białych i indyjskich nosorożców - jest ich od kilku do kilkunastu tysięcy. Wciąż pozostawia je to jednak w klasyfikacji zagrożonych gatunków. Niestety, na ratowanie niektórych nosorożców jest już za późno. W tym roku umarł ostatni samiec nosorożca białego północnego - Sudan. Zobacz także: Ludzkość w ciągu ostatnich 50 lat zmniejszyła populację zwierząt o 60 proc. (KF)",,
https://wiadomosci.onet.pl/swiat/ludzkosc-niszczy-populacje-zwierzat-w-galopujacym-tempie-w-ciagu-50-lat-zniknelo-60/k2c5csf,Ludzkość w ciągu ostatnich 50 lat zmniejszyła populację zwierząt o 60 proc.,"Ludzkość dosłownie dziesiątkuje populację zwierząt na planecie. Od 1970 roku liczba ssaków, ptaków, ryb i gadów zmalała o 60 proc. Zagłada dzikiej przyrody staje się naglącym zagrożeniem dla cywilizacji - czytamy w ""The Guardian"", przytaczającym najnowsze badania przygotowanego dla międzynarodowej organizacji ekologicznej WWF.","Nowe szacunki dotyczące masakry dzikich zwierząt pochodzą z dużego raportu przygotowanego przez WWF. Przygotowało go 59 naukowców z całego świata. Raport wskazuje, iż ogromna i wciąż rosnąca konsumpcja żywności i zasobów przez globalną ludność niszczy sieć życia, trwającą od miliardów lat, od której zależy także istnienie gatunku ludzkiego. - Lunatykujemy w kierunku przepaści - mówi Mike Barrett, dyrektor wykonawczy ds. nauki i konserwacji WWF i podaje porównanie, że gdyby to wśród ludzi nastąpił taki spadek populacji, jak wśród zwierząt (60 proc.), to oznaczałoby to kompletne opróżnienie Ameryki Północnej, Ameryki Południowej, Afryki, Europy, Chin i Oceanii. - Taka jest skala tego, co zrobiliśmy - podkreśla uczony. - To znacznie więcej niż po prostu utrata cudów natury. To zagraża przyszłości ludzi. To nie jest tak, że ""fajnie mieć naturę"", tylko jest ona niezbędna do tego, byśmy także my przeżyli - zaznacza. Naukowcy nie mają wątpliwości, że szybko kończy nam się czas i musimy zająć się nie tylko ekosystemem, ale także klimatem. Tylko w ten sposób możemy zabezpieczyć stabilność planety dla przyszłych pokoleń. Wielu uczonych uważa, że trwa już szóste masowe wymieranie, wywołane właśnie przez nasz gatunek - Homo sapiens. Niedawne analizy wskazywały, że ludzkość zniszczyła nawet 83 proc. wszystkich ssaków i połowę roślin od zarania cywilizacji. Odzyskanie utraconego zajęłoby 5-7 milionów lat. - Raport pokazuje, że działalność człowieka niszczy przyrodę w niedopuszczalnym wręcz tempie, zagrażając dobru obecnych i przyszłych pokoleń - mówi prof. Bob Watson, jeden z najwybitniejszych naukowców zajmujących się środowiskiem. Największą przyczyną strat w dzikiej faunie jest niszczenie naturalnych siedlisk, z których znaczna część tworzy tereny uprawne. Trzy czwarte całego lądu na Ziemi jest teraz znacząco dotknięte działaniami człowieka. Zabijanie w celu pozyskania pożywienia to druga największa przyczyna - lada moment wyginie aż 300 gatunków ssaków. Dosłownie zostaną zjedzone. Jednocześnie oceany są nadmiernie eksploatowane, ponad połowa jest obecnie poławiana przemysłowo. Kolejną przyczyną są zanieczyszczenia chemiczne. Choćby połowa światowej populacji orek jest skazana na śmierć właśnie przez zanieczyszczenia. Globalny handel wprowadza do ekosystemu inwazyjne gatunki i choroby, gady dziesiątkowane są przez chorobę grzybiczą, która rozprzestrzenia się podczas handlu zwierzętami. Regionem, gdzie problem jest szczególnie dojmujący, jest Ameryka Północna i Środkowa, gdzie zaobserwowano 89 proc. spadek liczby kręgowców, w dużej mierze spowodowany wycinką ogromnych obszarów lasu bogatego w dziką faunę. W tropikalnej sawannie zwanej cerrado obszar równy powierzchni Wielkiego Londynu jest wycinany co dwa miesiące. - Jest to klasyczny przykład tego, gdzie znikanie zwierząt jest wynikiem naszej własnej konsumpcji, ponieważ wylesianie jest napędzane przez ciągle rozszerzającą się produkcję soi, która z kolei eksportowana jest m.in. do Wielkiej Brytanii, by tam karmić nią świnie i kurczęta - mówi Barrett. Wymieranie najmocniej dotyka siedliska rzek i jezior, w których populacja dzikich zwierząt spadła o 83 proc. z powodu ogromnego rozrostu rolnictwa. Zobacz także: Naukowcy alarmują. Liczba owadów na świcie wyraźnie maleje Uczeni pozostawiają nam jednak łut nadziei. Działania ochronne w Indiach wywołały wzrost populacji tygrysów o 20 proc. w ciągu sześciu lat. Udało się także podratować sytuację pandy wielkiej w Chinach czy wydr w Wielkiej Brytanii. - Jesteśmy pierwszym pokoleniem, które wie, że niszczy planetę i ostatnim, które może coś z tym zrobić - nie ma wątpliwości Tanya Steele, dyrektor generalny WWF. (KF)",,
https://wiadomosci.onet.pl/kraj/smog-w-polsce-29-pazdziernika-stan-jakosc-i-zanieczyszczenie-powietrza/0jege79,Smog w Polsce - 29 października,Smog nad Polską. Dziś jakość powietrza nad Polską kolejną dobę jest dobra i umiarkowana. Doskonałym powietrzem oddychają mieszkańcy miast na północy i w centrum kraju.,"Bardzo dobry jest dziś stan powietrza w stolicy. W centrum miasta poziom pyłu PM10 utrzymuje się na poziomie 33 proc. normy, a PM 2.5 - 48 proc. Bardzo czyste jest także powietrze w podwarszawskich miejscowościach jak Pruszków, Piaseczno, Marki oraz innych mazowieckich miastach, jak Radom czy Płock. Umiarkowanym powietrzem oddychają dziś mieszkańcy w Krakowie. W centrum miasta poziom PM10 i PM2.5 utrzymuje się na poziomie 108 proc. dopuszczalnej normy. Punkt pomiarowy na Królewskiej wskazuje poziom PM10 na poziomie 110 proc. normy, a PM2.5 - 117 proc. Podobna jakość powietrza jest w mniejszych miastach Małopolski - Proszowicach, Wieliczce i Myślenicach. Czystym powietrzem oddycha się w Nowym Sączu. Dobre jest dziś powietrze na Śląsku. Takim powietrzem oddychają mieszkańcy Katowic, Tychów, Gliwic i Siemianowic Śląskich. Umiarkowany jest stan powietrza w Rybniku i w Mysłowicach. Zła jakość powietrza jest w Żorach, gdzie poziom zanieczyszczenia pyłem PM10 wynosi 187 proc. dopuszczalnej normy, a PM2.5 ok. 225. Bardzo dobra jest jakość powietrza w Łodzi, Poznaniu, Wrocławiu, Bydgoszczy i na Pomorzu, gdzie w większości punktów pomiarowych poziom zanieczyszczenia nie przekracza 50 proc. dopuszczalnej normy. Chcesz być na bieżąco z najważniejszymi informacjami dnia? Polub Onet Wiadomości na Facebooku! Źródło: Airly",Smog w Polsce - 29 października,
https://wiadomosci.onet.pl/kraj/smog-w-polsce-26-pazdziernika-stan-jakosc-i-zanieczyszczenie-powietrza/9eyvcc0,Smog w Polsce - 26 października,"Smog nad Polską. Dziś jakość powietrza nad Polską kolejną dobę jest bardzo dobra, a w niektórych miejscach dobra. Doskonałym powietrzem oddychają mieszkańcy wszystkich największych miast od Trójmiasta, poprzez Warszawę i Poznań, aż do Krakowa i Śląska.","Bardzo dobry jest dziś stan powietrza w stolicy. W centrum miasta poziom pyłu PM10 utrzymuje się na poziomie 30 proc. normy, a PM 2.5 - 40 proc. Bardzo czyste jest także powietrze w podwarszawskich miejscowościach jak Łomianki, Piastów i Konstancin-Jeziorna oraz innych mazowieckich miastach, jak Radom czy Płock. Dobrym i bardzo dobrym powietrzem oddychają dziś mieszkańcy w Krakowie. W centrum miasta poziom PM10 i PM2.5 utrzymuje się na poziomie kilkunastu 30-40 proc. dopuszczalnej normy. Punkt pomiarowy przy Al. Trzech Wieszczów wskazuje poziom PM10 na poziomie 47 proc. normy, a PM2.5 - 73 proc. Dobra jest jakość powietrza w mniejszych miastach Małopolski - Wadowicach, Myślenicach i Kalwarii Zebrzydowskiej. Źle jedynie w Chrzanowie i Trzebini. Dobre, a w niektórych miejscach bardzo dobre, jest dziś powietrze na Śląsku. Dobry lub bardzo dobrym powietrzem oddychają mieszkańcy Katowic, Gliwic, Mysłowic i Siemianowic Śląskich. Umiarkowany jest stan powietrza w Rybniku i w Jastrzębiu-Zdrój. Ponownie fatalne powietrze w Rybniku, gdzie na ul. Wodzisławskiej poziom zanieczyszczenia pyłem PM10 wynosi 286 proc. dopuszczalnej normy, a PM2.5 ok. 313. Bardzo dobra jest jakość powietrza w Łodzi, Poznaniu, Wrocławiu, Bydgoszczy i na Pomorzu, gdzie w większości punktów pomiarowych poziom zanieczyszczenia nie przekracza 50 proc. dopuszczalnej normy. Bardzo zła jest jakość powietrza w Piotrkowie Kujawskim, gdzie poziom PM10 sięga 384 proc. normy, a PM2.5 - 359 proc Źródło: Airly",Smog w Polsce - 26.10,
https://wiadomosci.onet.pl/kraj/polka-wynalazla-jadalne-opakowania-z-kombucha/tlz4k1n,Opakowania do zjedzenia. Nagroda dla Polki,"Jadalne, organiczne opakowania z kombucha to nowy wynalazek Róży Rutkowskiej. Serwis Mashable określił pomysł jako ""genialny"", a projektantka została doceniona na Łódź Design Festival - pisze ""Rzeczpospolita""","SCOBY - skrót od Symbiotic Culture Of Bacteria and Yeast - to organiczne opakowanie, które uprawia się przez dwa tygodnie jak cebulę, czyli przez nawarstwianie. Nie ma wielkich wymagań. Nie potrzebuje ani światła, ani sterylnych warunków, ani nawet zaawansowanej technologii. ""Folia"" powstaje z tzw. grzybka herbacianego czyli kombuchy, karmionego odpadami rolniczymi. Zużyte opakowanie można wyrzucić na kompost, albo po prostu zjeść. Wynalazek młodej Polki może całkowicie zrewolucjonizować rynek opakowań, zwłaszcza po ostatniej decyzji Komisji Europejskiej, która zdecydowała, że do 2021 roku znikną z krajów UE niektóre plastikowe jednorazówki: sztućce, talerzyki, słomki i patyczki higieniczne. Natomiast do 2025 r. państwa członkowskie będą zmuszone ograniczyć produkty, dla których nie ma alternatywy. To m.in. pojemniki na kanapki, owoce, warzywa, desery czy lody. Serwis Mashable pisze, że wynalazek Polki jest ""genialny"", ponieważ nie tylko powstaje naturalnie, ale jest te całkowicie biodegradowalny. Na dodatek hoduje się je tylko dwa tygodnie a opakowana w nie żywność zachowuje świeżość przez pół roku. Róża Rutkowska za projekt SCOBY dostała nagrodę w tym roku na Łódź Design Festival. Zajęła trzecie miejsce. Chcesz być na bieżąco z najważniejszymi informacjami dnia? Polub Onet Wiadomości na Facebooku! Źródło: ""Rzeczpospolita""","Jadalne opakowania z kombucha to ""genialny wynalazek"" Polki",
https://wiadomosci.onet.pl/kraj/smog-w-polsce-25-pazdziernika-stan-jakosc-i-zanieczyszczenie-powietrza/j92m9kb,Smog w Polsce - 25 października,"Smog nad Polską. Dziś jakość powietrza nad Polską jest bardzo dobra. Bardzo czystym powietrzem oddychają m.in. mieszkańcy Warszawy, Krakowa czy Śląska.","Bardzo dobry jest dziś stan powietrza w stolicy. W centrum miasta poziom pyłu PM10 utrzymuje się na poziomie 40 proc. normy, a PM 2.5 - 57 proc. Bardzo czyste jest powietrze w podwarszawskich miejscowościach jak Łomianki, Piastów i Konstancin-Jeziorna. Bardzo dobry jest dziś stan powietrza w Krakowie. W centrum miasta poziom PM10 i PM2.5 utrzymuje się na poziomie kilkunastu proc. dopuszczalnej normy. Punkt pomiarowy przy Al. Trzech Wieszczów wskazuje poziom PM10 na poziomie 33 proc. normy, a PM2.5 - 48 proc. Dobre jest powietrze w podkrakowskich miejscowościach na północ od stolicy regionu. Bardzo dobra i dobra jest jakość powietrza w mniejszych miastach Małopolski - Wadowicach, Myślenicach czy Chrzanowie. Dobre, a w niektórych miejscach bardzo dobre, jest także powietrze na Śląsku. Bardzo dobrym powietrzem oddychają mieszkańcy Katowic, Gliwic, Mysłowic i Siemianowic Śląskich. Umiarkowany jest stan powietrza na przedmieściach Rybnika, gdzie poziom zanieczyszczenia pyłem PM10 wynosi ok 130 proc. dopuszczalnej normy, a PM2.5 ok. 190. Bardzo dobra jest jakość powietrza w Łodzi, Poznaniu, Wrocławiu, Bydgoszczy i na Pomorzu, gdzie w większości punktów pomiarowych poziom zanieczyszczenia nie przekracza 50 proc. dopuszczalnej normy. Źródło: Airly",Smog w Polsce - 25.10,
https://wiadomosci.onet.pl/kraj/smog-w-polsce-24-pazdziernika-stan-jakosc-i-zanieczyszczenie-powietrza/x3fzexm,Smog w Polsce - 24 października,"Smog nad Polską. Dziś jakość powietrza nad Polską jest bardzo dobra. Doskonałe powietrze mieszkańcy Warszawy, Krakowa czy Śląska zawdzięczają silnemu wiatrowi, który kolejny dzień wieje nad całym krajem.","Bardzo dobry jest dziś stan powietrza w stolicy. W centrum miasta poziom PM10 i PM 2.5 utrzymuje się na poziomie jedynie 2 proc. dopuszczalnej normy. Bardzo czyste jest także powietrze w podwarszawskich miejscowościach jak Łomianki, Piastów i Konstancin-Jeziorna. Bardzo dobry jest dziś stan powietrza w Krakowie. W centrum miasta poziom PM10 i PM2.5 utrzymuje się na poziomie ok. 10 proc. dopuszczalnej normy. Punkt pomiarowy przy Al. Trzech Wieszczów wskazuje poziom PM10 na poziomie 12 proc. normy, a PM2.5 - 19 proc. Bardzo dobra jest również jakość powietrza w mniejszych miastach i miejscowościach Małopolski - Krzeszowicach, Myślenicach czy Chrzanowie. Doskonałe powietrze również na Śląsku. Bardzo dobrym powietrzem oddychają mieszkańcy Katowic, Gliwic, Mysłowic i Siemianowic Śląskich. Umiarkowany jest stan powietrza na przedmieściach Rybnika, gdzie poziom zanieczyszczenia pyłem PM10 wynosi ok 130 proc. dopuszczalnej normy, a PM2.5 ok. 190. Bardzo dobra jest jakość powietrza w Poznaniu, Wrocławiu, Bydgoszczy i na Pomorzu. Dobrym i bardzo dobrym powietrzem oddychają dziś także łodzianie. Źródło: Airly",Smog w Polsce - 24.10,
https://wiadomosci.onet.pl/kraj/smog-w-polsce-23-pazdziernika-stan-jakosc-i-zanieczyszczenie-powietrza/9bfkhcp,Smog w Polsce - 23 października,Smog nad Polską. Dziś jakość powietrza w większości kraju jest dobra i bardzo dobra. Doskonałym powietrzem oddychają m.in. mieszkańcy Warszawy i Poznania. Dobre jest także powietrze w Krakowie. Źle jedynie w niektórych miejscowościach na Śląsku.,"Bardzo dobry jest dziś stan powietrza w stolicy. W centrum miasta poziom PM10 utrzymuje się na poziomie 40 proc. dopuszczalnej normy, a PM2.5 na poziomie 55 proc. Bardzo czyste jest również powietrze w podwarszawskich miejscowościach jak Łomianki, Piastów i Konstancin-Jeziorna. Dobry jest dziś stan powietrza w Krakowie, choć w miejscowościach na północ od miasta jakość powietrza jest już umiarkowana. W centrum miasta poziom PM10 utrzymuje się na poziomie ok. 60 proc. dopuszczalnej normy, a PM2.5 ok. 70 proc. Punkt pomiarowy przy Al. Trzech Wieszczów wskazuje poziom PM10 na poziomie 61 proc. normy, a PM2.5 - 99 proc. Zła jest jakość powietrza w podkrakowskich Wołowicach, gdzie stężenie PM10 ma wartości 219 proc., a PM2.5 - 246 proc. Bardzo źle w Olkuszu, gdzie PM10 utrzymuje się na poziomie 366 proc., a PM2.5 - 398 proc. Na Śląsku jakość powietrza jest dziś dobra, a w niektórych miejscach umiarkowana. Średnie jest powietrze w Gliwicach, Mysłowicach, Rybniku i Żorach. Najgorzej jest w Wodzisławiu Śląskim, gdzie stężenie pyłu wynosi odpowiednio 309 proc. normy dla pyłów PM10 i aż 385 proc. dla PM2.5. Bardzo dobry i dobry jest stan powietrza w Częstochowie. Bardzo dobra jest jakość powietrza w Poznaniu, Wrocławiu, Bydgoszczy i na Pomorzu. Dobrym i bardzo dobrym powietrzem oddychają dziś także łodzianie. Źródło: Airly",Smog w Polsce - 23.10,
https://wiadomosci.onet.pl/kraj/smog-w-polsce-22-pazdziernika-stan-jakosc-i-zanieczyszczenie-powietrza/fl3x4n2,Smog w Polsce - 22 października,"Smog nad Polską. Dziś jakość powietrza w większości kraju jest średnia, a na Śląsku zła. Zanieczyszczone jest powietrze w Częstochowie i Poznaniu. Dobrym powietrzem oddychają mieszkańcy Pomorza, Warmii i Mazur i Podlasia","Średni, a w niektórych miejscach dobry, jest dziś stan powietrza w stolicy. W centrum miasta poziom PM10 utrzymuje się na poziomie 100 proc. dopuszczalnej normy, a PM2,5 na poziomie 130 proc. Dobre jest powietrze w podwarszawskich miejscowościach jak Łomianki, Piastów i Konstancin-Jeziorna. Średni, a w niektórych miejscach zły, jest dziś stan powietrza w Krakowie. W centrum miasta poziom PM10 utrzymuje się powyżej 150 proc. dopuszczalnej normy, a PM2,5 powyżej 170 proc. Punkt pomiarowy przy Al. Trzech Wieszczów wskazuje poziom PM10 na poziomie 148 proc. normy, a PM2,5 - 144 proc. Zła jest jakość powietrza w Kalwarii Zebrzydowskiej, Krzeszowicach i Wadowicach. Najgorzej w Inwałdzie - PM10 o wartości 390 proc., a PM2,5 - 451 proc. Na Śląsku jakość powietrza jest dziś zła i bardzo zły, a normy stężenia pyłu PM10 i PM2.5 przekraczają odpowiednio nawet 400 i 500 proc. dopuszczalnej normy. Fatalnie jest w Gliwicach, Rybniku, Tychach czy Zabrzu. Znów bardzo złym powietrzem oddychają mieszkańcy Rybnika, gdzie stężenie pyłu w punkcie pomiarowym przy ul. Krętej wynosi odpowiednio 561 proc. normy dla pyłów PM10 i aż 759 proc. dla PM2,5. Umiarkowana jest jakość powietrza w Poznaniu, ale dobrym powietrzem oddychają dziś mieszkańcy Łodzi, Szczecina i Trójmiasta. Czysto jest również na Podkarpaciu i Lubelszczyźnie. Źródło: Airly",Smog w Polsce - 22.10,
https://wiadomosci.onet.pl/kraj/smog-w-polsce-16-pazdziernika-stan-jakosc-i-zanieczyszczenie-powietrza/srs61lm,Smog w Polsce - 16 października,"Smog nad Polską. Dziś jakość powietrza w prawie całej Polsce jest umiarkowana, a w niektórych miejscach zła. Zła jest jakość powietrzem na Śląsku i w Krakowie, a umiarkowana w oddychają mieszkańcy Warszawy, Krakowa, Łodzi i Śląska. W pozostałych dużych miastach powietrze jest dobre.","Średni, a w niektórych miejscach zły, jest dziś stan powietrza w stolicy. W centrum miasta poziom PM10 utrzymuje się powyżej 130 proc. dopuszczalnej normy, a PM2,5 powyżej 170 proc. Złe jest powietrze na Pradze Północ, gdzie stężenie PM10 i PM2,5 wynosi ok. 190 i 230 proc. normy oraz w podwarszawskich miejscowościach jak Łomianki, Piaseczno i Podkowa Leśna. Średni, a w niektórych miejscach zły, jest dziś stan powietrza Krakowa. W centrum miasta poziom PM10 utrzymuje się powyżej 200 proc. dopuszczalnej normy, a PM2,5 powyżej 310 proc. Zła jest jakość powietrza w Kalwarii Zebrzydowskiej, Krzeszowicach, Proszowicach. W Wołowicy poziom pyłu PM10 ma stężenie aż 357 proc. normy, a pyłu PM2.5 - 421 proc. Na Śląsku jakość powietrza jest dziś zła, a normy stężenia pyłu PM10 i PM2.5 sięgają odpowiednio nawet 300 i 400 proc. dopuszczalnej normy. Źle jest w Częstochowie, Gliwicach, Mysłowicach, Siemianowicach Śląskich czy Bytomiu. Znów bardzo złym powietrzem oddychają mieszkańcy Rybnika, gdzie stężenie pyłu PM10 i PM2,5 wynosi odpowiednio 301 i 394 proc. normy. Umiarkowana jest jakość powietrza w Poznaniu, Łodzi i Olsztynie. Źle jest natomiast w ﻿﻿Bydgoszczy﻿﻿, gdzie w centrum miasta stężenie pyłu PM10 wynosi 186 proc, a pyłu PM2.5 - 204 proc. Źródło: Airly",Smog w Polsce - 16.10,
https://wiadomosci.onet.pl/kraj/smog-w-polsce-15-pazdziernika-stan-jakosc-i-zanieczyszczenie-powietrza/3yv02qn,Smog w Polsce - 15 października,"Smog nad Polską. Dziś jakość powietrza w prawie całej Polsce jest umiarkowana i dobra. Średniej jakości powietrzem oddychają mieszkańcy Warszawy, Krakowa, Łodzi i Śląska. W pozostałych dużych miastach powietrze jest dobre.","Powietrza nad stolicą jest dziś dobre lub średnie. W centrum miasta stężenie pyłów PM10 i PM2,5 utrzymuje się na poziomie odpowiednio ok. 80 i 110 proc. normy. Gorszym powietrzem oddychają mieszkańcy Pragi, gdzie stężenie PM10 i PM2,5 wynosi ok. 100 i 130 proc. normy. Średni jest stan powietrza w centrum Krakowa, gdzie poziom PM10 utrzymuje się powyżej 120 proc. dopuszczalnej normy, a PM2,5 130 proc. Zła jest jakość powietrza w Rącznej w gm. Liszki, gdzie poziom pyłu PM10 ma stężenie aż 296 proc. normy, a pyłu PM2.5 - 316 proc. Na Śląsku jakość powietrza jest średnia, a w niektórych miejscach dobra. Najgorzej jest w Czeladzi gdzie zanieczyszczenie pyłami PM10 i PM2,5 wynosi odpowiednio ponad 160 i 230 proc. normy i w centrum Rybnika, gdzie PM10 utrzymuje się na poziomie 220 proc. dopuszczalnej normy, a PM2.5 280 proc. Mocno zanieczyszczone jest również powietrze nad Mysłowicami. Dobra jest jakość powietrza w Poznaniu, Wrocławiu, Bydgoszczy i Pomorzu. Bardzo dobrym powietrzem oddychają mieszkańcy Polski zachodniej, gdzie stężenie pyłów PM10 i PM2.5 nie przekracza 50, a w niektórych miejscach 30 proc. normy. Źródło: Airly",Smog w Polsce - 15.10,
https://wiadomosci.onet.pl/swiat/paryz-donald-tusk-jezdzi-na-hulajnodze/jr1jwqf,Donald Tusk na hulajnodze,"Na Instagramie Donalda Tuska możemy zobaczyć nagranie, na którym przewodniczący Rady Europejskiej jedzie na hulajnodze.","Na nagraniu Donald Tusk jedzie jechał z paryskich ulic. Z opisu wynika, że w ten sposób promuje ekologiczne sposoby przemieszczania się po mieście. Donald Tusk w zeszłym tygodniu przebywał w Krakowie. Był wtedy gościem konferencji ""Rola Kościoła katolickiego w procesie integracji europejskiej"" i brał udział w debacie o perspektywach rozwoju Polski w Unii. Chcesz być na bieżąco z najważniejszymi informacjami dnia? Polub Onet Wiadomości na Facebooku!",Paryż: Donald Tusk jeździ na hulajnodze,
https://wiadomosci.onet.pl/wybory-samorzadowe/wybory-2018-prezydencka-debata-onetu-co-ze-smogiem-w-miescie/wgsjnjn,Wybory 2018. Prezydencka debata Onetu: co ze smogiem w mieście?,"Każdy z kandydatów na prezydenta Poznania otrzymał od nas zestaw takich samych pięciu pytań i niemal dwa tygodnie na przygotowanie odpowiedzi. Spytaliśmy między innymi o to, co jeszcze może zrobić miasto w walce ze smogiem. Kandydaci podzielili się swoimi pomysłami na czystsze powietrze w Poznaniu.","Prosiliśmy kandydatów o możliwie krótkie odpowiedzi do 1500, maksymalnie 2000 znaków. Różnice w długości wypowiedzi mogą więc wynikać z chęci spełnienia naszej prośby. Niektórzy kandydaci przekroczyli limit, mimo tego publikujemy ich odpowiedzi w całości.  W tym zakresie istotne są dwa obszary - źródła zanieczyszczeń oraz wiarygodne dane. Głównym ""winowajcą"" jest - niestety jeszcze - ogrzewanie. Dzięki współpracy Miasta z Veolią - dostawcą ciepła systemowego - liczba użytkowników przyłączonych do sieci wynosi obecnie ponad 50 proc. Te inwestycje mają ogromny wpływ na zmniejszenie tzw. niskiej emisji - o ponad 140 tysięcy ton. Dotyczą nowych projektów budowlanych, ale też istniejących gospodarstw domowych. Miasto kontynuuje też zlikwidowany przez rząd program KAWKA, dopłacając mieszkańcom do likwidacji pieców i kotłów opalanych paliwem stałym. Ekopatrol Straży Miejskiej wychwytuje przypadki łamania prawa w tym zakresie, korzystając z mierników poziomu zanieczyszczeń oraz mobilnego urządzenia do pomiaru pyłu zawieszonego. Miasto dofinansowało też przystosowany do kontroli poziomu emisji spalin oraz natężenia hałasu policyjny pojazd. Pozwoli to jeszcze skuteczniej karać kierowców zanieczyszczających środowisko.  Bo drugim źródłem zanieczyszczeń jest transport. Uspokajamy więc ruch w centrum, mocno stawiamy na komunikację miejską. To inwestycje na ogromną skalę. Bardzo dbamy też o miejską zieleń i nowe nasadzenia. Powstający Park Rataje to największy taki projekt w Polsce po roku 1989. W zakresie pozyskiwania danych, powstają mapy operacyjne dzielnic, w których najczęściej dochodzi do przekraczania dopuszczalnych norm. Stan powietrza może monitorować każdy, dzięki internetowej aplikacji ""Atmosfera dla Poznania"". Natomiast wspólnie z rządem rozpoczynamy w ramach Stowarzyszenia Metropolia Poznań program pilotażowy, czyli montaż systemów pomiarowych stanu powietrza w 160 szkołach w Poznaniu i powiecie. Bierzemy udział w Edukacyjnej Sieci Antysmogowej, łączącej pozyskiwanie wiedzy o stanie powietrza z edukacją w tym temacie. W walce ze smogiem istotna jest bowiem społeczna świadomość zagrożenia.  Tadeusz Zysk, Zjednoczona Prawica Przede wszystkim potrzebna jest szczegółowa diagnoza: kto, czym i gdzie zanieczyszcza nasz Poznań. Pozostawia wiele do życzenia fakt, że takiej diagnozy do tej pory nikt nie wykonał. Poznaniacy nie wiedzą w jakich częściach miasta występuje największy smog. Dlatego konieczne jest w wielu punktach miasta zainstalowanie punktów pomiaru smogu. Powinniśmy pamiętać, że pomiarami musimy również objąć żłobki, przedszkola i szkoły. Działania związane z walką ze smogiem powinny obejmować całe spektrum decyzji prezydenta. Począwszy od pozyskania dofinansowania zewnętrznego na modernizacje systemów grzewczych miejskich budynków (w tym przede wszystkim starych kamienic) po dofinansowania wymiany starych pieców dla prywatnych właścicieli, tak jak realizuje to już wiele samorządów w Polsce. Musimy pamiętać też, o wprowadzeniu całego systemu edukacji w przedszkolach i szkołach. Celem jest budowa świadomości najmłodszych mieszkańców. Konieczna jest także profilaktyka zdrowotna w zakresie chorób płuc. W tej sprawie miasto może dofinansowywać bezpłatne badania. Należy je natychmiast rozpocząć, ponieważ zatrważająca jest skala zachorowalności poznaniaków. Wprowadzony przeze mnie nowy system rozwiązań komunikacyjnych również w znacznym stopniu ograniczy emisję spalin. Wszystkie te działania dają szansę na realną walkę ze smogiem.  Przemysław Jakub Hinc, Kukiz'15 Sprawą niecierpiąca zwłoki jest redukcja szkodliwych substancji w powietrzu. Oczywiście inicjatywy takie, jak zakaz sprzedaży węgla niskiej jakości, jak dofinansowanie do wymiany starych pieców węglowych na nowoczesne urządzenia dwufunkcyjne dostarczające zarówno ciepłą wodę oraz zapewniające ogrzewanie, są potrzebne. Mamy w mieście stare instalacje grzewcze, stare piece węglowe. Nie zostały jednak dotychczas dokładnie zinwentaryzowane potrzeby co do wymiany ich na nowe. O ile można oszacować ich skalę w obrębie nieruchomości należących do miasta, o tyle nieznana jest ona jeśli chodzi o nieruchomości prywatne. Poznaniacy zgłaszali też przy tej okazji problem relacji prywatny właściciel budynku - lokator. Dlatego to zadanie będzie jednym z najważniejszych w nadchodzącym czasie, i jak wiemy, nie tylko dla poznańskiego samorządu.  Jednak prawdziwym problemem uniemożliwiającym szybką poprawę sytuacji są środki finansowe, a właściwie ich brak, zawłaszcza wówczas, gdy dotyczy osób niezamożnych, które nie mogą uzyskać kredytu bankowego. Dotacja nie załatwia sprawy, gdy mieszkaniec nie ma nawet na część opłaty. Oczywiste jest też, że pozyskanie wieloletniego finansowania w bankach przez emerytów lub osoby uzyskujące niskie dochody, a tym bardziej korzystające z pomocy społecznej, jest czasami bardzo trudne lub nawet niemożliwe. Dlatego wdrożę w ramach miejskiego banku program, w ramach którego mieszkańcy Poznania na korzystnych warunkach będą mogli zaciągnąć pożyczkę na opłacenie kosztów wymiany starych pieców i ocieplenia budynków. Nie możemy też zapominać też, że Poznań ma unikatowe rozwiązanie ekologiczne pozwalające nam na napowietrzenie miasta poprzez tzw. ""kliny zieleni"" przewietrzające Poznań z północy na południe i z zachodu na wschód. Kliny pomagają redukować zagrożenie smogowe, więc muszą pozostać możliwie nienaruszone, bo tego wymaga wyższa potrzeba ochrony zdrowia poznaniaków. Jarosław Pucek, komitet Dobro Miasta Przede wszystkim likwidować przyczyny. A zatem ograniczać ruch samochodowy na rzecz transportu publicznego (i tu kłania się odpowiedź na pytanie pierwsze) oraz kontynuować wymianę pieców węglowych na bardziej ekologiczne. I dbać o zieleń, zieleń i jeszcze raz zieleń. Dorota Bonk-Hammermeister, Społeczna Koalicja Prawo do Miasta Będziemy w najbliższych latach dążyć do porozumienia ponad podziałami politycznymi i społecznymi w realizacji działań antysmogowych. Przyczyny, skutki i rozwiązania są złożonym wieloaspektowym zadaniem, na którego rozwiązanie potrzeba znaczących środków i zmian indywidualnych postaw mieszkańców. Zapowiadamy, że: - stworzymy program dofinansowania od 50 proc. kosztów dla wszystkich gospodarstw, w tym do 100 proc. w grupie ubóstwa energetycznego, zależny od dochodów gospodarstwa domowego. W dzielnicach śródmiejskich chcemy kłaść nacisk na podłączenie do miejskiego cieplika. Program obejmie także głęboką termomodernizację jednostek oświatowych zapewniając czyste powietrze do rozwoju i nauki Programem będą objęte w kolejności: żłobki, przedszkola, szkoły podstawowe, szkoły średnie; - wprowadzimy program kontroli samochodowych stacji diagnostycznych na terenie woj. Wielkopolskiego, mający na celu weryfikację kontroli spalania pod kątem przekroczenia emisji oraz kontrola obecności filtrów cząstek stałych; - wprowadzimy lokalny program kontroli składów węgla pod kątem sprzedaży zanieczyszczonego węgla; - utworzymy specjalną jednostkę Straży Miejskiej lub rozszerzenie ekopatrolu, odpowiedzialnej zimą za kontrole zanieczyszczeń za pomocą sprzętu mobilnego. Prowadzenie regularnych szkoleń dla użytkowników; - przeszkolimy strażników miejskich z technik rozpalania i kontroli. Prowadzenie regularnych szkoleń dla użytkowników; - zorganizujemy refundowanych programów szkoleniowych dla studentów i absolwentów inżynierii środowiska i kierunków związanych z certyfikacją energetyczną i auditingiem – podniesienie kwalifikacji audytorów antysmogowych; - obejmiemy programem głębokiej termomodernizacji jednostki oświatowe w kolejności: żłobki, przedszkola, szkoły podstawowe, szkoły średnie. Aktualizacja projektów o kontrolę wentylacji i emisji smogu. Powiązanie z kampanią w placówkach dotyczących jakości powietrza wewnętrznego, wpływ CO2 i pyłów zawieszonych na rozwój dzieci, uczniów. Chcemy ustalenia poznańskich poziomów informowania i alarmowania średniodobowego stężenia PM10 na poziomach odpowiednio 50 mg/m3 oraz 100 mg/m3. Obecne wskaźniki informowania o złej jakości powietrza są całkowicie niedostosowane do realiów. Chcemy stworzenia lokalnych norm, które będą bazą do wszczęcia alarmu smogowego. Na obiektach miejskich, przede wszystkim mieszczących urzędy, instytucje itp. będziemy instalowali odnawialne źródła energii (OZE), przede wszystkim panele fotowoltaiczne, które zmniejszą zapotrzebowanie na energię czerpaną z konwencjonalnych, głównie kopalnych źródeł. To na władzy publicznej spoczywa obowiązek testowania i promowania proekologicznych rozwiązań technologicznych w tej dziedzinie. W Poznaniu jest odwrotnie: to na prywatnych dachach coraz częściej pojawiają panele fotowoltaiczne i kolektory słoneczne, a na obiektach użyteczności publicznej nie ma ich w ogóle. Miasto zrównoważonego rozwoju musi podejmować działania przeciw zmianom klimatu. Tomasz Lewandowski, komitet Lewica Trzeba ograniczyć źródła emisji, stąd skupimy się na wymianie pieców węglowych na cieplik miejski. Przeprowadzimy termomodernizację budynków, wymianę poszyć dachowych i stolarki okiennej. Wprowadzimy nowe standardy przy inwestycjach, zwiększające powierzchnię biologicznie czynną, przy czym przede wszystkim zwrócimy uwagę na istniejącą zieleń, którą obejmiemy ochroną. Będziemy kontynuowali rozwój transportu zbiorowego i ograniczali ruch samochodowy przez rozbudowę sieci tramwajowych i mikro-linii autobusowych.",,
https://wiadomosci.onet.pl/kraj/smog-w-polsce-11-pazdziernika-stan-jakosc-i-zanieczyszczenie-powietrza/8brrnzw,Smog w Polsce - 11 października,"Smog nad Polską. Dziś jakość powietrza w prawie całej Polsce jest średnia, a w niektórych miejscach zła. Mocno zanieczyszczone jest powietrze w Warszawie i Krakowie. Fatalny stan powietrza w Działoszynie, gdzie stężenie pyłów PM10 jest na poziomie 740 proc. normy.","Powietrza nad stolicą jest dziś mocno zanieczyszczone. W centrum miasta stężenie pyłów PM10 i PM2,5 utrzymuje się na poziomie odpowiednio ponad 180 i 240 proc. Zły jest także stan powietrza w podwarszawskich miejscowościach - Łomiankach, Pruszkowie, Wołominie, Piasecznie czy Górze Kalwarii. Zły jest stan powietrza w centrum Krakowa, gdzie poziom PM10 utrzymuje się powyżej 185 proc. dopuszczalnej normy, a PM2,5 nawet 300 proc. Bardzo zła jest jakość powietrza w Kalwarii Zebrzydowskiej - poziom pyłu PM10 ma stężenie aż 364 proc. normy, a pyłu PM2.5 - 461 proc. Na Śląsku jakość powietrza jest średnia, a w niektórych miejscach dobra. Najgorzej jest w Rybniku gdzie zanieczyszczenie pyłami PM10 i PM2,5 wynosi odpowiednio ponad 180 i 260 proc. i w Sosnowcu, gdzie PM10 utrzymuje się na poziomie 200 proc. dopuszczalnej normy, a PM2.5 277 proc. Zła jest również jakość powietrza w Częstochowie. Średnia jest jakość powietrza w Poznaniu, Wrocławiu i Bydgoszczy. Rano bardzo złe - najgorszy w Polsce - było powietrze w Działoszynie, gdzie stężenie pyłów PM10 jest na poziomie 740 proc. normy. Źródło: Airly",Smog w Polsce - 11.10,
https://wiadomosci.onet.pl/kraj/walka-ze-smogiem-pomoc-dla-rodzin-o-niskich-dochodach/5xv88f5,Walka ze smogiem. Pomoc dla rodzin o niskich dochodach,"W walce ze smogiem państwo będzie pomagało gminom w termomodernizacji domów najbiedniejszych mieszkańców. Pomoc skierowana jest do rodzin w najbardziej zanieczyszczonych miastach - informuje ""Rzeczpospolita"".","Wczoraj rząd przyjął projekt ustawy o zmianie ustawy o wspieraniu termomodernizacji i remontów oraz niektórych innych ustaw, przedłożony przez ministra przedsiębiorczości i technologii. Jak zaznacza ""Rzeczpospolita"", ustawa będzie podstawą prawną programu pilotażowego. Pieniądze otrzyma z niego 31 miast poniżej 100 tys. mieszkańców, które znalazły się na czarnej liście Światowej Organizacji Zdrowia najbardziej zanieczyszczonych miast na świecie. Są to m.in.: Nowy Sącz, Piotrków Trybunalski, Tomaszów Mazowiecki, Kędzierzyn-Koźle, Żory. Program pilotażowy ruszył już w Skawinie. Pieniądze na ten cel przeznaczy Fundusz Termomodernizacji i Remontów. W pierwszym okresie obowiązywania ustawy ma do niego trafić 180 mln zł z budżetu państwa - czytamy. Więcej informacji w ""Rzeczpospolitej"" Chcesz być na bieżąco z najważniejszymi informacjami dnia? Polub Onet Wiadomości na Facebooku!",Walka ze smogiem. Pomoc dla rodzin o niskich dochodach,
https://wiadomosci.onet.pl/kraj/smog-w-polsce-10-pazdziernika-stan-jakosc-i-zanieczyszczenie-powietrza/zgq5bnp,Smog nad Polską. Normy zostały przekroczone,"Smog nad Polską. Dziś jakość powietrza w największych polskich miastach jest średnia lub zła. Mocno zanieczyszczone jest powietrze nad Warszawą, Łodzią czy Poznaniem. Czystym powietrzem cieszą się dziś jedynie mieszkańcy Trójmiasta.","Powietrza nad stolicą jest dziś mocno zanieczyszczone, a jego stan w większości stacji pomiarowych określa się jako zły. W centrum miasta zanieczyszczenie pyłami PM10 i PM2,5 utrzymuje się odpowiednio na poziomie nawet 210 i 280 proc. dopuszczalnej normy. Najgorzej jest w Nowej Iwicznej, gdzie stężenie PM10 i PM2,5 wynosi aż 280 i 331 proc. W Małopolsce normy stężenia szkodliwych pyłów wszędzie przekraczają dopuszczalne normy, a jakość powietrza jest średnia. W centrum Krakowa przy al. Trzech Wieszczów stężenie PM10 jest na poziomie 148 proc. dopuszczalnej normy, a PM2,5 238 proc. Zły jest stan powietrza w Kalwarii Zebrzydowskiej, gdzie poziom PM10 i PM2,5 wynosi 293 i 377 proc. Na Śląsku jakość powietrza jest zła i średnia. Zły jest stan powietrza w Siemianowicach Śląskich, Mysłowicach, Czeladzi czy Gliwicach. Najgorzej znów w Rybniku, gdzie poziom PM10 i PM2,5 sięga aż 435 i 536 proc. dopuszczalnej normy. Zła jest jakość powietrza w Poznaniu, gdzie m.in. stacja przy ul. Hetmańskiej wskazuje zanieczyszczenie pyłami PM10 i PM2,5 na poziomie 250 i 340 proc. Wyjątkowo źle jest w gm. Buk, gdzie zanieczyszczenie PM10 i PM2,5 wynosi 430 i 477 proc. normy. Bardzo złe jest dziś powietrze w woj. łódzkim, gdzie stan powietrza określamy w wielu stacjach jako zły lub bardzo zły. W podłódzkiej Starej Gadce zanieczyszczenie pyłami PM10 i PM2,5 wynosi odpowiednio aż 401 i 536 proc. Bardzo zły jest też stan powietrza w Brzezinach i Tomaszowie Mazowieckim Źródło: Airly",Smog w Polsce - 10.10,
https://wiadomosci.onet.pl/kraj/smog-w-polsce-9-pazdziernika-stan-jakosc-i-zanieczyszczenie-powietrza/sw1r6c1,Smog w Polsce - 9 października,"Smog nad Polską. Dziś jakość powietrza w prawie całym kraju jest średnia, a w niektórych miejscach zła. Czyste powietrzem cieszą się dziś mieszkańcy Pomorza i Warmii i Mazurach.","Powietrza nad stolicą jest dziś lekko zanieczyszczone. W centrum miasta zanieczyszczenie pyłami PM10 i PM2,5 utrzymuje się na poziomie odpowiednio 130 i 165 proc. Najgorzej jest w Łomiankach, gdzie stan powietrza jest zły, a stężenie PM10 i PM2,5 wynosi ok. 190 i 250 proc. W Małopolsce normy stężenia szkodliwych pyłów wszędzie przekraczają dopuszczalne normy. W centrum Krakowa poziom PM10 jest powyżej 100 proc. dopuszczalnej normy, a PM2,5 nawet 160 proc. Zły jest stan powietrza w Krzeszowicach, gdzie normy PM10 i PM2,5 wynoszą 179 i 223 proc. Na Śląsku jakość powietrza jest średnia, a w niektórych miejscach dobra. Złym powietrzem oddychają mieszkańcy okolic Rybnika, Gliwic czy Częstochowy. W Tychach poziom pyłu PM10 sięga 220 proc. Średnia jest jakość powietrza w Poznaniu, Wrocławiu i Bydgoszczy. Ponownie złym powietrzem oddychają mieszkańcy Nakła nad Notecią, gdzie zanieczyszczenie pyłami PM10 i PM2,5 wynosi odpowiednio 223 i 267 proc. Czyste powietrze dziś tylko na Pomorzu i Warmii i Mazurach. Źródło: Airly",Smog w Polsce - 9.10,
https://wiadomosci.onet.pl/religia/aktualnosci/abp-skworc-jesli-wierzymy-w-boga-to-musimy-szanowac-srodowisko/1km5k7f,"Abp Skworc: jeśli wierzymy w Boga, to musimy szanować środowisko","Jeśli wierzymy w Boga, Stworzyciela Nieba i Ziemi, to musimy również szanować środowisko i drugiego człowieka, któremu nie możemy w żaden sposób szkodzić – powiedział metropolita katowicki abp Wiktor Skworc podczas wczorajszej konferencji prasowej przed szczytem klimatycznym COP24 w Katowicach.","Abp Skworc zaznaczył, że w związku z zaplanowaną na grudzień sesją Konferencji stron ramowej konwencji Narodów Zjednoczonych w sprawie zmian klimatu COP24, do Katowic przyjedzie około 30-40 tys. ludzi z całego świata. - Chcemy przybliżyć uczestnikom szczytu klimatycznego naukę Kościoła na temat stworzenia, o ekologii. W związku z tym przewidziane są sympozja naukowe, które będą o tym mówiły. Chcemy przede wszystkim przybliżyć naukę Ojca Świętego, (encyklikę) ""Laudato Si'"", ale też naukę polskich biskupów na temat ochrony stworzenia – zapowiedział. Hierarcha przypomniał, że Konferencja Episkopatu Polski wydała list pasterski o ekologii z okazji wspomnienia św. Franciszka. - Ja, jako biskup tego Kościoła, gdzie odbędzie się ta konferencja, również przygotowałem list na temat ochrony środowiska. Mam nadzieje, że ten list, przetłumaczony na język angielski, będzie dostępny dla tych, którzy tym językiem się posługują i będą obecni na konferencji (klimatycznej), żeby mieli świadomość, że Kościół ma wiele do powiedzenia w przestrzeni troski o środowisko naturalne. Bo jeśli wierzymy i wyznajemy Boga, Stworzyciela Nieba i Ziemi, to również szanujemy stworzenie – podkreślił abp Skworc. Poinformował, że Kościół katolicki, we współpracy z Kościołami protestanckimi oraz wspólnotami żydowską i muzułmańską, przygotuje z tej okazji wspólny informator przeznaczony dla gości konferencji. Ponadto w czasie trwania szczytu w centrum Katowic wyznaczone zostaną kościoły stacyjne, gdzie odbywać się będą msze św. i nabożeństwa w różnych językach. Archidiecezja katowicka wydała też ""Brewiarz ekologa"" autorstwa pracownika watykańskiej Kongregacji ds. Świętych ks. Zdzisława Kijasa, zawierający przypomnienie nauki Kościoła katolickiego o przyrodzie i modlitwy związane z ochroną środowiska. - Wiemy, jak trudno, żeby ludzie się porozumieli, dlatego już dzisiaj otaczamy konferencję klimatyczną modlitwą. Wiemy, że Duch Święty jest duchem jedności, dlatego chcemy Go prosić, żeby dał uczestnikom szczytu klimatycznego ducha jedności i porozumienia. (...) Zachęcam, żeby się włączyć do tej modlitwy w intencji szczytu klimatycznego, korzystając np. z ""Brewiarza ekologa"" – zaapelował abp Skworc. Przypomniał, że w ramach szczytu klimatycznego odbędzie się w Katowicach ekumeniczne nabożeństwo w intencji ochrony stworzenia z udziałem przedstawicieli wielu Kościołów. - W 2015 r. biskupi metropolii katowickiej, w granicach województwa śląskiego, wspólnie wystąpili w obronie tej przestrzeni środowiska, która dziś jest najbardziej zagrożona – a to jest powietrze. Statystyki europejskie mówią, że mamy w Europie 50 miast najbardziej zagrożonych, jeśli chodzi o zanieczyszczenie powietrza, a 33 miasta to są miasta w Polsce. Wiele tych miast (jest) na górnym Śląsku (...). To są bardzo poważne problemy, trzeba budzić sumienia, trzeba pracować nad pewną świadomością, żebyśmy, wyznając Boga, Stworzyciela Nieba i Ziemi, żebyśmy też szanowali stworzenie i drugiego człowieka – naszego bliźniego – któremu nie możemy w żaden sposób szkodzić – podkreślił abp Skworc. COP24, czyli 24. sesja Konferencji Stron Ramowej Konwencji Narodów Zjednoczonych w sprawie zmian klimatu, odbędzie się w grudniu 2018 r. w Katowicach. W wydarzeniu weźmie udział blisko 30 tys. delegatów z całego świata, w tym szefowie rządów oraz ministrowie odpowiedzialni za kwestie środowiska i klimatu.",abp Wiktor Skworc,
https://wiadomosci.onet.pl/kraj/smog-w-polsce-8-pazdziernika/mqj94z6,Smog w Polsce - 8 października,"Smog nad Polską. Dziś jakość powietrza w całym kraju jest bardzo dobra i dobra, a dopuszczalne normy stężenia szkodliwych pyłów prawie w całej Polsce nie przekraczają 50 proc. normy.","Jakość powietrza w centrum Warszawy jest dzisiaj bardzo dobra. We wszystkich punktach pomiarowych stężenie szkodliwych pyłów nie przekracza dopuszczalnej normy. Wyjątkiem jest Legionowo. Tam zanieczyszczenie pyłami PM10 i PM2,5 wynosi odpowiednio 117 i 157 proc. Stan powietrza w Krakowie i Małopolsce jest dziś bardzo dobry. Normy zanieczyszczeń pyłami PM10 i PM2,5 nie przekraczają 50 proc. dopuszczalnej normy. Bardzo dobry i dobry jest stan powietrza na Śląsku. W centrum Katowic poziom zanieczyszczenia pyłami PM10 i PM2,5 wynosi odpowiednio 24 i 35 proc. Dobra, choć nie bardzo dobra, jest jakość powietrza nad Łodzią, Poznaniem i Bydgoszczą. Zła jest jedynie jakość powietrza w Nakle nad Notecią, gdzie zanieczyszczenie pyłami PM10 i PM2,5 wynosi odpowiednio 177 i 232 proc. Źródło: Airly",Smog w Polsce - 8.10,
https://wiadomosci.onet.pl/kraj/krakow-zakrzowek-andrzej-sulkowski-publikuje-oswiadczenie/1l8slrt,Kraków: mieszkańcy zabierają głos ws. Zakrzówka,"""Apelujemy o niesprowadzanie tak ważnego tematu 20-letniej walki o prawdziwy, zielony Zakrzówek, do poziomu insynuacji, przekłamań i pomówień. Uchwała o utworzeniu przez Radę Miasta Krakowa użytku ekologicznego »Zakrzówek«, właśnie kończy ten proces i daję szanse na kolejne pozytywne działania wszystkich mieszkańców"" - pisze Andrzej Sułkowski, prezes stowarzyszenia ""Na Rzecz Ochrony i Rozwoju Dębnik w Krakowie"". Poniżej publikujemy całą treść jego oświadczenia (pisownia i interpunkcja oryginalne).","""Jako strona społeczna, od lat nieformalnie reprezentująca różne środowiska i osoby walczące o zachowanie walorów przyrodniczych i krajobrazowych Zakrzówka, będąc recenzentem i mając społeczną kontrolę nad procesem i przebiegiem przygotowań projektu uchwały o powołaniu użytku ekologicznego „Zakrzówek”, nie możemy zrozumieć i pozostawić bez reakcji pojawiających się w niektórych mediach wypaczeń informacyjnych. Dlatego też, poniżej pragniemy zaprezentować fakty, jak sądzimy, wyjaśniające wszelkie wątpliwości. Dla zrozumienia całego kontekstu sytuacyjnego na Zakrzówku i pewnych bezpodstawnych oskarżeń pod adresem autorów projektu uchwały o użytku ekologicznym, należy cofnąć się do kilku zdarzeń w przeszłości. W lipcu 2014 r. zaczął obowiązywać miejscowy plan zagospodarowania przestrzennego „Rejon Św. Jacka - Twardowskiego”. Pomimo kilkuletnich starań m.in. organizacji społecznych, naukowców, przyrodników, mieszkańców Krakowa, a nawet negatywnej opinii Stowarzyszenia Urbanistów Polskich, w planie tym przewidziano na obszarze Zakrzówka pomiędzy ulicami św. Jacka i Wyłom, a więc w granicach Bielańsko-Tynieckiego Parku Krajobrazowego, zabudowę wielorodzinną o wysokości 4 kondygnacji z podziemnymi garażami dla ok. 3,5 – 5 tys. osób. Już w czasie uchwalania ww. planu okazało się, że na tym terenie - oprócz zinwentaryzowanych wiele lat wcześniej chronionych prawem polskim i unijnym rzadkich gatunków motyli, płazów i roślin, występuje także najrzadszy w Polsce, podlegający ścisłej ochronie wąż gniewosz plamisty. To spowodowało, że wymienione organizacje i grupy osób nadal podejmowały intensywne starania o ochronę zasobów przyrodniczych i krajobrazowych Zakrzówka i wyłączenie omawianego obszaru spod zabudowy. Szereg akcji społecznych, protestów oraz rozmów z władzami miasta i częścią radnych, nie dało jednak rezultatów. Jednocześnie deweloper i pojedyncze osoby prywatne w roku 2017, podjęli intensywne działania, zmierzające do uzyskania pozwoleń na budowę. Ich tempo wskazywało na to, że prace inwestycyjne mogą rozpocząć się już w drugiej połowie 2018 roku. Na szczęście, niemal w ostatniej chwili, sytuacja uległa radykalnej zmianie. Dnia 26 września 2018 roku Rada Miasta Krakowa podjęła uchwałę o utworzeniu użytku ekologicznego „Zakrzówek”. Ta forma ochrony przyrody stwarza realne możliwości skutecznej ochrony zasobów przyrodniczych Zakrzówka, przy jednoczesnym zapewnieniu mieszkańcom możliwości korzystania z tego terenu w celach rekreacyjnych – jednak zgodnie z zasadami określonymi dla tej formy ochrony. Jest to więc decyzja o przełomowym znaczeniu. Efekty tej uchwały trzeba mierzyć w perspektywie lat, biorąc pod uwagę nie tylko zachowanie bioróżnorodności, ale także ochronę kanału przewietrzania miasta i oddziaływania tak dużej strefy naturalnej zieleni na środowisko Krakowa i zdrowie jego mieszkańców, nie mówiąc o zachowanych walorach krajobrazowych, historycznych i kulturowych. Co oczywiste, należy przy tym uwzględniać tzw. rachunek ciągniony. Wówczas okazuje się, że korzyści płynące z tego, wielokrotnie przewyższają odszkodowania, których ewentualnie domagać mogą się właściciele terenów włączonych w obszar użytku ekologicznego. Pozytywny skutek uchwały Rady Miasta będzie namacalny dla dziesiątek tysięcy mieszkańców miasta Krakowa zarówno dziś jak i w przyszłości. Potrzeba ochrony tego miejsca była zawsze czymś oczywistym niemal dla każdego mieszkańca Krakowa. Praktyka jednak wykazała, że w samorządzie za słowami nie zawsze idą czyny. Dopiero po prawie 20 latach walki różnych środowisk, grup społecznych, organizacji pozarządowych, aktywistów, naukowców, samorządowców i mieszkańców, został osiągnięty moment, od którego można będzie mówić, że Zakrzówek nie w sposób iluzoryczny, a faktyczny będzie miejscem chronionym przez wiele lat. Uchwaleniu użytku ekologicznego „Zakrzówek” towarzyszyło wiele emocji, a po podjęciu tej uchwały przez Radę Miasta pojawiły się oprócz głosów entuzjastycznych także, opinie krytyczne, a nawet insynuacje. Dlatego, poniżej przedstawiamy przebieg procedury przygotowania i uchwalenia przez Radę Miasta uchwały wprowadzającej ww. formę ochrony przyrody na Zakrzówku, żeby dać kres absurdalnym pomówieniom. W czerwcu 2018 roku grupa radnych PiS wystąpiła z projektem utworzenia na obszarze Zakrzówka zespołu przyrodniczo-krajobrazowego, jednej z form ochrony przewidzianych w ustawie o ochronie przyrody. Złożony projekt, przewodniczący Rady Miasta Krakowa Bogusław Kośmider 7 czerwca 2018 r. przesłał, celem zaopiniowania, do Regionalnej Dyrekcji Ochrony Środowiska w Krakowie. W związku z przekazanymi do Rady Miasta uwagami i zaleceniami zawartymi w opinii RDOŚ z dnia 22.06.18 r., została złożona przez autorów projektu autopoprawka. Miało to miejsce w dniu pierwszego czytania projektu uchwały na posiedzeniu Rady Miasta tj. 27.06.18 r. Jak wynikało z zaleceń RDOŚ, konieczna okazała się zmiana wcześniej przewidywanej formy ochrony przyrody z zespołu przyrodniczo-krajobrazowego, tj. formy przewidzianej głównie dla ochrony walorów krajobrazowych i estetycznych, na użytek ekologiczny, koncentrujący się na ochronie istotnych walorów przyrodniczych i środowiskowych. Jednocześnie, w opinii RDOŚ zwrócono uwagę na potrzebę doprecyzowania granic obszaru przewidzianego do objęcia ochroną. Konieczna stała się korekta granic proponowanego obszaru ochronnego o części działek tak, by nie było zarzutów nieprecyzyjnych pomiarów. Z obszaru użytku zostały wyłączone także działki zawierające projektowany w miejscowym planie zagospodarowania przestrzennego pas drogowy KDD7. O ile w przypadku pierwotnie planowanego zespołu przyrodniczo-krajobrazowego włączenie drogi nie kolidowało z główną funkcją ochronną tej formy, o tyle pozostawienie drogi w obszarze użytku ekologicznego byłoby czymś nielogicznym i mogłoby być podniesione jako argument do unieważnienia uchwały. Dlatego też, by nie pojawił się tego typu zarzut, a jednocześnie, by uniknąć ewentualnych błędów przy wyznaczaniu przebiegu granic i określaniu powierzchni fragmentów działek, zwłaszcza tych podzielonych drogą, zaproponowano wyłączenie z projektu (niezależnie od podmiotu właścicielskiego ) części działki gminnej – powierzchnia ok. 15 arów, części działki prywatnej- powierzchnia ok. 32 ary oraz pięciu działek (w tym jednej ćwiartki) należących do Zgromadzenia Salwatorian – o łącznej powierzchni ok 44 ary, gdzie działki Księży Salwatorian stanowią mniej niż połowę powierzchni wszystkich wyłączonych działek. Zmiany te zostały wprowadzone do projektu uchwały w ramach ww. autopoprawki i zatwierdzone przez Radę Miasta Krakowa na posiedzeniu w dniu 27 czerwca 2018. RDOŚ otrzymała do ostatecznego uzgodnienia projekt uchwały z ww. poprawkami i w dniu 21.07.2018 roku wydała pozytywne uzgodnienie do tego projektu.. Dla tak ustalonego obszaru, na zlecenie Wydziału Kształtowania Środowiska Urzędu Miasta Krakowa, zostały wyznaczone współrzędne punktów załamania granic użytku ekologicznego, a ich wykaz włączony do procedowanego projektu, który podlegał dalszej ścieżce proceduralnej aż do momentu głosowania w dniu 26.09.2018 roku. Konkludując, wszelkie merytoryczne zmiany, jakie zostały dokonane i zatwierdzone przez Radę Miasta Krakowa w projekcie uchwały w jej pierwszym czerwcowym czytaniu, były wprowadzone w wyniku opinii Regionalnej Dyrekcji Ochrony Środowiska w celu wyeliminowania wszelkich nieścisłości, które mogłyby być wykorzystane przez zwolenników zabudowy Zakrzówka do zablokowania jej uchwalenia przez Radę Miasta lub ewentualnego zaskarżenia już przyjętej uchwały. Były zatem wyrazem troski o szybkie i skuteczne zabezpieczenie terenów Zakrzówka w celu uprzedzenia intensywnych działań zmierzających do jak najszybszego otrzymania pozwoleń na budowę i rozpoczęcia inwestycji jeszcze w roku 2018. Walka o Zakrzówek połączyła wiele środowisk społecznych, zawodowych, naukowych oraz politycznych i jest to wysiłek setek i nadzieja tysięcy mieszkańców Krakowa na definitywne zakończenie tego etapu, by móc przejść do kolejnego - odpowiedniego przygotowania rekreacyjnego i wdrożenia właściwej ochrony tego terenu. Pragniemy, by ten drugi etap mógł się teraz zacząć, ale do tego potrzeba, by media również włączyły się w rzetelne przedstawianie informacji, które budują zaufanie społeczne do samorządu i motywują do zaangażowania. Jeszcze raz apelujemy o niesprowadzanie tak ważnego tematu 20-letniej walki o prawdziwy, zielony Zakrzówek, do poziomu insynuacji, przekłamań i pomówień. Uchwała o utworzeniu przez Radę Miasta Krakowa użytku ekologicznego „Zakrzówek”, właśnie kończy ten proces i daję szanse na kolejne pozytywne działania wszystkich mieszkańców. Bardzo dziękujemy autorom uchwały za prawdziwą determinację i wszystkim pozostały radnym z klubu PIS , poszczególnym radnym z klubu PO oraz radnej Niezależnej za odwagę i oddany głos na TAK.""",Zakrzówek,
https://wiadomosci.onet.pl/kraj/smog-w-polsce-5-pazdziernika/br1bpyj,Smog w Polsce - 5 października,"Smog nad Polską. Dziś jakość powietrza na południu kraju w wielu miejscach jest zła, a nawet bardzo zła. Dopuszczalne normy zanieczyszczeń zostały przekroczone na Śląsku i w Małopolsce. Dobrym powietrzem oddychają dziś mieszkańcy centralnej Polski. Bardzo dobrym powietrzem cieszą się za to mieszkańcy Pomorza.","Jakość powietrza w Warszawie jest dzisiaj dobra. W niemal wszystkich punktach pomiarowych stężenie pyłów PM10 i PM2,5 nie przekracza dopuszczalnej normy. Wyjątkiem jest Rembertów. Tam zanieczyszczenie pyłami PM10 i PM2,5 wynosi odpowiednio 170 i 229 proc. W pozostałej części Mazowsza stan powietrza jest bardzo dobry. Stan powietrza w Krakowie i Małopolsce jest dziś niezbyt dobry. Normy zanieczyszczeń przekroczone są w prawie w całym regionie. W kilku miejscach stan powietrza jest zły, a nawet bardzo zły. Zły jest stan powietrza m.in. w centrum Krakowa, gdzie poziom stężania szkodliwych pyłów przekracza 220 proc. Podobnie jest w Rudawie, Krzeszowicach czy Słomnikach. W Proszowicach normy zanieczyszczenie pyłami PM10 i PM2,5 wynoszą odpowiednio 258 i 358 proc. Zły lub bardzo zły jest stan powietrza w wielu miastach Śląska. W Mysłowicach, Tychach czy w Jaworznie poziom zanieczyszczenia pyłami PM10 i PM2,5 przekracza 300 proc. dopuszczalnej normy. Najgorzej jest w Rybniku, gdzie zanieczyszczenie pyłami PM10 i PM2,5 wynosi odpowiednio 472 i 466 proc. Jakość powietrza w północnej Polsce jest dobra i bardzo dobra. Najlepszym powietrzem oddychają mieszkańcy Pomorza i Warmii i Mazur, gdzie poziom zanieczyszczenia pyłami PM10 i PM2,5 w większości nie przekracza 50 proc. dopuszczalnych norm. Wyjątkiem jest Orzechowo w gm. Dobre Miasto, gdzie zanieczyszczenie pyłami PM10 i PM2,5 wynosi odpowiednio 355 i 344 proc. Źródło: Airly",Smog nad Polską - 5.10,
https://wiadomosci.onet.pl/kraj/swiatowy-dzien-zwierzat-4-pazdziernika/59s7kfr,Dziś Światowy Dzień Zwierząt,"Dziś Światowy Dzień Zwierząt. Święto, które obchodzimy 4 października, ma uświadomić ludziom, że zwierzęta to również istoty żywe i zasługują na godne traktowanie. Światowy Dzień Zwierząt ma także przypominać o prawach zwierząt.","Święto zwierząt obchodzone jest w dzień, w który w Kościele katolickim wspominany jest św. Franciszka z Asyżu - patrona zwierząt i ekologii. Święty wyznawał ideę braterstwa wszystkich stworzeń, według której wszyscy mieszkańcy Ziemi są braćmi, bez względu na to, skąd pochodzą i w co wierzą. Światowy Dzień Zwierząt obchodzimy od roku 1931. Święto ma przypominać o tym, że zwierzęta to istoty żywe, a ludzie nie powinni ich traktować jak rzeczy. Zwierzęta mają swoje prawa, których przestrzegania stara się pilnować szereg organizacji pozarządowych. Działacze na rzecz zwierząt szczególną uwagę zwracają na los tych bezdomnych i warunki, w jakich żyją w schroniskach. Bardzo istotny jest również problem znęcania się nad zwierzętami, ich sterylizacji i nielegalnych hodowli do walk. Co roku w ramach obchodów organizacje pozarządowe zachęcają do adopcji bezdomnych zwierząt, organizując w schroniskach dni otwarte. W Polsce Światowy Dzień Zwierząt świętujemy od 1993 roku, a 27 października 2006 roku ﻿Sejm podjął ﻿uchwałę﻿ w sprawie ustanowienia Dnia Zwierząt. Ustawa o ochronie zwierząt obowiązuje w Polsce od 1997 roku, a ﻿25 października﻿ obchodzony jest corocznie Dzień Ustawy o Ochronie Zwierząt. Październik jest także miesiącem dobroci dla zwierząt. Źródło: Wikipedia",,
https://wiadomosci.onet.pl/kraj/smog-w-polsce-4-pazdziernika-stan-jakosc-i-zanieczyszczenie-powietrza/gplrxyx,Smog w Polsce - 4 października,Smog nad Polską. Dziś jakość powietrza w Polsce jest dobra. Zanieczyszczenie pyłami powyżej normy 4 października występuje jedynie w niektórych miejscach na Śląsku. W reszcie kraju jakoś powietrza jest dobra lub bardzo dobra.,"Jakość powietrza w ﻿Warszawie﻿ jest dzisiaj bardzo dobra. W niemal wszystkich punktach pomiarowych stężenie pyłów PM10 i PM2,5 nie przekracza 50 proc. normy. Wyjątkiem jest Rosochata. Tam zanieczyszczenie pyłami PM10 i PM2,5 wynosi odpowiednio 77 i 55 proc. W pozostałej ﻿części﻿ Mazowsza stan powietrza jest bardzo dobry lub dobry. Stan powietrza w Krakowie i Małopolsce jest dobry lub bardzo dobry. W większej części Krakowa stężenie pyłów wynosi pomiędzy 50 a 100 proc. norm, jakość powietrza jest gorsza w miejscowościach na północ od Krakowa. Zła jest jakość powietrza w miejscowości Skidziń, gdzie zanieczyszczenie pyłami PM10 i PM2,5 wynosi odpowiednio 180 i 231 proc. Jakość powietrza na niemal całym Śląsku jest dobra lub bardzo dobra. Normy zostały przekroczone w okolicy Rybnika. Tam stężenie pyłów PM10 sięga nawet 145 proc., a PM2,5 - powyżej 180 proc. Jeszcze gorsze powietrze jest w Lubomi. Tam stężenie pyłów wynosi odpowiednio 167 i 226 proc. dla pyłów PM10 i PM2,5. Jakość powietrza w Poznaniu jest dzisiaj bardzo dobra, jednak powietrze jest bardzo zanieczyszczone w podpoznańskiej Kobylnicy. Punkt pomiarowy wskazuje stężenie pyłów na poziomie 192 proc. dla pyłów PM10 i 181 proc. dla pyłów PM2,5. Źródło: Airly",Smog w Polsce - 4 października 2018 r.,
https://wiadomosci.onet.pl/wybory-samorzadowe/wroclaw-jerzy-michalak-o-zwiekszeniu-nakladow-na-tereny-zielone/w332bpp,Wrocław: Jerzy Michalak zapowiada zwiększenie nakładów na tereny zielone w mieście,"Zwiększenie nakładów na utrzymanie terenów zielonych oraz na tworzenie nowych parków, łąk i skwerów - zadeklarował dziś Jerzy Michalak - kandydat na prezydenta Wrocławia. - Zieleń we Wrocławiu to jedna z kluczowych spraw, którymi muszą się zająć nowe władze miasta - podkreślił Michalak.","Jerzy Michalak to członek zarządu województwa dolnośląskiego, który ubiega się o fotel prezydenta Wrocławia z komitetu Bezpartyjny Ruch Obywatelski Jerzego Michalaka. Michalak ma rekomendacje Dolnośląskiego Ruchu Samorządowego. Organizacja ta zaś zawiązała porozumienie wyborcze z Bezpartyjnymi Samorządowcami, którzy w wyborach na prezydenta stolicy Dolnego Śląska wystawili niezależną radną Rady Miejskiej Wrocławia Katarzynę Obarę-Kowalska. Kandydat na prezydenta Wrocławia podczas dzisiejszej konferencji prasowej zadeklarował zwiększenie nakładów na utrzymanie terenów zielonych do 50 mln zł oraz na tworzenie nowych terenów zielonych do 20 mln zł. - Zieleń we Wrocławiu to jedna z kluczowych spraw, którymi muszą się zająć nowe władze miasta (...) Jako prezydent miasta będę wspierał Zarząd Zieleni Miejskiej w pracy na rzecz zielonego Wrocławia - zadeklarował Michalak. Aleksander Obłąk, kandydujący z komitetu KWW Bezpartyjny Ruch Obywatelski Jerzego Michalaka do Rady Miejskiej Wrocławia, powiedział, że reprezentowany przez niego komitet chce stworzyć Park Północ - biopark, który będzie obejmował tereny o wyjątkowej wartości przyrodniczej. - To pomysł mieszkańców i lokalnych rad osiedli, który warto zrealizować w najbliższych latach. Mamy we Wrocławiu Parki: Południowy, Zachodni, Wschodni - czas przygotować podobne miejsce na północy. Wspólnie z mieszkańcami Wrocławia zaprojektujemy też rezerwat na polach irygacyjnych i atrakcyjne tereny zielone na innych osiedlach - powiedział Obłąk. Wśród postulatów komitetu Michalaka są również nasadzenia drzew przy ulicach w centrum Wrocławia oraz inwentaryzacja drzewostanu i wprowadzenie systemu zarządzania zielenią. Start w wyborach prezydenckich we Wrocławiu oprócz Michalaka ogłosili dotychczas: kandydatka Zjednoczonej Prawicy, posłanka PiS Mirosława Stachowiak-Różecka, Jacek Sutryk - kandydat Koalicji Obywatelskiej, Marta Lempart - liderka Ogólnopolskiego Strajku Kobiet, która wystartuje z komitetu ""Wrocław dla wszystkich"", Małgorzata Tracz z Partii Zieloni, Katarzyna Obara-Kowalska (Bezpartyjni) oraz Zbigniew Jarząbek - kandydat ruchu Kukiz'15. Chcesz być na bieżąco z najważniejszymi informacjami dnia? Polub Onet Wiadomości na Facebooku!",Jerzy Michalak,
https://wiadomosci.onet.pl/swiat/niemcy-wypadek-w-lesie-hambach-nie-zyje-dziennikarz/765klqy,Śmiertelny wypadek w lesie Hambach,W szeroko zakrojonej akcji policja usuwa od wielu dni aktywistów protestujących przeciwko wycince lasu Hambach. Akcję przerwała tragiczna śmierć młodego dziennikarza. Spadł z 15 metrów wysokości.,"Dziennikarz spadł z prowizorycznego, wiszącego mostu rozpiętego między drzewami na 15 metrach wysokości. Mimo natychmiastowej pomocy nie zdołano go uratować. Policyjna akcja usuwania z lasu ekologów została natychmiast przerwana. Aktywiści od lat żyją w domkach zbudowanych na drzewach protestując w ten sposób przeciwko karczowaniu lasu Hambach na potrzeby odkrywki węgla brunatnego. Ofiarą jest młody reporter, który od dłuższego czasu dokumentował życie aktywistów. Rzecznik policji podkreślił, że w chwili śmiertelnego wypadku nie toczyły się w pobliżu żadne działania policyjne. Rząd Nadrenii Północnej-Westfalii przerwał eksmisję aktywistów. – Nie możemy teraz tak po prostu kontynuować tej operacji – powiedział szef nadreńskiego MSW Herbert Reul. W związku z tym tragicznym zdarzeniem rząd w Düsseldorfie zadecydował o przerwaniu usuwania z lasu aktywistów. Koncern energetyczny RWE napisał na Twitterze: „Jesteśmy głęboko wstrząśnięci i bardzo ubolewamy z powodu tego tragicznego wypadku w lesie Hambach”. W lesie Hambach powstało w ostatnich latach ponad 50 domków na drzewach. Żyjący w nich ludzie protestują w ten sposób przeciwko planom wycięcia przez koncern energetyczny RWE resztek lasu Hambach na potrzeby kopalni węgla brunatnego. Od tygodnia trwa usuwanie domków przez policję. Las Hambach, położony na zachód od Kolonii, uchodzi za symbol oporu przeciwko eksploatacji węgla i walki o ochronę klimatu. Według RWE wycinka lasu jest niezbędna, jeżeli koncern ma zapewnić dostawy energii z okolicznych elektrowni węgla brunatnego. Przeciwnicy karczowania lasu argumentują, że w prastarym lesie, istniejącym od ponad 12 tys. lat, żyją ściśle chronione gatunki roślin i zwierząt, takich jak Nocek Bechsteina, żaba zwinka czy orzesznica. Polecamy: Komentarz: Walka o las Hambach jest walką o przyszłość Polecamy: Niemiecka prasa: Las Hambach padł ofiarą błędnej polityki",Policja,
https://wiadomosci.onet.pl/kraj/rzad-mateusza-morawieckiego-podzielony-ws-ekologii-cztery-frakcje/zex6459,"""DGP"": rząd realizuje sprzeczne ze sobą cele w polityce ekologicznej","Rząd realizuje sprzeczne z sobą cele, a podziały pomiędzy jego frakcjami w kwestiach dotyczących ochrony środowiska nigdy nie były jeszcze tak głębokie - informuje ""Dziennik Gazeta Prawna"".","Gabinetowi Mateusza Morawieckiego kłody pod nogi rzucają bliscy współpracownicy. Partia rządząca jest podzielona na jawnie wojujące ze sobą obozy: zwolenników stopniowego ograniczania zużycia węgla w domach (obóz antysmogowy), którzy opowiadają się za bardziej restrykcyjnymi normami, poprawą efektywności energetycznej i ochroną zdrowia Polaków, i grupę broniącą statusu quo (obóz węglowy), odpowiedzialną przede wszystkim za utrzymanie interesów przemysłu górniczego. Po jednej stronie stoją resorty: przedsiębiorczości i technologii, zdrowia, a także pełnomocnik ds. smogu Piotr Woźny. Wspiera je jeszcze - do pewnego stopnia - Ministerstwo Środowiska. Po drugiej stronie jest Ministerstwo Energii - informuje ""DGP"". W rządowej głowie pulsuje jeszcze inny ośrodek (obóz obstrukcji), do którego należy resort finansów, mający przede wszystkim trzymać budżet w ryzach obóz, i kancelaria prezydenta. Właściwie możemy mówić o pewnego rodzaju schizofrenii - konkluduje Jakub Pawłowski z ""Dziennika"". Niedawny głośny spór o normy jakości węgla to tylko wierzchołek góry lodowej - symptom zaburzenia, na które gabinet cierpi od dawna. Jak w soczewce skupiają się w tym przykładzie wszystkie konflikty o to, jak ma wyglądać polska gospodarka. Jak czytamy w weekendowym wydaniu ""DGP"", pierwsza linia podziału pomiędzy konkurującymi ze sobą frakcjami zarysowała się, gdy obóz antysmogowy, reprezentowany przez minister Emilewicz i Piotr Woźnego, wytknął resortowi energii (obóz węglowy), że zaproponowane przez niego normy jakości węgla nie pozwolą zrealizować celu, dla którego je wprowadzono. Przedstawiciele tej grupy przekonywali, że normy sprawdzą się co najwyżej na papierze. W odpowiedzi Ministerstwo Energii przekonywało, że obecny kształt rozporządzenia to kompromis, w którym połączono interes branży, cele środowiskowe i możliwości finansowe Polaków. W ten sposób, jak zauważa ""Dziennik Gazeta Prawna"", minister Tchórzewski utknął między interesami rynku węgla a obietnicami premiera, który zapowiadał, że poprawa jakości powietrza to dla Polski wyzwanie cywilizacyjne. Naukowcy informują, że bez ograniczenia użycia węgla, to się nie uda. ""DGP"" wskazuje, że rządzący znajdują się pod presją zarówno opinii publicznej, jak i Brukseli, bowiem to właśnie od niej zależy, czy przeciwko Polsce zostanie wszczęte kolejne postępowanie przed TSUE. W dotychczasowych relacjach z Komisją Europejską nie pomagały rządowi sprawy Puszczy Białowieskiej czy właśnie nieskuteczna redukcja zanieczyszczeń. Jeśli sytuacja ekologiczna szybko się nie poprawi, Polsce grożą 4 mld euro kary rocznie i dodatkowe dziesiątki tysięcy za każdy dzień zwłoki - czytamy. Dane i statystyki dotyczące m.in. jakości powietrza w Polsce okazały się miażdżące. Choć początkowo rząd próbował wyprzeć je ze świadomości lub znaleźć winnych tej sytuacji poza swoim kręgiem - nie przyniosło to efektu na dłuższą metę. Stanowisko choćby resortu środowiska zmieniło się i zaczęto zauważać negatywny wpływ smogu na zdrowie. Na działaniach m.in. aktualnego rządu ucierpiała branża odnawialnych źródeł energii (OZE). Decyzje ekipy sprawującej władze doprowadziły do licznych kryzysów, które stawiają pod znakiem zapytania przyszłość tego obszaru w Polsce. Nie dość, że ""spychają nas na kurs kolizyjny z Brukselą"", to wciąż nie zrobiono nic z systemem zachęt dla inwestorów z branży OZE, który jest dysfunkcyjny już od 2013 roku - pisze ""DGP"". ""Eksperci są zgodni: rządzący zachowują się teraz tak, jakby chcieli mieć ciastko i zjeść ciastko"" - czytamy w dzienniku, który wskazuje, że przed rządem stoją trzy wyzwania - wywiązać się z wymogów UE w związku z dekarbonizacją, nie przegrać bitwy wizerunkowej, narażając się opinię poddańczej polityki wobec Brukseli oraz nie skłócić się z górnikami. Zdaniem Tomasza Podgajniaka, za chaotycznymi działaniami rządzących nie stoi spór merytoryczny ani krzyżujące się interesy gospodarcze, a raczej ""bezmyślność dyrektorów poszczególnych departamentów w resortach, którzy nie mają pojęcia, jak naprawić patologie nawarstwiające się od lat, a tylko ślepo realizują polecenia ministrów. Tym z kolei zależy przede wszystkim na grze politycznej, w tym o utrzymanie elektoratu"" - podsumowuje ""DGP"". Źródło: ""Dziennik Gazeta Prawna"" Chcesz być na bieżąco z najważniejszymi informacjami dnia? Polub Onet Wiadomości na Facebooku!",Zdjęcie ilustracyjne,
https://wiadomosci.onet.pl/swiat/niemcy-cztery-krowy-zmarly-a-czterdziesci-jest-w-stanie-krytycznym/cvn2c8l,Krowy umarły z przejedzenia po interwencji aktywistów,"Aktywiści uwolnili krowy z farmy w Lebenwalder Agrar. Te rzuciły się na paszę. Cztery z nich zmarły z przejedzenia, czterdzieści jest w stanie krytycznym - pisze Berliner Zeitung﻿.","Nie kontrolowane przez nikogo zwierzęta mogły zjeść nawet po 10 kg skoncentrowanej paszy, podczas gdy standardowa dzienna dawka wynosi 2 kg. Obecnie krowy znajdują się pod opieką weterynarza. Akcja anonimowej grupy aktywistów została starannie przygotowana, co wyklucza przypadkowe działanie. Obecnie poszukiwani są przez policje. Właściciel farmy zaoferował nagrodę 1000 euro za pomoc we wskazaniu sprawców zdarzenia. Chcesz być na bieżąco z najważniejszymi informacjami dnia? Polub Onet Wiadomości na Facebooku! Źródło: Berliner Zeitung","cztery krowy zmarły, a czterdzieści jest w stanie krytycznym",
https://wiadomosci.onet.pl/swiat/marcos-rodriguez-pantoja-wychowany-przez-wilki/btp63g3,Marcos Rodriguez Pantoja. Wychowany przez wilki,"Marcos Rodriguez Pantoja wychował się wśród wilków. Został znaleziony w lesie, gdy miał już 19 lat. Teraz ma 72 lata i serce mu krwawi na widok szkód, jakie człowiek wyrządza przyrodzie.",Chcesz być na bieżąco z najważniejszymi informacjami dnia? Polub Onet Wiadomości na Facebooku!,,
https://wiadomosci.onet.pl/swiat/katastrofa-ekologiczna-na-krymie-szef-msz-ukrainy-ostrzega/4mcbrp9,Katastrofa ekologiczna na Krymie? Szef MSZ Ukrainy ostrzega,"Na północnej granicy półwyspu obserwowane jest wysokie zanieczyszczenie powietrza, w związku z czym Rosjanie odwołali tam zajęcia w szkołach. Przed katastrofą ekologiczną na zaanektowanym przez Rosję Krymie ostrzegł dziś szef MSZ Ukrainy Pawło Klimkin.","Z okupowanego Krymu nadchodzą informacje o wysokim stężeniu dwutlenku siarki w powietrzu, czego sprawcą mają być zakłady chemiczne Krymski Tytan w Armiansku, tuż przy granicy z obwodem chersońskim. Specjalizują się one w produkcji tlenku tytanu i są kontrolowane przez ukraińskiego oligarchę Dmytra Firtasza. ""Rosyjscy okupanci najpierw przynieśli na Krym i Donbas ludzkie nieszczęście, a teraz katastrofy ekologiczne, które niszczą naszą ziemię"" - napisał Pawło Klimkin na Twitterze. Według przedstawiciela ukraińskiego rzecznika praw człowieka na Krymie Ismaiła Chalikowa 24 sierpnia w Krymskim Tytanie doszło do emisji nieznanej substancji. ""Dziś, 4 września, pojawiły się informacje, że koncentracja dwutlenku siarki przekroczyła dopuszczalne normy, ale nie ma żadnych danych, o ile"" - napisał na Facebooku. Rosyjskie media podały, że dziś zakłady w Armiansku decyzją tzw. premiera Krymu Siergieja Aksjonowa zostały zamknięte na dwa tygodnie. Przerwano także zajęcia w przedszkolach i szkołach, a dzieci z matkami skierowano do sanatoriów na południu półwyspu. Czytaj też: Ambasada USA zaniepokojona sytuacją Tatarów na Krymie - Niepokoi to, że do tej pory nie ogłoszono stanu wyjątkowego, nie doszło do ewakuacji mieszkańców, a okupanci nadal tylko uspokajają ludzi - stwierdził Chalikow. Agencja Interfax-Ukraina donosi, że mieszkańcy Armianska od 24 sierpnia piszą w sieciach społecznościowych o rdzawym nalocie, który pokrył samochody i budynki w ich mieście, oraz przedwcześnie żółknących i opadających liściach drzew. Narzekają także na nudności i bóle gardła.",,
https://wiadomosci.onet.pl/kraj/gdansk-wiadomo-juz-jakie-odpady-trafia-do-miasta/q5ebz8j,"Wiadomo już, jakie odpady trafią do Gdańska. WIOŚ ma monitorować utylizację w Port Service","Do Gdańska ma trafić 700 ton chemikaliów z Gostynina. Jak mówią nam inspektorzy WIOŚ, wśród nich są m.in. odpady ropopochodne i poszlifierskie. Kontrolerzy wydziału środowiska będą sprawdzać, jak te potencjalnie niebezpieczne materiały zostaną zutylizowane.","O sprawie pisaliśmy wczoraj. Mająca swoją siedzibę w Gdańsku firma Port Service ma zutylizować 700 ton chemikaliów, które trafią tutaj z Gostynina. Przedstawiciele opozycji są zbulwersowani, że takie odpady trafiają do Gdańska, i że Port Service nie informuje, jakie to są chemikalia, i jak szybko zostaną one zutylizowane. Przedstawiciele Port Service zapewniają, że wszystko prowadzone jest zgodnie z prawem, i że więcej informacji będą podawać w kolejnych komunikatach. Odpowiedzi na pytania, które stawiają tutaj politycy, ale i mieszkańcy, próbowaliśmy uzyskać u przedstawicieli Wojewódzkiego Inspektoratu Ochrony Środowiska. To właśnie inspektorzy WIOŚ kontrolują Port Service od kilku dni. Dzisiaj w tej sprawie wydali lakoniczny komunikat, w którym potwierdzili, że Port Service ""posiada pozwolenie zintegrowane wydane przez Marszałka Województwa Pomorskiego na gospodarkę odpadami"". Mowa jest tutaj o liczbie 1000 ton rocznie. Jak się dowiedzieliśmy, do Port Service mają trafić m.in. odpady ropopochodne i poszlifierskie. WIOŚ potwierdza, że jest tutaj mowa o 700 tonach materiałów. Inspektorzy zapewniają nas, że kontrola Port Service jeszcze się nie zakończyła. Kontrolerzy mają monitorować utylizację niebezpiecznych substancji. WIOŚ jednak nie wie, kiedy cały proces się zakończy, bo odpady z Gostynina będą trafiać do Gdańska sukcesywnie. Port Service wydał dzisiaj kolejny komunikat: ""Odpady przyjmujemy w postaci płynnej i stałej. Odpady w postaci płynnej charakteryzują się odczynem kwaśnym (np. kwas solny), obojętnym (zawierające substancje ropopochodne) oraz zasadowym (np. ług sodowy). Odpady stałe to głównie odpady poszlifierskie oraz puste opakowania z tworzyw sztucznych zanieczyszczone olejami i farbami. Do dnia 28 sierpnia 2018 r. Port Service przyjął 193 Mg (ton) wyżej wymienionych odpadów"". I dalej: ""Odpady transportowane są w specjalistycznych opakowaniach zabezpieczających przed uwolnieniem do środowiska, transportem ADR, które po rozładunku trafiają do wydzielonej kwatery o szczelnym podłożu. Odpady są na bieżąco unieszkodliwiane przez spalenie w instalacji Termicznej Obróbki Odpadów. Nadzór nad procesem unieszkodliwiania prowadzony jest 24 godziny na dobę, przez wykwalifikowanych pracowników oraz specjalistyczną aparaturę. Wszystkie działania mające na celu unieszkodliwienie wspominanych odpadów, są prowadzone z zachowaniem obowiązujących norm. Nie ma powodów do obaw"".",Port Service ma swoją siedzibę w Gdańsku,
https://wiadomosci.onet.pl/kraj/gdansk-700-ton-potencjalnie-niebezpiecznych-chemikaliow/240ddmv,700 ton potencjalnie niebezpiecznych odpadów w Gdańsku. Sprawa budzi coraz większe kontrowersje,"Ta wiadomość zelektryzowała wielu gdańszczan - do miasta zmierza 700 ton chemikaliów, które mają zostać poddane utylizacji w firmie Port Service. Sprawą zajmują się już inspektorzy środowiska, miasto, wojewoda, a także opozycja. Najgłośniejsi są przedstawiciele ugrupowania Gdańsk Tworzą Mieszkańcy, którzy alarmują, że zdrowie mieszkańców może być zagrożone i postulują o zamknięcie zakładu.","""To my jako pierwsi podnieśliśmy alarm, że 700 ton chemikaliów i materiałów niebezpiecznych z nielegalnego wysypiska w Gostyninie ma trafić do Gdańska. Dzięki temu WIOŚ zapowiedział kontrolę w Port Service, a prezydent Adamowicz wydał zakaz przywozu tych odpadów"" - piszą na swojej stronie przedstawiciele Gdańsk Tworzą Mieszkańcy, opozycyjnego ugrupowania, które do życia zostało powołane kilka tygodni temu. Dzisiaj przedstawiciele GTM (wspierał ich także elbląski poseł Kukiz'15 Andrzej Kobylarz) próbowali dowiedzieć się w siedzibie Port Service, o jakie odpady dokładnie chodzi i czy są one magazynowane, czy też poddawane natychmiastowej utylizacji. Prezesa Port Service jednak nie było, a dyrektorka ds. środowiska nie chciała odpowiedzieć na żadne z tych pytań. Zapewniła, że już niedługo na stronie firmy pojawią się kolejne komunikaty i wszystkie kwestie na temat odpadów z Gostynina zostaną tam wyjaśnione. Obecnie wiadomo, że pierwsze odpady z Gostynina już do Gdańska trafiły. Wiadomo też, że firmę Port Service kontrolują od wczoraj inspektorzy Wojewódzkiego Inspektora Ochrony Środowiska. Od wyników tej kontroli bardzo wiele zależy. Opozycja uważa jednak, że takie działania to za mało. Przedstawiciele GTM postulują, by miasto zerwało umowę z Port Service, nawet jeżeli wiązałoby się to z milionowymi kosztami. - Myślę, że w tej sprawie mieszkańcy zgodzą się na lekkie zaciśnięcie pasa, szczególnie w kontekście tego, że Gdańsk jest czarnym punktem na mapie Polski, jeżeli chodzi o zachorowalność na nowotwory - mówi nam Łukasz Hamadyk z GTM, radny miasta, który jeszcze do niedawna był politykiem Prawa i Sprawiedliwości. - Zakład sprowadza substancje, których nikt w Polsce nie chciał przyjąć przez 10 lat. Wciąż nie wiemy, ile naprawdę tych odpadów tutaj trafi i nie wiemy, jakie to są odpady. To nie jest pierwsza tego typu historia z Port Service, która budzi szereg wątpliwości. Mamy dość. Zrobimy wszystko, by Port Service został zamknięty – dopowiada. Ale takie deklaracje, nawet wsparte poparciem grupy mieszkańców, to jednak za mało. Firma Port Service zapewnia, że działa zgodnie z obowiązującymi zasadami, a jej prawnicy na pewno są przygotowani na kolejne batalie w sądzie. Zerwanie umowy, o czym mówi opozycja, na pewno wiązałoby się z ostrą reakcją ze strony Port Service. Co ważne, firma działa na terenie, dzierżawionym od skarbu państwa. Gdański magistrat podkreśla na każdym kroku, że nie podpisywał tej umowy, że nie jest to własność komunalna, a decyzje leżą tutaj po stronie wojewody. Do tego ostatniego kilka dni temu zostało wysłane pismo. Magistrat prosi w nim adresata wiadomości ""o ocenę i wyważenie skutków podjęcia próby wypowiedzenia umowy dzierżawy"". Nie jest to jednak takie proste. Port Service ma ważną umowę dzierżawy do 2024 roku. I gdyby została ona rozwiązana przed czasem, ktoś (albo miasto, albo państwo) musiałoby pokryć koszty takiej decyzji. Urzędnicy nie mają tutaj dokładnej liczby, ale wszyscy nasi rozmówcy wskazywali na sumy rzędu minimum kilkudziesięciu milionów złotych, które w ramach zadośćuczynienia trafiłyby do Port Service. Pytania pozostają wciąż otwarte: czy wojewoda i urzędnicy zdecydują się zerwać umowę z firmą, i kto wówczas pokryje straty. Przedstawiciele Port Service zamieścili wczoraj na swojej stronie komunikat, w którym przyznają, że zobowiązała się do odbioru, transportu i unieszkodliwienia około 700 ton odpadów ""wykazujących właściwości niebezpieczne"". W komunikacie czytamy: ""Legalna działalność firmy Port Service, której przedmiotem jest zagospodarowanie odpadów niebezpiecznych, nie powinna rodzić kontrowersji, ponieważ każdego dnia przyjmuje do swojej instalacji odpady niebezpieczne. Nie ma nic nadzwyczajnego w tym, że zakład utylizujący odpady, przyjmuje odpady do utylizacji. Czy dziwne jest, że firma meblarska sprzedaje meble? Szereg kontroli, które firma przechodzi każdego roku potwierdzają że jesteśmy liderem w północnej Polsce jeżeli chodzi o standardy środowiskowe w branży odpadowej"". Przedstawiciele GTM przyznają, że nie mają tutaj żadnych twardych dowodów, które pokazywałyby, że w przypadku odpadów z Gostynina firma Port Service złamała prawo. - Liczymy na rzetelną kontrolę odpowiednich służb. Gdańszczanie proszą nas, by nie zostawić tej sprawy bez nadzoru. Niektórzy nie mają po prostu zaufania do władz. Chcemy i będziemy patrzeć urzędnikom na ręce. Ta sprawa na pewno nie zostanie wyciszona. Nie dopuścimy do tego – deklaruje Jacek Hołubowski, kandydat GTM na urząd prezydenta Gdańska.",Firma Port Service,
https://wiadomosci.onet.pl/swiat/niedopalki-papierosow-najwiekszym-zanieczyszczeniem-wod/c2vmqkh,Największym zagrożeniem dla czystości oceanów są niedopałki papierosów,"Plastikowe słomki stały się celem wielu korporacji, sprzedawców detalicznych, a nawet państw i miast. Wojnę wypowiedzieli im wszyscy, od Marriot, po Starbucksa i McDonald's. I słusznie, choć okazuje się, że większym zagrożeniem dla środowiska są niedopałki papierosów - czytamy na portalu Fortune.","Najnowszy raport wskazuje, że największym zanieczyszczeniem w ocenach, spowodowanym przez człowieka, nie są ani plastikowe słomki, ani plastikowe torby, a niedopałki papierosów - i to na nich powinniśmy skupić nasze działania. Niedopałki są nie tylko wszechobecne, ale również ich ""rozdysponowanie"" utylizacyjne jest nieuregulowane. Skutkuje to tym, że ich nieograniczona niemal ilość trafia do światowych wód. Są jednak organizacje i osoby, które chcą to zmienić. Polecamy: Zakaz palenia papierosów i e-papierosów w samochodzie przy dziecku Organizacja The Cigarette Butt Pollution Project podejmuje działania mające na celu zakazanie filtrów papierosowych, które wykonane są z octanu celulozy, a więc rodzaju plastiku, który może rozkładać się nawet przez dekadę. Badanie informuje, że rocznie wytwarza się aż 5,6 biliona papierosów z filtrami z tej substancji. Aż dwie trzecie z tego wyrzucanych jest ""nieodpowiedzialnie"". Założyciel kampanii i profesor zdrowia publicznego Thomas Novotny wyjaśnił, że filtry... nie przynoszą żadnych korzyści zdrowotnych, a są jedynie narzędziem marketingowym oraz ułatwiają ludziom palenie. Na szczęście nie tylko aktywiści i uczeni są świadomi zagrożenia. Same firmy tytoniowe zdają się analizować i szukać zastępstwa dla filtrów: od biodegradowalnych materiałów, po przenośne popielniczki. Dotąd jednak wysiłki spełzają na niczym, bo palacze są przyzwyczajeni do standardowych filtrów i nie chcą z nich zrezygnować. Novotny walczy o zakaz stosowania filtrów papierosowych, jednakże póki co wszystkie próby zawiodły, bowiem wielu legislatorów otrzymuje wpływy z kampanii związanych z przemysłem tytoniowym. Polecamy: Czy pierwszy papieros może uzależnić? Brytyjscy naukowcy znaleźli odpowiedź (KF)",,
https://wiadomosci.onet.pl/kraj/aleksander-doba-wlacza-sie-do-akcji-powstrzymania-wycieku-z-wraku/r042y5t,Aleksander Doba włącza się do akcji powstrzymania katastrofy wraku Frankena,"Aleksander Doba, znany podróżnik i ambasador projektu #RatujBałtyk, uczestniczył w zdjęciach do spotu kampanii na rzecz powstrzymania wycieku z wraku tankowca Franken. Podróżnik staje po stronie naukowców twierdzących, że nie ma pytania ""czy"", ale ""kiedy"" dojdzie do niewyobrażalnej w skutkach katastrofy na Bałtyku.","Doba jako pierwszy człowiek w historii - używając jedynie siły mięśni - samotnie przepłynął w kajaku Atlantyk. Kajakiem opłyną również Bajkał, Bałtyk i polskie wybrzeże od Polic do Elbląga. Chcesz być na bieżąco z najważniejszymi informacjami dnia? Polub Onet Wiadomości na Facebooku!",,
https://wiadomosci.onet.pl/kraj/opole-pokaz-fajerwerkow-skrytykowany-przez-aktywistow/8thqzs9,Awantura o pokaz fajerwerków podczas pikniku ekologicznego,"Po tym, jak sobotni piknik ekologiczny na osiedlu AK w Opolu zakończył się pokazem fajerwerków, na urzędników spadła fala krytyki, głównie ze strony aktywistów. Społecznicy zwrócili się już z wnioskiem do prezydenta, by w przyszłości miasto zrezygnowało z podobnych widowisk, które z ekologią nie mają nic wspólnego.","To właśnie w sobotę podczas pikniku ekologicznego na osiedlu AK, Opole ruszyło z projektem, który ma przekonać mieszkańców do segregowania śmieci. W ramach imprezy odbyły się m.in. warsztaty dla dzieci i zajęcia edukujące mieszkańców. Zwieńczeniem pikniku był wieczorny pokaz fajerwerków. – Ruszyliśmy z olbrzymim projektem dotyczącym gospodarowania odpadami. Otrzymaliśmy na ten cel z RPO 2,2 mln zł – mówi Onetowi Katarzyna Oborska-Marciniak, rzeczniczka prezydenta Opola. – Piknik, który rozpoczyna cały projekt został bardzo dobrze odebrany przez zdecydowaną większość mieszkańców. Spotykamy się z wieloma ciepłymi komentarzami z ich strony – dodaje. Zdaniem opolskich aktywistów podczas sobotniego pokazu Opole było trzecim najbardziej zanieczyszczonym miastem w Polsce. – To jest skandal. Mamy do czynienia z profanacją ekologii najczystszej postaci – mówi Onetowi Janusz Piotrowski z Opolskiego Alarmu Smogowego. – W drugim kwartale roku powietrze w Opolu z roku na rok jest coraz gorsze. Mamy do czynienia z pożarami wysypisk śmieci w całym kraju, mamy dni z przekroczeniem dopuszczalnego poziomu stężenia pyłu PM10. Tego wszystkiego urzędowi miasta jest jednak mało, bo w środku lata organizuje sobie pokaz fajerwerków – dodaje. – Zdecydowaliśmy się na fajerwerki, ponieważ zastanawialiśmy się nad magnesem, który przyciągnie na piknik rzesze opolan. I pokaz przyciągnął mieszkańców, bo na pikniku bawiło się ok. 10 tys. osób. Dzięki temu mogli oni dowiedzieć się, jak segregować odpady. Gdybyśmy zorganizowali piknik, na którym jedynie powiedzielibyśmy, że będziemy uczyć mieszkańców, jak segregować odpady, zainteresowanie byłoby znacznie mniejsze – podkreśla Katarzyna Oborska-Marciniak. – Jeżeli Ratusz w żaden inny sposób nie potrafi przyciągnąć mieszkańców na piknik, tylko przy pomocy fajerwerków, to pokazuje, jak płytkie są zasoby urzędu miasta – komentuje Janusz Piotrowski. – Jeżeli w Wydziale Ochrony Środowiska, który prowadzi programy i kampanie ekologiczne, nikt nie ma bladego pojęcia o szkodliwości skutków, jakie daje odpalenie fajerwerków, to o czym my w ogóle rozmawiamy – dodaje. Przedstawiciele Opolskiego Alarmu Smogowego chcą, by w przyszłości (m.in. podczas zabawy sylwestrowej oraz WOŚP) Opole zrezygnowało z pokazu fajerwerków. Wniosek w tej sprawie trafił dziś do prezydenta. – Są miasta w Polsce, takie jak Wrocław i Słupsk, które odchodzą od pokazu fajerwerków. Chcemy, żeby Opole zaprzestało używania fajerwerków – przekonuje Janusz Piotrowski.",Pokaz fajerwerków spotkał się z krytyką aktywistów,
https://wiadomosci.onet.pl/swiat/nowa-zelandia-zakaz-plastikowych-toreb-zostanie-wprowadzony-w-przyszlym-roku/dgbc98e,Nowa Zelandia wycofa jednorazowe torby,"- Wycofujemy stopniowo jednorazowe torby plastikowe, żeby lepiej dbać o środowisko i czystą, zieloną reputację Nowej Zelandii - powiedziała premier tego kraju Jacinda Ardern. Całkowity zakaz zostanie wprowadzony w przyszłym roku - podaje ""The Guardian"".","65 000 Nowozelandczyków podpisało internetową petycję wzywającą do zakończenia używania plastikowych toreb. Wpłynęła ona na decyzję Ardern, podobnie jak głosy dzieci. - To najpopularniejszy temat, o jakim piszą do mnie uczniowie - powiedziała premier. - Każdego roku w Nowej Zelandii zużywamy setki milionów jednorazowych, plastikowych toreb. To góry toreb, z których znaczna część zanieczyszcza nasze cenne wybrzeża i środowisko morskie i powoduje poważne szkody dla morskiego życia - oświadczyła Ardern. - To wszystko w sytuacji, w której istnieją alternatywy dla konsumentów i przedsiębiorców - dodała. Szczegóły wprowadzenia zakazu mają być dyskutowane w ciągu najbliższego miesiąca - informuje ""The Guardian"". Premier zaprosiła obywateli, by zabierali głos w tej sprawie do 14 września. Ponad 40 krajów na świecie zakazało już do tej pory używania jednorazowych, plastikowych toreb. Pionierem w tym względzie był Bangladesz, który wprowadził takie prawo w 2002 roku. Chcesz być na bieżąco z najważniejszymi informacjami dnia? Polub Onet Wiadomości na Facebooku! (mt)",Jacinda Ardern,
https://wiadomosci.onet.pl/kraj/pis-zastanawia-sie-nad-liberalizacja-przepisow-wycinki-drzew/psxsjqp,"Zbliża się ""Lex Szyszko 2""? Ekolodzy biją na alarm","Posłowie PiS skierowali prośbę do Ministerstwa Środowiska, aby resort przeanalizował czy warto zliberalizować przepisy umożliwiające wycinanie drzew rosnących przy przydrożnych alejach. Niektórzy przyrodnicy już nazywają projekt ""Lex Szyszko 2"" - informuje ""Gazeta Wyborcza"".","""Wyborcza"" wysłała zapytanie do resortu o to jaki jest stan faktyczny prac nad ewentualną zmianą przepisów. - Trwa analiza możliwości wprowadzenia zmian legislacyjnych w tej sprawie - brzmiała odpowiedź. Inicjatywa wyszła od posłów Prawa i Sprawiedliwości. Ich zdaniem przydrożne drzewa nie spełniają swojej roli. Ich rzekomym zastosowaniem jest osłona pieszych przed słońcem. Tymczasem powodują zbyt dużo wypadków z ofiarami śmiertelnymi. Z tego też powodu wysłali do Ministerstwa Środowiska prośbę o analizę przepisów i zastanowienie się nad liberalizacją. Ekolodzy postanowili odpowiedzieć na argumenty polityków i w swoim otwartym liście wskazali, że wycinka drzew poprowadzi do ""i tak już rażącej dewastacji środowiska w czasach ""dobrej zmiany"". Ich zdaniem, w Polsce drzew przydrożnych jest około siedem milionów. Ich rolą jest ochrona przed upałem, wiatrem. Drzewa retencjonują także wodę czy łagodzą skutki ulew. ""Wyborcza"" dowiedziała się od rzecznika ministerstwa Aleksandra Brzózki, że list ekologów wpłynął do resortu i zostanie przeanalizowany. Polecamy: Sławomir Mazurek o budowie zamku w Puszczy Noteckiej",,
https://wiadomosci.onet.pl/kraj/ekoterrorysci-z-bielska-bialej-wysadzili-blok-sprawe-bada-prokuratura/z5t6vle,Ekoterroryści z Bielska-Białej wysadzili blok? Sprawę bada prokuratura,"Prokuratura w Bielsku-Białej prowadzi śledztwo w sprawie wybuchu na budowie deweloperskiego osiedla sprzed dwóch tygodni. Tymczasem do lokalnych mediów trafiła wiadomość podpisana przez organizację ""Brygada Wschód"", która przyznaje się do zamachu i zapowiada kolejne, jeśli inwestor nie wstrzyma prac przy budowie osiedla Sarni Stok.","Prokuratura Okręgowa w Bielsku-Białej prowadzi śledztwo w sprawie zawalenia się budynku w przy ulicy Sarni Stok w Bielsku-Białej. Do zdarzenia doszło 17 lipca ok. godziny 3.40 rano na placu budowy nowego osiedla. Jak informuje Jacek Boda, rzecznik Prokuratury Okręgowej w Bielsku-Białej, zdarzenie miało postać eksplozji materiałów łatwopalnych skutkującej zawaleniem się jednego segmentu budynku oraz próbą spowodowania zawalenia się dwóch innych konstrukcji. – Obecne czynności procesowe zmierzają do ustalenia przyczyny wybuchu, którego skutkiem było zawalenie się jednego z budynków, co będzie możliwe do ustalenia dopiero po całkowitym odgruzowaniu miejsca zdarzenia – podaje rzecznik. Tymczasem do lokalnych mediów trafiła wiadomość podpisana przez organizację ""Brygada Wschód"", która bierze odpowiedzialność za zdarzenie sprzed dwóch tygodni i zapowiada kolejne zamachy, jeśli inwestor nie wstrzyma prac przy budowie osiedla Sarni Stok. Przyznaje też, że do spowodowania eksplozji użyto butli z gazem. – ""Brygada Wschód"" zwraca się do dewelopera z żądaniem opuszczenia ""Sarniego Stoku""! Do 6 sierpnia macie wstrzymać roboty i wydać oświadczenie o akceptacji tych warunków! Do 31 października pozostałe bloki, które wciąż stoją, mają zostać rozebrane, plac budowy uprzątnięty, ogrodzenia zdjęte, a Wy macie opuścić tę ziemię! A za kilka lat, znów wyrośnie tam las, tak jak było kiedyś – napisano. Pismo otrzymał m.in. portal bielsko.info, który w całości opublikował długi list podpisany przez osobę przedstawiającą się jako ""łączniczka"" o pseudonimie ""Pocahontas"". Prowadzona narracja wskazuje na rodzący się ruch o znamionach ekoterroryzmu. ""Deweloperzy, jak międzynarodowe korporacje, niszczą przyrodę i żerują na słabszych i biedniejszych. Jedyną wartością, jaką wielbią, jest pieniądz (…) W Bielsku-Białej, w jednej z północnych dzielnic tego miasta zawiązała się grupa wojowników, zdolna zatrzymać armię barbarzyńców. Obronią ten skrawek ziemi przed ich szponami. Właśnie tutaj, na zboczach ""Sarniego Stoku"" deweloperskich zbrodniarzy czeka zagłada! Niech to będzie przykład na wszystkich. Przykład tego, czego może dokonać garstka dzielnych ludzi, jeśli sprzeciwi się chciwości i korupcji"" – czytamy. O sprawie listu podpisanego przez tajemniczą organizację, bielska prokuratura dowiedziała się z mediów. W rozmowie z Onetem prokurator Jacek Boda przyznaje, że pismo z treścią listu zostało już przesłane śledczym z bielskiej policji. – Materiał został włączony do śledztwa. Jednak to, czy faktycznie autorem listu jest osoba odpowiedzialna za wybuch, dopiero będzie ustalane. Z nazwą ""Brygada Wschód"" mamy do czynienia o raz pierwszy – mówi. Obecnie śledztwo prowadzone jest w sprawie. Nikt nie usłyszał jeszcze zarzutów. Za spowodowanie zdarzenia zagrażającego życiu lub zdrowiu wielu osób albo mieniu w wielkich rozmiarach, mającego postać eksplozji materiałów łatwopalnych grozi do 10 lat więzienia.",Ekoterroryści z Bielska-Białej wysadzili blok? Sprawę bada prokuratura,
https://wiadomosci.onet.pl/kraj/nasz-dziennik-resort-rolnictwa-postuluje-obnizenie-standardow-zywnosci-ekologicznej/je31p27,"""Nasz dziennik"": resort rolnictwa postuluje obniżenie standardów żywności ekologicznej","Gremium doradzające resortowi rolnictwa postuluje obniżenie standardów żywności ekologicznej - przekonuje w dzisiejszym wydaniu ""Nasz Dziennik"".","Jak podaje ""ND"", Rada do spraw Rolnictwa Ekologicznego działająca przy Ministerstwie Rolnictwa i Rozwoju Wsi chce wprowadzić graniczny poziom zanieczyszczenia produktów ekologicznych substancjami niedopuszczonymi, czyli nawozami sztucznymi, pestycydami i organizmami genetycznie modyfikowanymi (GMO). Gazeta przywołuje uchwałę nr 22/2017 Rady do spraw Rolnictwa Ekologicznego z 14 grudnia 2017 roku, zgodnie z którą ""jest to konieczne w przypadku bardzo niskiego zanieczyszczenia produktów i gleby na poziomie np. 0,001-0,0001 mg/kg przy poziomie 0,01 mg/kg objętym akredytacją, co czasem w znikomy sposób może wpływać na ekologiczny status produktu"". ""Zdaniem prof. Jerzego Szymony, specjalizującego się w zagadnieniach rolnictwa ekologicznego, postulat ten jest zaprzeczeniem idei rolnictwa ekologicznego. Ekspert zaznaczył, że standardy żywności ekologicznej zostały określone w artykule 1 unijnego Rozporządzenia nr 834/2007 - powinna ona być wolna od wszelkich niedozwolonych substancji na każdym etapie uprawy: gleby, materiału siewnego lub nasadzeniowego, kolejnych etapach rozwoju rośliny i w końcowym produkcie"" - pisze ND. Gazeta zaznacza, że ""propozycja Rady może pogorszyć jakość produktów i uderzyć w interesy polskich rolników, którzy nie będą w stanie konkurować z pseudoekologiczną żywnością, wlewającą się coraz szerszą falą z Zachodu, przede wszystkim z Niemiec"".",Jan Krzysztof Ardanowski,
https://wiadomosci.onet.pl/religia/kosciol-anglikanski-wykonuje-krok-w-strone-ekologii/36ny4e8,Kościół anglikański wykonuje krok w stronę ekologii,"Synod Kościoła anglikańskiego zdecydował, że instytucja nie będzie inwestować w firmy, które do 2023 roku nie podporządkują się zasadom porozumienia klimatycznego z Paryża – czytamy w ""Rzeczpospolitej"".","Podczas Synodu generalnego Kościoła anglikańskiego biskupi opowiedzieli się za zerwaniem współpracy z tymi firmami, w które zaangażowane są fundusze inwestycyjne Kościoła, a które nie przestrzegają zasad ochrony klimatu. Jeśli do 2023 roku firmy te nie dostosują się do norm opracowanych w dokumentach porozumienia klimatycznego w Paryżu, Kościół wycofa z nich swoje udziały. Jak podkreślili biskupi, data graniczna - 2023 rok - została przyjęta po to, by wywrzeć realny nacisk na sektor naftowy i gazowy, jako te, które najbardziej przyczyniają się do zmian klimatycznych – czytamy. Głosowanie w Synodzie Kościoła anglikańskiego za przyjęciem tego postanowienia było niemal jednogłośne - ""za"" zagłosowało 347 członków Synodu, przeciwko - zaledwie czterech. Trzech wstrzymało się od głosu. Więcej w ""Rzeczpospolitej"". Chcesz być na bieżąco z najważniejszymi informacjami dnia? Polub Onet Wiadomości na Facebooku!",,
https://wiadomosci.onet.pl/kraj/marszalek-pisze-do-marka-grobarczyka-ws-niemieckiego-tankowca/jc9emb5,Bałtykowi grozi katastrofa ekologiczna. Marszałek pisze do ministra ws. niemieckiego tankowca,"Pomorski marszałek apeluje do ministra Gróbarczyka, by znalazły się pieniądze na oczyszczenie zalegającego na dnie Bałtyku niemieckiego tankowca Franken. Jednostka, która została zatopiona pod koniec wojny, przewoziła miliony litrów paliwa. Istnieje realne niebezpieczeństwo, że dojdzie do wycieku na wielką skalę.","O zatopionym w 1945 roku niemieckim tankowcu T/S Franken pisaliśmy w Onecie. W lipcu Fundacja MARE i przedstawiciele Instytutu Morskiego w Gdańsku zorganizowali konferencję, na której przedstawili niepokojące ustalenia. Eksperci przez kilka dni badali wrak, który zalega w wodach Bałtyku, niedaleko helskiego portu. Statek, co wykazały analizy, może w każdej chwili złamać się pod swoim ciężarem. A to bardzo niepokojąca informacja, bo według szacunków w zbiornikach tankowca wciąż znajdują się tysiące ton paliwa. - Wyciek takich substancji do morza oznaczałby katastrofę ekologiczną dla Bałtyku - ostrzegali uczestnicy konferencji w Gdańsku. By zniwelować zagrożenie, potrzebna jest kolejna ekspedycja. Z wraku należy wypompować paliwo. Taka operacja, według szacunków IM w Gdańsku, to wydatek rzędu 10-20 mln euro. Fundacja MARE zaapelowała do rządu, by takie środki znalazły się w budżecie państwa. Na stronie fundacjamare.pl jest też petycja w tej sprawie. Jak informuje Onet Małgorzata Kosowska z Fundacji, na ten moment pod dokumentem podpisało się już ponad 17 tysięcy osób. - Planujemy również zorganizowanie naukowych konferencji w tej właśnie sprawie. Chcemy, by do końca roku został przyjęty wspólny plan oczyszczenia Frankena, ale również i oczyszczenia innych wraków, które wciąż zalegają w Bałtyku - tłumaczy Kosowska. Jeżeli jednak nie znajdą się pieniądze na realizację takiego planu, to pozostanie on tylko na papierze, a widmo katastrofy ekologicznej wciąż będzie wisiało nad Bałtykiem. Przedstawiciele Fundacji MARE informują, że strona rządowa nie dała im jeszcze żadnej odpowiedzi. Liczą jednak, że nacisk Polaków pomoże w skutecznym załatwieniu sprawy. Mają również nadzieję, że sprawą zainteresują się politycy. - Pierwszym politykiem, który zabrał publicznie głos w tej sprawie i podjął działania, jest pomorski marszałek Mieczysław Struk - mówi Kosowska. Struk wysłał wczoraj do ministra Gospodarki Morskiej i Żeglugi Śródlądowej Marka Gróbarczyka pismo, w którym apeluje, by w budżecie państwa znalazły się pieniądze na oczyszczenie niemieckiego tankowca. - Nie możemy pozwolić na to, by zarówno województwo pomorskie, jak i cały kraj zostały narażone na skażenie wód i gruntów. Musimy jak najszybciej podjąć działania, by zapobiec tragedii grożącej polskiemu wybrzeżu – mówi marszałek. Marszałek jest przekonany, że sytuacja jest poważna. - Jeżeli dojdzie do wycieku ropy, straty gospodarcze, społeczne i środowiskowe na Pomorzu będą długotrwałe, a w wielu przypadkach nieodwracalne. - Zniszczenia obejmą naturalne środowiska ryb, w tym śledzia, łososia szlachetnego, jesiotra zachodniego czy dorsza. Zagrożone są plaże i miejscowości turystyczne na terenach Półwyspu Helskiego, Zatoki Gdańskiej, Zatoki Puckiej i Mierzei Wiślanej. Dla wielu mieszkańców Pomorza, utrzymujących się z rybołówstwa czy turystyki będzie to prawdziwa klęska – tłumaczy. Co w sytuacji, gdy odpowiedź ministra będzie negatywna? Czy pomorski marszałek ma tutaj jakiś ""plan B""? - Będziemy robić wszystko, aby potencjalne zagrożenie zostało zneutralizowane. Panuje powszechna wiedza, że Narodowy Fundusz Ochrony Środowiska i Gospodarki Wodnej dysponuje środkami, które przeznaczane są na różne, budzące wątpliwości inicjatywy. Dlatego na tak ważny cel, pieniądze po prostu muszą się znaleźć. Ponadto, będę dążył do spotkania z ministrem Markiem Gróbarczykiem, by porozmawiać na ten temat - odpowiada nam marszałek Struk. Chcesz być na bieżąco z najważniejszymi informacjami dnia? Polub Onet Wiadomości na Facebooku!",Prace na wraku T/S Franken,
https://wiadomosci.onet.pl/kraj/zamek-w-srodku-puszczy-noteckiej-internauci-w-szoku-obroncy-zwierzat-oburzeni/28xfjrd,"Zamek w środku Puszczy Noteckiej. Internauci w szoku, obrońcy zwierząt oburzeni","Nieco ponad stu mieszkańców, dużo zieleni i on - ogromny zamek na wodzie, który powstaje od trzech lat. Budowa wzbudziła ogromne zainteresowanie internautów w całej Polsce, którzy nie kryją zdziwienia niezwykłym jak na XXI wiek obiektem, oraz obrońców przyrody, którzy alarmują, że zamek powstaje na terenie Natura 2000. Dziś Ministerstwo Środowiska zapowiedziało kontrolę budowy.","Budowa ogromnego zamku, który wielkością jest porównywany przez internautów do tego w Malborku, trwa od trzech lat. Dlaczego dopiero teraz zaczął wzbudzać zainteresowanie i kontrowersje? Wszystko za sprawą użytkowników portalu Wykop, gdzie trafiło zdjęcie ogromnej budowli. Internauci piszą o powstającym na sztucznej wyspie utworzonej na jeziorze na terenie Puszczy Noteckiej zamku. Faktycznie, jak wynika z dokumentacji zarówno Regionalnej Dyrekcji Ochrony Środowiska, jak i starostwa obornickiego, budowla ma być ogromna. Inwestor zaproponował 15 kondygnacji i w sumie 46 lokali mieszkalnych oraz garaże w podziemnej kondygnacji. Według inwestora to budynek mieszkalny, który pomieści w sumie 97 mieszkańców oraz 10 pracowników obsługi. Znacznie ciekawej wygląda wersja alternatywna inwestycji, którą przedstawił zespół Fundacji Fauna Polski, który nadzoruje Paweł Michał Nowak. Tu warto dodać, że z kolei inwestorem jest firma D.J.T Sp. z o.o, której prezesem jest... Dymitr Paweł Nowak. ""W budynku zaprojektowano 752 lokale mieszkalne z przewagą przestronnych, komfortowych apartamentów o zróżnicowanym kształcie i wielkości"" - czytamy w raporcie stworzonym dla RDOŚ w 2015 roku. - ""W budynku przewiduje się pobyt stały mieszkańców w liczbie ok. 1800 osób oraz pobyt personelu obsługowego w liczbie ok. 180 osób"" - czytamy w raporcie. Sam budynek miałby - zdaniem autorów raportu - być wysoki na blisko 70 metrów. Trudno więc się dziwić, że za korzystniejszą dla środowiska specjaliści uznali wersję inwestora. To ona została przez nich zarekomendowana. W raporcie czytamy także o wersji zerowej, która byłaby dla środowiska najkorzystniejsza, ale... ""konstytucyjna zasada zrównoważonego rozwoju wymaga wzięcia pod uwagę nie tyle samych racji przyrodniczych, ale - rozsądnej równowagi między racjami przyrodniczymi, społecznymi i gospodarczymi"". Za taką równowagę autorzy raportu uznali więc wariant, który przedstawił inwestor. O budowie niechętnie mówią urzędnicy. Kiedy skontaktowaliśmy się z Urzędem Miasta w Obornikach, zostaliśmy odesłani do starostwa, mimo że to Rada Miejska w 2011 roku podjęła uchwałę o planie zagospodarowania przestrzennego terenu, na którym trwa budowa. W tej uchwale pojawiły się także zgody na zabudowę działek. Z kolei starostwo obornickie mówi jedynie o zgodach z Regionalnej Dyrekcji Ochrony Środowiska. Jak udało nam się ustalić, działka, na której trwa budowa, należy do prywatnego inwestora. Przypomnijmy jednak, że to teren Natura 2000. To wzbudziło kontrowersje wśród obrońców przyrody. Ich zdaniem, budowa ma ogromny wpływ na środowisko. O ochronie środowiska czytamy także w raporcie. Właśnie ze względu na to stwierdzono, że najlepiej dla lasu i obszaru Natura 2000 będzie wybudować olbrzymi obiekt właśnie na jeziorze. - Prowadzona przez firmę D.J.T. sp. z o.o. inwestycja w miejscowości Stobnica otrzymała w połowie roku 2015 pozwolenie na budowę obiektu: ""Budowa budynku mieszkalnego wielorodzinnego, budynku gospodarczego wraz z infrastrukturą techniczną' - tłumaczy Onetowi Dymitr Nowak, prezes firmy. - Jest to normalna inwestycja deweloperska tyle, że o specyficznej architekturze - budynek w swym charakterze nawiązuje do średniowiecznych zamków otoczonych fosą. Nie jest budowana na specjalne zamówienie konkretnego klienta - dodaje. Na stronie firmy czytamy, że to firma rodzinna, która działa na polskim rynku od 2002 roku. ""Prowadzimy działalność inwestycyjną na rynku nieruchomości mieszkaniowych, biurowych i magazynowych. Stawiamy szczególny nacisk na długoterminowe, niekonwencjonalne inwestycje mieszkaniowe"" - czytamy na stronie. D.J.T chwali się także prowadzeniem proekologicznej działalności związanej z produkcją leśną oraz hodowlą ryb słodkowodnych. O jaką dokładnie działalność chodzi? Tego na stronie internetowej firmy próżno szukać. Dopiero dziś na stronie Ministerstwa Środowiska ukazał się komunikat, który zapowiedział kontrolę na terenie budowy. - Budząca kontrowersje budowa na terenie Puszczy Noteckiej będzie skontrolowana – zapowiedział dziś minister środowiska Henryk Kowalczyk. - W związku z pojawiającymi się kontrowersjami, poleciłem Generalnemu Dyrektorowi Ochrony Środowiska wszczęcie pilnej kontroli procesu wydania tej decyzji. Ochrona polskiej przyrody jest kwestią nadrzędną i dlatego wszelkie postępowania w takich sprawach powinny być prowadzone w sposób przejrzysty i niepozostawiający pola do żadnych wątpliwości – powiedział minister środowiska Henryk Kowalczyk. - Kontrola rozpocznie się już dziś. Liczę na to, że jej wyniki dadzą jednoznaczną odpowiedź co do przebiegu procedury wydania decyzji, umożliwiającej budowę – podkreślał minister Kowalczyk. ""Rozpoczynająca się kontrola ma wyjaśnić przebieg postępowania przed RDOŚ w Poznaniu i dać jednoznaczną odpowiedź na pytanie o przebieg procesu wydawania decyzji w tej sprawie"" - czytamy w komunikacie. Chcesz być na bieżąco z najważniejszymi informacjami dnia? Polub Onet Wiadomości na Facebooku!",,
https://wiadomosci.onet.pl/swiat/weterynarze-obcieli-nosorozcowi-rog-by-uchronic-go-przed-klusownikami-to-i-tak-nie/le0v1sv,"Weterynarze obcięli nosorożcowi róg, by uchronić go przed kłusownikami. To i tak nie pomogło","Aby uchronić nosorożca przed kłusownikami, weterynarze obcięli Belli róg. Zwierze wróciło do rezerwatu Kragga Kamma w Republice Południowej Afryki. Niestety kłusownicy i tak postanowili zabić przedstawiciela tego rzadkiego gatunku dla 1 cm rogu, który pozostał.","Samicę znaleziono kilka dni temu. Została zabita oraz odcięto jej pozostały centymetr rogu. Obok ciała Belli znaleziono żywe, choć ranne dziecko nosorożca. Nagrano nawet piski, jakie nosorożątko wydało po śmierci matki. Ekolodzy i weterynarze odcinają rogi po to, by uchronić nosorożce od śmierci. Zwierze jest usypiane, a róg odcinany jest bezboleśnie, bowiem sam w sobie nie jest unerwiony. Niestety, to nie wystarczyło, by powstrzymać kłusowników, którzy za sprzedaż rogu mogą uzyskać olbrzymie sumy pieniędzy. Sam róg wykorzystywany jest głównie przez szamanów, m.in. jako ""lek"" na mnóstwo różnych dolegliwości. Chcesz być na bieżąco z najważniejszymi informacjami dnia? Polub Onet Wiadomości na Facebooku!",Nosorożec,
https://wiadomosci.onet.pl/kraj/zakrzowkowi-znow-grozi-beton-protest-mieszkancow/4hzny24,Zakrzówkowi znów grozi beton. Protest mieszkańców,"Mieszkańcy alarmują. Zakrzówka znów trzeba bronić przed zabudową. To urokliwy teren, pełen zieleni i unikatowej fauny i flory. Jednak jego część została przewidziana pod zabudowę. Krakowianie dziś zorganizowali pikietę przed budynkiem urzędu miasta.","Sprawa dotyczy terenu pomiędzy ulicami Wyłom i św. Jacka. Deweloperzy mogą zabudować tę część miasta, ponieważ pozwala im na to zaproponowany przez władze miasta i uchwalony przez radnych w 2014 roku miejscowy plan zagospodarowania przestrzennego ""Rejon św. Jacka – Twardowskiego"". Ten dopuszcza zabudowę okolic św. Jacka. Obrońcy przyrody co prawda chcieli, aby cały obszar pozostał zielony, jednak urzędnicy i radni na ich postulaty pozostali głusi. Tymczasem większość terenu należy do dewelopera, który ma zamiar w tym miejscu wybudować bloki. Ekolodzy chcą ochrony tych terenów przed zabudową. Z jednej strony chcą, aby władze miasta zmieniły obowiązujący plan. Jednak prace nad nowym dokumentem mogą potrwać nawet kilka lat. Dlatego mieszkańcy chcą także, aby w tym czasie wykorzystać wszystkie możliwości prawne i nie wydawać pozwoleń na zabudowę tego terenu. Dodatkowo zachęcają władze miasta do wykupu tego terenu. Mieszkańcy złożyli do władz miasta w tej sprawie petycję. Podpisało się pod nią ok. 5,5 tysiąca osób. W efekcie radni Platformy Obywatelskiej przygotowali projekt uchwały. Apelują w nim o objęcie obszaru pomiędzy ulicami Wyłom i św. Jacka ochroną i utworzenia tam użytku ekologicznego. Swój projekt przygotowali także radni Prawa i Sprawiedliwości. Przekonują, że ich uchwała jest mocniejsza, bo nie jest kierunkową do prezydenta. Dziś pod budynkiem magistratu, przed sesją rady miasta odbył się protest mieszkańców. W ten sposób krakowianie sprawą chcieli zainteresować miejskich radnych. Głos w sprawie zabrało też miasto, zamieszczając na oficjalnej stronie komunikat. Urzędnicy podkreślają, że od 2016 roku to teraz Kraków wykupił 18 działek oraz udziały na 4 działkach w rejonie Zakrzówka. Z kasy miasta na ten cel przeznaczono 28 milionów złotych. W komunikacie możemy przeczytać także, że ""okolice Zakrzówka to tereny cenne przyrodniczo, przez co konieczna jest ich ochrona. Dzięki kolejnym wykupom działek Kraków stara się, by otoczenie akwenu pozostało w jak największym stopniu zielone. W toku jest postępowanie w sprawie pozyskania na rzecz Gminy Miejskiej Kraków kilkunastu nieruchomości (oraz części nieruchomości) położonych w rejonie ul. Wyłom i ul. św. Jacka, przeznaczonych pod park Zakrzówek o łącznej powierzchni ponad 3,5 ha"" – możemy przeczytać. Jednak szczegółów, kiedy mogłoby dojść do transakcji, magistrat już nie podaje. Chcesz być na bieżąco z najważniejszymi informacjami dnia? Polub Onet Wiadomości na Facebooku!",Protest pod magistratem,
https://wiadomosci.onet.pl/swiat/w-lodach-grenlandii-przetrwaly-dowody-zatruwania-olowiem-w-imperium-rzymskim/zzz5q8z,W lodach Grenlandii przetrwały dowody zatruwania ołowiem w Imperium rzymskim,"Nasza cywilizacja wytwarza bardzo szkodliwe dla środowiska odpady plastikowe. Te w ogromnej części, prędzej czy później, trafiają do oceanów, by na końcu swojej grzęznąć w lodach Arktyki - pisze ""Rzeczpospolita"".","Okazuje się, że podobnie było z chorobotwórczym ołowiem emitowanym przez antyczną cywilizację rzymską - wtedy część ołowiu także trafiała ostatecznie do Arktyki. Odkryli to naukowcy brytyjscy z University of Oxford. Zespołem kierował prof. Andrew Wilson. Artykuł o tych badaniach zamieściło pismo PNAS (""Proceedings of the National Academy of Sciences of the United States of America"" - red.) - informuje Rzeczpospolita. Profesor Wilson jest archeologiem specjalizującym się w badaniach nad gospodarką starożytnego Rzymu. Poprosił o pomoc specjalistów z Desert Research Institute w Reno w Nevadzie. Zbadali oni próbki dostarczone przez Wilsona, pobrane na Grenlandii. Próbki zbadano w laboratorium, którym kieruje dr Joseph R. McConnell, specjalista od analizy próbek pobieranych z głębokich warstw lodu. Próbki te pobrano w ramach North Greenland Ice Core Project. Materiał odpowiadał odcinkowi czasu między 1100 rokiem p.n.e. a 800 rokiem n.e. W tych ramach czasowych mieści się między innymi antyczna rzymska cywilizacja. Ilość ołowiu zawartego w próbkach zmierzono, wykorzystując spektrometr masowy. To przyrząd pozwalający uzyskać statystyczny rozkład mas atomów w danej próbce lub separację izotopów danego pierwiastka. ""Emisja ołowiu zwiększała się w miarę, jak rozwijało się górnictwo, wydobycie cyny w kopalniach, najpierw przez Kartagińczyków, następnie przez Rzymian, głównie na Półwyspie Iberyjskim. Emisja ta osiągnęła maksimum właśnie w okresie Cesarstwa Rzymskiego "" - napisał prof. Andrew Wilson. - Zgromadzone dane w zadziwiający sposób odzwierciedlają kalendarz historyczny. Emisja ołowiu rośnie znacząco w okresach, w których panował pokój i miała miejsce gospodarcza prosperity. W Rzymie taki okres występował na przykład między 27 rokiem p.n.e. i 180 rokiem n.e. Emisja ta maleje potem, w latach kryzysowych - podkreśla, komentując wyniki tych badań, prof. Yann Le Bohec z Universite Paris-Sorbonne. Ilość emitowanego ołowiu zmalała wyraźnie między rokiem 235 a 284 po Chrystusie, gdy cesarstwo zaczęło się borykać z najazdami plemion barbarzyńskich. Emisja zmalała skokowo w 476 roku, w momencie upadku Cesarstwa Rzymskiego. Duże regresje emisji ołowiu następowały podczas wielkich epidemii dżumy, jakie nawiedzały cesarstwo w II i III wieku (165 oraz 251 rok). Rzymianie wykorzystywali ołów w bardzo szerokim zakresie, do wyrobu rur rozprowadzających wodę, naczyń, monet. Działo się tak zwłaszcza wtedy, gdy z powodów politycznych wzrastała inflacja - wówczas w monetach, srebro zastępowano na wielką skalę ołowiem; monety, które powinny być srebrne, w rzeczywistości były jedynie powlekane cienka warstwa srebra. O skali wykorzystywaniu ołowiu niech świadczy odkrycie dokonane w antycznym mieście i porcie Arles nad Rodanem: znaleziono tam rzymską sieć wodociągową, osiem nitek ołowianych rur ułożonych w poprzek koryta Rodanu, na głębokości 12 metrów. Każdy z odcinków rur kanalizacyjnych ułożonych na dnie ma długość około 200 m. Odcinki były łączone na gorąco, lutowane. Zachowały się ślady umożliwiające odtworzenie techniki łączenia rur. Na ich końcach rzemieślnicy umieszczali krople ołowiu w kształcie oliwek – po rozgrzaniu umożliwiały łączenie poszczególnych odcinków. Nowożytny świat dowiedział się o starożytnych ołowianych wodociągach w 1709 roku, gdy podczas kopania studni w Herkulanum (starożytne miasto zniszczone wybuchem wulkanu w 79 r. n.e, razem z Pompejami) natrafiono na ołowiane rury. Początkowo wydobywano je i przetapiano na kule, naczynia i inne sprzęty. System wodno-kanalizacyjny stosowany był powszechnie na terenie imperium rzymskiego. W samym Rzymie woda z akweduktów trafiała do zbiorników osadowych, a stamtąd do wieży ciśnień i poprzez mniejsze zbiorniki rurami ołowianymi lub glinianymi rozprowadzana była do łaźni, domów, fontann. Ołowiane rury wodociągowe przeżyły rzymskie imperium o półtora tysiąclecia, mimo że już starożytni autorzy zwracali uwagę na ich szkodliwy wpływ na zdrowie. Jeszcze w 1633 roku na moskiewskim Kremlu zainstalowano ołowiany wodociąg, czynny przez ponad stulecie. Dopiero w 1768 roku po opublikowaniu rozprawy Benjamina Franklina o szkodliwości wody płynącej ołowianymi rurami zaprzestano budowania wodociągów z tego materiału. Różne metody przetapiania i obróbki ołowiu doprowadziły do wydzielania się produktu obocznego w postaci pyłu. Następnie wiatr roznosił owe pyły zawierające cząsteczki ołowiu, spadały one wraz ze śniegiem między innymi w Grenlandii, tam śnieg zamieniał się z czasem w lód. Chcesz być na bieżąco z najważniejszymi informacjami dnia? Polub Onet Wiadomości na Facebooku!",,
https://wiadomosci.onet.pl/kraj/mateusz-morawiecki-kazdy-kraj-mimo-wspolnego-celu-startuje-z-innego-poziomu-z-innym/nb6ttwj,"Mateusz Morawiecki: każdy kraj mimo wspólnego celu startuje z innego poziomu, z innym miksem energetycznym","Mateusz Morawiecki wziął udział w sesji politycznej IX Petersberskiego Dialogu Klimatycznego. Premier mówił o szczycie klimatycznym, który odbędzie się w Katowicach oraz zaznaczył w swoim wystąpieniu wysiłki Polski w pracach na rzecz czystszego środowiska. - Uważamy, podobnie jak pani kanclerz, że zmiana klimatu jest jednym z największych wyzwań dla świata - podkreślał Morawiecki.","- Nasz rząd przyjął strategię na rzecz racjonalnego rozwoju. Odpowiedzialność jest fundamentem naszej polityki klimatycznej, a odpowiedzialność za klimat przekracza granice narodowe - mówił Mateusz Morawiecki. - Naszym celem jest złoty środek, żeby troska o środowisko nie hamowała naszego rozwoju - podkreślał premier. Morawiecki przypomniał, że Polska po II wojnie światowej nie mogła rozwijać energii atomowej w odróżnieniu od Francji. Dominacja ZSRR wymogła na Polsce stosowanie jedynie paliw kopalnianych. - Każdy kraj mimo wspólnego celu startuje z innego poziomu, z innym miksem energetycznym - dodał premier. - My po obaleniu dawnego reżimu, podjęliśmy decyzję o sfinansowaniu działań na rzecz ochrony środowiska. Nie jest przypadkiem, że to właśnie po 1989 roku Europa podjęła walkę o czyste środowisko. - Uważamy, podobnie jak pani kanclerz, że zmiana klimatu jest jednym z największych wyzwań dla świata. Chcemy szukać wspólnych rozwiązań dla problemów klimatycznych w Polsce i na świecie. - Jako przywódcy jesteśmy odpowiedzialni za los naszej społeczności. Nie będzie dobrobytu bez zielonego pierwiastka. My pokazujemy w ostatnich latach, jak bardzo jest to dla nas ważne - powiedział Morawiecki. - Będziemy wykazywać się taką samą determinacją, by wdrożyć porozumienie, które wprowadzi korzystne dla środowiska przepisy. Mateusz Morawiecki przypomniał, że tegoroczny szczyt klimatyczny COP24 odbywa się w stolicy Górnego Śląska. - Katowice to miasto udanej transformacji. Region przeszedł ogromną metamorfozę, jest nazywane zielonym miastem. Transformacja Śląska jest konieczna tak jak kiedyś transformacja Zagłębia Ruhry. - Sprawiedliwa transformacja będzie jednym z głównych tematów COP24 - zaznaczył Morawiecki. - Jako kraj, którego energetyka zależy od paliw kopalnianych, pokazujemy gigantyczną transformację. Jesteśmy uosobieniem sukcesu pod tym względem. - Wysiłki, które podjęliśmy, są najwyższe w Europie per capita. Mimo, że nie posiadamy energii jądrowej ani źródeł odnawialnych. A jednak poczyniliśmy gigantyczny postęp. - Mój rząd wdraża ambitną politykę czystego powietrza. Przeznaczamy 130 miliardów złotych na termomodernizację 4-5 milionów polskich domów. Emisję gazów zgodnie z wytycznymi mieliśmy ograniczyć o pięć procent, a zmniejszyliśmy ją aż o 30 proc. Chcesz być na bieżąco z najważniejszymi informacjami dnia? Polub Onet Wiadomości na Facebooku!",Mateusz Morawiecki,
https://wiadomosci.onet.pl/swiat/brytyjski-rzad-przedstawil-strategie-na-rzecz-czystego-powietrza/f7vl4hr,Brytyjski rząd przedstawił strategię na rzecz czystego powietrza,"Brytyjski rząd przedstawił założenia nowej strategii na rzecz czystego powietrza, która ma zmniejszyć ryzyko zachorowań związanych z zanieczyszczeniem powietrza i doprowadzić m.in. do wyeliminowania wysokoemisyjnych paliw i nawozów amoniakowych.","Według opublikowanego przez ministerstwo środowiska raportu choroby dróg oddechowych związane z zanieczyszczeniami powietrza są czwartym co do wielkości zagrożeniem dla zdrowia publicznego po chorobach nowotworowych, otyłości i chorobach serca. Wśród przyjętych celów znajduje się m.in. obniżenie do 2025 roku o połowę liczby miejsc, w których stężenie cząstek stałych przekracza rekomendowany przez Światową Organizację Zdrowia jako górny limit poziom 10 mikrograma na metr sześcienny. Jednocześnie brytyjski rząd planuje wprowadzić nowe przepisy zwiększające uprawnienia samorządów lokalnych do walki z zanieczyszczeniem powietrza, m.in. przez możliwość wprowadzenia ograniczonego czasowo zakazu palenia drewnem i węglem oraz ściślejszą kontrolę paliwa używanego do ogrzewania domów. Ministerstwo środowiska zapowiedziało również bliską współpracę z międzynarodowymi partnerami nad wypracowaniem nowych standardów opon i hamulców w celu ograniczenia toksycznych emisji z mikroplastików, które mogą zanieczyszczać powietrze i wodę. W rządowych propozycjach znalazł się także system informacyjny zapewniający łatwy dostęp do aktualnego pomiaru zanieczyszczenia powietrza, szczególnie dla osób cierpiących na choroby układu oddechowego. Nowe narzędzie, opracowane we współpracy z ministerstwem zdrowia, pozwoli także skwantyfikować koszty powiązane z utrzymaniem obecnego poziomu zanieczyszczeń, m.in. przez zwiększone obciążenia budżetowe dla służby zdrowia. Jak argumentowano, obecnie zaledwie co piąty ankietowany twierdzi, że ma pełną świadomość konsekwencji spalin i smogu dla zdrowia. Jednocześnie zaznaczono, że większość osób wskazuje transport jako główne źródło zanieczyszczenia, ale pomija inne źródła emisji, m.in. w rolnictwie. Według rządowych szacunków dzięki zaprezentowanym we wtorek rozwiązaniom brytyjski budżet może zaoszczędzić nawet około miliarda funtów rocznie do 2020 roku i 2,5 miliarda funtów do 2030 roku. - Jakość powietrza znacząco poprawiła się od 2010 roku, ale 60 lat po przyjęciu historycznej ustawy o czystym powietrzu nadal jasne jest, że zanieczyszczenia sprawiają, iż wielu ludzi choruje lub żyje krócej, a także szkodzą naszej gospodarce i środowisku - powiedział szef resortu środowiska Michael Gove. Minister dodał, że ""rząd nie może działać w tej kwestii samotnie"" a ""strategia nakreśla, w jaki sposób będziemy pracowali z przedstawicielami biznesu, farmerami, przemysłem i gospodarstwami domowymi, aby wypracować innowacyjne rozwiązania pozwalające na ograniczenie emisji"". Na początku stycznia brytyjska premier Theresa May przedstawiła 25-letni plan ograniczenia ilości plastikowych odpadów, m.in. przez zwiększenie opłat za torebki foliowe, zachęcanie supermarketów do tworzenia alejek sklepowych bez plastikowych opakowań, a także stopniowe ograniczanie użycia plastikowych kubków na napoje, w tym kawę. Przemawiając w rezerwacie przyrody London Wetland Centre, szefowa rządu zapowiedziała wzmocnienie wysiłków na rzecz dbania o środowisko naturalne tak, by obecne pokolenie stało się pierwszym, które zostawi je w lepszym stanie, niż zastało. - Myślę, że w przyszłości ludzie będą równie zszokowani tym, w jaki sposób dopuściliśmy do produkcji tak ogromnej ilości niepotrzebnego plastiku - mówiła. Premier zaznaczyła, że co roku Brytyjczycy produkują tyle jednorazowych plastikowych odpadów, że można by nimi ponad tysiąc razy wypełnić legendarną halę koncertową Royal Albert Hall w Londynie. Chcesz być na bieżąco z najważniejszymi informacjami dnia? Polub Onet Wiadomości na Facebooku!",Premier Wielkiej Brytanii Theresa May,
https://wiadomosci.onet.pl/kraj/rolnik-opryskal-pole-rzepaku-zabil-pszczoly-w-promieniu-pieciu-kilometrow/mwxfgny,Rolnik opryskał pole rzepaku. Zabił pszczoły w promieniu pięciu kilometrów,Pszczoły z nawet 200 uli mogły zginąć w wyniku oprysku pola rzepaku w Bożepolu koło Lęborka. Okoliczni pszczelarze mówią o katastrofie ekologicznej - pisze portal lebork24.info.,"W ubiegłym tygodniu na jednym z pól w pobliżu miejscowości Bożepole (woj. pomorskie) dokonano oprysków rzepaku. Rolnik, który je przeprowadzał, zrobił to około godziny 17, w czasie kiedy pszczoły zbierają nektar z kwiatów rośliny. Większość owadów zginęła na miejscu. Życie straciły również te, którym udało się wrócić do ulów. - Niestety pszczoły w ulu, które wykryją zagrożenie, w tym dziwny zapach od innych pszczół, zabijają je. W ten sposób skażona pszczoła nie zatruwa całego ula. Przez oprysk na tym polu straciłem 11 rodzin - powiedział dla lebork24.info Zygmunt Hazuka z Rejonowego Koła Pszczelarzy w Wejherowie. Szacuje się, że oprysk zniszczył wszystkie pasieki w promieniu 5 kilometrów od pola. Tyle może przelecieć pszczoła w poszukiwaniu nektaru. 60-hektarowe pole było dla okolicznych pszczół głównym źródłem pożywienia. - Straciłem całą hodowlę, 30 uli, to dla mnie ogromna strata - mówi portalowi lebork24.info Krzysztof Szymaniak, pszczelarz z Bożepola. - Tegoroczne straty to minimum 25 tysięcy złotych, bo miodu, nawet jeśli coś uda się zebrać, nie będę mógł sprzedać. Pszczelarze rozpoczęli działania zmierzające do uzyskania odszkodowań. Wysłali martwe owady do laboratorium, by stwierdzić, jaki środek chemiczny je zabił. Wyniki zostaną porównane z próbkami pobranymi z pola rzepaku. Poinformowali również władze gminy. - Przyjęliśmy od pszczelarzy zgłoszenie i powołujemy szybko komisję, która potwierdzi to, co się tutaj stało – powiedział dla lebork24.info Piotr Wittbrodt, wójt gminy Łęczyce. – Zrobiliśmy dokumentację zdjęciową i będziemy pomagać pszczelarzom, jeśli będą dochodzić odszkodowań. Chcesz być na bieżąco z najważniejszymi informacjami dnia? Polub Onet Wiadomości na Facebooku!",,
https://wiadomosci.onet.pl/kraj/studenci-biologii-ratuja-cenne-traszki/xh12qdq,Studenci biologii ratują cenne traszki,"400 metrów płotków nie do pokonania. Płazy ciągnie na drugą stronę, ale droga to dla nich śmiertelna pułapka. Wiosną biolodzy z Uniwersytetu w Białymstoku zatrzymują płazy i przenoszą je na drugą stronę Carskiej Drogi w Biebrzańskim Parku Narodowym. Płotki to rozwiązanie tymczasowe, im więcej płazów tym większe szanse na zdobycie funduszy na budowę stałego przepustu pod drogą.",     ,,
https://wiadomosci.onet.pl/swiat/alarmujacy-stan-arktycznego-lodu-stopnialo-trzy-i-pol-polski/8bd4kn6,"Alarmujący stan arktycznego lodu. ""Stopniało trzy i pół Polski""","Powierzchnia pokrywy lodowej na Oceanie Arktycznym 17 marca wyniosła 14,48 mln kilometrów kwadratowych. To jedynie nieco więcej niż w dniu ubiegłorocznego maksimum, czyli 7 marca 2017 roku, kiedy odnotowano najniższą wartość w historii pomiarów. NASA ostrzega, że w ostatnich czterech lata osiągano niebezpiecznie niską wartość. ""To kontynuacja trwającego od dziesięcioleci trendu zmniejszania się lodu morskiego w Arktyce"" - czytamy.",       ,,
https://wiadomosci.onet.pl/kraj/polskie-bomby-ekologiczne-oczyszczenie-niebezpiecznych-terenow-moze-kosztowac-bilion/wnxwg3j,Polskie bomby ekologiczne. Oczyszczenie niebezpiecznych terenów może kosztować bilion złotych,"W Polsce jest wiele skażonych terenów - nie wszystkie są zinwentaryzowane i przebadane. Oczyszczenie ich może kosztować nawet bilion złotych. Są na to unijne pieniądze, ale jeśli władze nie pomogą w ich pozyskaniu, mogą przejść Polsce koło nosa - informuje ""Gazeta Wyborcza"".",     ,,
https://wiadomosci.onet.pl/swiat/kurczak-nowym-symbolem-elit-doliny-krzemowej/me3prf5,Kurczak nowym symbolem elit Doliny Krzemowej,"Przydomowe kurniki to najnowszy symbol statusu wśród elit Doliny Krzemowej. Kurczaki noszą pieluszki, a także mają osobistych kucharzy - podaje ""Washington Post"".",   ,,
https://wiadomosci.onet.pl/swiat/ekologia-papier-z-odchodow-slonia/gkx5dte,Ekologia. Papier z odchodów słonia?,,,,
https://wiadomosci.onet.pl/kraj/onet24-pozar-hotelu-w-pradze/018mb8c,Onet24: Pożar hotelu w Pradze,, ,,
https://wiadomosci.onet.pl/kraj/onet24-kolejny-rekord-wosp/she9f90,Onet24: Kolejny rekord WOŚP,, ,,
https://wiadomosci.onet.pl/kraj/onet24-zmiany-w-rzadzie-macierewicz-odchodzi/v4hkcc9,Onet24: Zmiany w rządzie. Macierewicz odchodzi,, ,,
https://wiadomosci.onet.pl/kraj/onet24-zmiany-w-rzadzie-macierewicz-odchodzi/gpv6qx5,Onet24: Zmiany w rządzie. Macierewicz odchodzi,, ,,
https://wiadomosci.onet.pl/kraj/onet24-rasistowski-atak-na-14-latke/xjemg1q,Onet24: Rasistowski atak na 14-latkę,,  ,,
https://wiadomosci.onet.pl/kraj/sad-uniewinnil-aktywistow-otwartych-klatek-oskarzonych-przez-dzialacza-po/3v8zyn3,Sąd uniewinnił aktywistów „Otwartych Klatek” oskarżonych przez działacza PO,"Sąd Rejonowy w Gnieźnie uniewinnił aktywistów ze Stowarzyszenia ""Otwarte Klatki"" w procesie o zniesławienie wytoczonym im przez działacza PO Rajmunda Gąsiorka – poinformował dzisiaj pełnomocnik stowarzyszenia adw. Zbigniew Krueger.",       ,,
https://wiadomosci.onet.pl/swiat/globalny-zaduch-w-morzach-i-oceanach-powiekszaja-sie-pustynie-tlenowe/w7pcy0v,Globalny zaduch w morzach i oceanach: powiększają się pustynie tlenowe,"W oceanach i morzach na całym świecie ubywa tlenu. Rejony o niebezpiecznie niskiej zawartości tlenu powiększyły się w ciągu ostatnich 50 lat o obszar tak duży, jak Unia Europejska - alarmują naukowcy. Publikacja na ten temat ukazała się w ""Science"".",            ,,
https://wiadomosci.onet.pl/kraj/prof-mark-williams-zostana-po-nas-warstwy-plastiku-i-tunele-metra/4932b54,Prof. Mark Williams: zostaną po nas warstwy plastiku i tunele metra,"- Jeśli nie zaczniemy kierować naszego gwałtownego rozwoju na bardziej zrównoważone tory, w ciągu stu lat czeka nas energetyczna, ekologiczna i żywnościowa katastrofa. Ale jesteśmy coraz bardziej świadomi zagrożenia, więc myślę, że sobie poradzimy – mówi w rozmowie z Onetem profesor Mark Williams, geolog i paleobiolog z University of Leicester.",                            ,,
https://wiadomosci.onet.pl/kraj/skarby-z-odzysku-w-szczecinskim-ekoporcie-bedzie-kwitl-handel-w-slusznym-celu/k7ndgl3,"Skarby z odzysku. W szczecińskim ekoporcie będzie ""kwitł"" handel w słusznym celu","Kupisz tam właściwie wszystko, od sprzętów AGD i RTV aż po meble, czy narty. To, co szczecinianie zawożą do szczecińskich ekoportów trafi do specjalnej galerii, gdzie każdy będzie mógł zrobić zakupy. Pieniądze zostaną przeznaczone na cele charytatywne.",      ,,
https://wiadomosci.onet.pl/kraj/rozszerza-sie-usluga-car-sharingu-w-poznaniu-beda-kolejne-samochody/2flzsey,Rozszerza się usługa car-sharingu w Poznaniu. Będą kolejne samochody,"Już wkrótce poznaniacy będą mogli korzystać z ekologicznych, hybrydowych samochodów, dla których w mieście powstaną specjalne miejsca parkingowe. Pierwsze auta udostępni firma Easyshare - do końca listopada na ulicach Poznania ma być ich 50. Docelowo zostanie udostępnionych 200 samochodów. Będzie można je wypożyczać na minuty, za pomocą aplikacji.",   ,,
http://wiadomosci.onet.pl/swiat/zycie-bez-smieci-sklep-bez-opakowan/tgq4c1w,Życie bez śmieci. Sklep bez opakowań,,,,
https://wiadomosci.onet.pl/kraj/warszawa-rozpoczely-sie-obchody-swieta-drzewa/lrz7psg,Warszawa: rozpoczęły się obchody Święta Drzewa,"Dwie magnolie i trzy jabłonie pojawiły się na Polu Mokotowskim, a już za kilka dni w Warszawie posadzone zostaną trzy tysiące innych gatunków. Dziś w stolicy zainaugurowano obchody Święta Drzewa. To już 15. edycja tego wydarzenia.",         ,,
http://wiadomosci.onet.pl/tylko-w-onecie/zeby-przezyc-potrzebujemy-drugiej-ziemi/43tdq7q,Żeby przeżyć potrzebujemy drugiej Ziemi,,,,
http://wiadomosci.onet.pl/tylko-w-onecie/ten-widok-nie-kojarzy-sie-z-puszcza-bialowieska-co-z-naszym-skarbem-narodowym/pjrd4mm,"""Ten widok nie kojarzy się z Puszczą Białowieską"". Co z naszym skarbem narodowym?","Jeszcze kilka dni temu na polanie obok leśniczówki w Hajnówce trwał protest ekologów. Działacze Greenpeace i fundacji Dzika Polska blokowali stojące maszyny do wyrębu drewna. Dziś na polanie można spotkać, co najwyżej, córkę leśniczego. Teoretycznie życie wróciło więc do normy. Chociaż w ostatnim czasie, w przypadku Puszczy Białowieskiej, słowo ""norma"" jest mocno na wyrost. Aktywiści nadal patrolują puszczę i dokumentują działalność leśników. Dziennikarz Onetu wybrał się na taki patrol razem z przedstawicielką Greenpeace. Widok momentami był mocno przygnębiający.",,,
http://wiadomosci.onet.pl/tylko-w-onecie/wwf-apeluje-do-beaty-szydlo-ws-wycinki-drzew-w-puszczy-bialowieskiej/yx8wrj9,WWF apeluje do Beaty Szydło ws. wycinki drzew w Puszczy Białowieskiej,"WWF zleciło analizę wycinki Puszczy Białowieskiej. Okazało się, że jest ona poważnym dla puszczy zagrożeniem. Organizacja wysłała w tej sprawie list do premier Beaty Szydło. - Czasu jest coraz mniej, wycinka postępuje również w najcenniejszych fragmentach lasu. Jest to niezgodne z prawem - powiedział Dariusz Gatkowski z WWF Polska.",,,
https://wiadomosci.onet.pl/swiat/rzeczpospolita-kalifornia-powiekszyla-sie-o-52-tys-metrow-kwadratowych/jwlm437,"""Rzeczpospolita"": Kalifornia powiększyła się o 52 tys. metrów kwadratowych","Powierzchnia Kalifornii stała się większa o około 52 tysiące metrów kwadratowych, po największym od dziesięcioleci osunięciu się ziemi – czytamy w dzisiejszej ""Rzeczpospolitej"".",  ,,
https://wiadomosci.onet.pl/swiat/tysiace-amerykanow-manifestuja-w-obronie-srodowiska-naturalnego/1bg0yzp,Tysiące Amerykanów manifestują w obronie środowiska naturalnego,,     ,,
https://wiadomosci.onet.pl/kraj/gazeta-wyborcza-nie-tnijcie-puszczy/6st5m5k,"""Gazeta Wyborcza"": nie tnijcie puszczy","Komisja Europejska żąda natychmiastowego powstrzymania wycinki w Puszczy Białowieskiej i grozi Polsce Europejskim Trybunałem Sprawiedliwości - przeczytamy w dzisiejszej ""Gazecie Wyborczej"".",   ,,
https://wiadomosci.onet.pl/tylko-w-onecie/prof-jozef-pacyna-dewastacja-srodowiska-bolesnie-do-nas-wroci/en8pbp4,Prof. Józef Pacyna: dewastacja środowiska boleśnie do nas wróci,"- Nie jest tak, że środowisko to jest woda, gleba i powietrze, a człowiek jest obok. My jesteśmy częścią tego systemu. (…) Mówię o nim, bo chcę podkreślić, że jesteśmy jego częścią. Powinniśmy budować dobrobyt, ale nie możemy tego robić kosztem środowiska, bo podcinamy gałąź, na której siedzimy – mówi prof. Józef Pacyna, dyrektor ds. badań w Norweskim Instytucie Badań Atmosfery oraz wykładowca krakowskiej Akademii Górniczo-Hutniczej.",                                           ,,
https://wiadomosci.onet.pl/swiat/usa-organizacje-ekologiczne-planuja-protesty-na-29-kwietnia/7rbkj19,USA: organizacje ekologiczne planują protesty na 29 kwietnia,"Organizacje ekologiczne w USA planują na 29 kwietnia protesty pod nazwą ""Marsze Klimatyczne"". Marsze odbędą się w wielu miastach, w tym w Waszyngtonie. Protesty wymierzone będą przeciwko wprowadzonym przez Trumpa regulacjom dotyczącym ochrony środowiska.",      ,,
https://wiadomosci.onet.pl/tylko-w-onecie/betonowa-dzungla-czy-zielone-pluca-europy-w-jakim-srodowisku-bedziemy-zyc-w-2050-roku/fcwk8yv,Betonowa dżungla czy zielone płuca Europy? W jakim środowisku będziemy żyć w 2050 roku?,"Z jednej strony wycinka drzew, problemy ze smogiem i przestarzałe elektrownie. Z drugiej – globalne ocieplenie ze wszystkimi jego skutkami, modyfikacje genetyczne roślin i wymieranie gatunków. Gdy pomyślimy o tych najbardziej bieżących i nieco odłożonych w czasie problemów ze środowiskiem naturalnym, nietrudno dojść do wniosku, że już niedługo czeka nas jedna wielka ekologiczna katastrofa. Czy na pewno tak musi być?",                        ,,
https://wiadomosci.onet.pl/kraj/wycinka-drzew-w-polsce/bl0kld0,Usuwanie drzew i krzewów w Polsce [INFOGRAFIKA],"Od 1 stycznia obowiązują zmienione przepisy dotyczące wycinania drzew i krzewów na terenach należących do osób fizycznych. Nowe przepisy budzą ogromne kontrowersje. Sprawdzamy, jakie są kary za nielegalną wycinkę; kiedy nie jest wymagane zezwolenie, a kiedy jest. Wszystkiego dowiecie się z naszej infografiki.",,,
http://wiadomosci.onet.pl/tylko-w-onecie/najgorsze-kataklizmy-dopiero-przed-nami-ekspert-nie-ma-watpliwosci/dyp9rv6,Najgorsze kataklizmy dopiero przed nami. Ekspert nie ma wątpliwości,"W latach 1966-2015 w około 20 tys. katastrof zginęło 4,5 mln osób. Aż 62 proc. z nich spowodowały siły natury. Jednak ratownik i szef DisasterDoc dr Mark Keim w Atlancie oznajmił, że najgorsze dopiero przed nami. Przez zmiany klimatu kataklizmów jest coraz więcej.",,,
https://wiadomosci.onet.pl/swiat/przy-sprzeciwie-polski-panstwa-ue-uzgodnily-stanowisko-w-sprawie-reformy-ets/vlh9zwx,Przy sprzeciwie Polski państwa UE uzgodniły stanowisko w sprawie reformy ETS,"Ministrowie państw UE odpowiedzialni za środowisko przyjęli dziś wspólne stanowisko ws. reformy unijnego systemu pozwoleń na emisje CO2 (EU - ETS). Polska w grupie dziewięciu krajów UE sprzeciwiła się, ale nie udało się zablokować prac.",              ,,
https://wiadomosci.onet.pl/kraj/gigantyczny-wzrost-liczby-zlecen-dla-drwali-nie-mamy-juz-kiedy-wycinac/7zlfef1,"Gigantyczny wzrost liczby zleceń dla drwali. ""Nie mamy już kiedy wycinać""","- W Warszawie wykarczowano w tym roku już 20 tysięcy drzew. Tyle, ile w całym 2016. – Ludzie popadli w szał, chcą wyrżnąć wszystko – mówią drwale w artykule w ""Gazecie Wyborczej"".",   ,,
https://wiadomosci.onet.pl/kraj/dr-jakub-bartyzel-przykro-ze-ludzie-musza-zyc-w-takich-warunkach/pwbcqw,"Dr Jakub Bartyzel: przykro, że ludzie muszą żyć w takich warunkach","– Kiedy jedzie się przez takie miejscowości, robi się po prostu smutno, że ludzie muszą żyć w takich warunkach. W Krakowie to się rozkłada na większą liczbę osób, że tak powiem – współcierpimy. A kiedy jedziesz przez mniejsze miejscowości, widzisz ekstremalne stężenia, robi ci się po prostu przykro. Tym bardziej, że w niektórych jest po kilkanaście domów, wszyscy się znają, i sami to sobie robią. Dziwne uczucie – mówi dr Jakub Bartyzel z krakowskiej AGH, który był jednym z autorów raportu ""Mobilne pomiary stężeń pyłów zawieszonych w obrębie Krakowa, Podhala oraz Górnego Śląska"".",                                              ,,
https://wiadomosci.onet.pl/swiat/gigantyczna-elektrownia-wodna-w-demokratycznej-republice-konga/c8eyz7,"""The Guardian"": powstanie elektrownia, która będzie mogła zasilić połowę Afryki","W ciągu miesiąca na rzece Kongo może ruszyć budowa największej na świecie elektrowni wodnej. Będzie miała moce przerobowe równe dwudziestu elektrowniom atomowym, ale dla jej budowy będzie potrzeba przesiedlenia 60 tysięcy ludzi.",     ,,
https://wiadomosci.onet.pl/swiat/w-azji-i-australii-miasta-wygaszaly-swiatla-w-akcji-godzina-dla-ziemi/ld9h7k,"W Azji i Australii miasta wygaszały światła w akcji ""Godzina dla Ziemi""","W całej Azji i w Australii wieczorem miasta wygasiły światła, aby w ten sposób zaznaczyć dziesiąty raz obchodzoną Godzinę dla Ziemi - doroczną światową akcję mającą na celu ochronę planety i zwrócenie uwagi na ocieplanie się klimatu.",        ,,
https://wiadomosci.onet.pl/nauka/w-2015-padly-rekordy-ciepla/swlcqs,W 2015 padły rekordy ciepła,2015 rok okazał się najcieplejszy w ciągu 145 lat pomiarów meteorologicznych Instytutu Uprawy i Nawożenia i Gleboznawstwa w Puławach. Rekordy temperatur odnotowano w sierpniu i w grudniu - poinformował profesor Andrzej Doroszewski.,  ,,
https://wiadomosci.onet.pl/swiat/szef-msz-francji-teraz-najlepszy-moment-na-porozumienie-ws-klimatu/rcczr5,Szef MSZ Francji: teraz najlepszy moment na porozumienie ws. klimatu,"Nigdy nie było lepszego momentu na osiągnięcie ambitnego, globalnego porozumienia ws. ochrony klimatu i to na rządach państw spoczywa odpowiedzialność za wypracowanie koniecznych do tego celu kompromisów - oświadczył dziś szef MSZ Francji Laurent Fabius.",  ,,
https://wiadomosci.onet.pl/czechy-wciaz-zmagaja-sie-z-silnym-zanieczyszczeniem-powietrza/7p113r,Czechy wciąż zmagają się z silnym zanieczyszczeniem powietrza,"Pomimo ograniczenia w ostatnich latach przez władze czeskie emisji gazów cieplarnianych więcej niż połowa mieszkańców Czech żyje na obszarze, na którym odnotowuje się znaczne zanieczyszczenie powietrza przez substancje rakotwórcze. Sprawę opisuje czeski dziennik ""Pravo"".",     ,,
https://wiadomosci.onet.pl/swiat/francja-poczatek-negocjacji-na-konferencji-klimatycznej-w-paryzu/qfs9tw,Francja: początek negocjacji na konferencji klimatycznej w Paryżu,Od minuty ciszy dla uczczenia ofiar paryskich zamachów z 13 listopada w Le Bourget pod Paryżem rozpoczęły się dzisiaj negocjacje w ramach konferencji klimatycznej COP21. Jej oficjalna inauguracja nastąpi w poniedziałek z udziałem blisko 150 szefów państw.,       ,,
https://wiadomosci.onet.pl/swiat/przed-cop21-na-swiecie-marsze-przeciwko-globalnemu-ociepleniu-klimatu/wbhc50,Przed COP21 na świecie marsze przeciwko globalnemu ociepleniu klimatu,"Przed konferencją klimatyczną w Paryżu COP21, której oficjalna inauguracja nastąpi z udziałem blisko 150 szefów państw i rządów, dziesiątki tysięcy ludzi przeszły ulicami różnych miast świata, żądając stanowcznych działań w trosce o klimat.",        ,,
https://wiadomosci.onet.pl/francja-starcia-miedzy-policja-a-demonstrantami-w-paryzu/m8gexf,Francja: starcia między policją a demonstrantami w Paryżu,"Do starć między policją a uczestnikami nielegalnej demonstracji w obronie klimatu i demokracji doszło na Placu Republiki w centrum Paryża, w pobliżu miejsca, gdzie wcześniej aktywiści utworzyli ludzki łańcuch. We Francji obowiązuje stan wyjątkowy.",        ,,
https://wiadomosci.onet.pl/swiat/zanieczyszczenie-powietrza-szkodzi-plemnikom-wskazuja-polskie-badania/55r0dh,"Zanieczyszczenie powietrza szkodzi plemnikom, wskazują polskie badania",Panowie narażeni na wdychanie bardziej zanieczyszczonego powietrza mają więcej plemników nieprawidłowo zbudowanych i z zaburzeniami genetycznymi; produkują też mniej testosteronu – wykazały badania polskich naukowców z Instytutu Medycyny Pracy w Łodzi.,           ,,
https://wiadomosci.onet.pl/swiat/ke-ujawnia-propozycje-ws-srodowiska-w-umowie-z-usa-ekolodzy-krytykuja/64tzwz,KE ujawnia propozycję ws. środowiska w umowie z USA; ekolodzy krytykują,"KE opublikowała propozycję rozdziału umowy o wolnym handlu między UE-USA mówiącą m.in. o normach pracy i ochronie środowiska. Organizacje ekologiczne są rozczarowane i wskazują, że nie ma w nich wiążących postanowień.",         ,,
http://wiadomosci.onet.pl/swiat/nekropolia-bez-nagrobkow-zobacz-pierwszy-ekologiczny-cmentarz-we-francji/0w0lj1,Nekropolia bez nagrobków - zobacz pierwszy ekologiczny cmentarz we Francji,"To miejsce może wyglądać jak zwyczajny park, ale tak naprawdę jest to pierwszy ekologiczny cmentarz we Francji. Nietypowa nekropolia powstała w miejscowości Niort na zachodzie kraju. Nie ma tutaj nagrobków, za to królują rośliny. To przestrzeń, w której żywi również mogą odnaleźć spokój i komfort.",   ,,
https://wiadomosci.onet.pl/kraj/rzeczpospolita-wiecej-koszy-w-naszych-domach/ch8j9l,"""Rzeczpospolita"": Więcej koszy w naszych domach","Wraca pomysł, by w całym kraju obowiązywały podobne zasady segregowania śmieci. Określałby je minister środowiska w rozporządzeniu, pisze ""Rzeczpospolita"". Dziś to gminy decydują, jak mamy dzielić to co wyrzucamy.", ,,
https://wiadomosci.onet.pl/smierdzacy-problem-w-indiach-jezioro-jest-tak-zanieczyszczone-ze-co-jakis-czas-sie/6n55lg,"Śmierdzący problem w Indiach. Jezioro jest tak zanieczyszczone, że co jakiś czas się pali","Indyjskie jezioro Bellandur jest tak zanieczyszczone, że na jego powierzchni unosi się piana, co jakiś czas ulegająca samozapłonowi.",   ,,
https://wiadomosci.onet.pl/kraj/ekolodzy-organy-scigania-i-sady-musza-byc-bardziej-wrazliwe-na-krzywde-zwierzat/1gl056,Ekolodzy: organy ścigania i sądy muszą być bardziej wrażliwe na krzywdę zwierząt,"Na 10 tys. interwencji związanych ze znęcaniem się nad zwierzętami tylko 5 proc. spraw kończy się wyrokiem sądu; na barkach ekologów, a nie prokuratury spoczywa też odpowiedzialność przygotowywania takich postępowań - zwracają uwagę organizacje zajmujące się prawami zwierząt.",          ,,
https://wiadomosci.onet.pl/swiat/brazylia-deklaruje-nowe-cele-w-redukcji-emisji-gazow-cieplarnianych/hzrrz0,Brazylia deklaruje nowe cele w redukcji emisji gazów cieplarnianych,"Prezydent Brazylii Dilma Rousseff powiedziała dziś, że jej kraj zobowiązał się do ograniczenia emisji gazów cieplarnianych o 37 proc. do 2025 r. w porównaniu z poziomem emisji w 2005 r. Brazylia chce w ten sposób włączyć się w globalną walkę ze zmianami klimatu.",     ,,
https://wiadomosci.onet.pl/swiat/ke-chce-by-od-2022-r-pociagi-towarowe-byly-dwa-razy-cichsze/wxyh4n,"KE chce, by od 2022 r. pociągi towarowe były dwa razy cichsze","Wagony towarowe jeżdżące po torach w UE będą musiały do końca 2021 roku zostać zmodernizowane, by poziom wytwarzanego hałasu został obniżony o połowę - wynika z projektu komunikatu Komisji Europejskiej.",            ,,
https://wiadomosci.onet.pl/swiat/papiez-srodowisko-naturalne-to-dobro-wspolne-i-dziedzictwo-ludzkosci/8xn8rf,Papież: środowisko naturalne to dobro wspólne i dziedzictwo ludzkości,"Papież Franciszek oświadczył dziś, że środowisko naturalne jest ""dobrem wspólnym, dziedzictwem ludzkości"", a jego ochrona obowiązkiem każdego. Na spotkaniu z ministrami środowiska państw UE apelował o skuteczną współpracę całej wspólnoty międzynarodowej.",           ,,
https://wiadomosci.onet.pl/kraj/smieci-pala-sie-dobrze/p0zqkg,Śmieci palą się dobrze,"Plaga pożarów na składowiskach odpadów i w sortowniach śmieci nasila się od dwóch lat. Mniej więcej od kiedy gminy zaczęły wymagać, by śmieci przetwarzano - informuje ""Rzeczpospolita"".",  ,,
https://wiadomosci.onet.pl/swiat/holenderski-rzad-odwola-sie-od-wyroku-ws-redukcji-emisji-gazow/60qfgl,Holenderski rząd odwoła się od wyroku ws. redukcji emisji gazów,"Holenderski rząd odwoła się od wyroku sądu w Hadze, który w czerwcu nakazał mu redukcję emisji gazów cieplarnianych o co najmniej 25 proc. do 2020 roku w odniesieniu do poziomu z lat 90. - poinformował holenderski dziennik ""Trouw"".",     ,,
https://wiadomosci.onet.pl/po-pacyfiku-plywa-gigantyczna-plama-smieci-jest-cztery-razy-wieksza-niz-polska-i/6e8tbg,"Po Pacyfiku pływa gigantyczna ""plama"" śmieci. Jest cztery razy większa niż Polska i wciąż rośnie","Wolontariusze w ramach specjalnej ekspedycji przez miesiąc badali zawiesinę, którą odkryto jeszcze w 1997 roku. - Trzeba ją jak najszybciej usunąć - alarmuje ""The Guardian"".",     ,,
https://wiadomosci.onet.pl/swiat/papiez-apeluje-o-krzewienie-swiadomosci-ekologicznej/92d029,Papież apeluje o krzewienie świadomości ekologicznej,"Papież Franciszek powiedział burmistrzom wielkich metropolii świata zebranym w Watykanie, że konieczne jest uświadomienie sobie problemu zniszczenia planety, które ""sami kontynuujemy"". Apelował o krzewienie ""świadomości ekologicznej"".",       ,,
https://wiadomosci.onet.pl/swiat/indie-w-delhi-dziala-mafia-wodna-z-jej-uslug-korzystaja-najubozsi-mieszkancy/q377c6,"Indie: w Delhi działa ""mafia wodna"" - z jej usług korzystają najubożsi mieszkańcy","Na terenie ubogich osiedli zamieszkałych przez miliony ludzi w Delhi kwitnie nielegalny ""biznes wodny"". Tych, którzy korzystają na tym procederze, określa się mianem ""mafii wodnej"". Nabywców wody jest jednak coraz więcej – informuje ""Foreign Policy"".",     ,,
https://wiadomosci.onet.pl/kraj/rewolucja-smieciowa-nie-dala-rady-dzikim-wysypiskom/0q4nql,Rewolucja śmieciowa nie dała rady dzikim wysypiskom,"Stare materace, zepsute lodówki, potłuczone sedesy, niepotrzebne dokumenty, a nawet – jak w Lublinie - worki po brzegi wypełnione martwymi ślimakami. Codziennie w lasach, przy drogach i w odludnych zaułkach Polacy porzucają tony odpadów. Wprowadzone w lipcu 2013 roku przepisy tzw. ustawy śmieciowej miały rozwiązać problem dzikich wysypisk. Co poszło nie tak?",              ,,
https://wiadomosci.onet.pl/kraj/roznorodnosc-biologiczna-w-europie-wciaz-maleje/chlxww,Różnorodność biologiczna w Europie wciąż maleje,"Stan ochrony większości siedlisk i gatunków w Europie jest niezadowalający, choć w skali lokalnej widać sygnały poprawy - wynika z raportu nt. stanu środowiska w Europie, przedstawionego w środę przez Europejską Agencję Środowiska (EEA).",       ,,
https://wiadomosci.onet.pl/swiat/papiez-i-sekretarz-generalny-onz-rozmawiali-o-ekologii-i-imigracji/1gvk7t,Papież i sekretarz generalny ONZ rozmawiali o ekologii i imigracji,"Zmiany klimatyczne, zrównoważony rozwój, a także imigracja to tematy rozmowy papieża Franciszka z sekretarzem generalnym ONZ Ban Ki Munem. Papież nie przyjął go na audiencji, ale poszedł do Papieskiej Akademii Nauk, gdzie Ban był na sympozjum.",     ,,
https://wiadomosci.onet.pl/swiat/pe-za-ograniczeniem-reklamowek-zyskac-maja-sprzedawcy-i-srodowisko/sdmsjv,"PE za ograniczeniem ""reklamówek"" - zyskać mają sprzedawcy i środowisko","Parlament Europejski przegłosował dyrektywę ws. ograniczenia zużycia toreb plastikowych. Zgodnie z nią państwa unijne będą musiały albo wprowadzić opłaty zniechęcające do korzystania z torebek z plastiku, albo wyznaczyć cel redukcji ich zużycia.",        ,,
https://wiadomosci.onet.pl/kraj/dzis-obchodzimy-swiatowy-dzien-ziemi/zg3937,Dziś obchodzimy Światowy Dzień Ziemi,"Dzisiaj w Polsce obchodzimy Światowy Dzień Ziemi. Już od 1990 r. co roku 22 kwietnia w Polsce obchodzony jest Światowy Dzień Ziemi. W tym dniu ekolodzy oraz organizacje zajmujące się odzyskiem surowców będą promować postawy proekologiczne, w tym przede wszystkim segregację śmieci.",        ,,
https://wiadomosci.onet.pl/swiat/dzialaczka-ekologiczna-uciekla-z-rosji-bojac-sie-o-swoje-dzieci/x73fkf,Działaczka ekologiczna uciekła z Rosji bojąc się o swoje dzieci,"Rosyjska działaczka ekologiczna Jewgienija Czyrikowa, założycielka Ruchu Obrony Lasu Chimkińskiego, sprzeciwiającego się budowie drogi szybkiego ruchu w podmoskiewskim lesie, przeprowadziła się do Estonii z obawy o swoje dzieci.",       ,,
https://wiadomosci.onet.pl/kraj/ruszyla-akcja-ekologiczna-mlodzi-pisza-listy-dla-ziemi/cskgyq,"Ruszyła akcja ekologiczna; młodzi piszą ""Listy dla Ziemi""","Bielska fundacja ekologiczna Arka zainaugurowała dzisiaj ogólnopolską akcję ""Listy dla Ziemi"". Zdaniem organizatorów udział w niej weźmie ok. 300 tys. młodych Polaków. Prezes Arki Wojciech Owczarz podkreślił, że to największa akcja ekologiczna w Polsce.",     ,,
https://wiadomosci.onet.pl/kraj/ekolodzy-urodziny-dziecka-upamietnijcie-sadzac-drzewo-i-tworzac-park/wwcbvz,Ekolodzy: urodziny dziecka upamiętnijcie sadząc drzewo i tworząc park,"Ekolodzy z bielskiej fundacji Arka namawiają polskie rodziny, by urodziny dziecka upamiętniły sadząc drzewo w swej miejscowości tworząc Parki Szczęścia. Jak powiedział w środę pomysłodawca inicjatywy Wojciech Owczarz, pierwszy park powstanie w Bielsku-Białej.",   ,,
https://wiadomosci.onet.pl/borneo-wyspa-lowcow-glow-fragment-ksiazki-archipelag-znikajacych-wysp/z9xb1p,"Borneo. Wyspa łowców głów - fragment książki ""Archipelag znikających wysp""","Borneo. To nazwa magiczna, brzmiąca niczym zaklęcie ze starych opowiadań o niebezpiecznych przygodach nieustraszonych śmiałków w gęstej dżungli gdzieś na końcu świata.",                                     ,,
https://wiadomosci.onet.pl/kraj/klub-gaja-apeluje-o-odpowiedzialne-zakupy-przed-wielkanoca/7wg5cy,Klub Gaja apeluje o odpowiedzialne zakupy przed Wielkanocą,"Z okazji zbliżającej się Wielkanocy, w której obchody wpisane jest malowanie i jedzenie jajek, Klub Gaja zachęca do kupowania jaj od kur, których dobrostan oraz naturalne zachowania zostały poszanowane, czyli tych oznaczonych numerami 0 i 1.",        ,,
https://wiadomosci.onet.pl/kraj/ekspert-ue-mozna-zwiekszyc-recykling-inaczej-projektujac-przedmioty/729hgv,Ekspert UE: można zwiększyć recykling inaczej projektując przedmioty,"Przedmioty trzeba projektować tak, żeby później można je było w całości przetwarzać. Recykling rozwiązuje problem odpadów i pozwala pozwala zmniejszyć w Europie zapotrzebowanie na surowce i materiały - twierdzi ekspert Europejskiej Agencji Środowiska (EEA).",                 ,,
https://wiadomosci.onet.pl/kraj/eboir-200-mln-euro-dla-firm-w-polsce-na-efektywnosc-energetyczna/x5rpl,EBOiR: 200 mln euro dla firm w Polsce na efektywność energetyczną,Europejski Bank Odbudowy i Rozwoju (EBOiR) uruchomił drugą edycję programu finansowania inwestycji przynoszących oszczędność energii. Fundusze w formie kredytów (200 mln euro) będą dystrybuowane przez lokalne banki na rzecz małych i średnich przedsiębiorstw (MŚP).,     ,,
https://wiadomosci.onet.pl/kraj/szykuja-druga-rospude/36kjk,Szykują drugą Rospudę?,"Greenpeace chce powstrzymać nową odkrywkę węgla brunatnego - donosi ""Gazeta Wyborcza"".", ,,
https://wiadomosci.onet.pl/swiat/british-airways-chce-latac-na-biopaliwach/10ney,British Airways chce latać na biopaliwach,Linie lotnicze British Airways zadeklarowały gotowość kupowania 50 tys. ton ekologicznego paliwa lotniczego rocznie z planowanej fabryki tego paliwa. Linie lotnicze wspólnie z partnerami zdecydowały właśnie o lokalizacji zakładu.,        ,,
https://wiadomosci.onet.pl/swiat/rekordowa-kara-za-zatruwanie-srodowiska/39bpl,Rekordowa kara za zatruwanie środowiska,"Rachunek za lata zatruwania całego kraju paliwem rakietowym, substancjami radioaktywnymi i rakotwórczymi wyniesie rekordowe 5,15 mld dolarów.",  ,,
https://wiadomosci.onet.pl/kiosk/niech-narzekalscy-to-uslysza-trzeba-zyc/ylxkc,Niech Narzekalscy to usłyszą: trzeba żyć!,"- Myślę, że trzeba żyć doceniając to, co jest. Zawsze jest dylemat: czy szklanka jest do połowy pusta, czy do połowy pełna. I mnie ta do połowy pusta część w ogóle nie interesuje. Ona może być nawet w 90 proc. pusta, to jest nieważne. Mnie interesuje ta część, która jest pełna. I to, na czym można coś dalej budować – mówi Róża Thun, zdobywczyni trzeciej z rzędu nagrody Europosła Roku (MEP Award), w rozmowie z Onetem na temat swojej najnowszej książki ""Róża"".",                                                                          ,,
https://wiadomosci.onet.pl/swiat/w-brytania-mobilizacja-przed-kluczowym-glosowaniem-w-sprawie-biopaliw/8km9f,W. Brytania: mobilizacja przed kluczowym głosowaniem w sprawie biopaliw,Brytyjscy zwolennicy i przeciwnicy wykorzystywania surowców spożywczych do produkcji biopaliw zwierają szeregi przed środowym głosowaniem w Parlamencie Europejskim nad propozycją ograniczenia udziału biopaliw I generacji w paliwach transportowych.,        ,,
https://wiadomosci.onet.pl/swiat/kursk-najbardziej-ekologicznym-miastem-w-rosji/ldqw9,Kursk najbardziej ekologicznym miastem w Rosji,Za najczystsze ekologicznie i najwygodniejsze do życia miasto Rosji w 2012 roku uznany został Kursk - poinformował w piątek rosyjski wiceminister zasobów naturalnych i ekologii Rinat Gizatulin., ,,
https://wiadomosci.onet.pl/swiat/chiny-inwestuja-w-ochrone-srodowiska-i-zmniejszenie-emisji-co2/0xtvr,Chiny inwestują w ochronę środowiska i zmniejszenie emisji CO2,"Pod naciskiem opinii publicznej rząd chiński zwiększył do 1,8 bln juanów (294 mld dolarów) nakłady na podejmowane w latach 2011-2015 działania służące ochronie środowiska, co ma prowadzić m.in. do dalszego zmniejszenia emisji CO2.",           ,,
https://wiadomosci.onet.pl/swiat/kolejna-z-odslon-dramatu-upalnego-lata/lehqj,Kolejna z odsłon dramatu upalnego lata,"W Niemczech zaczyna brakować butelek do wody mineralnej. Firmy ledwo nadążają z napełnianiem i dystrybucją. Rekordowe upały w Niemczech powodują, że producenci wody mineralnej dochodzą do granic swej wydolności.",          ,,
https://wiadomosci.onet.pl/kraj/francuzi-ostrzegaja-polakow-przed-gazem-lupkowym/x87gf,Francuzi ostrzegają Polaków przed gazem łupkowym,"Francuzi ostrzegają Polaków przed wykorzystaniem gazu łupkowego. Trzeba uważać z jego eksploatacją, bo ""potem można żałować"" - mówi Informacyjnej Agencji Radiowej Nicolas Hulot, jeden z najbardziej aktywnych francuskich ekologów. W ostatnich dniach przebywał on w Warszawie jako oficjalny przedstawiciel prezydenta Francois Hollande'a do spraw zmian klimatycznych i ekologii.",   ,,
https://wiadomosci.onet.pl/kraj/co-bedziemy-robic-ze-smieciami/9c862,Co będziemy robić ze śmieciami?,"1 lipca w życie wejdzie ustawa, która zdaniem krytyków nadaje się tylko na wysypisko. Zamiast rozwiązać problem śmieci wprowadza chaos. Zobacz, jak segregować śmieci? Gdzie co wyrzucać? I kiedy grozi nam kara?",                         ,,
https://wiadomosci.onet.pl/swiat/kenia-z-pozostawionych-na-plazy-klapek-robia-kolorowe-zyrafy/yf24s,Kenia: z pozostawionych na plaży klapek robią kolorowe żyrafy,"W jednym z warsztatów w Nairobi, z pozostawionych na plaży klapek i wyrzucanych przez morze gumowych śmieci powstają różnokolorowe żyrafy, słonie, guźce i inne zabawki. Kenijska firma recyklingu Ocean Sole oczyszcza plaże z pozostawionych tam sandałów, klapek i gumowych przedmiotów wyrzucanych przez fale.",  ,,
https://wiadomosci.onet.pl/kraj/kalety-chca-do-cittaslow/mypw0,Kalety chcą do Cittaslow,Niewielkie miasteczko w powiecie tarnogórskim. Życie toczy się tu wolniej. I pełne zaskoczenie: ma ono szanse dołączyć do elitarnego grona światowych miast,,,
https://wiadomosci.onet.pl/nauka/kosciol-bedzie-nauczal-o-gazie-lupkowym/4xxkq,Kościół będzie nauczał o gazie łupkowym,"Księża z naukowcami mają być jak latarnicy, którzy przed laty mówili na wsiach o elektryfikacji. Koszt projektu to 700 tys. zł - informuje ""Gazeta Wyborcza"".", ,,
https://wiadomosci.onet.pl/ciekawostki/pentagon-zutylizuje-kosmiczne-smieci/dy3wl,Pentagon zutylizuje kosmiczne śmieci,"Amerykańska agencja rządowa zamierza w znacznym stopniu oczyścić przestrzeń kosmiczną. Pracownicy DARPA postanowili poprzez recykling zutylizować satelity, ""które są na emeryturze"" - podaje ""Press Telegram"".",       ,,
https://wiadomosci.onet.pl/kraj/gazeta-wyborcza-ryzyko-drogowych-staroci/fz60m,"""Gazeta Wyborcza"": Ryzyko drogowych staroci","W Polsce od lat ślimaczą się prace nad przepisami o eliminowaniu z ruchu aut o drastycznych wadach technicznych - informuje ""Gazeta Wyborcza"".",,,
https://wiadomosci.onet.pl/kraj/rybnik-pozywa-za-smog-nad-miastem/rgqqf,Rybnik pozywa za smog nad miastem,"Grupa mieszkańców Rybnika zażądała od Ministerstwa Środowiska ""usunięcia stanu zagrożenia życia i zdrowia"", powołując się na unijną dyrektywę, która w Polsce miała obowiązywać od czerwca 2010 roku.",,,
http://wiadomosci.onet.pl/swiat/dankowski-ten-ekosystem-jest-zbyt-wrazliwy/6y22s,Dankowski: ten ekosystem jest zbyt wrażliwy,Dziesięciu aktywistów i aktywistek Greenpeace biorących udział w blokadzie siedziby głównej Gazpromu w Moskwie zostało zatrzymanych przez policję. Wśród nich jest Polak - Piotr Dankowski z Warszawy. Blokada została zlikwidowana. (kdp),,,
http://wiadomosci.onet.pl/swiat/protest-greenpeace-przed-siedziba-gazpromu/h5hlx,Protest Greenpeace przed siedzibą Gazpromu,Dziesięciu aktywistów i aktywistek Greenpeace biorących udział w blokadzie siedziby głównej Gazpromu w Moskwie zostało zatrzymanych przez policję. Wśród nich jest Polak - Piotr Dankowski z Warszawy. Blokada została zlikwidowana. (kdp),,,
http://wiadomosci.onet.pl/swiat/greenpeace-kontra-gazprom/mvlwh,Greenpeace kontra Gazprom,"Grupa aktywistów Greenpeace rozpoczęła dziś rano okupację należącej do Gazpromu platformy wiertniczej Prirazlomnaya na Morzu Peczorskim. Akcja ta jest częścią kampanii, mającej na celu powstrzymanie tzw. krajów arktycznych i międzynarodowych koncernów paliwowych przed eksploatacją zasobów Arktyki. (kdp)",,,
http://wiadomosci.onet.pl/swiat/greenpeace-blokuje-giganta/96hg2,Greenpeace blokuje giganta,"Grupa aktywistów Greenpeace blokuje 142-metrowy trawler Margiris w holenderskim porcie. Nie chcą w ten sposób pozwolić wypłynąć mu na łowiska u wybrzeży Australii, gdzie prowadzone przez tak wielkie jednostki połowy zagrażają wrażliwym ekosystemom morskim. (kdp)",,,
http://wiadomosci.onet.pl/swiat/biegun-polnocy-znika-zdazymy-go-ocalic/cwcdl,Biegun Północy znika. Zdążymy go ocalić?,W obronie Arktyki przed przemysłowym wykorzystaniem i ekologiczną dewastacją Greenpeace umieści flagę i milion podpisów na dnie morskim pod Biegunem Północnym. Projekt wspierają dziesiątki gwiazd i autorytetów z całego świata. (kdp),,,
https://wiadomosci.onet.pl/religia/ekologiczne-pogrzeby/g44y6,Ekologiczne pogrzeby,"Coraz więcej zwolenników hybrydowych samochodów, recyklingu i wegetariańskiej diety chce opuścić ten świat w sposób równie przyjazny środowisku, według zasady: żyj w zgodzie z naturą i umieraj ekologicznie. To dla nich wymyślono ""zielone"" pochówki.",            ,,
http://wiadomosci.onet.pl/kraj/modernizacja-na-szadolkach/pf9c8,Modernizacja na Szadółkach,Dzięki nowej bioelektrowni i wkrótce otwartej kompostowni ma się poprawić jakość powietrza unoszącego się z gdańskiego Zakładu Utylizacyjnego na Szadółkach. (np),,,
http://wiadomosci.onet.pl/kraj/polacy-coraz-bardziej-proekologiczni/9hqj5,Polacy coraz bardziej proekologiczni,Jak wynika z najnowszych badań TNS OBOP wśród głównych aspektów życiowych Polacy coraz częściej wymieniają ekologię. (asz),,,
http://wiadomosci.onet.pl/kraj/niska-wrazliwosc-ekologiczna-polakow/6j56y,Niska wrażliwość ekologiczna Polaków,"Na wsiach w piecach pali się byle jak i byle czym, ze szkodą dla środowiska. Dlaczego? Z badań TNS OBOP wynika, że Polacy na wsiach i terenach podmiejskich mniej dbają o środowisko. (js)",,,
https://wiadomosci.onet.pl/kraj/jutro-miedzynarodowy-dzien-wegetarianizmu/yl8k6,Jutro Międzynarodowy Dzień Wegetarianizmu,"W piątek obchodzimy Międzynarodowy Dzień Wegetarianizmu. Z tej okazji Fundacja Viva! Akcja Dla Zwierząt organizuje Weekend Wegetarianizmu, w programie m.in. happening, wykłady oraz degustacja wegeteriańskich potraw.",     ,,
http://wiadomosci.onet.pl/kraj/recykling-sluzy-wszystkim/82191,Recykling służy wszystkim,"Butelka po wodzie mineralnej, jednorazowa reklamówka, pojemniczek po jogurcie - każdego dnia do kosza wyrzucamy tysiące odpadów. Jednak bez tych opakowań ciężko byłoby nam żyć w XXI wieku. (np)",,,
http://wiadomosci.onet.pl/jak-wplywaja-na-nas-zmiany-klimatu/0ml68,Jak wpływają na nas zmiany klimatu?,"160 000 osób ginie co roku w wyniku zmian klimatu na świecie. W ciągu zaledwie 50 lat, jeżeli nie będziemy stanowczo reagować, możemy doprowadzić do wymarcia jednej trzeciej wszystkich gatunków roślin i zwierząt. A wszystko to przez efekt cieplarniany i zmiany klimatu. Kto jest winien takiego stanu rzeczy? (js)",,,
http://wiadomosci.onet.pl/kraj/ekofundusz-przestaje-istniec/8fhd3,"""EkoFundusz"" przestaje istnieć","W Warszawie podsumowano 18 lat działalności ""Fundacji EkoFundusz"". Jego głównym celem była zamiana części polskiego długu zagranicznego na wspieranie inwestycji w ochronę środowiska. Od listopada fundusz przestanie działać.",,,
http://wiadomosci.onet.pl/swiat/60-dni-do-godziny-dla-ziemi-wwf/ksbpw,60 dni do Godziny dla Ziemi WWF,"Na 60 dni przed największą na świecie akcją na rzecz ograniczenia zmian klimatu, Godziną dla Ziemi, organizacja ekologiczna WWF rozpoczyna wielkie odliczanie. 60 znanych osób oraz władze 14 miast wojewódzkich już zadeklarowały, że wspólnie z WWF Polska zgaszą światła w sobotę, 27 marca o godz. 20.30. (mk)",,,
http://wiadomosci.onet.pl/kraj/pomoz-foce-wrocic-do-domu/9zfel,"""Pomóż foce wrócić do domu!""","Pod tym hasłem WWF Polska rozpoczyna kampanię na rzecz ochrony foki szarej w Bałtyku. Według badań przeprowadzonych na zlecenie WWF Polska, 60 procent Polaków nie wie bądź nie jest pewnych, że w Bałtyku żyją foki szare. Chociaż większość ankietowanych teoretycznie zdaje sobie sprawę z tego, że nie należy podchodzić i głaskać foki, to już co trzeci Polak uważa, że fokę znalezioną na plaży powinniśmy polewać wodą, żeby nie zginęła, a co czwarty zaganiałby ją do wody, żeby sprawdzić czy nie jest chora. Prawie co trzeci pytany w sondażu podszedłby do foki, by zrobić jej zdjęcie. Zaledwie 1/3 Polaków zdaje sobie sprawę, że zagrożeniem dla przetrwania foki jest nieodpowiednie zachowanie ludzi. (mk)",,,
https://wiadomosci.onet.pl/swiat/ekoszalenstwo/yvsg5,Ekoszaleństwo,"Jeśli chcesz jeść zdrowo i ekologicznie, sam rób mleko i piecz chleb (wyłącznie na zakwasie!). Chcesz być ekologiczną mamą? Kupuj przez internet pieluchy z bambusa, a najlepiej sama naucz się szyć. Niektóre kobiety już nawet same wytwarzają kosmetyki, a wszystko po to, by było eko. Czy to znaczy, że za kilka lat Louis Vuitton będzie robił torby wyłącznie z płótna lub wikliny? Nie dajmy się zwariować!",             ,,
https://wiadomosci.onet.pl/dziura-ozonowa-bliska-pobicia-rekordu/m3de8,Dziura ozonowa bliska pobicia rekordu,"Dziura ozonowa nad Antarktydą w 2008 roku jest większa niż w zeszłym roku, ale nie aż tak duża jak w rekordowym roku 2006 - informuje serwis CNN.",   ,,
