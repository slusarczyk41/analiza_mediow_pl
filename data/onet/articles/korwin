http://wiadomosci.onet.pl/kraj/korwin-zaprezentowal-spot-podsumowujacy-rzady-po-i-pis/w22x08,KORWiN zaprezentował spot podsumowujący rządy PO i PiS,"Spot podsumowujący rządy PO i PiS zaprezentowała we wtorek w Sejmie partia KORWiN. Przekonuje w nim, że w każdej minucie ostatnich 10 lat, popełniane były dwa przestępstwa, ok. 141 tys. zł zabierano z pensji Polaków, a za wynagrodzenia urzędników płaciliśmy ponad 43 tys. zł. - PiS, PO jedno zło - mówił Janusz Korwin-Mikke na konferencji prezentującej spot.","Prezentujący spot poseł Przemysław Wipler powiedział, że jest on próbą przedstawienia jednej minuty w ostatnich 10 latach. - Podzieliliśmy dane statystyczne podawane przez Główny Urząd Statystyczny, jak one wypadają w takiej jednostce rozliczeniowej jak minuta, żeby pokazać Polakom jak wygląda jedna minuta rządów PO i PiS - powiedział. W spocie partia zaznacza, że w każdej minucie popełniane są dwa przestępstwa, 140 799 zł podatku PIT zabierane jest z pensji Polaków, a przedsiębiorcom odbiera się 62 868 zł podatku CIT. Ponadto padają w nim stwierdzenia, że za wynagrodzenia urzędników Polacy płacą 43 495 zł, na oświatę i wychowanie wydają w ciągu minuty 3 502 zł, z kolei na utrzymanie więzień - 4 847 zł. Poza tym - jak przekonuje ugrupowanie - Polska do budżetu UE wpłaca co minutę 55 747 zł a Polacy, którzy wyjechali z kraju wypracowują w innych państwach 114 155 zł. KORWiN zwraca uwagę, że rząd w każdej minucie zadłuża nas o 75 891 zł - a od tego długu płacimy 69 032 zł odsetek. Ponadto co minutę na konta partii politycznych wpływa 170 zł, a Polacy dostają 5 mandatów. Na końcu spotu słychać lektora, który mówi: ""jeśli tak wygląda jedna minuta rządów PO-PiS, wyobraź sobie kolejne cztery lata"". Jak podkreślił Wipler, między PO i PiS ""nie ma w chwili obecnej istotnych, poważnych różnic programowych"". - Obie te formacje w kwestiach społecznych, ekonomicznych, gospodarczych, polityki zagranicznej, polityki unijnej, mówią delikatnie innym językiem, ale w istocie o tym samym - stwierdził poseł. Również we wtorek na konferencji w Sejmie Janusz Korwin-Mikke mówił oceniając poniedziałkową debatę z udziałem Ewy Kopacz i Beaty Szydło, że - w jego opinii - ""obie panie niczym się nie różnią"". - PiS, PO jedno zło - podsumował lider ugrupowania. Korwin-Mikke pytany przez dziennikarzy o zapowiedzianą obecność premier Ewy Kopacz oraz kandydatki PiS na premiera Beaty Szydło na wtorkowej debacie odpowiedział, że - jego zdaniem - ""one są tylko po to, żeby zająć trochę czasu, żebyśmy mieli mniej czasu na odpowiedzi"". - Nie będę z tymi paniami dyskutował, (...) bo to jest kompletne pustosłowie - stwierdził. Jego zdaniem, jeśli zapytałby obie kandydatki o to, co zrobić np. z rolnictwem, to odpowiedzą ""zrobimy wszystko, żeby było jak najlepiej, żeby rolnicy mieli jak najlepiej"". - I co ja z nimi zrobię? - pytał Korwin-Mikke. Poseł Wipler również negatywnie ocenił formułę wtorkowej debaty, na której - jak podkreślił - ""Polacy usłyszą niecałe 10 minut odpowiedzi polityka, który będzie odpowiadał na zmianę z siedmioma innymi politykami"". Według niego ""to nie jest moment, w którym może dokonać się przełom"", ale będzie to okazja do zadania pytań głównym formacjom - rządzącej i opozycyjnej. - Jestem przekonany, że wczorajsza debata, była istotniejsza, bo ona pokazała, że ani Platforma, ani PiS nie są istotnym wyborem i wygrali ci, którzy nie uczestniczyli w tej debacie - podsumował. Poza tym zdaniem lidera KORWiN przez ostatnie osiem dni kampanii powinny odbywać się codziennie półgodzinne debaty z każdą partią, na których dziennikarze mogliby zadawać ""trudne pytania"". - Nie ma tego, bo te partie rządzące unikają wszelkiej realnej dyskusji - stwierdził Korwin-Mikke. Partia KORWiN na konferencji zwracała uwagę, że jest ""dyskryminowana w mediach"", a poziom prezentowanych informacji jest ""bardzo niski"". Jak dodał Korwin-Mikke nawet ostatnia prowokacja podczas konferencji Nowoczesnej - na której sekretarz generalny ugrupowania Piotr Bryczkowski zakłócał wystąpienie lidera Nowoczesnej Ryszarda Petru, przy użyciu trąbek i piszczałek - odbiła się większym echem w mediach, niż merytoryczne konferencje partii. - Jak się coś mówi z sensem, nikt nie pokazuje - dodał lider partii. - Happening z trąbką pokazały wszystkie media publiczne, ukazało się to w internecie, praktycznie na wszystkich portalach (...), natomiast tego samego dnia mieliśmy zorganizowane dwie merytoryczne konferencje (...), obie nie ukazały się w żadnym serwisie, było o nich cicho. Nic się nie przebiło, natomiast ta trąbka się przebiła - dodał sekretarz partii KORWiN.",,
https://wiadomosci.onet.pl/kraj/partia-korwin-zmienia-nazwe-na-wolnosc/rw75hg,Partia KORWiN zmienia nazwę na Wolność,"Wolność - to nowa nazwa partii do tej pory znanej jako KORWiN. O zmianie zdecydowano na kongresie, który odbył się w Warszawie. - Jedno z kluczowych głosowań (kongresu) dotyczyło zmiany nazwy partii - poinformowała Magalena Papierz z biura prasowego partii.","Prezes partii Janusz Korwin-Mikke powiedział, że prezydium proponowało inną nazwę - Nowa Prawica Rzeczypospolitej Polskiej (poprzednie ugrupowanie Korwin-Mikkego nazywało się Kongres Nowej Prawicy - red.). Propozycja dostała jednak najmniej głosów, a wymagana liczba uczestników kongresu - ponad trzy piąte - poparła nazwę Wolność. - Obecnie partia nazywa się Wolność, w skrócie KORWiN. Tak jakoś wyszło, bo skrótu nie zmieniliśmy. To nawet dobrze medialnie, bo zostanie kawałek starej nazwy - dodał Korwin-Mikke. Był to pierwszy kongres partii KORWiN, obecnie Wolność, w dokumentach partyjnych został nazwany założycielskim. Absolutorium przedłużające kadencję na kolejne pięć lat otrzymało prezydium, w którym prócz prezesa zasiadają wiceprezesi: Robert Jarosław Iwaszkiewicz, Przemysław Wipler, Konrad Berkowicz, Robert Anacki i Dawid Lewicki. Ponadto na kongresie wybrane zostały składy poszczególnych organów partii, m.in. sądu, komisji rewizyjnej, zarządu krajowego i rady krajowej. Według Korwin-Mikkego w kongresie wzięło udział ok. 740 delegatów. Powstanie partii KORWiN, czyli Koalicja Odnowy Rzeczypospolitej Wolność i Nadzieja, prezes ugrupowania ogłosił w styczniu 2015 r. Niedługo wcześniej Korwin-Mikke opuścił Kongres Nowej Prawicy po tym, jak konwentykl KNP, złożony z kilkunastu członków założycieli, odwołał go ze stanowiska prezesa. Działacze nie doszli do porozumienia, m.in. co do koncepcji dalszego rozszerzania partii. Korwin-Mikke przekonywał wtedy, że jednym z powodów, dla których buduje nową partię, jest chęć ""utworzenia »otoczki« naokoło KNP"", która ma zapewnić jej szersze poparcie społeczne. Innym powodem mogły być kłopoty finansowe Kongresu Nowej Prawicy. PKW zakwestionowała wówczas sprawozdanie finansowe partii, co oznaczało groźbę utraty subwencji z budżetu.",Janusz Korwin-Mikke,
https://wiadomosci.onet.pl/kraj/korwin-mikke-nasz-wynik-to-najgorszy-mozliwy-scenariusz/6rgs4e,Korwin-Mikke: nasz wynik to najgorszy możliwy scenariusz,"Janusz Korwin-Mikke zabrał głos po ogłoszeniu sondażowych wyników wyborów parlamentarnych. Partia KORWIN uzyskała 4,9 proc. i prawdopodobnie nie będzie miała swojej reprezentacji w najbliższej kadencji Sejmu i Senatu. -To dla najgorszy możliwy scenariusz i obawiam się, że nikogo nie przekonaliśmy - powiedział Janusz Korwin-Mikke.","Według sondażu Ipsos dla TVP1, TVN24 i Polsat News partia KORWiN otrzymała 4,9 proc. - Nie chcę nic mówić, ale to dla nas najgorszy możliwy scenariusz. Nie jest dobrze i nie jestem zadowolony z tego wyniku. Oczywiście to poparcie wzrosło o jakieś 300 tys. głosów w porównaniu do wyborów do europarlamentu, ale obawiam się, że nikogo nie przekonaliśmy - mówił po pojawieniu się pierwszych sondażowych wyników Korwin-Mikke. Podkreślił też, że nawet w przypadku utrzymania się niekorzystnego wyniku, jego celem nadal będzie przekonanie jak największej liczby ludzi do naprawiania Polski. Poznaliśmy pierwsze sondażowe wyniki wyborów parlamentarnych. PiS zdobywa 39 proc. poparcia, a PO 23,4 proc. Na trzecim miejscu uplasował się Kukiz'15 zdobywając 9 proc. głosów. Do Sejmu wejdą też .Nowoczesna, która zdobyła 7,1 proc. głosów, a także PSL z 5,2 proc. poparciem. Według wstępnych wyników sondażowych wyborów parlamentarnych podanych przez TVN24 Prawo i Sprawiedliwość zdobyło 39 proc. poparcia, co daje 242 mandaty, Platforma Obywatelska 23,4 proc. poparcia i 133 mandaty, na trzecim miejscu uplasował się Kukiz'15 z 9 proc. poparciem, co da 44 mandaty. .Nowoczesna zdobywa 7 proc. głosów i jednocześnie 22 mandaty, a PSL 5,2 proc., co przełoży się na 18 mandatów. Do Sejmu nie dostaną się partie KORWIN (4,9 proc.), Partia Razem (3,8 proc.) oraz Zjednoczona Lewica, która zdobyła 6,6 procent głosów. Frekwencja w wyborach parlamentarnych wyniosła 51,6 proc.",Janusz Korwin-Mikke,
https://wiadomosci.onet.pl/kraj/cbos-najwieksza-sympatia-cieszy-sie-pis-najwieksza-niechec-wobec-partii-korwin/d93x52,"CBOS: największą sympatią cieszy się PiS, największa niechęć wobec partii KORWiN","PiS cieszy się sympatią 39 proc. respondentów, ruch Pawła Kukiza – 37 proc., a Nowoczesną i PO obdarza sympatią po 36 proc. – wynika z sondażu CBOS. Najwięcej negatywnych emocji budzi partia KORWiN – 50 proc. oraz PiS – 44 proc. i PO – 36 proc.","CBOS zbadał społeczną aprobatę i dezaprobatę partii i ruchów politycznych. Po zajmujących trzy pierwsze miejsca ugrupowaniach: PiS (39 proc.), Kukiz'15 (37 proc.) PO i Nowoczesna (po 36 proc.) – na kolejnych miejscach w rankingu sympatii uplasowały się: PSL, które budzi sympatię 32 proc. ankietowanych, Komitet Obrony Demokracji, z którym sympatyzuje 26 proc. badanych oraz SLD – 23 proc. deklaracji sympatii. Najmniej pozytywnych wskazań uzyskały: od niedawna funkcjonująca na scenie politycznej i najmniej znana badanym partia Razem (18 proc. deklaracji sympatii i 22 proc. nieznajomości) oraz KORWiN (17 proc. deklaracji sympatii). W rankingu niechęci na kolejnych miejscach po KORWiN (50 proc. deklaracji niechęci), PiS (44 proc.) i PO (36 proc.) znalazły się SLD i Nowoczesna z odpowiednio: 34 proc. i 32 proc. deklaracji niechęci. Ruch Kukiz'15 budzi niechęć u 28 proc. badanych, po 26 proc. ankietowanych wyraziło niechęć wobec PSL i KOD, a 20 proc. niechętnie odnosi się do partii Razem. CBOS zwraca uwagę, że jeśli chodzi o bilans sympatyków i zdeklarowanych przeciwników, najlepiej wypada ruch Kukiz’15 (37 proc. deklaracji sympatii wobec 28 proc. deklaracji niechęci), a zdecydowanie najgorzej – partia KORWiN (odpowiednio: 17 proc. wobec 50 proc.). W stosunku do większości pozostałych ugrupowań również przeważa niechęć, jednak nastawienie to nie jest dominujące – proporcje między sympatykami a przeciwnikami są dość wyrównane. Jedynym ugrupowaniem, które uzyskało dodatnią średnią ocen, wskazującą na jedynie symboliczną przewagę pozytywnych nastawień, jest ruch Kukiz’15 (średnia ocen: 0,09) – informuje CBOS. Średnie pozostałych ugrupowań, choć niewiele się różnią, mają już znak ujemy, wskazujący na większą lub mniejszą przewagę niechęci. Spośród nich najlepiej wypada bilans ocen PSL i Nowoczesnej (odpowiednio: -0,04 i -0,07). W niewielkim stopniu niechęć przeważa także w społecznym odbiorze KOD i partii Razem (odpowiednio: -0,21 i -0,22). Zbliżoną średnią ocen mają jeszcze była i obecna partia rządząca – PO i PiS, które pod tym względem odbierane są bardzo podobnie (odpowiednio: -0,25 i -0,29). Niechęć dość wyraźnie już przeważa w stosunku do SLD (-0,44), jednak o zdecydowanie krytycznym nastawieniu można mówić jedynie w przypadku partii KORWiN (średnia ocen -1,02). Według CBOS elektorat PiS poza własną partią wyraża jeszcze niewielką sympatię dla ruchu Kukiz’15. Pozostałe ugrupowania budzą natomiast wyraźną niechęć wyborców rządzącej partii – najbardziej nielubiane przez zwolenników PiS są: PO, Nowoczesna oraz KOD. Z kolei – podaje CBOS – zwolennicy PO najczęściej deklarują sympatię do Nowoczesnej oraz KOD-u, ale także pozostałe ugrupowania – PSL, SLD i partia Razem – budzą w nich emocje raczej pozytywne niż negatywne. Zwolennicy PO nie akceptują natomiast PiS, partii KORWiN oraz, w mniejszym stopniu, ruchu Kukiz’15. CBOS zauważa, że niechęć do PiS jest w elektoracie byłej partii rządzącej większa niż niechęć zwolenników PiS do PO. Opisując swój stosunek do poszczególnych ugrupowań i ruchów politycznych, badani posługiwali się także 7 punktową skalą, której skrajne wartości opisywały zdecydowaną niechęć (-3) i dużą sympatię (+3). CBOS podkreśla, że taka miara pozwala syntetycznie uchwycić nie tylko proporcje między sympatykami a zdeklarowanymi przeciwnikami, ale także siłę tych nastawień w stosunku do poszczególnych ugrupowań i jednocześnie wyeliminować różnice wynikające ze stopnia ich znajomości, jest średnia ocen. Z sondażu wynika też, że zwolennicy ruchu Kukiz’15 nie akceptują innych niż własne ugrupowań politycznych. W największym stopniu dotyczy to partii rządzącej – PiS. Pozostałe ugrupowania zbierają mniej krytyczne opinie, niemniej również są nielubiane przez wyborców Pawła Kukiza. Pod względem skali dezaprobaty są to w kolejności: PO, SLD, KOD, Nowoczesna, PSL, partia Razem oraz, z najmniejszą liczbą głosów niechęci, partia KORWiN. CBOS zaznacza, że po ostatnich wyborach ogólny stosunek do partii politycznych wyraźnie się poprawił. W 2015 r. średnia ocen na 7 punktowej skali sympatii i niechęci (od -3 do +3) przedstawiała się następująco: PiS (razem z Polską Razem, Prawicą Rzeczypospolitej i Solidarną Polską) wynosiła -0,87; PO: - 1,11; PSL: - 1,25; SLD: - 1,62; partii Razem: -1,64; KORWiN: -2,08; Kukiz'15 (odpowiednikiem był Ruch NOW): -0,38; Nowoczesna: - 1,38. Tylko 13 proc. ankietowanych nie zadeklarowało sympatii do żadnej z istniejących partii. Co piąty respondent (20 proc.) sympatyzuje tylko z jednym ugrupowaniem. Polacy najczęściej wyrażali sympatię do więcej niż dwóch partii politycznych, ale żaden z badanych nie deklarował sympatii do wszystkich. Również w przypadku odczuć dezaprobaty najczęściej wskazywano od dwóch do ośmiu ugrupowań. Sondaż przeprowadzono metodą wywiadów bezpośrednich (face to face) wspomaganych komputerowo w dniach 5–12 maja 2016 roku na liczącej 1100 osób reprezentatywnej próbie losowej dorosłych mieszkańców Polski.","Według najnowszego sondażu CBOS największą sympatią cieszy się PiS, największa niechęć wobec partii KORWiN",
https://wiadomosci.onet.pl/kraj/przemyslaw-wipler-o-kukizie-sukces-go-przytloczyl-i-przerosl/cb3yk1,Przemysław Wipler o Kukizie: Sukces go przytłoczył i przerósł,"- Kukiz traci ludzi, którzy go wspierali. Nie rozumiem jego taktyki. Sukces go przerósł, jest nim przytłoczony i nie daje sobie rady z ludźmi, którzy drzwiami i oknami w całym kraju próbują się do niego dostać - powiedział w ""Polityce przy kawie"" w TVP1 Przemysław Wipler. - Paweł Kukiz chce sięgać po wszystkich, którzy mają odwagę i determinację, by zmieniać kraj - odpowiedział mu Piotr Guział.","Według Wiplera Paweł Kukiz nie ma pomysłu na to, jak powinien wyglądać jego obywatelski projekt. Nie wie też, jaki powinien być jego program - Traci sojuszników. Stracił już Piotra Rybaka, rolników z Samoobrony, upokorzył też prezydenta Lublina - wymieniał poseł partii KORWiN. - To jest nadinterpretacja - odpowiadał mu Guział. I dodał, że Kukiz jest ""przywódcą pozytywnej rewolucji"" i do tego artystą - a, jego zdaniem przywódcy i artyście wolno nieco więcej. - Mają pozytywną emocjonalność, może wyrażają się za szybko, zbyt jaskrawie, ale chodzi o to, by zaangażować w ten ruch jak najwięcej ludzi - mówił dalej burmistrz Ursynowa. Przemysław Wipler ostatecznie potwierdził też, że jego partia nie pójdzie do wyborów w koalicji ze środowiskiem Pawła Kukiza. - Partia KORWiN do wyborów pójdzie samodzielnie. Do tanga trzeba dwojga. Jak na razie środowiska Kukiza wygląda na zbieraninę, która może się rozpaść przy pierwszym głosowaniu - tłumaczył gość TVP1. - Chcieliście wjechać na plecach Pawła Kukiza wjechać do Sejmu i potem założyć własne środowisko - odpowiadał Piotr Guział. - Paweł Kukiz chce być osobą wiarygodną. Nie może założyć partii, skoro walczy z partiokracją. On chce wprowadzić do Sejmu szeroki ruch społeczny - przekonywał dalej. Nie chciał jednak powiedzieć, czy zdecyduje się na start w jesiennych wyborach. - Dziś najważniejsze jest referendum. I temu jest poświęcona jutrzejsza konwencja w Lubinie. Dla mnie najważniejsza jest Warszawa, ale jeżeli Paweł Kukiz będzie chciał mieć eksperta od spraw samorządowych, to jestem gotów go wspierać. On sam zdecyduje w jakim charakterze - tłumaczył.",Przemysław Wipler,
https://wiadomosci.onet.pl/janusz-korwin-mikke-zainauguruje-kampanie-prezydencka-juz-w-sobote/5s959h,Janusz Korwin-Mikke zainauguruje kampanię prezydencką już w sobotę,Ubiegający się o fotel prezydenta Janusz Korwin-Mikke zainauguruje w sobotę w Kłobucku (woj. śląskie) swoją kampanię wyborczą; w poniedziałek kandydat partii KORWiN rozpocznie spotkania z wyborcami. Wraz ze swoim sztabem będzie podróżował awionetką.,"- W Kłobucku startujemy, ponieważ jest to miejsce, w którym Janusz Korwin-Mikke pięciokrotnie poprawił swój wynik od ostatnich wyborów prezydenckich (w 2010 roku) do wyborów do Parlamentu Europejskiego (w 2014). Mamy nadzieję na pięciokrotny skok także w tej kampanii w wyborach prezydenckich - podkreślił na czwartkowej konferencji prasowej przed Pałacem Prezydenckim szef kampanii Korwin-Mikkego Przemysław Wipler. Z kolei w poniedziałek kandydat ugrupowania KORWiN rozpocznie spotkania z wyborcami; wraz ze swoim sztabem będzie podróżował awionetką. - Wystartujemy w poniedziałek z warszawskiego Bemowa. Planujemy trzy przeloty dziennie. Będziemy latali tam, gdzie nie dojadą Bronkobusy i Dudabusy. Będziemy w stanie dotrzeć tam, gdzie inni nie dotrą. Krótko mówiąc, planujemy zdeklasować naszą konkurencję na poziomie nie tylko programowym, ale i lokomocyjnym - podkreślił Wipler. Zaplanowano loty do 42 miast, w poniedziałek Korwin-Mikke odwiedzi Radom i Piotrków Trybunalski. Korwin-Mikke zakończy swoją trasę po kraju 29 marca w Modlinie. - Tam przesiądziemy się z ""Air Korwina One"", z ""Korwinolotu"", jak to niektórzy mówią - do Ryanaira i polecimy na otwarte spotkanie z Polakami do Dublina, gdzie najbardziej nas popierają, bo mieliśmy prawie 50-proc. poparcie w Dublinie - zaznaczył Wipler. Jak zapowiedział, kandydat razem z Polakami uda się na mecz piłki nożnej polskiej reprezentacji z Irlandią. Na konferencji prasowej kandydat Partii Libertariańskiej, muzyk Waldemar Deska poinformował, że udzieli poparcia w wyborach Korwin-Mikkemu. Pytany, czy rezygnuje ze startu w wyborach, bo nie zebrał 100 tys. podpisów poparcia wymaganych do rejestracji kandydata, Deska odpowiedział, że do tej pory zebrano 70 tys. podpisów pod jego kandydaturą, jednak uznał, że w koalicji - można więcej osiągnąć. Korwin-Mikke podziękował za poparcie Partii Libertariańskiej i wyraził nadzieję, że nie zawiedzie tej ""wolnościowej partii"". Dodał, że wspólnie będą działać na rzecz realizacji hasła ""silna armia, proste prawo"". Pytany, czy liczy także na poparcie Jacka Wilka - kandydata swojej niedawnej partii, Kongresu Nowej Prawicy, gdyby ten nie zebrał podpisów, Korwin-Mikke mówił, że będzie się bardzo cieszyć, jeśli Wilkowi się uda. - Im więcej ludzi mówi mniej więcej to samo, co ja, tym bardziej poważnie ludzie traktują to, co ja mówię - dowodził kandydat.",Janusz Korwin-Mikke i Przemysław Wipler,
https://wiadomosci.onet.pl/kraj/korwin-apeluje-o-pojscie-na-majowe-wybory/7zr314,KORWiN apeluje o pójście na majowe wybory,"O pójście na majowe wybory apelowali dziś w Łodzi lokalni działacze partii KORWiN. Sam lider ugrupowania i kandydat na prezydenta Janusz Korwin-Mikke dodał, że jeśli wyborcy nadal będą głosowali na PO czy PiS, ""to będzie ten sam rezultat - korupcja, głupota, zastój gospodarczy"".","- Nie dajcie sobie ukraść własnego głosu. Idźcie na wybory i głosujcie z własnym sumieniem. Nie słuchajcie żadnych podpowiedzi telewizji, nie wsłuchujcie się w piękne słowa tych, którzy teraz rządzą - mówili działacze na spotkaniu z mediami. Odnosząc się do tego apelu Korwin-Mikke zwrócił uwagę, że jego najgroźniejsi rywale - Bronisław Komorowski, którego popiera PO i Andrzej Duda (PiS) to byli działacze Unii Wolności. - To jest ta sama formacja i myślą tak samo. Zostali wytypowani, aby nic się nie zmieniło. (…) Jeżeli będziecie nadal głosowali na te partie, to będzie ten sam rezultat - korupcja, głupota, zastój gospodarczy - powiedział. Pytany, czy coś go zaskoczyło w obecnej kampanii odpowiedział, że nie wie, bo jej nie śledzi. Jak mówił, nie ogląda telewizji, a to co mu ludzie powiedzą, to on wie. - Mogę tylko powiedzieć jedno - ci sami ludzie, którzy jeszcze nie tak dawno mówili, że prezydent jest tylko doczepką do żyrandola, teraz walczą o prezydenturę, bo w Polsce prezydent jest jedyną osobą, która kontroluje służby specjalne - dodał Korwin-Mikke. Korwin-Mikke powtórzył, że gdyby został prezydentem, to jedną z pierwszych jego decyzji byłoby ułaskawienie polskich żołnierzy skazanych za ostrzelanie afgańskiej wioski Nangar Khel. Oskarżenie ich nazwał skandalem, bo według niego nie może żołnierz odpowiadać karnie za wykonanie rozkazu. Na pytanie, czy ma jakąś specjalną ofertę dla łodzian odpowiedział, że nie, bo wszędzie problemy są takie same. Dodał, że Łódź jest trudnym dla niego terenem, bo tu ""rządzą albo narodowcy, albo socjaliści"". Wybory odbędą się 10 maja; jeśli żaden z kandydatów nie uzyska ponad połowy ważnie oddanych głosów, 24 maja odbędzie się druga tura wyborów.",Janusz Korwin-Mikke w Radomiu,
https://wiadomosci.onet.pl/kraj/tvn24-publikuje-nowy-sondaz-poparcia-dla-partii-politycznych/8nwg3rk,TVN24 publikuje nowy sondaż poparcia dla partii politycznych,"Nowy sondaż Millward Brown SA dla ""Faktów"" TVN i TVN24 przynosi znaczące zmiany w poparciu dla partii politycznych. Liderem wciąż jest PiS, jednak formację Kaczyńskiego od PO dzielą zaledwie 2 punkty procentowe. W sumie w Sejmie znalazłoby się pięć partii.","Swoje poparcie dla PiS deklaruje 29 proc. Polaków, czyli o 5 punktów procentowych mniej, niż w ostatnim badaniu. Z kolei PO może liczyć na poparcie rzędu 27 proc. ankietowanych (wzrost o 3 punkty procentowe). Podium zamyka Kukiz'15, na które swój głos chce oddać 10 proc. Polaków (wzrost o 5 punktów procentowych). Na kolejnym miejscu znalazły się Nowoczesna Ryszarda Petru i SLD. Obie partie cieszą się poparciem wynoszącym 8 proc. Poza Sejmem znalazłyby się Partia Wolność (z poparciem 4 proc.), PSL (z poparciem 4 proc.) i Partia Razem (2 proc.) Pełne wyniki sondażu KANTAR Millward Brown SA dla ""Faktów"" TVN i TVN24 znajdują się na stronach TVN24. W tym samym badaniu dla ""Faktów"" TVN i TVN24 zapytano też o stosunek Polaków do ministra Antoniego Macierewicza. 57 proc. ankietowanych uważa, że szef MON powinien pożegnać się z ministerstwem. Za pozostawieniem go na stanowisku opowiada się 26 proc. Polaków. 17 proc. nie ma w tej sprawie zdania. W sondażu dla ""Faktów"" TVN zapytano też Polaków o poziom bezpieczeństwa w Polsce. Według 35 proc. respondentów poziom ten zmniejszył się w ciągu ostatniego roku. 23 proc. Polaków jest zdania, że nasz kraj jest bezpieczniejszym miejscem, niż rok temu. 7 proc. nie ma zdania.",TVN24 publikuje nowy sondaż poparcia dla partii politycznych,
http://wiadomosci.onet.pl/kraj/inwazja-pierwszy-spot-partii-korwin-w-kampanii/3v02hs,"""Inwazja"" - pierwszy spot partii KORWiN w kampanii","Kwestia imigracji jest tematem pierwszego w kampanii wyborczej spotu partii KORWiN. W zaprezentowanym filmie formacja stwierdza, że tylko ona mówi odważne ""nie"" nielegalnym imigrantom i może zapewnić bezpieczeństwo Polakom.","Spot rozpoczyna się słowami: ""Inwazja się rozpoczęła"". Lektor mówi, że do Europy przybywają nielegalni imigranci, którzy ""zagrażają naszej tradycji, kulturze i wartościom"". Dalej stwierdza, że ""są w Polsce politycy, którzy witają ich z otwartymi ramionami"". W filmie promującym partię KORWiN pojawiają się fragmenty przemówień premier Ewy Kopacz i szefa PiS Jarosława Kaczyńskiego. Premier w zaprezentowanych fragmentach wypowiedzi m.in. deklaruje, że ""Polska chce pomóc"". Z przemówienia Kaczyńskiego w Sejmie pokazano fragment, w którym prezes PiS mówi, że ""jesteśmy zdecydowanie za tym, żeby pomóc"". Partia KORWiN w spocie stwierdza, że tylko ona mówi odważne ""nie"" nielegalnym imigrantom i tylko ona zapewni polskim rodzinom bezpieczeństwo. Poseł i polityk partii KORWiN Przemysław Wipler przekonywał na środowej konferencji prasowej w Sejmie, że wszystkie inne formacje w sprawie imigrantów ""albo kluczą, albo niuansują, albo dzielą się głosami, albo mówią wprost: chlebem i solą"". W jego ocenie na przyjęcie imigrantów i ""wszystko, co zostanie w Brukseli postanowione"" zgodzą się politycy PO, Zjednoczonej Lewicy, PSL i partii Nowoczesna Ryszarda Petru. Jak uznał Wipler, Jarosław Kaczyński nie zgadza się na postanowienia UE, ale ""kogoś by przyjął i dał na to pieniądze"". Trzecia postawa - jak mówił Wipler - to ""jest miotanie się, mówienie jednego dnia »tak«, drugiego dnia »siak«"". - Jest w Polsce taki polityk, który uważa, że sposobem na problem imigrantów jest wprowadzenie w Polsce JOW-ów i on zmienia każdego dnia zdanie w tym temacie - powiedział polityk. Zdaniem Wiplera tylko partia KORWiN sprzeciwia się stanowczo imigrantom, a jej lider Janusz Korwin-Mikke już w 1993 roku w Sejmie przestrzegał, że ""polityka azylancka prowadzona przez bogate kraje Zachodu doprowadzi do tego, że będą do Europy masowo przyjeżdżali ludzie, którzy będą chcieli brać pieniądze wypracowane przez Europejczyków"". Wipler stwierdził, że Korwin-Mikke miał rację, mówiąc jako europoseł przed rokiem w Parlamencie Europejskim, że ""wrogowie Europy są nie w Moskwie, a w meczetach Antwerpii, Berlina"". Uznał, że ""gigantyczna większość Polaków"" podziela zdanie o tym, że rozwiązania w kwestiach imigrantów podejmowane na poziomie europejskim, są nie do przyjęcia.",,
https://wiadomosci.onet.pl/kraj/konfederacja-kontra-tvn-jest-decyzja-sadu-w-zwiazku-z-pozwem-w-trybie-wyborczym/r44p275,Konfederacja kontra TVN. Jest decyzja sądu w związku z pozwem w trybie wyborczym,"Konfederacja KORWiN Braun Liroy Narodowcy wygrała proces w trybie wyborczym z telewizją TVN ws. materiału zawartego w wydaniu ""Faktów"" z 16 kwietnia - poinformowało dzś biuro prasowe Konfederacji.","""Wnioskodawcy argumentowali, że materiał w sposób celowy pomijał Konfederację, pokazując przy tym wszystkie komitety wyborcze w wyborach do Parlamentu Europejskiego, nawet te, które nie zebrały wymaganej liczby podpisów. Sąd podzielił argumentację Konfederacji, uznając, że materiał »Faktów« był nierzetelny i wprowadzający w błąd"" - zaznaczono w komunikacie Konfederacji. W decyzji sądu czytamy, że telewizja TVN musi sprostować nieprawdziwe informacje na antenie swojej stacji w trakcie trwania programu ""Fakty"" o godzinie 19. W uzasadnieniu wyroku czytamy: ""W wyemitowanym materiale podczas wyświetlania logotypów Prawa i Sprawiedliwości, Koalicji Europejskiej, Wiosny, Kukiz’15 i Lewicy Razem skomentowano, że są to największe komitety wyborcze"". ""Skontrastowano je z listą »małych, czasem egzotycznych« komitetów wyborczych, po których nastąpiła wypowiedź Anny Godzwon, byłej rzeczniczki Państwowej Komisji Wyborczej, według, której »małe« komitety wyborcze, czyli takie, które »chciałyby zarejestrować listy tylko w jednym okręgu« i nie mają szans na zdobycie mandatu w wyborach do Parlamentu Europejskiego"" - czytamy w komunikacie Konfederacji. Poinformowano w nim także, ze ""w ocenie Sądu tak skonstruowany materiał sugeruje, iż istnieje podział na większe komitety wyborcze »mające szansę na mandat« oraz »mniejsze«, które tej szansy nie mają, a kryterium podziału, jak pośrednio wskazano w dalszej części materiału, był fakt zarejestrowania listy ogólnopolskiej"". ""Taka też, w ocenie Sądu, jest jedyna wspólna cecha łącząca wymienione w grafice, przedstawiające zdaniem uczestnika postępowania największe komitety wyborcze"" - przekonuje Konfederacja. Zobacz również: na listach Konfederacji aż cztery osoby o nazwisku Korwin-Mikke ""Według przedstawionych materiałów KWW Konfederacja zarejestrowało listę kandydatów na posłów do Parlamentu Europejskiego w siódmym, a więc konstytuującym powstania ogólnopolskiego komitetu wyborczego, okręgu wyborczym 16 kwietnia 2019. Zgłoszeń natomiast dokonano w dniach 11-15 kwietnia 2019 r. Zdaniem Sądu oznacza to, że uczestnik postępowania przedstawił materiał nierzetelny i poprzez niewymienienie KWW Konfederacja wśród »największych« komitetów wyborczych należy uznać, że przedsiębrał agitację wyborczą zawierającą nieprawdziwe informacje"" - pokreśliło biuro prasowe Konfederacji. Jak zaznaczono, wyrok ten jest nieprawomocny. Chcesz być na bieżąco z najważniejszymi informacjami dnia? Polub Onet Wiadomości na Facebooku!",,
https://wiadomosci.onet.pl/kraj/partia-korwin-apeluje-do-prezydenta-o-dopisanie-pytan-do-wrzesniowego-referendum/569vcq,Partia KORWiN apeluje do prezydenta o dopisanie pytań do wrześniowego referendum,"O dopisanie trzech kolejnych pytań - ws podatków, ubezpieczeń społecznych oraz finansowania partii - do wrześniowego referendum zaapelowali dzisiaj do prezydenta Bronisława Komorowskiego przedstawiciele partii KORWiN. Jeśli prezydent odmówi, zamierzają wezwać do bojkotu referendum.","We wniosku złożonym dzisiaj w Kancelarii Prezydenta partia KORWiN proponuje dodanie do zarządzonego na 6 września referendum trzech pytań: ""Czy jest Pani/Pan za likwidacją podatku dochodowego od osób fizycznych i podatku dochodowego od osób prawnych?"", ""Czy jest Pani/Pan za likwidacją przymusu ubezpieczeń społecznych?"" i ""Czy jest Pani/Pan za wprowadzeniem zakazu finansowania partii politycznych z budżetu państwa oraz budżetów jednostek samorządu terytorialnego?"". - Jeżeli pan prezydent nie uwzględni tych punktów, to my wzywamy do bojkotu referendum - oświadczył lider partii Janusz Korwin-Mikke na czwartkowej konferencji prasowej. Jednocześnie szanse, że prezydent przychyli się do propozycji jego ugrupowania ocenił ""na 0,001 proc."". Prezes regionu małopolskiego partii KORWiN i szefowa kampanii referendalnej ugrupowania Agata Banasik powiedziała, że ""aby referendum we wrześniu miało sens, należy zapytać Polaków o sprawy ważne, o sprawy, które będą miały realny wpływ na jakąś zmianę - tak, aby młodzi Polacy nie musieli wyjeżdżać za granicę, aby nie bali się zakładać rodzin w Polsce, tak aby mieli po prostu swoje pieniądze we własnym portfelu"". 6 września, zgodnie z inicjatywą prezydenta Komorowskiego Polacy mają odpowiadać na trzy pytania: czy są ""za wprowadzeniem jednomandatowych okręgów wyborczych w wyborach do Sejmu""; czy są ""za utrzymaniem dotychczasowego sposobu finansowania partii politycznych z budżetu państwa"" i czy są ""za wprowadzeniem zasady ogólnej rozstrzygania wątpliwości, co do wykładni przepisów prawa podatkowego na korzyść podatnika"". Korwin-Mikke ocenił, że zaproponowane przez Komorowskiego brzmienie pytania dotyczącego finansowania partii politycznych jest niejasne. - To może oznaczać, że chcemy zwiększenia finansowania, albo że chcemy je zastąpić innym systemem finansowania z budżetu państwa - ocenił. - W tej formie, w jakiej my to podajemy, jest to po prostu całkowity zakaz finansowania z budżetu zarówno państwa, jak i samorządów - dodał. Korwin-Mikke stwierdził, że nie zgadza się, jakoby system oparty na prywatnych dotacjach prowadził do skorumpowania systemu politycznego w większym stopniu, aniżeli ten oparty na środkach budżetowych. - Jeżeli partie dostaną po 20 mln z budżetu, to żeby zdobyć przewagę nad konkurentem i tak będą kombinować w celu zdobycia dodatkowych środków - uznał. W petycji skierowanej przez partię KORWiN do prezydenta Komorowskiego sformułowano również zarzuty dotyczące pozostałych zaproponowanych przez prezydenta pytań. - Zmiana sposobu wybierania polityków nie jest wystarczająca - trzeba zmienić system, nie tylko polityków - ocenili autorzy listu, odnosząc się do postulatu wprowadzenia jednomandatowych okręgów wyborczych w wyborach do Sejmu. Pytanie dotyczące rozstrzygania wątpliwości co do wykładni przepisów prawa podatkowego na korzyść podatników jest zaś ich zdaniem ""bezprzedmiotowe, bo powyższą zasadę wywodzi się bezpośrednio z konstytucyjnej zasady demokratycznego państwa prawnego"". O rozszerzenie wrześniowego referendum również o trzy kolejne pytania zwrócił się wcześniej do prezydenta PiS. W środę rano o złożeniu pisma z wnioskiem o postawienie w referendum także pytań dotyczących wieku emerytalnego, przyszłości Lasów Państwowych i obowiązku szkolnego 6-latków poinformowała wiceprezes PiS i kandydatka tej partii na premiera Beata Szydło. Pod wnioskiem podpisał się także szef NSZZ ""Solidarność"" Piotr Duda. Odnosząc się do wniosku PiS, Komorowski powiedział wczoraj, że ""dopisać można się do wycieczki szkolnej albo do pamiętnika"". Podkreślił, że inicjatywę w sprawie zarządzenia referendum mają też posłowie. - Radzę po prostu skorzystać z własnych uprawnień - dodał prezydent.",Partia KORWiN apeluje do prezydenta o dopisanie pytań do wrześniowego referendum,
https://wiadomosci.onet.pl/tylko-w-onecie/strajk-nauczycieli-dlaczego-nauczyciele-zarabiaja-tak-malo-artur-dziambor-trwaja-w/08r230z,Dlaczego nauczyciele zarabiają tak mało? Dziambor: bo trwają w chorym systemie,"- Gdyby nauczyciel działał na wolnym rynku, nie byłoby strajków, bo rozmowa o podwyżkach byłaby rozmową albo z klientem - uczniem, albo szefem, czyli dyrektorem szkoły - przekonuje w rozmowie z Onetem Artur Dziambor, gdyński polityk partii KORWiN i nauczyciel z 18-letnim stażem.","Od 8 kwietnia trwa ogólnopolski strajk nauczycieli. Pracownicy edukacji domagają się podwyżek w wysokości 1000 zł. Na to nie chce przystać rząd. Negocjacje wciąż nie odnoszą żadnego skutku.  Strajk wywołuje różne emocje. Nie brakuje osób, które cały problem traktują w kategoriach starcia nauczycieli z polskim rządem. Są jednak tacy, którzy przekonują, że racji w tym sporze nie mają zarówno protestujący nauczyciele jak i przedstawiciele władzy.  - Nauczyciele zarabiają i będą zarabiać mało, ponieważ trwają w chorym systemie, w którym dyrektor szkoły jest jedynie jej administratorem, a pensje każdego nauczyciela wyznacza ministerstwo. Zarabiają mało też dlatego, że jest ich tak dużo, a to z kolei spowodowane jest faktem, że ich pensum wynosi jedynie 18 godzin lekcyjnych w tygodniu. W końcu, zarabiają mało, bo ich praca nie podlega rynkowej ocenie, nie jest dziś w żaden sposób mierzalna, a ścieżka awansu nie oparta jest o kompetencje, tylko przede wszystkim o czas spędzony na stanowisku nauczyciela - uważa Artur Dziambor, gdyński polityk KORWiN, który sam jest nauczycielem z 18-letnim stażem.  - Cztery lata spędziłem w szkołach państwowych, pozostałe lata, prowadząc własną szkołę językową - precyzuje. Co zrobić, by nauczyciele zarabiali więcej? Dziambor proponuje rozwiązanie, które z pewnością jest kontrowersyjne dla wielu osób. - Sytuacja w polskich szkołach może się zmienić tylko dzięki urynkowieniu. Natychmiastowe przekształcenie subwencji oświatowej w osobisty bon oświatowy, przekształcenie szkół w spółki tak samo, jak kiedyś zrobiono z przychodniami lekarskimi, likwidacja karty nauczyciela, odbiurokratyzowanie szkolnictwa, rezygnacja z centralnych programów kształcenia - wylicza. - To na początek. Oczywiście tych zmian trzeba chcieć. Ten rząd ich nie chce, nasz rząd byłby gotowy się tego podjąć - dopowiada rozmówca Onetu. - Gdyby nauczyciel działał na wolnym rynku, nie byłoby strajków, bo rozmowa o podwyżkach byłaby rozmową albo z klientem - uczniem, albo szefem, czyli dyrektorem szkoły. Dziś, gdy jak już wspomniałem, o pensji każdego nauczyciela decyduje minister edukacji, strajk wydaje się jedyną opcją, aby pokazać, że chce się zarabiać więcej - uważa Dziambor. Dodaje, że jego zdaniem strajk jest spowodowany tym, że rząd przeznacza pieniądze na określone grupy społeczne, a pomija m.in. nauczycieli. - Władza wybrała sobie kogo obdaruje odrobiną gotówki z pobranych w podatkach pieniędzy. Kwestią czasu jest, by pozostałe grupy zawodowe zgromadzone w budżetówce doszły do wniosku, że za mało dostały, a propaganda sukcesu rządu przecież cały czas utrzymuje, że pieniędzy w budżecie wystarczy na wszystko - ironizuje Dziambor.",Strajk nauczycieli,
https://wiadomosci.onet.pl/tylko-w-onecie/debata-wyborcza-liderow-2015-na-zywo-kopacz-szydlo-kukiz-petru/4s4wp9,Debata Liderów na żywo. Przedwyborcze starcie ośmiu partii,"Zakończyła się debata wyborcza liderów 2015. Teraz kandydaci komentują swoje wystąpienia w rozmowach z dziennikarzami i na konferencjach prasowych. - Prezes w haniebnych słowach straszy uchodźcami. Europa na nas patrzy - mówiła Ewa Kopacz. - To jest nasz obowiązek, by zmobilizować się dzisiaj. Byśmy poszli do sąsiadów i znajomych i powiedzieli, że 25 października zdecyduje się, czy jest w Polsce wolność czy fanatyzm - dodała. Zapraszamy do śledzenia online naszej relacji na żywo.","Przed debatą, w siedzibie TVP doszło do przepychanek z udziałem polityków PiS. - Ktoś lub coś stanęło na drodze Beaty Szydło - powiedziała Anita Werner na antenie TVN24. Według informacji podawanych przez dziennikarzy na Twitterze część sztabowców PiS nie posiadało plakietek uprawniających ich do wejścia do studia. Prawdopodobnie to było przyczyną incydentu.",Wybory parlamentarne 2015: debata wyborcza liderów na żywo,
https://wiadomosci.onet.pl/kraj/wipler-skomentowal-porazke-zrobmy-rachunek-sumienia/pgt694,"Wipler skomentował porażkę. ""Zróbmy rachunek sumienia""","Przemysław Wipler skomentował wczorajszą porażkę w wyborach parlamentarnych. ""Zróbmy rachunek sumienia, co moglibyśmy zrobić lepiej. Ja robię dość długa listę, ale polecam też innym"" - napisał na Facebooku polityk partii KORWIN.","Przemysław Wipler znany jest ze swojej aktywności w mediach społecznościowych. Były członek PiS, a obecnie polityk partii KORWIN, postanowił za pośrednictwem profilu na Facebooku skomentować wynik wyborów do Sejmu i Senatu. ""Żeby odnieść sukces potrzebne są 3 rzeczy: czas, ludzie i pieniądze. Żeby ten sukces miał sens, potrzebna jest idea wyznaczająca cel. Dla nas ta idea to wiara w wolność, własność, sprawiedliwość, a cel to zmiana ustroju Polski"" - napisał Wipler. Dodał również, że niezbędny jest rachunek sumienia, który on sam również zamierza przeprowadzić. "" Zabrakło nam 37 035, po 903 głosy na okręg wyborczy. Cholernie mało! Zróbmy rachunek sumienia, co moglibyśmy zrobić lepiej. Ja robię dość długa listę, ale polecam też innym."" Pomimo porażki polityk nie traci optymizmu. ""Jutro należy do nas!"" - podsumował swój wpis Wipler. PKW podała oficjalne i pełne wyniki wyborów do Sejmu RP. Prawo i Sprawiedliwość zwycięża, zdobywając 37,58 proc. poparcia. Na drugim miejscu znajduje się Platforma Obywatelska, zdobywając 24,09 proc. poparcia, a na trzecim Kukiz'15 z 8,81 proc. poparcia. Do Sejmu wchodzą także .Nowoczesna i PSL. Swojej reprezentacji w niższej izbie parlamentu nie będą miały Zjednoczona Lewica, partia KORWiN i partia Razem. Prawo i Sprawiedliwość wygrało wybory parlamentarne w większości województw, podczas gdy PO zwyciężyła w dwóch: pomorskim i zachodniopomorskim. PiS wygrało w województwach: dolnośląskim, kujawsko-pomorskim, lubelskim, lubuskim, małopolskim, mazowieckim, opolskim, podkarpackim, podlaskim, świętokrzyskim, łódzkim, śląskim, warmińsko-mazurskim. W Wielkopolsce podzielonej na cztery okręgi jest remis: w dwóch okręgach wygrało PiS (Kalisz i Konin), w dwóch - PO (Poznań i Piła). Prezydent Andrzej Duda zapewnił, że będzie działał zgodnie z zapisami konstytucji i ustaw oraz obyczajem parlamentarnym. Przypomniał, że do tej pory to ugrupowanie, które wygrało wybory, wskazywało kandydata na premiera. PiS ogłosił, że decyzje o składzie rządu będą podane po ogłoszeniu oficjalnych wyników. Według nieoficjalnych informacji koordynatorem służb specjalnych ma zostać były szef CBA Mariusz Kamiński. Wśród nazwisk ministrów wymienia się: Piotra Naimskiego (nowy resort energetyki), Andrzeja Adamczyka (infrastruktura) i Marka Gróbarczyka (gospodarka morska), a jak wcześniej zapowiadano szefem MON, ma zostać Jarosław Gowin, lider Polski Razem. W partii trwa dyskusja m.in. o ministrze spraw zagranicznych, ministrze sprawiedliwości i szefie mającego powstać resortu gospodarki i rozwoju. Po ogłoszonych wynikach, według zapowiedzi, zbierze się wąskie kierownictwo partii, a potem najprawdopodobniej komitet polityczny PiS. Zdecydować mają ustalenia prezesa Jarosława Kaczyńskiego z kandydatką na premiera Beatą Szydło. Rzeczniczka PiS Elżbieta Witek potwierdziła, że szefem nowego rządu będzie Beata Szydło. W jej ocenie nowy rząd na pewno wprowadzi poprawki do projektu budżetu państwa na 2016 r., bo napisanie nowego przed końcem roku może być trudne. Zarząd PO omówi jutro wyniki niedzielnych wyborów parlamentarnych i podsumuje kampanię wyborczą. Politycy PO przyznawali, że wynik wyborczy jest porażką. Rozważanie zmian w PO za przedwczesne uznał wicepremier, minister obrony Tomasz Siemoniak, według którego na większym poparciu dla PiS zaważyła ""wielka potrzeba zmiany"". Jego zdaniem Ewa Kopacz powinna nadal stać na czele PO; choć nie wykluczył kandydowania na szefa partii, gdyby Kopacz zrzekła się przywództwa. Paweł Kukiz z kolei nie wierzy, że Sejm przetrwa cztery lata, bo spełnienie obietnic wyborczych - jak mówił - ""graniczyłoby z cudem"". Za ponad 50-procentową frekwencję w wyborach odpowiadają nowi gracze polityczni, którzy przyciągnęli ludzi do lokali wyborczych - oceniają eksperci. Politolog Piotr Trudnowski ocenił, że więcej osób poczuło, że ma na kogo zagłosować, bo pojawiła się więcej niż jedna nowa propozycja alternatywna dla PiS-u i Platformy.",Wieczór wyborczy w partii KORWIN,
https://wiadomosci.onet.pl/kraj/politolodzy-korwin-mikke-walczy-o-byt-na-scenie-politycznej/cnw6r,Politolodzy: Korwin-Mikke walczy o byt na scenie politycznej,"Janusz Korwin-Mikke, powołując nową partię polityczną o skrócie KORWiN, walczy o byt na scenie politycznej - uważają politolodzy UW: Rafał Chwedoruk i Ewa Pietrzyk-Zieniewicz. Nie są jednak zgodni co do szans nowego ugrupowania w zbliżających się wyborach.","Korwin-Mikke poinformował w czwartek o powstaniu nowej partii o nazwie Koalicja Odnowy Rzeczypospolitej Wolność i Nadzieja (KORWiN). Jej program ma być podobny do programu ugrupowania, które do niedawna współtworzył - czyli Kongresu Nowej Prawicy - tylko ""bardziej rozszerzony"". Zdaniem Chwedoruka znaczenie mediów dla obecnej sceny politycznej w ostatnich latach bardzo wzrosło, a razem z nim znaczenie liderów, politycznych przywódców. - Teraz w Polsce jest tak, że liczy się przede wszystkim lider, a dopiero potem partia - zaznaczył ekspert. Dlatego - jego zdaniem - nie ma większego znaczenia jak nazywa się nowa formacja Korwin-Mikkego. - I tak większość jego sympatyków jest bardzo młoda i niezorientowana politycznie. Oni mogą w ogóle nie zauważyć, że doszło do zmiany - ocenił. Przy tym, według Chwedoruka, marketingowo nazwa nowego ugrupowania jest korzystna, bo wiadomo od razu ""z kim ma się do czynienia"". Dla Korwin-Mikkego najważniejsze jest dziś - ocenił politolog - pozyskanie środków finansowych. - Jeśli walczy się o trudny i kapryśny młody elektorat, tak jak robi to Korwin, taki, który odbija się od Janusza (Palikota-red., lidera TR) do Janusza (Korwin-Mikkego) to trzeba mieć dużo pieniędzy na budowanie i podtrzymywanie kontaktu w wyborcą. Tu nie istnieje żelazny elektorat - zaznaczył ekspert. Jego zdaniem właśnie dlatego Korwin-Mikkemu potrzebna była nowa partia, bo poprzednia wpadła w kłopoty, gdy PKW odrzuciła jej sprawozdanie finansowe. Chwedoruk uważa, że obecnie - w sytuacji kryzysu gospodarczego i kłopotów młodzieży na rynku pracy - Korwin-Mikke ma szanse na zaistnienie na scenie politycznej. - Jeśli wprowadzi do Sejmu swoją reprezentację choćby na poziomie koła, to może wokół tego budować swoją pozycję. Jeśli nie - rok 2015 pogrzebie jego karierę - ocenił Chwedoruk. Z kolei politolożka Ewa Pietrzyk-Zieniewicz stwierdziła, że ""choć Korwin-Mikke zawsze był postacią barwną i nieprzewidywalną, to jednak jedno można było przewidzieć - że nie da się bez walki zepchnąć ze sceny politycznej"". - Stąd mamy kolejny event, który o nim przypomina - oceniła ekspertka. Według niej ""nowa partyjka odbierze zapewne pieniądze i resztę poparcia KNP i ją zatopi"". - Tym sposobem ani KNP, ani ta nowa partia nie odegra w wyborach żadnego znaczenia - uważa Pietrzyk-Zieniewicz. - Za to czeka nas zapewne sporo happeningów i występów, przynajmniej dopóki Korwin-Mikke jest europosłem. Będą barwne i zupełnie nieistotne - uznała politolożka. O swoich planach dotyczących powołania nowego ugrupowania Korwin-Mikke - do niedawna lider KNP - poinformował w ubiegłym tygodniu. Polityk opuścił KNP po tym, gdy konwentykl KNP, złożony z kilkunastu członków założycieli, odwołał go ze stanowiska prezesa, którą to funkcję objął europoseł Michał Marusik. Działacze nie doszli do porozumienia, m.in. co do koncepcji dalszego rozszerzania partii. Korwin-Mikke przekonywał, że jednym z powodów, dla których buduje nową partię jest chęć ""utworzenia »otoczki« naokoło KNP"", która ma zapewnić jej szersze poparcie społeczne; innym wskazywanym w komentarzach powodem mogły być kłopoty finansowe Kongresu Nowej Prawicy. PKW zakwestionowała bowiem sprawozdanie finansowe tej partii za 2013 r., a to może oznaczać utratę subwencji budżetowej.",Janusz Korwin-Mikke,
https://wiadomosci.onet.pl/kraj/cbos-skok-sondazowy-pis-sld-poza-sejmem/08kfpz,"CBOS: skok sondażowy PiS, SLD poza Sejmem","Gdyby wybory parlamentarne odbywały się w najbliższą niedzielę, 35 proc. wyborców poparłoby PiS; a 34 proc. PO - wynika z majowego badania CBOS. Do Sejmu weszłyby także PSL i partia KORWIN (po 5 proc.); progu wyborczego nie przekroczyłyby SLD (4 proc.) i Twój Ruch (2 proc.).","W porównaniu z deklaracjami sprzed miesiąca rządząca partia - PO straciła 2 punkty procentowe, natomiast PiS zyskał aż 5 punktów. Podstawą procentowania są wszyscy ci, którzy zadeklarowali, że na pewno wezmą udział w wyborach. Notowania pozostałych ugrupowań znalazły się na krawędzi wyborczego progu. PSL, podobnie jak KORWIN Janusza Korwin-Mikkego, popiera po 5 proc. zdeklarowanych uczestników wyborów. W porównaniu z kwietniem oba ugrupowania nieznacznie straciły (w obu przypadkach spadek o 1 punkt proc.). Na SLD w wyborach parlamentarnych chciałoby oddać głos zaledwie 4 proc. głosujących (spadek o 3 punkty procentowe). Twój Ruch Palikota popiera 2 proc. wyborców; Polska Partia Pracy, Ruch Narodowy oraz Kongres Nowej Prawicy otrzymałyby po 1 proc. głosów. W pytaniu otwartym badani mogli wskazać formacje spoza listy. 4 proc. wskazało na przyszłe ugrupowanie Pawła Kukiza. CBOS odnotował też pojedyncze głosy na Demokrację Bezpośrednią, Mniejszość Niemiecką, Nowoczesnych PL (określanych jako partia Leszka Balcerowicza), Wolność i Równość oraz Zielonych. Zamiar głosowania w wyborach do Sejmu i Senatu zadeklarowało 70 proc. dorosłych Polaków - to wzrost o 7 pkt proc. w porównaniu do badania kwietniowego; w perspektywie dwumiesięcznej deklarowana frekwencja wzrosła o 16 pkt proc. - podaje CBOS. Badanie ""Aktualne problemy i wydarzenia"" CBOS przeprowadził metodą wywiadów bezpośrednich (face-to-face) wspomaganych komputerowo (CAPI) w dniach 14–20 maja na liczącej 1048 osób reprezentatywnej próbie losowej dorosłych mieszkańców Polski. Według sondażu z 16 maja przeprowadzonego przez Millward Brown dla ""Faktów"" TVN i TVN24, poza Sejmem znalazłyby się PSL oraz SLD. Na czele uplasowały się PO i PiS z wynikiem po 25 proc. poparcia. W Sejmie zasiedliby też przedstawiciele ewentualnej partii Pawła Kukiza, który osiągnął 20 proc. poparcia. Na czwartym miejscu także nowość, bo ugrupowanie Nowoczesna.PL, które poparło 5 proc. ankietowanych. Gdyby wybory parlamentarne odbyły się w najbliższą niedzielę, Sejm czekałoby prawdziwe trzęsienie ziemi, tak wynika z sondażu Millward Brown przeprowadzonego dla ""Faktów"" i TVN24. Do Sejmu weszłyby partie Kukiza z wynikiem 20 proc. poparcia oraz ugrupowanie Ryszarda Petru i Leszka Balcerowicza, które poparło 5 proc. badanych. Na czele bez rewelacji. PO oraz PiS zdobyły po 25 proc. poparcia. Poza Sejmem znalazłyby się PSL oraz SLD. Ludowców w badaniu poparło 4 proc. wyborców, a Sojusz o jeden punkt procentowy ankietowanych mniej. Na dalszych miejscach uplasowała się partia Janusza Korwin-Mikkego z wynikiem 3 proc. poparcia. Twojemu Ruchowi zaufało 1 proc. badanych. Nowa Prawica oraz Ruch Narodowy bez poparcia. 12 proc. badanych nie ma jeszcze zdania.","CBOS: skok sondażowy PiS, SLD poza Sejmem",
https://wiadomosci.onet.pl/kraj/janusz-korwin-mikke-bedzie-przekonywal-polakow-do-bojkotu-referendum/dymtwm,Janusz Korwin-Mikke będzie przekonywał Polaków do bojkotu referendum,"W poniedziałek rusza akcja ""Wakacje z Korwinem"". W ciągu dwóch tygodni europoseł Janusz Korwin-Mikke ma odwiedzić około 50 nadmorskich miejscowości, gdzie w wakacyjnej atmosferze będzie spotykał się z wyborcami i przekonywał m.in. do bojkotu wrześniowego referendum.","- Rozpoczynamy kampanię bezpośrednią, podczas której Janusz Korwin-Mikke będzie m.in. prezentował nasze stanowisko wobec referendum - mówił na konferencji prasowej w Warszawie rzecznik kampanii Konrad Berkowicz. Szefowa kampanii referendalnej, prezes regionu małopolskiego partii KORWiN, Agata Banasik poinformowała, że w poniedziałek rusza akcja ""Wakacje z Korwinem"". - Janusz Korwin-Mikke odwiedzi blisko 50 miejscowości nad morzem. Spotkania z prezesem będą niestandardowe; będzie można się z nim spotkać nawet o godz. 23 - zapowiedziała. Jak mówiła, ma on się przemieszczać różnymi środkami transportu, będzie pływać motorówką, żaglówką, a całość trasy przemierzy samochodem kempingowym - Korwin-Camperem. Korwin-Mikke ocenił, że na takich spotkaniach pojawia się z reguły od 200 do dwóch tysięcy ludzi. - To jest okazja spotkania się z ludźmi, do których nigdy bym nie dotarł (...) Dlatego tak ważne są te spotkania nad morzem - podkreślił. - Oczywiście przychodzą tylko ci, którzy chcą. Nie jesteśmy tak, jak pani Kopacz, która dopada ludzi ""zapuszkowanych"" w pociągu, którzy nie mogą uciec (...) U nas będą mieli całe morze, żeby uciec - ironizował. Wtórowała mu Berkowicz: ""Pan prezes nie będzie nikomu zaglądał do kotleta. To gwarantujemy"". - Od poniedziałku zaczynamy: Świnoujście, Międzyzdroje, Międzywodzie, i te okolice. Potem Pobierowo i dalej jedziemy już na północny Wschód. Dotrzemy na pewno do Władysławowa, być może nawet do Helu. Już do Krynicy Morskiej nie damy rady, bo to tylko dwa tygodnie objazdu, prawie 50 miejscowości – trzy dziennie mniej więcej - wyjaśnił prezes partii KORWiN. Spotkania mają odbywać się na świeżym powietrzu, na plaży czy molo. - Będą trwały nawet do północy. (...) Ludzie nad morzem akurat lubią sobie porozmawiać - zauważył Korwin-Mikke. Pytany, czy będzie proponował, tak jak premier Ewa Kopacz, lody, odparł: ""Nie będę proponował lodów. Pomysł lodów wyborczych jest dobry. Mam nadzieję, że pani premier nie będzie tego robiła zbyt przenośnie"". orwin-Mikke chce przekonywać do bojkotu - jak podkreślił - ""poronionego"" referendum. Jak mówił, spotkania z Polakami będą odbywały się również w ramach kampanii wyborczej. - Nieustannie przekonuję ludzi, że trzeba się pozbyć socjalizmu, że nie ma gorszego wroga ludzkości, niż socjalizm, że socjalizm rozleniwia; powoduje, że ludzie przestają pracować, przestają chodzić do roboty, przestają mieć dzieci - ocenił. - Winien jest ustrój, (...) nie są winni ludzie - dodał. W niedzielę, 6 września, zgodnie z inicjatywą prezydenta Bronisława Komorowskiego, Polacy będą mieli możliwość odpowiedzi na trzy pytania. Po pierwsze - czy są za wprowadzeniem jednomandatowych okręgów wyborczych w wyborach do Sejmu; po drugie - czy opowiadają się za utrzymaniem dotychczasowego sposobu finansowania partii politycznych z budżetu państwa oraz po trzecie - czy są za wprowadzeniem zasady ogólnej rozstrzygania wątpliwości co do wykładni przepisów prawa podatkowego na korzyść podatnika. Referendum zaproponował Komorowski dzień po pierwszej turze wyborów. Potem zgodę na referendum wyraził Senat. Aby referendum było wiążące, musi w nim wziąć udział ponad połowa uprawnionych do głosowania. Na początku lipca przedstawiciele partii KORWiN zaapelowali do prezydenta o dopisanie do wrześniowego referendum trzech kolejnych pytań - ws. podatków, ubezpieczeń społecznych oraz finansowania partii. Zapowiedzieli, że jeśli prezydent odmówi, zamierzają wezwać do bojkotu referendum. We wniosku złożonym w Kancelarii Prezydenta partia KORWiN proponuje dodanie do zarządzonego na 6 września referendum trzech pytań: ""Czy jest Pani/Pan za likwidacją podatku dochodowego od osób fizycznych i podatku dochodowego od osób prawnych?"", ""Czy jest Pani/Pan za likwidacją przymusu ubezpieczeń społecznych?"" i ""Czy jest Pani/Pan za wprowadzeniem zakazu finansowania partii politycznych z budżetu państwa oraz budżetów jednostek samorządu terytorialnego?"". O rozszerzenie wrześniowego referendum również o trzy kolejne pytania zwrócił się wcześniej do prezydenta PiS. Chodziło o pytania dotyczące wieku emerytalnego, przyszłości Lasów Państwowych i obowiązku szkolnego 6-latków. Odnosząc się do wniosku PiS Komorowski mówił, że ""dopisać można się do wycieczki szkolnej albo do pamiętnika"". Podkreślił, że inicjatywę w sprawie zarządzenia referendum mają też posłowie. ""Radzę po prostu skorzystać z własnych uprawnień"" - dodał prezydent.",Janusz Korwin-Mikke,
https://wiadomosci.onet.pl/kraj/korwin-mikke-boje-sie-niemcow-i-ukrainy-oni-maja-do-nas-pretensje-terytorialne/89q8mh,"Korwin-Mikke: boję się Niemców i Ukrainy, oni mają do nas pretensje terytorialne","- Boję się Niemców i Ukrainy, bo oni mają do nas pretensje terytorialne. Rosji się nie boję. Pan Putin takich roszczeń nie ma - mówił w programie ""Jeden na jeden"" w TVN24 Janusz Korwin-Mikke. Lider partii KORWiN zdradził też, pod jakimi warunkami jest gotów po wyborach wejść do koalicji rządowej.","Co więc będzie musiała zrobić partia, której zależy na głosach posłów partii Korwin-Mikkego w przyszłym Sejmie? Odpowiedź europosła była krótka. - Wejdziemy w koalicję z partią, która zrealizuje najwięcej naszych postulatów - mówił w rozmowie z Bogdanem Rymanowskim. - Straszono już poprzednio PiS-em. A ta partia nie zrobiła ani nic dobrego, ani nic złego - mówił dalej Janusz Korwin-Mikke na temat ewentualnej koalicji po październikowych wyborach. - Maleńka Słowacja się odważyła, a Polska się boi - mówił dalej gość TVN24, komentując sprawę sprzeciwu tego kraju wobec przyjęcia uchodźców. - Przypominam, że jest taka partia, PiS, która obiecywała bronić suwerenności. I potem negocjowała i zaakceptowała traktat lizboński. A gdyby go nie było, to weto jednego kraju by wystarczyło. A gdyby, jak też chciał Jarosław Kaczyński, istniała silna europejska armia, to już niosłaby ""bratnią pomoc"" na Węgrzech czy na Słowacji - dodał Korwin-Mikke. Wybory parlamentarne odbędą się 25 października. Polacy wybiorą wtedy 460 posłów oraz 100 senatorów.",Janusz Korwin-Mikke,
https://wiadomosci.onet.pl/kraj/cbos-po-36-proc-pis-30-proc/16v659,CBOS: PO - 36 proc.; PiS - 30 proc.,"Gdyby wybory odbywały się w najbliższą niedzielę, najwięcej głosów zdobyłaby PO - 36 proc. Drugie miejsce zajęłoby PiS z poparciem 30 proc. - wynika z sondażu CBOS. Do Sejmu weszłyby także: SLD (7 proc.) oraz PSL i KORWiN - po 6 proc.","36 proc. dla PO oznacza spadek poparcia o 6 pkt proc. w porównaniu z badaniem z pierwszej dekady marca. Z kolei notowania PiS (wraz z Polską Razem, Prawicą Rzeczypospolitej i Solidarną Polską) wzrosły o 1 pkt proc. Do Sejmu weszłyby także Sojusz Lewicy Demokratycznej (7 proc., bez zmian). Poparcie dla PSL deklaruje 6 proc. badanych (wzrost o 1 pkt proc.); takie samo poparcie - 6 proc. - ma Koalicja Odnowy Rzeczypospolitej Wolność i Nadzieja KORWiN (wzrost o 3 pkt proc.). W kwietniu nieznacznie zyskał Twój Ruch (2 proc., wzrost o 1 punkt), ale nadal deklarowane poparcie nie daje mu szans na wejście do przyszłego Sejmu. Bez zmian, na poziomie 1 proc., utrzymuje się poparcie dla Polskiej Partii Pracy, Ruchu Narodowego i Kongresu Nowej Prawicy. Zamiar głosowania w wyborach do Sejmu i Senatu deklaruje 63 proc. dorosłych Polaków. W porównaniu z badaniem przeprowadzonym miesiąc wcześniej nastąpił wzrost deklarowanej frekwencji o 9 punktów procentowych. CBOS zwraca uwagę, że ostatnio tylu Polaków chciało głosować w styczniu 2011 roku. Jednocześnie tylko nieznacznie (o 2 punkty procentowe) zmniejszył się odsetek deklarujących absencję wyborczą - 21 proc., natomiast znacząco (o 6 pkt proc.) zmniejszyła się grupa niezdecydowanych, czy głosować w wyborach do parlamentu - 16 proc. W drugiej połowie kwietnia 8 proc. ankietowanych deklarujących, że na pewno wezmą udział w wyborach parlamentarnych, nie potrafiło jeszcze określić swoich preferencji partyjnych, a 1 proc. odmówił odpowiedzi na to pytanie. Badanie przeprowadzono metodą wywiadów bezpośrednich wspomaganych komputerowo w dniach 16–22 kwietnia 2015 roku na liczącej 1027 osób reprezentatywnej próbie losowej dorosłych mieszkańców Polski.",Partia Ewy Kopacz prowadzi w sondażu,
https://wiadomosci.onet.pl/kraj/janusz-korwin-mikke-apeluje-do-polakow-nie-glosujcie-na-pis/37j9bk,Janusz Korwin-Mikke apeluje do Polaków: nie głosujcie na PiS,"Gościem dzisiejszego wydania ""Kropki nad i"" był eurodeputowany Janusz Korwin-Mikke. Polityk mówił m.in. o zarzucie, który został mu postawiony w związku ze spoliczkowaniem Michała Boniego. Pozwolił sobie również na apel do Polaków przed wyborami parlamentarnymi. - Żeby wam ręka uschła drodzy wyborcy, abyście nie zagłosowali na PiS - prosił Korwin-Mikke.","- Ten człowiek powinien być wykluczony z życia publicznego - mówił o Michale Bonim Janusz Korwin-Mikke. Polityk odnosił się do incydentu po wyborach do Parlamentu Europejskiego. Wtedy to Michał Boni został spoliczkowany przez Korwin-Mikkego. Dzisiaj lider partii KORWiN usłyszał w tej sprawie zarzut. Jak poinformował rzecznik Prokuratury Okręgowej w Warszawie, Korwin-Mikke nie przyznał się do winy. - Policzkowanie nie jest żadnym przestępstwem, jest czynem symbolicznym - mówił w programie Moniki Olejnik. Dziennikarka była ciekawa, czy w grę wchodzi koalicja partii KORWiN z ugrupowaniem Pawła Kukiza. - Mam mieszane uczucia co do koalicji z Kukizem - odpowiadał. Według Korwin-Mikkego, w tej sprawie głosy w jego partii są podzielone. Korwin-Mikke przyznał, że w referendum, które odbędzie się 6 września, będzie głosował za JOW-ami, jednak on sam ma bardzo dużo wątpliwości wobec samego referendum i pytań, które zostaną zadane wyborcom. - Pan prezydent Komorowski sobie coś tam wymyślił. Są przecież różne systemy JOW-ów. Ja nie wiem nawet, jaki jest status tego referendum - mówił. Korwin-Mikke podkreślał, że nawet jeśli wyborcy wypowiedzą się w głosowaniu w określony sposób, to nie ma żadnych gwarancji na temat tego, w jaki sposób wyniki referendum przełożą się na zmiany ustrojowe. Monika Olejnik pytała również swojego gościa o przyszłe wybory parlamentarne. - Ważne jest jedno. Żeby wam ręka uschła drodzy wyborcy, abyście nie zagłosowali na PiS w wyborach - apelował Korwin-Mikke. - Jeśli teraz wybraliśmy prezydenta z Prawa i Sprawiedliwości, to głosujcie na kogo chcecie, ale byle nie na PiS - dodał. Według niego, może to grozić powstaniem kolejnego układu u władzy.",Janusz Korwin-Mikke,
https://wiadomosci.onet.pl/kraj/sondaz-tns-dla-gazety-wyborczej-koalicja-opozycji-wygrywa-z-panstwem-pis/3w3x3v,"Sondaż TNS dla ""Gazety Wyborczej"": koalicja opozycji wygrywa z państwem PiS","Jak wynika z sondażu TNS dla ""Gazety Wyborczej"", gdyby doszło do koalicji partii opozycyjnych: PO, PSL, Nowoczesnej i Lewicy, to w nadchodzących wyborach mogłaby ona liczyć na 38 proc. głosów. Na PiS zagłosowałoby 33 proc. Polaków. Na podium z wynikiem 13 proc. znalazłby się Kukiz'15.","Badanie TNS zostało przygotowane na zlecenie ""GW"" trzy dni po ostatnim marszu KOD i opozycji. Właśnie tam o powstaniu tego typu koalicji mówili liderzy dwóch największych parlamentarnych sił opozycyjnych - Grzegorz Schetyna (PO) i Ryszard Petru (Nowoczesna). Według najnowszego sondażu, gdyby doszło do porozumienia pomiędzy PO, PSL, Nowoczesną i Lewicą ""przeciwko państwu PiS"", to głos na nią oddałoby 38 proc. respondentów. To o pięć punktów procentowych więcej od lokującego się na drugim miejscu Prawa i Sprawiedliwości (33 proc.). Do partii koalicyjnych nie została włączona Partia Razem, ponieważ ""istotą jej działania jest być osobno"". Osobno został potraktowany również ruch Pawła Kukiza, który ""nie bierze udziału w protestach przeciwko niszczeniu państwa prawa przez PiS"" - pisze ""GW"". Jednak powstanie koalicji opozycyjnej nie wpłynęłoby znacznie na obniżenie elektoratu PiS. Na partię Jarosława Kaczyńskiego oddałby swój głos co trzeci wyborca. Jak zauważa ""Gazeta Wyborcza"", Prawo i Sprawiedliwość ma bardzo lojalny i niezwykle zmobilizowany elektorat. Jego najsilniejsza grupa jest w wieku 50-60-latków. Z reguły to osoby z podstawowym wykształceniem mieszkające na wsi. Według sondażu TNS trzecie miejsce w najnowszym sondażu przypadłoby ugrupowaniu Kukiz'15 (13 proc.). Do Sejmu dostałaby się jeszcze partia KORWiN (6 proc.). Poza stawką z wynikiem 3 proc. znalazłaby się partia Razem. Natomiast siedem procent respondentów nie wie, na kogo oddałoby swój głos. Sondaż TNS dla ""GW"" został przygotowany 10 maja na próbie reprezentatywnej 1000 dorosłych Polaków.","Sondaż TNS dla ""Gazety Wyborczej"": koalicja opozycji wygrywa z państwem PiS",
https://wiadomosci.onet.pl/kraj/michal-kaminski-polsce-moze-byc-zafundowana-koalicja-rodem-z-horroru/wvs5wk,Michał Kamiński: Polsce może być zafundowana koalicja rodem z horroru,"- Niewykluczone, że w przyszłości mogłoby dojść do koalicji PiS-KORWiN. Oni dziś się mogą kłócić, bo walczą o tego samego wyborcę, ale potem mogą stworzyć koalicję. Ta koalicja rodem z horroru może być Polsce zafundowana. Z Andrzejem Lepperem też się Jarosław Kaczyński kłócił, a potem zawiązał koalicję - powiedział w ""Kropce nad i"" w TVN24 Michał Kamiński.","Sekretarz stanu w kancelarii Ewy Kopacz podkreślił, że realny wybór w nadchodzących wyborach jest jedynie między Bronisławem Komorowskim a Andrzejem Dudą. Jak dodał, polityk PiS byłby prezydentem sterowanym przez Jarosława Kaczyńskiego. Przyznał, że nie wierzy w to, że będzie on samodzielnym politykiem. - On jest kandydatem technicznym - tak, jak technicznym premierem miał być technicznym premierem. Jarosław Kaczyński nie chciał fundować sobie kolejnej porażki. Wiedział, że przegrałby z Bronisławem Komorowskim - tłumaczył dalej gość Moniki Olejnik. - Andrzej Duda nie ma swoich poglądów. On mówi to, co mu każe Jarosław Kaczyński - dodał Kamiński. ""Rozstrzygnijmy wybory w pierwszej turze"" - pod takim hasłem ma przebiegać finał kampanii ubiegającego się o reelekcję prezydenta Bronisława Komorowskiego. Sztab Komorowskiego zaprezentował w poniedziałek cztery ostatnie spoty wyborcze, które można już oglądać w telewizjach. Szef sztabu Komorowskiego, Robert Tyszkiewicz (PO) powiedział na konferencji prasowej, że od piątku trwa ""wielka akcja mobilizacyjna"" przed pierwszą, zaplanowaną na 10 maja, turą wyborów prezydenckich. - Tysiące osób, wolontariuszy Bronisława Komorowskiego, puka ""od drzwi do drzwi"", do naszych mieszkań, na ulicach rozdaje materiały wyborcze pana prezydenta - mówił Tyszkiewicz. Celem przedsięwzięcia jest, by wybory prezydenckie rozstrzygnęły się już 10 maja. - Rozstrzygnijmy wybory prezydenckie w pierwszej turze - to jest hasło i cel akcji mobilizacyjnej w ciągu ostatnich dwóch tygodni kampanii wyborczej. To jest hasło finału wielkiego maratonu poparcia Bronisława Komorowskiego, który rozpoczął się 7 marca - mówił Tyszkiewicz. Do hasła Komorowskiego odniósł się jeden z jego konkurentów, kandydat PiS na prezydenta, Andrzej Duda. - Zgadzam się, rozstrzygnijmy te wybory w pierwszej turze. W związku z tym liczę, że pan prezydent Komorowski stanie do debaty - powiedział. Dodał, że sztab Komorowskiego powtarza, że urzędujący prezydent nie stanie do debaty w pierwszej turze wyborów. Według Dudy, jeśli ma nie być drugiej tury, to przez szacunek do wyborców, debata powinna się odbyć w pierwszej turze. - Liczę na to, że prezydent nie będzie lekceważył dłużej Polaków (...) i do tej debaty stanie - powiedział. W wyborach prezydenckich startuje 11 kandydatów: ubiegający się o reelekcję Bronisław Komorowski (z poparciem PO), Andrzej Duda (PiS), Magdalena Ogórek (z poparciem SLD), Adam Jarubas (PSL), lider Twojego Ruchu Janusz Palikot, Janusz Korwin-Mikke (ugrupowanie KORWiN), muzyk Paweł Kukiz, Jacek Wilk (Kongres Nowej Prawicy), Marian Kowalski (Ruch Narodowy), Paweł Tanajno (Demokracja Bezpośrednia) oraz reżyser Grzegorz Braun.",Michał Kamiński,
http://wiadomosci.onet.pl/tylko-w-onecie/przemyslaw-wipler-winnicki-bedzie-samotnym-poslem/gq0fyf,Przemysław Wipler: Winnicki będzie samotnym posłem,- Robert Winnicki już od dłuższego czasu był mentalnie poza klubem Pawła Kukiza. Ostatnie wydarzenia były dla niego tylko pretekstem - mówi Przemysław Wipler z partii KORWiN. - Winnicki będzie samotnym posłem - przekonuje.,"Jak mówi Przemysław Wipler, Robert Winnicki stracił poparcie członków Ruchu Narodowego zrzeszonych w klubie Kukiz'15. - Zgodnie z moją wiedzą tylko dlatego nadal jest prezesem RN, ponieważ tylko on może zwołać kongres, który może zmienić władze - mówi Wipler. A większość członków Ruchu, według Wiplera, chciałoby zmienić przywództwo.",,
https://wiadomosci.onet.pl/kraj/partia-korwin-protestuje-przeciwko-nieuczciwym-praktykom-tvp/nm2est,"Partia KORWiN protestuje przeciwko ""nieuczciwym praktykom TVP""","Organizowanie debaty z udziałem tylko dwóch komitetów jest skandalem - uważa lider partii KORWiN Janusz Korwin-Mikke. Działacze tej partii protestowali przed siedzibą TVP przeciwko ""nieuczciwym praktykom Telewizji Polskiej"".","Korwin-Mikke ocenił, że organizowanie debaty tylko dwóch komitetów ""jest skandalem"". - To są dwie panie, które jak będą debatowały to się skompromitują dokumentnie, więc to jest z mojego punktu widzenia nawet korzystne (...), ale jest to formalnie niedopuszczalne i protestujemy przeciwko temu - dodał. Przypomniał, że komitety wyborcze powinny być traktowane ""uczciwie i równo"". - Nie wiem, jakie tutaj środki odwoławcze są możliwe, oczywiście proces o odszkodowanie po wyborach jest możliwy - dodał Korwin-Mikke. Poseł Tomasz Górski przypomniał, że jest to kolejny protest partii KORWiN odnoszący się do mediów publicznych (wcześniejszy dotyczył Polskiego Radia). - To już drugi raz, kiedy prosimy o to, by nasza partia nie była dyskryminowana, żeby nie była pomijana. Wyborcy nam ufają, partia KORWiN dostanie bardzo dobry wynik wyborczy, mamy poparcie społeczne, mamy bardzo dobry program i nie możemy być pomijani w poważnej debacie publicznej - argumentował Górski. Poseł przekonywał też, że PO ""oszukała wyborców w kwestii abonamentu telewizyjnego"", a Polacy ""płacą haracz na telewizję i radio, które nie realizują misji publicznej"". - Trzeba wprowadzić konkretne zmiany w telewizji publicznej, trzeba konkretnie zmienić finansowanie tej telewizji i doprowadzić do tego, żeby telewizja wreszcie była normalna - podkreślił Górski. Korwin-Mikke wyjaśnił, że w przypadku ewentualnych rządów jego partii telewizja publiczna zostałaby sprywatyzowana. - Mamy nadzieję, że uda nam się to sprywatyzować, a na jej miejsce powstanie pięć telewizji prywatnych konkurujących ze sobą. Mam nadzieję, że jedna będzie czasami pokazywała również nas - dodał. Podczas konferencji działacze partii przypomnieli także, że Telewizja Polska, zgodnie z rozporządzeniem Krajowej Rady Radiofonii i Telewizji, ma zagwarantować wszystkim komitetom udział w równej liczbie debat. Zdaniem partii KORWiN debata Kopacz i Szydło łamie to rozporządzenie i uniemożliwia obywatelom równy dostęp do informacji. Korwin-Mikke potwierdził, że jego partia weźmie udział w debacie z udziałem liderów wszystkich ogólnopolskich komitetów wyborczych. Debata ta będzie transmitowana równolegle przez TVP1, TVP Info, TVN24 i Polsat News. Po zakończeniu konferencji prasowej odbył się happening, podczas którego działacze partii rozbili młotem trzy telewizory opisane jako: TVP1, TVP2 i TVP Info.","Partia KORWiN protestuje przeciwko ""nieuczciwym praktykom TVP""",
https://wiadomosci.onet.pl/kraj/sondaz-poparcie-do-po-pis-spada-korwin-silniejszy-kukiz-na-granicy/8j4cvb,"Sondaż: poparcie do PO-PiS spada, KORWiN silniejszy, Kukiz na granicy","Według najnowszego sondażu przeprowadzonego przez Millward Brown dla ""Faktów"" TVN oraz TVN24, do Sejmu wejdzie siedem partii. Poparcie dla największych ugrupowań - PO i PiS-u spada.","- PO nie ma innego pomysłu na kampanię wyborczą niż straszenie PiS-em, które przybrało formę prawdziwego kabaretu - tak Leszek Dobrzyński (PiS) odpiera twierdzenia polityków Platformy zrzucających jego partii ""antyeuropejskość"". Koalicję Prawa i Sprawiedliwości, Polski Razem i Solidarnej Polski  popiera obecnie 33 proc. ankietowanych, a Platformę Obywatelską 22 proc. Taki wynik dwóch najsilniejszych ugrupowań oznacza, że poparcie dla nich spada. W przypadku PiS - o pięć punktów procentowych, a w przypadku PO - o trzy. Oprócz PO i PiS do Sejmu swoich posłów wprowadziłyby także Zjednoczona Lewica, na którą głosowałoby osiem proc. Polaków, partia KORWiN, ktorej poparcie wzrosło o dwa punkty procentowe i obecnie wynosi siedem proc., PSL i Nowoczesna, mające sześć proc. poparcia, oraz Kukiz 15. Swój głos na ugrupowanie muzyka oddałoby pięć procent uprawnionych. Poza parlamentem znajdą się: Partia Razem i Ruch Narodowy mające po dwa procent poparcia. Szacowana frekwencja wyniosłaby 42 proc. Sondaż zrealizowany został przez Millward Brown w dniach 19-20 września 2015 roku na ogólnopolskiej reprezentatywnej próbie 1028 osób pełnoletnich. Wybory zaplanowano na 25 października. Polacy wybiorą wtedy 460 posłów oraz 100 senatorów.","Sondaż: poparcie do PO-PiS spada, KORWiN silniejszy, Kukiz na granicy",
