https://wiadomosci.onet.pl/tylko-w-onecie/bedzie-zmiana-sedziego-w-procesie-stanislawa-gawlowskiego-zrodla-onetu-prokuratura/hmvnn8q,Będzie zmiana sędziego w procesie Gawłowskiego? Chodzi o udział w demonstracji,"Prokuratura rozważa złożenie wniosku o wyłączenie sędziego ze sprawy, w której oskarżonym jest m.in. były wiceminister środowiska Stanisław Gawłowski – dowiedział się Onet. Chodzi o proces ws. tzw. afery melioracyjnej, który rusza 21 stycznia. Nasze źródła twierdzą, że śledczy zarzucają sędziemu Grzegorzowi Kasickiemu z Sądu Okręgowego w Szczecinie polityczne zaangażowanie.","Proces ws. tzw. afery melioracyjnej rozpocznie się we wtorek. Liczący ponad 1100 stron akt oskarżenia do sądu trafił na początku lipca ubiegłego roku. Oskarżeniem objęto objęto 32 osoby, które zostały oskarżone łącznie o 94 przestępstwa. Najistotniejsze dotyczą łapownictwa i prania brudnych pieniędzy. Wśród oskarżonych jest obecny senator Stanisław Gawłowski. Prokuratura Krajowa oskarża go o to, że gdy pełnił funkcję wiceministra środowiska w rządach PO-PSL, przyjął jako łapówki ponad 700 tys. zł w gotówce, a także dwa zegarki o łącznej wartości prawie 26 tys. zł. Do tego miała dojść nieruchomość w Chorwacji. Zarzuty dotyczą też m.in. nakłaniania do wręczenia łapówki w wysokości co najmniej 200 tys. zł i plagiatu pracy doktorskiej. Prokuratura oskarżyła Gawłowskiego również o pranie brudnych pieniędzy. W tym procesie orzekał będzie sędzia Grzegorz Kasicki, który w lipcu został wylosowany do tej sprawy. Z naszych informacji wynika jednak, że śledczy rozważają złożenie wniosku o wyłączenie go z tego postępowania. Argumentem prokuratury ma być udział sędziego w demonstracji Komitetu Obrony Demokracji przeciwko tzw. ustawie kagańcowej, która odbyła się w Szczecinie 18 grudnia ubiegłego roku. Jak informowało wówczas Radio Szczecin, sędzia Kasicki w trakcie wiecu odczytał fragment apelu pierwszej prezes Sądu Najwyższego Małgorzaty Gersdorf. Zawierał on wezwanie do ""rozpoczęcia prawdziwej dyskusji naprawy wymiaru sprawiedliwości w Polsce"". W dalszej części przemówienia sędzia mówił, że czuje się obrażany przez rządzących: – Orzekam w wydziale karnym. W związku z tym nieraz mi się zdarza, że osoby, które sądzę, osoby, które popełniły przestępstwa, obrażają mnie. Niestety, od jakiegoś czasu obraża mnie także pan prezydent, pan premier i posłowie – relacjonowała słowa Grzegorza Kasickiego szczecińska rozgłośnia. O udziale sędziego w demonstracji informowały też inne rządowe media. Na Twitterze krytykował go m.in. szczeciński radny PiS Dariusz Matecki, były pracownik Ministerstwa Sprawiedliwości, który jeszcze niedawno prowadził profil Zbigniewa Ziobry na Facebooku. Matecki w tym kontekście nawiązał w swoich wpisach do Stanisława Gawłowskiego: „Pan Stasio gorąco wspiera #DzisSędziowieJutroTy tak samo jak sędzia, który będzie wydawać wyrok w jego sprawie. Wyrok już znacie?”. Z Kodeksu Postępowania Karnego wynika, że wniosek o wyłączenie sędziego składa się, gdy istnieją uzasadnione wątpliwości co do bezstronności prowadzącego postępowanie. Takie pismo trzeba zgłosić najpóźniej do dnia rozpoczęcia przewodu sądowego. – Taki wniosek nie wpłynął – mówił Onetowi w piątek rzecznik szczecińskiego Sądu Okręgowego sędzia Michał Tomala. Proces ma ruszyć we wtorek. Jednak z naszych ustaleń wynika, że ostateczna decyzja w Prokuraturze Krajowej jeszcze nie zapadła. – Decydujący głos będzie miał Święczkowski (Prokurator Krajowy – red.). A może nawet sam Ziobro – słyszymy od naszego informatora z okolic Ministerstwa Sprawiedliwości. Skąd zwłoka? Możliwe, że wpływ na to ma zamieszanie wokół ustawy dyscyplinującej sędziów, którą wczoraj odrzucił Senat. Nie bez znaczenia – mimo oficjalnych deklaracji rządu – ma być też niedawna debata w Parlamencie Europejskim na temat stanu praworządności w Polsce, który zdaniem Komisji Europejskiej pogarsza się. – Jeżeli prokuraturze przeszkadzałby sędzia, który broni swojej niezawisłości to to pokazuje, jakich sędziów chce mieć prokuratura – mówi Onetowi rzecznik Stowarzyszenia Sędziów Iustitia Bartłomiej Przymusiński. – Ktoś, kto nie ma odwagi stawać w obronie wartości, nie powinien być sędzią – dodaje. Pytania do Prokuratury Krajowej wysłaliśmy w czwartek wieczorem. Do momentu publikacji tego artykułu nie otrzymaliśmy odpowiedzi. Według Kodeksu Postępowania Karnego, jeżeli wobec sędziego złożono wniosek o wyłączenie, może on złożyć do akt stosowne oświadczenie na piśmie i powstrzymać się od udziału w sprawie. O wyłączeniu sędziego orzeka sąd, przed którym toczy się postępowanie. W składzie orzekającym w tej kwestii nie może być sędzia, którego dotyczy wyłączenie. Jeśli nie można utworzyć takiego składu, w kwestii wyłączenia orzeka sąd wyższego rzędu (w tym przypadku byłby to Sąd Apelacyjny w Szczecinie). Taki przypadek miał miejsce niedawno we Wrocławiu. 1 grudnia 2019 roku sędzia Marek Górny rozpoznający sprawę byłego senatora Józefa Piniora brał udział w wiecu w obronie Pawła Juszczyszyna, który jako sędzia Sądu Okręgowego w Olsztynie rozpoznając jedną ze spraw, zażądał od Kancelarii Sejmu list poparcia dla kandydatów do nowej Krajowej Rady Sądownictwa. Jednym z przemawiających na wrocławskiej demonstracji był Józef Pinior który nawoływał do solidarności z sędziami. Obecność na proteście sędziego orzekającego w jego sprawie potwierdził w komunikacie rzecznik Sądu Okręgowego we Wrocławiu. We wniosku o wyłączenie prokurator wskazał, że „udział sędziego w proteście mającym wymiar polityczny, z udziałem oskarżonego, co do którego ma zapaść wyrok, budzi zastrzeżenia i rodzi uzasadnione podejrzenie, co do braku jego obiektywizmu”. Podkreślono też, że nadrzędną cechą sędziego powinna być całkowita bezstronność: ""Bezstronność sędziego wiąże się z niezawisłością sędziowską, która stanowi gwarancję postępowania zapewniającą równość stron procesowych przed sądem"". Sąd Rejonowy dla Wrocławia Śródmieścia nie uwzględnił wniosku Prokuratury Krajowej. Rzecznik Sądu Okręgowego we Wrocławiu sędzia Marek Poteralski po tym, jak w mediach pojawiło się zdjęcie z protestu, na którym widać sędziego Górnego, powiedział, że sędzia ten uczestniczył tylko w części manifestacji, a nie w całości. – Sędzia, jak każdy obywatel ma prawo udziału w zgromadzeniu, ale powinien przy tym unikać sytuacji, która godziłaby z jednej strony w jego niezawisłość, a z drugiej strony w godność urzędu. Jestem przekonany, że sędzia biorąc udział w tym proteście tak postąpił – bronił sędziego rzecznik.",Facebook/PrawicowySzczecin,
https://wiadomosci.onet.pl/kraj/wybory-szefa-po-kandydaci-debatowali-bez-udzialu-mediow/wcb1byz,Wybory szefa PO. Kandydaci debatowali bez udziału mediów,Cała piątka kandydatów tylko raz spotkała się na wspólnej debacie - w sobotę odbyła się ona w Krakowie i była zamknięta dla mediów. Politycy spotkali się z mediami po jej zakończeniu na briefingu.,"Po piątkowej rezygnacji Bartosza Arłukowicza o stanowisko przewodniczącego Platformy Obywatelskiej ubiega się pięcioro kandydatów. To szef klubu Koalicji Obywatelskiej i wiceprzewodniczący PO Borys Budka, posłanka Joanna Mucha, wiceprzewodniczący PO Tomasz Siemoniak, poseł Bartłomiej Sienkiewicz oraz senator Bogdan Zdrojewski. Uczestnicy debaty byli pytani przez dziennikarzy o rezygnację Arłukowicza z kandydowania. Zdaniem Siemoniaka ""ta decyzja pokazuje, że dziś nie ma ważniejszego zadania niż kampania wyborcza Małgorzaty Kidawy-Błońskiej, wszyscy się co do tego zgadzamy i naszą kampanią wewnętrzną (…) tę kampanię przygotowujemy"" - mówił. Zdrojewski zaapelował do konkurentów, aby nie rezygnowali. - Ja przyjąłem decyzję Bartka ze zrozumieniem. Uważam, że dał dobre uzasadnienie, natomiast z pewnym smutkiem, bo pewną wartością dla Platformy jest ta nasza konkurencja, rozmowa o programie o kondycji Platformy, przyszłości i koniecznych zmianach - zaznaczył. Według Zdrojewskiego wybory na przewodniczącego PO wzmocnią partię a przez to wzmocnią Małgorzatę Kidawę-Błońską w staraniach o urząd prezydenta. - My się na pewno nie pokłócimy po tych wyborach, będziemy ze sobą współpracować, a Platforma wyjdzie z tej kampanii wzmocniona - ocenił. Joanna Mucha podsumowując krakowską debatę oceniła, że 'była ona cenna, pokazała, że jesteśmy różni, ale mamy ten sam cel. Chcemy, żeby Platforma się naprawiała"". - Ta debata również pozwoliła się wymienić nam doświadczeniami (…). Każdy z nas ma jakieś dodatkowe pomysły, w jaki sposób Platforma powinna funkcjonować i się zmieniać, żeby znów wygrywać wybory - zaznaczyła.",Wybory na szefa PO. Kandydaci do zastąpienia Grzegorza Schetyny,
https://wiadomosci.onet.pl/kraj/najnowszy-sondaz-spada-poparcie-dla-partii-rzadzacej/ncmz075,Najnowszy sondaż: spada poparcie dla partii rządzącej,"Gdyby wybory do Sejmu odbyły się w najbliższą niedzielę, PiS nie miałoby szans na objęcie samodzielnych rządów - pisze ""Super Express"" w sobotnio-niedzielnym wydaniu.","Jak czytamy, z sondażu przeprowadzonego dla ""Super Expressu"" przez Instytut Badań Pollster, wynika, że gdyby wybory do Sejmu odbyły się w najbliższą niedzielę, na PiS głosowałoby 41,10 proc. ankietowanych, Koalicję Obywatelską poparłoby 27,51 proc. badanych, Lewicę - 14,51 proc.; na Polskie Stronnictwo Ludowe - Koalicję Polską zagłosowałoby 8,53 proc. ankietowanych, a na Konfederację Wolność i Niepodległość - 8,09 proc. Inne partie zyskałyby 0,26 proc. poparcia. W porównaniu z poprzednim sondażem zrealizowanym w grudniu, PiS traci 2,35 pkt proc. poparcia, KO zyskuje natomiast 2 pkt proc. - Zamieszanie z reformą sądownictwa nie pomaga partii rządzącej – uważa cytowany w gazecie politolog, prof. Kazimierz Kik. Dodaje, że politycy w Unii Europejskiej chcą uzależnić wypłacanie środków unijnych od przestrzegania praworządności. - To niepokoi część elektoratu PiS – zaznaczył. Zdaniem Kika, dobry wpływ na notowania KO może mieć decyzja lidera PO Grzegorza Schetyny o nieubieganie się o ponowny wybór na przewodniczącego PO. Z kolei politolog, prof. Antoni Dudek, cytowany przez ""SE"", ocenia, że ""PiS łapie lekką zadyszkę"". Według niego, ""nie widać jednak jakichś zdecydowanych zmian"". - Kolejność partii w sondażu odpowiada kolejności w wyborach - zauważył. Badanie zrealizował Instytut Badań Pollster w dniach 14-16 stycznia 2020 roku na próbie 1075 dorosłych Polaków.",Sejm,
https://wiadomosci.onet.pl/kraj/bartosz-arlukowicz-nie-bede-kandydowal-w-wyborach-na-przewodniczacego-platformy/nb7bckn,Bartosz Arłukowicz: nie będę kandydował w wyborach na przewodniczącego Platformy Obywatelskiej,"Bartosz Arłukowicz poinformował, że przerywa swoją kampanię dotyczącą walki o fotel lidera PO i wspiera Małgorzatę Kidawę-Błońską w walce o prezydenturę. – Kampania prezydencka każdego dnia nabiera tempa. Chcę, żeby wybory wewnętrzne zakończyły się w I turze. Musimy wszyscy razem stanąć przy Małgorzacie Kidawie-Błońskiej - powiedział.","Europoseł KO powiedział, że obecna kampania prezydencka zdecyduje o przyszłości Polski na najbliższe lata. - Uważam, że jest to niezwykle ważne, byśmy wszyscy mogli stanąć obok Małgorzaty Kidawy-Błońskiej i ruszyć w tę najważniejszą dla nas wszystkich i Polski kampanię – dodał eurodeputowany PO . - Już dzisiaj podjąłem decyzję o przerwaniu swojej kampanii wewnętrznej i wsparciu Małgorzaty Kidawy-Błońskiej w kampanii wyborczej. Dzisiaj staję obok Małgorzaty Kidawy-Błońskiej, oddaję się do pełnej dyspozycji na najbliższe miesiące i ruszamy z panią marszałek w kampanię - powiedział Arłukowicz. Podczas konferencji prasowej doszło również do małej wpadki Małgorzaty Kidawy-Błońskiej, która pomyliła imię swojego partyjnego kolegi. Jeden z dziennikarzy zapytał, czy Arłukowicz zostanie szefem sztabu. - Sztab zostanie zaprezentowany, ale Bartek, Bartłomiej... - powiedziała Kidawa-Błońska. - Bartosz. A może Bartek? - poprawił ją szybko europoseł. - Bartek lepiej, ale chciałam tak oficjalnie się wypowiedzieć. - Ja wolę Bartek. - No to ja też. Po wycofaniu się Bartosza Arłukowicza z wyścigu o fotel lidera PO w rywalizacji pozostało pięć osób: Borys Budka, Joanna Mucha, Bogdan Zdrojewski, Bartłomiej Sienkiewicz oraz Tomasz Siemoniak. - Zwracam się do wszystkich koleżanek i kolegów z PO o to, żebyśmy podjęli próbę wybrania przewodniczącego Platformy Obywatelskiej już 25 stycznia w pierwszej turze, bo nie ma czasu. Musimy ruszać w kampanię prezydencką - zaapelował Bartosz Arłukowicz. Pytany, czy aby przyspieszyć wybranie nowego szefa PO poprze w wyborach wewnętrznych szefa klubu KO Borysa Budkę, Arłukowicz odparł: ""Ja popieram Małgorzatę Kidawę-Błońską i z Małgorzatą Kidawą-Błońską ruszamy w kampanię wyborczą"". - Zaś co do wewnętrznych spraw PO wypowiem się w innym miejscu i w innym czasie - podkreślił. Pierwsza tura wyborów przewodniczącego ma się odbyć 25 stycznia, ewentualna druga 8 lutego. Wyboru będą dokonywać wszyscy członkowie partii w swoich kołach.",Małgorzata Kidawa-Błońska i Bartosz Arłukowicz,
https://wiadomosci.onet.pl/kraj/borys-budka-komentuje-wypowiedz-zbigniewa-ziobry-nt-komisji-weneckiej/p1re939,"Zbigniew Ziobro nazywa dokument Komisji Weneckiej ""parodią"". Borys Budka: to kompromitacja magistra Ziobry","Poseł PO Borys Budka odniósł się do słów Zbigniewa Ziobry, który wyśmiał dokument Komisji Weneckiej. Nazwał go ""parodią"" i ""komedią"". - Tymi wypowiedziami Ziobro daje tylko sobie świadectwo. Niestety dla niego, kiedyś bardzo trafnie określił go premier Leszek Miller i jak widać upływ lat, nie zmienia tej oceny oraz wartości pana ministra - twierdzi Borys Budka.","Dziś Komisja Wenecka wydała opinię ws. zmian w polskim wymiarze sprawiedliwości. Chodzi o przepisy, które umożliwią m.in. dyscyplinowanie sędziów. Według tej opinii reforma stanowi ""zagrożenie dla niezawisłości sądownictwa"". Dokument w mocnych słowach skomentowali politycy PiS, którzy uważają, że była to prywatna wizyta członków KE. Zbigniew Ziobro nie zgadza się z opiniami zawartymi w dokumencie. - To, co z niego przebija, to segregacja. Autorzy proponują coś, co wpisuje się w narrację niektórych ministrów krajów tzw. starej UE, którzy czasem z poczuciem wyższości pouczali mnie, przekonani, że obywatelom ich wyżej cywilizowanych krajów wolno więcej - uważa minister sprawiedliwości. I dodaje: - Ten argument wybrzmiewa w tym dokumencie, który nazywam ""parodią"" opinii Komisji Weneckiej. Na te słowa zareagował szef klubu parlamentarnego Koalicji Obywatelskiej Borys Budka, który w Lublinie prowadził swoją kampanię w wyborach na przewodniczącego PO. - Nie wiem, czy pan magister Ziobro celowo, czy przez przypadek znów się kompromituje. Na jego miejscu miałbym więcej pokory - komentuje wypowiedź ministra Borys Budka Poseł PO przypomina, że to właśnie resort Ziobry był autorem ustawy o Instytucie Pamięci Narodowej, która przyniosła wiele problemów. Wspomniał też o ""niekonstytucyjnych i antyeuropejskich"" zmian w Sądzie Najwyższym, z których później trzeba było się wycofywać.",Borys Budka,
https://wiadomosci.onet.pl/kraj/bogdan-zdrojewski-musimy-przywrocic-demokracje-w-po/x34e5p0,Bogdan Zdrojewski: musimy przywrócić demokrację w PO,"Kandydat na przewodniczącego Platformy Obywatelskiej Bogdan Zdrojewski uważa, że partia musi odzyskać wiarygodność i przekonać do siebie młodych wyborców. Senator przyjechał do Lublina na zaproszenie części działaczy. Odniósł się też do ataków na marszałka Senatu Tomasza Grodzkiego i decyzji Komisji Europejskiej ws. Izby Dyscyplinarnej SN.","Senator odniósł się do decyzji Komisji Europejskiej, która zapowiedziała dziś, że wystąpi do Trybunału Sprawiedliwości UE z wnioskiem o zastosowanie środków tymczasowych wobec Izby Dyscyplinarnej Sądu Najwyższego. W praktyce może to oznaczać zamrożenie Izby Dyscyplinarnej. - Spodziewałem się tej decyzji - mówi Bogdan Zdrojewski. - Wymiar sprawiedliwości w Polsce jest dewastowany, obserwuje to opinia publiczna. Zdaje sobie sprawę z tego, że jako członek rodziny europejskiej sama Unia ponosi w tej materii pewną stratę. Jest to absolutnie nie do przyjęcia - dodaje senator Koalicji Obywatelskiej. Zdrojewski jest jednym z kandydatów na stanowisko szefa Platformy Obywatelskiej. Wskazał co partia musi zmienić, by znów przekonać do siebie wyborców. - Platforma musi odzyskać wiarygodność, mamy z tym wielki kłopot. Nasze przesłanie - od ściany do ściany, albo wyłącznie reaktywne, albo wyłącznie antypisowskie - nie sprawdzają się. Według mojej oceny utraciliśmy wiarygodność, trzeba to odzyskać - ocenił senator. Wskazuje też, że PO musi być bardziej centrowa z silnymi, ale umiarkowanymi skrzydłami lewicowymi i prawicowymi. Za najważniejszy punkt uznaje oddanie głosu wszystkim członkom partii. - Musimy przywrócić demokrację w samej Platformie - dodaje kandydat. Polityk PO skomentował również ostatnie ataki na marszałka Senatu Tomasza Grodzkiego. - Instytucje państwa używane są do nagonki. Nie wyobrażałem sobie, że w 2020 r. dożyję takiego momentu, że instytucje państwa będą wzywały obywateli do donosów. Dla mnie jest to niewyobrażalne. Obserwowałem też telewizję publiczną, w której stwierdzono, że za śmierć Pawła Adamowicza ponosi Jurek Owsiak. To obrzydliwe - ocenił.",Bogdan Zdrojewski,
https://wiadomosci.onet.pl/kraj/arkadiusz-wisniewski-napisal-list-do-po/7xvhd5l,Arkadiusz Wiśniewski w liście do PO: czy tak właśnie zamierzacie budować lepszą Polskę?,"Prezydent Opola skierował list otwarty do parlamentarzystów PO ws. opolskiego radnego KO Przemysława Pospieszyńskiego, który anonimowo prowadził profil hejtujący go na Facebooku. Prezydent podkreśla, że swoimi działaniami polityk PO krzywdził jego i jego rodzinę. – Wierzę, że zachowacie się przyzwoicie i pokażecie opolanom, że twarz PO to nie twarz hejtu – pisze Arkadiusz Wiśniewski.","List otwarty ws. rzecznika PO w Opolu prezydent Opola skierował do opolskich parlamentarzystów PO: senator Danuty Jazłowieckiej oraz posłów Tomasza Kostusia i Ryszarda Wilczyńskiego. Przypomnijmy, w wyniku piątkowej awarii Facebooka okazało się, że szef KO w radzie miejskiej był jednym z administratorów strony ""Ośmiornica Wiśniewskiego"" od kilku lat hejtującej prezydenta Opola. ""Korzystając z anonimowości w sieci, wielokrotnie manipulował informacjami, bezprawnie wykorzystywał materiały fotograficzne będące m.in. moją własnością i niszczył mój wizerunek. Tym samym krzywdził mnie i moją rodzinę. Dziś tłumaczy się, że tak robią wszyscy, a poza tym to taka metoda walki politycznej"" – pisze w liście otwartym do PO prezydent Opola. I oczekuje od polityków PO wyjaśnień: Czy to jest ta »przyzwoitość«, którą chcecie zaproponować Polsce i Polakom? Czy to jest język demokracji, którą proponujecie? Czy tak właśnie zamierzacie budować lepszą Polskę? Prezydent Opola już wcześniej przekonywał, że jego zdaniem Przemysław Pospieszyński powinien zrezygnować z mandatu radnego. Teraz Wiśniewski liczy na reakcję PO. ""Wierzę, że zachowacie się przyzwoicie i pokażecie opolanom, że twarz PO to nie twarz hejtu, nienawiści i anonimowego atakowania przeciwników politycznych"" – pisze Arkadiusz Wiśniewski. ""Nie mogę w to uwierzyć, że skrajne zachowania stały się standardem dla partii centrum i ludzi wyważonych. Proszę zatem o to byście potwierdzili, że PO to inne standardy niż język hejtu i nienawiści oraz kłamstw"" – dodaje.",Arkadiusz Wiśniewski,
https://wiadomosci.onet.pl/kraj/opole-prezydent-zwroci-sie-do-po-ws-radnego-ktory-hejtowal-na-facebooku/bjkgj03,"Prezydent Opola zwróci się do PO ws. radnego, który hejtował go na facebookowym profilu","Prezydent Opola Arkadiusz Wiśniewski domaga się reakcji od polityków Platformy Obywatelskiej w związku z ujawnieniem, że facebookowy profil ""Ośmiornica Wiśniewskiego"" hejtujący go, prowadził opolski rzecznik PO i radny Przemysław Pospieszyński. Niewykluczone, że prezydent skieruje sprawę do sądu.","Prezydent Opola na specjalnej konferencji zapowiedział dziś, że skieruje do parlamentarzystów PO senator Danuty Jazłowieckiej oraz posłów Tomasza Kostusia i Ryszarda Wilczyńskiego list otwarty ws. rzecznika PO w Opolu Przemysława Pospieszyńskiego. Przypomnijmy, w wyniku piątkowej awarii Facebooka na jaw wyszło, że radny KO był jednym z administratorów strony ""Ośmiornica Wiśniewskiego"" od kilku lat hejtującej prezydenta Opola. – Mamy do czynienia z wyjątkowo przykrą i paskudną sytuacją – mówi prezydent Opola Arkadiusz Wiśniewski. – To nie jest szeregowy radny i przypadkowa osoba. Jest to opolski rzecznik PO – dodaje. Prezydent podkreślił, że treści zamieszczane na facebookowym profilu ""Ośmiornica Wiśniewskiego"" nie były radosne i komiczne, a przynajmniej nie dla niego i jego rodziny. – Hejter jest rzecznikiem partii politycznej, która jest utrzymywana z budżetu państwa i bardzo często wypowiada się przeciwko językowi nienawiści i sama pada ofiarą tego języka – mówi Arkadiusz Wiśniewski. – Czy politycy PO, w której sam przecież byłem, akceptują, że ktoś taki jest rzecznikiem ich partii, szefem klubu w radzie miejskiej i ich reprezentuje, mając jednocześnie taki gadzi język? – pyta prezydent Opola. Wcześniej, komentując sprawę na Facebooku, Wiśniewski napisał, że jego zdaniem Przemysław Pospieszyński powinien zrezygnować z mandatu radnego. – W jego oświadczeniu nie słychać chęci poprawy. Jest za to trwanie w kłamstwie, bo przecież stwierdził, że prowadził ten profil, kiedy nie był radnym. Tymczasem radnym był od 2015 r. i od wtedy ten portal funkcjonował – przekonuje prezydent Opola. Prezydent Opola zaznaczył także, że cała sprawa jest teraz badana przez jego prawników i być może skończy się skierowaniem jej do sądu. – Problemem jest jednak to, że strona już nie działa. – Nikt takiego syfu nie archiwizuje, a przynajmniej ja tego nie robiłem – wyjaśnia Arkadiusz Wiśniewski.",Arkadiusz Wiśniewski,
https://wiadomosci.onet.pl/kraj/wybory-na-przewodniczacego-po-lublin-spotkanie-z-joanna-mucha/cw7v4dg,Joanna Mucha o wyborach na szefa PO: chcę się bić,"Lubelska posłanka spotkała się z działaczami partii, którzy wkrótce wybiorą nowego przewodniczącego Platformy Obywatelskiej. Joanna Mucha, kandydatka na szefa PO, przedstawiła swoją wizję ugrupowania, które zadba o 40-50-latków. - Polska była pierwszym krajem, który poradził sobie z komunizmem. Wierzę, że będziemy też pierwszym krajem, który poradzi sobie z populistami - mówi była minister sportu w rządzie Donalda Tuska.","- Nazywam się Mucha. Joanna Mucha. I chcę zostać przewodniczącą Platformy Obywatelskiej - rozpoczęła swoje wystąpienie posłanka Koalicji Obywatelskiej. Następnie była minister sportu wspomniała tragicznie zmarłego prezydenta Gdańska Pawła Adamowicza, który rok temu został ugodzony nożem podczas finału WOŚP. Po chwili poprosiła, by wszyscy obecni na sali wstali i uczcili jego pamięć minutą ciszy. Spotkanie z lubelskimi działaczami wyglądało jak minikonwencja Joanny Muchy. Posłanka miała przypięty mikrofon, przed sobą miała mównicę, a za plecami wielką ściankę z logo partii. Mucha mówiła o dzieciństwie, Polsce po 1989 roku i o tym, jak jej pokoleniu było trudno po zmianach ustrojowych. - Nasze pokolenie, pokolenie naszych rodziców zostało ciężko doświadczone przez transformację. Mówiono nam, że za chwilę nie trzeba będzie zaciskać pasa i będziemy mogli skorzystać z owoców tego wszystkiego, co wypracowaliśmy. My, dzisiejsi 30-, 40- i 50-latkowie jesteśmy dziećmi transformacji. Jesteśmy dumni z tego, co udało nam się stworzyć, z naszego życia, osiągnięć i Polski, jaką udało nam się stworzyć. Nasze państwo niejednokrotnie nas zawiodło, ale kochamy Polskę - przekonywała posłanka. Kandydatka na szefa PO mówiła też o ludziach, którzy są zawiedzeni rządami Prawa i Sprawiedliwości. - Mówią mi, że Polska PiS-u to nie jest ich Polska. Mówią mi, że nie mogą odnaleźć się w foremce prawdziwego Polaka. Nie odnajdują się w świecie odwróconych wartości, gdzie te wartości są atakowane - dodała. - Kiedy przyszła do nas zła ekipa, smutnych ludzi, z kieszonkowym dyktatorem na czele, oni nazwali nas ""gorszym sortem"". Powiedzieli, że Polska zaczęła się w 2015 roku. Unieważnili w ten sposób cały nas życiorys, to co stworzyliśmy przez nasze życie, nasz dorobek - tłumaczyła Mucha. Kandydatka stwierdziła, że chce, by pod jej przywództwem Platforma Obywatelska zadbała o tych ludzi, którzy mogą czuć się wykluczeni przez obecną władzę. - Chcę być głosem tego zapomnianego pokolenia transformacji. W dalszej części swojego wystąpienia odniosła się m.in. do kwestii ochrony środowiska, reformy sądownictwa oraz opieki zdrowotnej. Jej zdaniem państwo powinno chronić swoich obywateli, a nie rzucać kłody pod nogi. - Chcemy państwa, w którym żyje się po prostu normalnie, bez szarpania się - mówiła Mucha. Na koniec posłanka opowiedziała o swoim prywatnym życiu. O tym, jak było jej trudno, kiedy na drugim roku studiów urodził się jej pierwszy syn. Mówiła też o studiach, doktoracie i spełnianiu swoich ambicji. W ten sposób chciała pokazać, że potrafi walczyć o swoje. Ale nie tylko: - Dziś chcę się bić o waszą przyszłość. To mnie najbardziej odróżnia od moich kontrkandydatów. Ja chcę się bić, wiem, że potrafię. Znam swoją siłę. I będę się biła - zapowiada. - Polska była pierwszym krajem, który poradził sobie z komunizmem. Wierzę, że będziemy też pierwszym krajem, który poradzi sobie z populistami - zakończyła kandydatka na szefa PO. Członkowie Platformy Obywatelskiej wybiorą swojego nowego przewodniczącego już 25 stycznia br. O fotel szefa największej partii opozycyjnej ubiegają się: Joanna Mucha, Borys Budka, Bartosz Arłukowicz, Bogdan Zdrojewski, Bartłomiej Sienkiewicz oraz Tomasz Siemoniak.",Joanna Mucha,
https://wiadomosci.onet.pl/kraj/wybory-w-po-malgorzata-kidawa-blonska-bez-szefa-kampanii/s96wvcl,PO w zawieszeniu. Kampania Kidawy-Błońskiej bez szefa,"""PO czeka na szefa. Dopiero wtedy największa partia opozycyjna ruszy do prezydenckiego boju z pełną prędkością - pisze w ""Rzeczpospolitej"" Zuzanna Dąbrowska. Jednocześnie senator Bogdan Zdrojewski, jeden z sześciu kandydatów na lidera partii, przyznał wczoraj w RMF FM, że ""w tej chwili nie ma osoby kierującej kampanią prezydencką Małgorzaty Kidawy-Błońskiej"".","""Trudno o lepszy obrazek pokazujący obecną sytuację w Platformie Obywatelskiej niż środowa konferencja prasowa Małgorzaty Kidawy-Błońskiej na temat konfliktu irańsko-amerykańskiego i reakcji polskich władz"" - pisze w ""Rzeczpospolitej"" Zuzanna Dąbrowska. Podczas konferencji prasowej kandydatka PO wystąpiła towarzystwie najważniejszych rywali do objęcia schedy po Grzegorzu Schetynie: Borysa Budki i Tomasza Siemoniaka. - Są spotkania, narady, ale bez przekonania, bo kształt kampanii będzie zależał od szefa – zwraca uwagę jeden z rozmówców ""Rzeczpospolitej"". Inny polityk ujawnia, że wstępnym planowaniem strategicznym zajmuje się Rafał Grupiński, dawniej stronnik Schetyny, później krytyk przewodniczącego PO. - W tej chwili nie ma osoby kierującej kampanią prezydencką Małgorzaty Kidawy-Błońskiej, szef jej kampanii będzie znany po wyborach przewodniczącego Platformy Obywatelskiej - powiedział z kolei Bogdan Zdrojewski w rozmowie z RMF FM. - Małgorzata Kidawa-Błońska ma oczywiście ogrom doradców, pracuje, wiem, że teraz ma jakieś zajęcia związane z wizerunkiem etc., etc., więc nie marnuje tego czasu - zaznaczył. Dopytywany, czy nie ma wrażenia, że to marnowanie czasu, przyznał: Mam wrażenie. Uważam, że to jest strata czasu. Pytany, dlaczego tak się dzieje, odpowiedział: ""Dlatego, że wiadomo, że ta decyzja będzie przynależna do szefa partii. To jak będzie wyglądać sztab, to powinno być porozumienie z udziałem Małgorzaty Kidawy-Błońskiej tak, aby ten sztab odpowiadał jej temperamentowi, potrzebom, diagnozie sytuacji, więc po prostu trzeba - niestety - poczekać"". Tomasz Siemoniak, Borys Budka, Joanna Mucha, Bartosz Arłukowicz, Bogdan Zdrojewski i Bartłomiej Sienkiewicz - to politycy, którzy zadeklarowali gotowość startu w wyścigu o fotel przewodniczącego PO. Zgodnie z grudniową uchwałą Rady Krajowej PO, pierwsza tura wyborów szefa Platformy odbędzie się 25 stycznia, ewentualna druga, jeśli byłaby potrzebna - 8 lutego.",Małgorzata Kidawa-Błońska,
https://wiadomosci.onet.pl/tylko-w-onecie/joanna-mucha-komentuje-sprawe-marszalka-grodzkiego-ten-atak-jest-obrzydliwy/v3wgcgs,Joanna Mucha komentuje sprawę marszałka Grodzkiego: ten atak jest obrzydliwy,"Joanna Mucha była gościem Odety Moro w programie ""Onet Rano."". Posłanka PO wypowiedziała się na temat zamieszania wokół marszałka Senatu Tomasza Grodzkiego. W ostatnich tygodniach Radio Szczecin dotarło do świadków, którzy twierdzą, że wręczali Grodzkiemu łapówki, gdy ten kierował szpitalem Szczecin Zdunowo. Śledztwo w tej sprawie wszczęła Prokuratura Regionalna w Szczecinie. Sam Grodzki zaprzecza, by kiedykolwiek przyjmował łapówki. - Ten atak jest obrzydliwy. Czuć na odległość, że jest to intryga robiona z użyciem służb państwowych – skomentowała Mucha. Chcesz dowiedzieć się więcej? Kliknij tutaj: vod.pl.","- Partia stoi murem za Tomaszem Grodzkim i nie mogłoby to wyglądać inaczej – mówiła Mucha w ""Onet Rano."". W ostatnich dniach do Grodzkiego zgłosił się jego były pacjent Tadeusz Staszczyk, który twierdzi, że oferowano mu 5 tys. zł w zamian za oczernienie marszałka. - Po czymś takim upadają rządy w normalnie funkcjonujących państwach – powiedziała posłanka. - Ostatnio miałam okazję rozmawiać z marszałkiem Grodzkim i jego spokój świadczy o tym, że nie ma nic na sumieniu – dodała.",,
https://wiadomosci.onet.pl/tylko-w-onecie/joanna-mucha-w-onet-rano-wodzowskie-przywodztwo-w-po-bylo-bledem/5n4q3v8,"Joanna Mucha w ""Onet Rano."": wodzowskie przywództwo w PO było błędem","- Platformie Obywatelskiej potrzeba przede wszystkim tego, żeby zaczęła wygrywać wybory. To absolutnie najważniejsze – powiedziała Joanna Mucha w programie ""Onet Rano."". - Mamy wszystkie karty do tego, żeby wygrać wybory prezydenckie – stwierdziła posłanka PO w rozmowie z Odetą Moro. Chcesz dowiedzieć się więcej? Kliknij tutaj: vod.pl.","Lubelska posłanka, która ubiega się o fotel przewodniczącego Platformy Obywatelskiej, wypowiedziała się na temat obecnej sytuacji w partii. - Potrzeba nam wielu zmian. Uważam, że błędem w PO jest wodzowskie przywództwo. Platforma taka nie była – oceniła Mucha. - Mam taką diagnozę, że przez osiem lat naszych rządów byliśmy skupieni na rządzeniu, a trochę zapomnieliśmy, że jeszcze trzeba patrzeć do wewnątrz, żeby się wzajemnie naprawiać. Tego zabrakło. Przez ostatnie cztery lata popełniliśmy trochę błędów – mówiła posłanka. - Sformatowanie siebie, jako opozycji totalnej było wielkim błędem. Nie możemy być opozycją totalną. Nie możemy mówić, że wszystko, co proponuje PiS, jest złe – dodała.",,
https://wiadomosci.onet.pl/kraj/tomasz-siemoniak-kandydatem-na-szefa-po-celem-po-jest-wygrana/s76zjlx,Tomasz Siemoniak o wyborach prezydenckich: moim celem jest wygrana,"Tomasz Siemoniak będzie kandydować na szefa Platformy Obywatelskiej. W dzisiejszym wywiadzie dla ""Rzeczpospolitej"" mówi, że jego głównym celem jest wygrana w wyborach prezydenckich i przyśpieszonych wyborach parlamentarnych.","Siemoniak pytany, dlaczego ponownie zdecydował się kandydować na szefa Platformy Obywatelskiej, odparł, że z poczucia odpowiedzialności za PO, w której jest od pierwszego dnia. - Wiele osób, namawiało mnie, argumentując, że w obecnym czasie moja osoba, jako przewodniczącego, najbardziej gwarantuje trwałość i jedność Platformy oraz rozwój Koalicji Obywatelskiej - dodał. Pytany, czy szyld PO się zużył i bierze pod uwagę zmianę nazwy partii, wiceszef Platformy zauważył, że PO była filarem Koalicji Obywatelskiej i uzyskała głosy milionów Polek i Polaków. - To ogromna wartość, trzeba tego bronić - podkreślił. Odpowiadając na pytanie, jakie poparcie PO by go satysfakcjonowało za kilka miesięcy, Siemoniak zwrócił uwagę, że ""polityka to nie fabryka"", ale - jak dodał - moim celem jest wygrana w wyborach prezydenckich, a potem w wyborach parlamentarnych, zapewne przyspieszonych. Pytany, dlaczego miałoby dojść do przyśpieszonych wyborów parlamentarnych, powiedział: - Bo przegrana Andrzeja Dudy w wyborach prezydenckich i opozycyjny Senat przyśpieszą kalendarz polityczny. Jestem o tym przekonany. W odpowiedzi na pytanie, jak jego Platforma chciałaby wygrać wybory prezydenckie, Siemoniak ocenił, że w osobie Małgorzaty Kidawy-Błońskiej Platforma ma kandydatkę z ""wielkim potencjałem na zwycięstwo"". ""Nowy szef PO powinien praktycznie być szefem jej kampanii i zrobić wszystko, aby wygrała. Gotów jestem podjąć się takiej roli"" - zadeklarował. Siemoniak był też pytany, czy Robert Biedroń, jako możliwy kandydat Lewicy na prezydenta, nie jest zagrożeniem dla kandydatki Małgorzaty Kidawy-Błońskiej. - Na pewno Lewica ma kłopot z kandydatem w wyborach prezydenckich. Nawet sposób ogłaszania kandydatury Roberta Biedronia ilustruje wewnętrzne problemy. Istotne, że Małgorzata Kidawa-Błońska pozostaje jedyną kobietą ubiegającą się o najwyższy urząd w państwie, co da jej wiele głosów również z lewej strony. Być może na miarę zwycięstwa - powiedział.",20104053 - ŚWIDNICA KIEROWNICTWO PO KONFERENCJA PRASOWA (Tomasz Siemoniak),
https://wiadomosci.onet.pl/tylko-w-onecie/warzecha-szczerski-z-grubej-rury-o-grodzkim-ale-argument-z-putina-jest-jak-argument-z/snml9pn,"Warzecha: Szczerski z grubej rury o Grodzkim. Ale ""argument z Putina"" jest jak ""argument z Hitlera"". O co chodzi? O nic [OPINIA]","Starcie pomiędzy szefem Kancelarii Prezydenta Krzysztofem Szczerskim a marszałkiem Senatu Tomaszem Grodzkim to klasyczny przykład teatralnego sporu, który do debaty publicznej kompletnie nic nie wnosi, w którym każdy odgrywa z góry przeznaczoną dla siebie rolę, za to obie strony obrzucają się grubymi słowami.","Marszałek Grodzki dostał zaproszenie na spotkanie z komisarz Jourovą, odpowiedzialną za praworządność i je przyjął. Działania Jourovej w związku z ustawą dyscyplinującą nie powinny być dla nikogo zaskoczeniem, bo CV tej czeskiej polityk mogło zapowiadać, że – choć jej pozycja jest o wiele słabsza niż była Fransa Timmermansa, a motywacja jest znacznie mniej osobista – Jourova nie będzie unikała konfrontacji z polskim rządem, jakkolwiek jej ton będzie cichszy. Na informację o zapowiadanym spotkaniu ostro zareagował Krzysztof Szczerski, mówiąc, że wizyta marszałka Senatu w Brukseli będzie godziła w wizerunek Polski, którego zniszczenie jest celem Władimira Putina, a zatem Grodzki, kwestionując zmiany w polskim sądownictwie podczas zagranicznego spotkania, grałby „w orkiestrze Putina”. Szczerski wyraził „stanowcze oczekiwanie”, że Grodzki swoją wizytę odwoła, a poza tym powołał się względy bezpieczeństwa państwa. Marszałek Senatu odgryzł się, mówiąc, że szef prezydenckiej kancelarii nie będzie dyktował drugiej osobie w państwie, co powinna robić. W tym konflikcie Szczerski zastosował mało elegancką metodę polityczno-moralnego szantażu. Sam spotykam się z takim typem argumentacji wśród odbiorców moich tekstów z obu stron barykady: „Tym, co pan pisze, pomaga pan…” – i tutaj, odpowiednio do afiliacji komentującego, jest mowa albo o złym kaczystowskim reżimie, albo o odrażającej totalnej opozycji. Gdybym miał się tym przejmować, nigdy nie mógłbym napisać ani słowa. Szczerski postanowił zagrać podobnie, ale też z grubej rury, bo „argument z Putina” można spokojnie porównać do „argumentu z Hitlera” (czyli pseudoargumentu, na który nie ma żadnej racjonalnej odpowiedzi). Jest to zarazem argument w dużej mierze bezwartościowy. To, kogo za czyjego funkcjonalnego – czyli niejako mimowolnego – sojusznika uznajemy jest sprawą naszej opinii, a nie stanu obiektywnego. Zwłaszcza jeśli nie idzie za tym żadna rozbudowana argumentacja. A za słowami Szczerskiego nie szła. Jego stwierdzenie warte jest mniej więcej tyle samo co twierdzenia, że Antoni Macierewicz jest sojusznikiem Kremla. Jedyne, co zasygnalizował współpracownik Andrzeja Dudy, to że na polskim podziale Putin może skorzystać, a wizyta Grodzkiego w Brukseli obraz tego podziału pogłębia. Z tym można by się nawet zgodzić. Tyle że głęboki podział trwa w Polsce od lat, a winne mu są – można to bez wątpliwości powiedzieć po ośmiu latach rządów PO i ponad czterech PiS – obie strony. Podobnie nie jest nowością ani tajemnicą, że polskie problemy są wykorzystywane przeciwko rządowi PiS przez nieprzychylnych mu polityków w Brukseli i jedna wizyta Grodzkiego kompletnie niczego tu nie zmieni. Wreszcie jest w argumentacji Szczerskiego niebezpieczna nuta, która trochę przypomina argumentację PiS w sprawie „dekoncentracji” mediów. PiS twierdzi, że „dekoncentracja” jest konieczna, gdyż media, będące w obcych rękach, są „antypolskie”. Przy czym owa antypolskość przy bliższym przyjrzeniu się temu, co PiS ewentualnie wskazuje jako przykłady, okazuje się przejawiać po prostu w krytycyzmie wobec poczynań PiS. A więc PiS chciałoby „dekoncentracji”, tak aby ukrócić krytykę własnych poczynań w mediach, których dzisiaj nie może kontrolować. Z argumentem „z Putina” jest podobnie: w zasadzie każdą krytyczną wobec władzy wypowiedź, padającą poza Polską, można – stosując kryteria Szczerskiego – zakwalifikować jako niszczącą nasz wizerunek, a więc służącą Putinowi, grającemu na podziałach i starającemu się pozycję Polski osłabić. Druga strona mogłaby bez problemu stwierdzić, że gdyby rządzący nie uprawiali takiej polityki wewnętrznej, jaką uprawiają, nie byłoby problemu. Jeśli zaś padnie argument, że w takim razie po prostu w ogóle nie należy Polski za granicą krytykować (w jakiejś mierze słuszny, bo trzeba się tu zawsze wykazywać daleko idącą wstrzemięźliwością), mogą przypomnieć, jak to politycy PiS za czasów PO wynosili na forum europejskie inne polskie sprawy (dotyczące katastrofy smoleńskiej czy stosunku władzy do konserwatywnych mediów), wówczas uznając to za postępowanie całkowicie usprawiedliwione. Z drugiej strony marszałek Grodzki powinien jednak liczyć się z tym, że jego działanie może być kosztowne z punktu widzenia opinii publicznej. Platforma doświadczała tego w czasie pierwszej kadencji PiS: próby wciągnięcia w polskie spory organów i polityków UE były oczywiście zasadne dla zdeterminowanego elektoratu anty-PiS, ale poza nim wywoływały zniesmaczenie, szczególnie w powiązaniu z ogólnym brakiem efektywności opozycji. Miało to całkiem wyraźne odbicie w sondażach. Grodzki zaś powinien wziąć pod uwagę, że Platforma ma przed sobą wybory prezydenckie, w dodatku z kampanią rozpoczynającą się w warunkach potencjalnego wewnętrznego chaosu w partii, gdzie za moment rozegra się autentyczna walka o przywództwo w obliczu rezygnacji Grzegorza Schetyny. Wszystko, co będzie robił marszałek Senatu, pójdzie na konto kandydata PO-KO. Wspieranie się Brukselą w wewnętrznym sporze może zaszkodzić bardziej niż pomóc, bo przecież druga tura musi oznaczać otwarcie się na centrum, a nie jedynie przemawianie do własnego zdeterminowanego elektoratu. Można też zadać pytanie: po co właściwie Grodzki jedzie do Jourovej? Co konkretnie miałoby z tego spotkania wyniknąć poza autopromocją marszałka Senatu i zaznaczeniem, że to właśnie izba wyższa polskiego parlamentu jest dzisiaj instytucjonalnym ośrodkiem oporu przeciwko rządom PiS? Nic. Jourova nie powie niczego wiążącego, Grodzki niczego istotnego się od niej nie dowie. Nawet gdyby Senat miał w sprawie sądownictwa skorzystać ze swojej inicjatywy ustawodawczej. Przecież nie o to tu chodzi. Jedyna racją tej wyprawy jest odegranie swojej standardowej roli, podobnie zresztą jak swoją zwykłą rolę, w dużej mierze wyznaczoną przez potrzeby tegorocznej kampanii wyborczej, odegrał Krzysztof Szczerski. Całą tę aferę można by więc skwitować wzruszeniem ramion. Zniechęcające jest tylko to, że pokazuje ona nieznośną jałowość polskiej polityki. Przecież problem z sądownictwem jest jak najbardziej realny, o czym głośno zaczął mówić już nawet wicepremier Jarosław Gowin, wspierając pomysł okrągłego stołu. Problem w każdym wymiarze – i z sędziami, którzy czują się politykami, i z politykami, którzy uważają, że są w stanie spacyfikować 10 tysięcy polskich sędziów. Przede wszystkim zaś to problem zwykłych klientów wymiaru sprawiedliwości, którzy coraz mniej mogą być pewni sądowych orzeczeń, a więc przyszłości własnych spraw, interesów, pieniędzy. Zamiast jednak pomyśleć o propaństwowym rozwiązaniu, które dla każdej ze stron musiałoby oznaczać ustąpienie z czegoś, jedni i drudzy odtańcowują kolejne figury wojennego tańca, które nie posuwają nas ani o krok naprzód. Zobacz wszystkie teksty Łukasza Warzechy w Onecie",Grodzki tuż po wyborze na marszałka w Senacie,
https://wiadomosci.onet.pl/kraj/grzegorz-schetyna-nie-wystartuje-w-wyborach-na-szefa-po-gorace-komentarze/80kmhne,Komentarze po decyzji Grzegorza Schetyny o rezygnacji z kandydowania na szefa PO,Grzegorz Schetyna zrezygnował z kandydowania na szefa PO i rekomendował na to stanowisko Tomasza Siemoniaka. W mediach społecznościowych pojawiają się pierwsze komentarze polityków i dziennikarzy do tej decyzji.,"- Po czterech latach trudnej pracy zostawiam PO w dużo lepszym stanie niż w 2015 r. - powiedział Schetyna. Obecny lider PO dodał, że ""przychodzi czas na nowe wyzwania, nowy początek"". - Dzisiaj zapowiadam wsparcie dla Tomasza Siemoniaka w tej wewnętrznej kampanii. Głęboko wierzę, że wygra wybory na szefa PO, że będzie najlepszym z możliwych liderów, że poprowadzi PO do wyborczego zwycięstwa w wyborach prezydenckich i w następnych wyborach parlamentarnych - mówił Grzegorz Schetyna. - Potrzeba nowej energii, nowej siły. Chciałbym, żeby PO zeszła na poziom powiatowy, regionalny. Będę chciał, żeby znacznie więcej pieniędzy skierować na biura poselskie w każdym powiecie. Bez Polski powiatowej nie wygramy wyborów - mówił Tomasz Siemoniak. ""Decyzja Grzegorza Schetyny to wyraz odpowiedzialności za przyszłość Platformy Obywatelskiej. Dziękuję Grzegorzowi za przewodniczenie PO w trudnym dla nas czasie. Wierzę, że nowe przywództwo odnowi formację i poszerzy zaufanie Polaków. Najważniejszym wyzwaniem będzie wspólna walka o wygraną w maju"" - uważa Małgorzata Kidawa Błońska. ""Grzegorz! Dzięki za 4 lata wspólnej walki! Przed nami wszystkimi wielka odpowiedzialność! Musimy zbudować taki zespół ludzi, który poprowadzi nas do wyborów. Wygranych wyborów!"" - napisał Bartosz Arłukowicz, który będzie jednym z kontrkandydatów Tomasza Siemoniaka. ""Grzegorz Schetyna nie kandyduje na szefa PO, ale desygnuje swojego człowieka - Tomasza Siemoniaka - w kontrze do »młodych«, który przynajmniej na papierze chcieliby wnieść do Platformy jakąś nową energię. Nie wiem, czy to dobra recepta na udany restart partii"" - uważa Marcin Makowski, publicysta tygodnika ""Do Rzeczy"" ""Tomasz Siemoniak w ostatniej chwili wycofał się przed poprzednimi wyborami na szefa PO co nigdy nie zostało wprost wyjaśnione. Teraz Grzegorz Schetyna namaszcza Tomasza Siemoniaka na szefa PO. Wygląda to, jakby były lider wciąż chciał być szefem partii, ale niekoniecznie jej twarzą"" - stwierdza Jacek Nizinkiewicz z ""Rzeczpospolitej"". Wtóruje mu Agnieszka Burzyńska z ""Faktu"". ""Dokładnie. Tylko tak się raczej nie uda. Grzegorz Schetyna drugi raz się wycofuje. Pierwszy raz był w 2013 r., kiedy nie stanął do walki z Donaldem Tuskiem. Do boju ruszył wtedy Gowin, a dla Schetyny skończyło się niemal śmiercią polityczną. Gdyby Ewa Kopacz go nie reanimowała .... Rezygnacje bywają kosztowne"" - pisze. ""Charyzma zastępuję charyzmę"" - to komentarz redaktora naczelnego tygodnika ""Wprost"", Marcina Dzierżanowskiego. Decyzja lidera PO nie umknęła uwadze politykom PiS. ""Schetyna zrejtetrował i nie wystartuje w wyborach na szefa PO. Czyżby brał przykład z Donalda Tuska?"" - pyta poseł Jan Mosiński. ""Grzegorz Schetyna ponosi konsekwencje wielkiej klęski, do jakiej doprowadził Platformę. Ale to nie tylko jego zasługa, tylko całej »elity« PO - jest to dziś formacja przegrana, skompromitowana, schodząca ze sceny. Z punktu widzenia interesów kraju, nie ma powodów do zmartwień"" - przekonuje Joanna Lichocka. Oficjalnie PiS nie odnosi się do wydarzeń w Platformie. - Nie zajmujemy się wewnętrzną wojną o władzę w PO, partii, która jest zajęta wyłącznie sobą i swoimi sprawami - powiedziała PAP rzeczniczka PiS Anita Czerwińska.",Tomasz Siemoniak i Grzegorz Schetyna,
https://wiadomosci.onet.pl/kraj/kto-zostanie-liderem-po-bartlomiej-sienkiewicz-zglasza-swoja-kandydature/lnprs5v,Walka o fotel lidera PO. Bartłomiej Sienkiewicz dołącza do rywalizacji,"Były szef MSW Bartłomiej Sienkiewicz zamierza ubiegać się o funkcję przewodniczącego Platformy Obywatelskiej - poinformował w piątek szef komisji wyborczej Łukasz Abgarowicz. Dodał, że zgłoszenie Sienkiewicza zostało zaanonsowane mailowo, a jego dokumenty są ""w drodze"".","Pytany w piątek Sienkiewicz nie chciał wypowiadać się w tej kwestii. Bartłomiej Sienkiewicz byłby jednym z sześciorga kandydatów na szefa PO. Dotąd zgłosili się senator Bogdan Zdrojewski, europoseł Bartosz Arłukowicz, szef klubu KO Borys Budka, obecny wiceszef PO Tomasz Siemoniak i posłanka Joanna Mucha. Termin zgłoszeń kandydatów na przewodniczącego PO mija w piątek o północy. Pod koniec stycznia upływa czteroletnia kadencja Grzegorza Schetyny jako szefa partii. Schetyna poinformował w piątek, że nie będzie ponownie ubiegał się o funkcję szefa Platformy. Następny przewodniczący, tak jak dotychczasowy lider (i podobnie jak Donald Tusk w 2013 r.) wybrany zostanie w drodze głosowania korespondencyjnego, w którym prawo udziału będą mieli wszyscy członkowie Platformy Obywatelskiej. Zgodnie z grudniową uchwałą Rady Krajowej PO, pierwsza tura wyborów szefa Platformy odbędzie się 25 stycznia, ewentualna druga, jeśli byłaby potrzebna - 8 lutego. Aby zarejestrować kandydaturę na przewodniczącego potrzeba zebrać minimum podpisy 10 członków Rady Krajowej PO.",Bartłomiej Sienkiewicz,
https://wiadomosci.onet.pl/kraj/slawomir-nitras-zaslabl-w-samolocie-posel-po-komentuje-swoj-stan-zdrowia/7ehjmym,"Sławomir Nitras o swoim stanie zdrowia. ""Jestem pod świetną opieką w szpitalu""","Sławomir Nitras napisał na Twitterze, że ma nadzieję szybko wyjść ze szpitala i wrócić do zdrowia. Wczoraj poseł PO zasłabł w samolocie przed odlotem z Warszawy do Szczecina. Polityk potrzebował pomocy medycznej i trafił do warszawskiego szpitala.","Do zasłabnięcia Sławomira Nitrasa doszło wczoraj ok. 10 w samolocie lecącym z Warszawy do Szczecina. - Konieczna była interwencja służb ambulatoryjnych. Później pasażer miał trafić do lotniskowego ambulatorium, stamtąd do szpitala w Warszawie – powiedział wczoraj w rozmowie z ""Faktem"" rzecznik prasowy lotniska Chopina Piotr Rudzki. Dziś poseł PO zabrał głos w sprawie swojego stanu zdrowia. ""Wszystkich którzy się martwią, piszą, dzwonią spieszę poinformować, że jestem pod świetną opieką w szpitalu. Mam nadzieję szybko wyjść i wrócić do zdrowia. Z całego serca dziękuje wszystkim za wsparcie i troskę. Proszę o wybaczenie, że przez najbliższe dni nie będę odbierał telefonu"" - napisał na swoim Twitterze.",Sławomir Nitras,
https://wiadomosci.onet.pl/tylko-w-onecie/grzegorz-schetyna-wie-ze-slabnie-ale-nadal-chce-byc-w-grze/nkhtrn0,"Schetyna wie, że słabnie, ale nadal chce być w grze [ANALIZA]","Grzegorz Schetyna zrozumiał, że wiatr historii wieje mu w twarz i nie będzie w stanie zachować przywództwa w Platformie. Ruch z poparciem kandydatury Tomasza Siemoniaka na przewodniczącego PO jest obliczony na zachowanie wpływów w nowym rozdaniu. Jednak były minister obrony nie jest faworytem w wewnętrznych wyborach.","Jest Sylwester 2015 r. Na konferencję prasową w biurze PO przy ul. Wiejskiej w Warszawie wchodzą Grzegorz Schetyna i Tomasz Siemoniak. Dwa miesiące wcześniej Platforma dostała łupnia w wyborach parlamentarnych i po ośmiu latach straciła władzę. Jest jasne, że partia będzie miała nowego szefa. Donald Tusk wówczas już od roku jest w Brukseli, a Ewa Kopacz zapowiedziała, że po porażce wyborczej nie będzie walczyć o fotel przewodniczącej. Tomasz Siemoniak przeciwnie, walczyć zamierza. Ale jego zapał trwa krótko. Na konferencji w ostatnim dniu 2015 r. ogłasza, że rezygnuje i popiera stojącego obok Schetynę: - Dziękuję za dziesiątki spotkań z sympatykami Platformy, ale dzisiaj inne sprawy są ważniejsze, powinniśmy działać razem. Proszę, aby wszyscy, którzy mnie wspierali, uznali, że należy zagłosować na Grzegorza Schetynę. Chcemy dzisiaj, by wszystkie ręce były na pokładzie – apelował. Schetyna wybory wygrał, Siemoniak został wiceszefem partii. Cztery lata później sytuacja się odwraca. Na tę samą salę w biurze krajowym PO przy ul. Wiejskiej wchodzą Siemoniak i Schetyna. Tym razem ten drugi ogłasza, że rezygnuje z ubiegania się o przywództwo i popiera Siemoniaka. Wszystko ma sprawiać wrażenie dobrze przygotowanego i zaplanowanego projektu. Za głównymi bohaterami briefingu stoją inni politycy Platformy. Szefem sztabu Siemoniaka zostaje ogłoszony młody poseł z Torunia Arkadiusz Myrcha. Co oznacza ruch Grzegorza Schetyny? Przede wszystkim to, że zrozumiał, iż nie będzie w stanie wygrać wewnętrznej rozgrywki. Przegrana w wyborczym trójskoku (wybory samorządowe, europejskie i parlamentarne) sprawiła, że hipoteka lidera największej partii opozycyjnej została obciążona zbyt mocno, przekraczając krytyczną granicę. Wiele można o Schetynie powiedzieć, ale na pewno nie to, że jako wieloletni sekretarz generalny i przewodniczący nie zna nastrojów w swoim ugrupowaniu. Wyczuł, że ryzyko jest zbyt duże. Co oczywiście nie oznacza, że polityk z Dolnego Śląska odchodzi w cień. Zagrywka z poparciem Tomasza Siemoniaka ma być właśnie sposobem na zachowanie wpływów w partii. Siemoniak wprawdzie karierę zaczynał w latach 90. XX w. jako bliski współpracownik Donalda Tuska (przylgnęła nawet do niego ksywka „kierowca Donalda”) i to właśnie Tuskowi zawdzięcza kolejne stanowiska w rządzie aż do funkcji wicepremiera, ale w ostatnich latach były minister obrony postawił na Schetynę. Z drugiej strony sytuacja w partii pod koniec 2015 r. była taka, że nie było na kogo innego postawić. Dziś rzeczywistość jest jednak inna. Poparcie Schetyny – mówiąc delikatnie – szczególnie Siemoniaka nie wzmacnia. Wpływy wciąż aktualnego szefa PO słabną. Kilku polityków do tej pory uważanych za jego wiernych stronników, odwróciło się od niego. Wystarczy wspomnieć o Marcinie Kierwińskim, czy Stanisławie Gawłowskim. Grzegorz Schetyna fatalnie wypada w sondażach zaufania, czego efektem było wystawienie w kampanii parlamentarnej kandydatury Małgorzaty Kidawy-Błońskiej na premiera. Przewodniczący chciał też odsunąć dyskusję o zmianach w partii, kierując uwagę na kwestię wyłonienia kandydata PO na prezydenta. Stąd pomysł na prawybory i w ostatniej chwili wyciągnięty z kapelusza kontrkandydat Kidawy-Błońskiej, czyli Jacek Jaśkowiak. Prawybory były inicjatywą nieudaną i tylko przedłużyły wewnątrzpartyjne napięcia. To sprawia, że Tomasz Siemoniak faworytem w wyborach na szefa największej partii opozycyjnej nie jest. Jest wprawdzie dobrze osadzony w PO (członkiem partii jest od samego początku, czyli od stycznia 2001 r.) i szanowany przez członków Platformy, ale nie jest uznawany za postać szczególnie charyzmatyczną. Potrzebny jest ktoś, kto sprawi wrażenie, że obietnica nowego otwarcia się spełni. Na dziś wydaje się, że największe szanse ma Borys Budka. On też cztery lata temu zrezygnował z rywalizacji i poparł Schetynę w zamian za fotel wiceszefa partii, ale dziś wyraźnie odcina się od aktualnego przewodniczącego i mocno akcentuje potrzebę zmiany. Pierwszy sukces odniósł w listopadzie, gdy został szefem klubu parlamentarnego Koalicji Obywatelskiej. Wprawdzie już pojawiają się głosy, że Budka z tą funkcją nie radzi sobie najlepiej (vide niedawne głosowania, które opozycja przegrała w Sejmie na własne życzenie z powodu absencji m.in. kilku posłów KO), ale byłego ministra sprawiedliwości poparli już m.in. Rafał Trzaskowski i Hanna Zdanowska. Budka ma też poparcie sporej części młodych posłów, m.in. Cezarego Tomczyka. Coraz głośniej mówi się też o tym, że może go w ostatniej chwili poprzeć również Joanna Mucha, która sama ogłosiła swój akces do rywalizacji o fotel lidera. Na placu boju są jeszcze Bartosz Arłukowicz i Bogdan Zdrojewski. Obu osłabia jednak już na starcie to, że nie są posłami. Arłukowicza często nie ma w Polsce, bo jest europosłem. Gdyby wygrał, albo często opuszczałby posiedzenia PE, albo musiałby zrezygnować z mandatu. Wprawdzie jego zwolennicy przekonują, że ""Platformę stać, by płacić swojemu szefowi"", ale nie wydaje się to do końca optymalnym rozwiązaniem. Zdrojewski jest z kolei senatorem, a najważniejsze debaty jednak toczą się w Sejmie. Oczywiście nie bez znaczenia jest to, że dziś opozycja w Senacie ma przewagę. Tam jednak centralną postacią jest marszałek Tomasz Grodzki. Poza tym Zdrojewski uchodzi raczej za indywidualistę, który jest znany głównie na Dolnym Śląsku. W kraju z jego rozpoznawalnością nie jest najlepiej.",Grzegorz Schetyna wchodzi na konferencję prasową,
https://wiadomosci.onet.pl/kraj/bartosz-arlukowicz-wystartuje-w-wyborach-na-szefa-po/hex1p1w,Kolejny kandydat do zastąpienia Grzegorza Schetyny w PO. Bartosz Arłukowicz wystartuje w wyborach szefa partii,"Bartosz Arłukowicz - b. minister zdrowia, obecnie europoseł - ogłosił, że postanowił wystartować w wyborach przewodniczącego PO. - Platforma musi być partią społeczną, musi być organizmem tętniącym życiem, musimy pracować z ludźmi codziennie na ulicach - uważa Arłukowicz.","""Przed nami bardzo ważne wybory - wybory przewodniczącego Platformy Obywatelskiej, postanowiłem wystartować w tych wyborach"" - oznajmił europoseł na nagraniu opublikowanym w piątek na Twitterze. Zapewnił, że jeśli wygra przyszłoroczną rywalizację wewnątrz PO, zbuduje taki zespół ludzi w partii, który ""będzie gwarantował to, że z pełną determinacją i siłą"" PO będzie szła po wyborcze zwycięstwa. ""Platforma musi być partią społeczną, musi być organizmem tętniącym życiem, musimy pracować z ludźmi codziennie na ulicach. Platforma Obywatelska musi wykorzystywać potencjał nie tylko posłanek i posłów, ale naszych radnych, wójtów, burmistrzów, ale przede wszystkim musimy wykorzystać potencjał tysięcy ludzi, którzy od lat budują nasze poparcie społeczne w terenie"" - podkreślił Arłukowicz. W połowie grudnia eurposeł w rozmowie z Onetem mówił, że rozważa kandydowanie na szefa PO. - Z całą pewnością Platforma potrzebuje zmiany i nowego otwarcia. PO musi stać się partią społeczną, która funkcjonuje wśród ludzi - deklarował. Kadencja obecnego lidera PO Grzegorza Schetyny upływa pod koniec stycznia przyszłego roku. Pierwsza tura wyborów nowego przewodniczącego ma się odbyć 25 stycznia, druga - jeśli byłaby potrzebna - 8 lutego. Oprócz Arłukowicza, start zapowiedzieli też: obecny wiceszef partii, zarazem szef klubu Koalicji Obywatelskiej Borys Budka, posłanka, była minister sportu Joanna Mucha oraz senator Bogdan Zdrojewski, który już złożył dokumenty niezbędne do rejestracji swej kandydatury. Wciąż nie wiadomo czy na start zdecyduje się Grzegorz Schetyna; decyzję w tej sprawie ma ogłosić w styczniu. Jego współpracownicy zapewniają, że zdecyduje się walczyć o reelekcję. Termin zgłaszania kandydatów na szefa PO mija 3 stycznia.",Bartosz Arłukowicz,
https://wiadomosci.onet.pl/kraj/wniosek-o-ukaranie-marszalka-tomasza-grodzkiego/192z61p,Wniosek o ukaranie marszałka Tomasza Grodzkiego za słowa na temat stanu zdrowia Kaczyńskiego,"Stowarzyszenie Godność złożyło do Naczelnego Rzecznika Odpowiedzialności Zawodowej Naczelnej Izby Lekarskiej wniosek o ukaranie marszałka Senatu prof. Tomasza Grodzkiego - poinformował portal TVP Info. Sprawa dotyczy wypowiedzi, w której marszałek Senatu mówił o przyjmowaniu leków przeciwbólowych przez prezesa PiS.","Grodzkiemu zarzuca się naruszenie art. 47 Konstytucji, ustawy o zawodach lekarza, Kodeksu Etyki Lekarskiej i Ustawy o prawach pacjenta i Rzeczniku Praw Pacjenta. - Nieuprawnienie pozyskując niezweryfikowane dane chorobowe prezesa Jarosława Kaczyńskiego wypowiadał się publicznie w sprawach objętych tajemnicą lekarską, co do przyjmowania przez niego leków przeciwbólowych, skutków ubocznych przyjmowanych leków, aktywności w czasie korzystania ze zwolnienia lekarskiego, publicznych rekomendacji lekarskich choremu, który nie był i nie jest jego pacjentem – czytamy w uzasadnieniu wniosku. Jak zaznaczono w piśmie, sposób wypowiedzi Grodzkiego był ""butny i arbitralny"". - Ładunek emocji w wypowiedzi Profesora z jawną krytyką i niezasadnym podważaniem prawidłowego funkcjonowania świadomości Prezesa. Niczym merytorycznie nie uzasadnione publiczne wskazywanie przez Profesora Grodzkiego na jakościowe zaburzenia świadomości powodowane zażyciem leków przeciwbólowych – czytamy w opublikowanym przez TVP Info uzasadnieniu. Słowa Grodzkiego padły w poniedziałek w Radiu Zet. Dopytywany, czy jako lekarz sugeruje, że prezes Kaczyński ma zaburzone postrzeganie rzeczywistości dlatego, że bierze leki przeciwbólowe w związku z tym, że miał operację kolana, marszałek Senatu odparł, że wszystkie leki mają działania uboczne, przeciwbólowe również. - Jak człowiek jest na zwolnieniu, nie powinien zajmować się pracą, a pracą prezesa Kaczyńskiego jest polityka. I powinien jak najszybciej wracać do zdrowia - czego mu szczerze życzę. Natomiast takie doraźne komentowanie i to w sposób dość ostry w mojej ocenie jest nieuzasadnione - podkreślił Grodzki. Jarosław Kaczyński, pytany o kontrowersyjny projekt ustawy wobec sędziów stwierdził wcześniej, że to, co dzieje się w wymiarze sprawiedliwości ""to właściwie anarchia"". Źródło: TVP Info",Tomasz Grodzki - marszałek Senatu,
https://wiadomosci.onet.pl/kraj/sondaz-pollster-silny-pis-rosnie-lewica-i-konfederacja/srk4tck,Sondaż Pollster: poparcie dla PiS nie słabnie,"Według grudniowego badania preferencji partyjnych przeprowadzonego przez Instytut Badań Pollster dla ""Super Expressu"" poparcie dla PiS wynosi 43,45 proc., a dla KO 25,51 proc. ""Jarosław Kaczyński może zacierać ręce"" – pisze gazeta i zwraca uwagę na zabetonowanie sceny politycznej po październikowych wyborach parlamentarnych.","Ostatnie tygodnie w polityce upłynęły pod znakiem afery Banasia, kontrowersyjnych nominacji do Trybunału Konstytucyjnego, a ostatnio ustawy dyscyplinującej sędziów. Tymczasem poparcie dla ugrupowania Jarosława Kaczyńskiego nie ulega znaczącym zmianom. Przypomnijmy, że w wyborach parlamentarnych PiS zdobyło 43,59 proc. głosów. Badanie Pollstera daje partii niemal identyczny wynik – 43,45 proc. Inaczej jest w przypadku Koalicji Obywatelskiej. Formacja zdobywając w sondażu 25,51 proc. poparcia ma o blisko 2 pkt proc. mniej niż w październikowych wyborach (27,4 proc), ale więcej niż w ostatnim pomiarze tej pracowni – pod koniec listopada zdobyła w nim 23,25 proc. Na ostatnim stopniu podium niezmiennie plasuje się Lewica, która cieszy się poparciem 14,39 proc. respondentów. To z kolei prawie o 2 pkt proc. więcej niż w październikowym głosowaniu (12,56 proc.). W Sejmie znaleźliby się także przedstawiciele Polskiego Stronnictwa Ludowego oraz Konfederacji. Ugrupowania mogą liczyć odpowiednio na 8,10 oraz 8,03 proc. poparcia. To drugie poprawia swój rezultat z wyborów 13 października o niemal 1,5 pkt proc.",Jarosław Kaczyński w Sejmie,
https://wiadomosci.onet.pl/kraj/sondaz-ibris-398-proc-dla-pis-268-dla-po/vmfmhz4,"Sondaż IBRiS: PiS stoi w miejscu, PO nieznacznie zyskuje","Według grudniowego badania preferencji partyjnych przeprowadzonego przez IBRiS poparcie dla PiS wynosi 39,8 proc., a dla PO 26,8 – informuje dzisiejsza ""Rzeczpospolita"". Gazeta zaznacza, że konflikt wokół ustawy dyscyplinującej sędziów służy tylko dwóm największym partiom.","Dziennik zwraca uwagę, że wyniki sondażu nie różnią się zbyt od rezultatu październikowych wyborów. ""Także w stosunku do poprzedniego badania z listopada zmiany są niewielkie: PiS stoi w miejscu, a PO nieznacznie zyskuje"" - czytamy w ""Rzeczpospolitej"". ""Zmiana jednak jest i dotyczy Lewicy, która spadła w sondażu, choć zachowuje miejsce na podium. W wyborach wspólna lista trzech bytów lewicowych uzyskała 12,56 proc. W listopadowym sondażu – 12,8 proc. W notowaniu grudniowym to tylko 9,9 proc. Poprawiły się za to lekko notowania PSL–Kukiz'15, czyli Koalicji Polskiej, która tym razem ma 7,5 proc. (w ostatnim notowaniu – 6 proc.), prawie bez zmian pozostaje poparcie dla Konfederacji – 6,1 proc."" – podaje ""Rzeczpospolita"". - Po wyborach zapanował pewien ""klimat na lewicę"" - komentuje szef IBRiS Marcin Duma. - Cykl wyborczy okazuje się dla niej jednak niekorzystny, przede wszystkim, dlatego, że w wyborach prezydenckich wciąż nie ma kandydata - dodaje. - Jedyni, którzy mogliby coś znaczyć w kampanii, czyli Robert Biedroń i Adrian Zandberg, wyraźnie nie mają ochoty startować – zaznacza. Dobry wynik ludowców to, zdaniem gazety, wynik jasnego stanowiska PSL ws. wyborów prezydenckich. Kampania Władysława Kosiniaka-Kamysza ""nie zostawia pola domysłom"".",Sondaż IBRiS: poparcie dla partii politycznych,
https://wiadomosci.onet.pl/kraj/bogdan-zdrojewski-oficjalnie-kandydatem-na-szefa-po/htmkx44,Bogdan Zdrojewski oficjalnie kandydatem na szefa PO,"Senator Bogdan Zdrojewski poinformował w poniedziałek, że złożył odpowiednie dokumenty wraz ze zgodą na kandydowanie na przewodniczącego Platformy Obywatelskiej. Dotąd wolę kandydowania ogłosili też przewodniczący klubu KO Borys Budka i posłanka Joanna Mucha.","O swoich działaniach w sprawie kandydowania Zdrojewski poinformował w poniedziałek na Twitterze. ""Potwierdzam złożenie stosownych dokumentów wraz ze zgodą na kandydowanie w wyborach na przewodniczącego Platformy Obywatelskiej"" - napisał senator. Z kolei na Facebooku oprócz informacji o wypełnieniu warunków formalnych i złożeniu oświadczeniu o gotowości kandydowania na szefa PO Zdrojewski złożył również podziękowania. ""W szczególności dziękuję za wsparcie na wniosku otrzymane m.in. Kraków (Marek Sowa, Ireneusz Raś), Białystok (Krzysztof Truskolaski - Poseł na Sejm RP), Poznań (Waldy Dzikowski), Gdańsk (Kazimierz Plocke), Łódź (Cezary Grabarczyk), Opole (Danuta Jazłowiecka), Wrocław (Renata Granowska), Szczecin (Leszek Czarnobaj), Mazowsze (Czesław Mroczek), a także zgromadzone podpisy członków i sympatyków nie będących w Radzie Krajowej m. in. samorządowców: Arek Poprawa (burmistrz Obornik Śl.), Robert Adach (Przew. Rady Powiatu Trzebnickiego), Agnieszka Rybczak (radna RM Wrocławia), i nie tylko. Od dziś, mniej formalnie, można wpisywać się, także pod tą informacją, za co serdecznie dziękuję i pozdrawiam"" - napisał. Kadencja obecnego lidera Platformy Obywatelskiej Grzegorza Schetyny upływa pod koniec stycznia. Kalendarz wyborów nowego przewodniczącego przyjęła niedawno Rada Krajowa partii: pierwsza tura wyborów odbędzie się 25 stycznia, ewentualna druga - 8 lutego. Udział w wyborach będą mieli prawo wziąć wszyscy członkowie partii. Kandydatów na szefa PO można zgłaszać do 3 stycznia. Wniosek o rejestrację kandydatury musi zostać poparty 10 podpisami członków Rady Krajowej Platformy. Dotąd wolę kandydowania ogłosili wiceszef PO i przewodniczący klubu Koalicji Obywatelskiej Borys Budka oraz posłanka KO Joanna Mucha. Wciąż nie wiadomo, czy na start zdecyduje się Grzegorz Schetyna. Jego bliscy współpracownicy zapewniają, że będzie ubiegał się o reelekcję. Niedawno europoseł Bartosz Arłukowicz oświadczył, że bardzo poważnie rozważa kandydowanie na przewodniczącego PO. Jak dodał, jeszcze nie podjął ostatecznej decyzji.",Bogdan Zdrojewski,
https://wiadomosci.onet.pl/kraj/zarzad-po-rekomenduje-kary-dla-poslow-nieobecnych-podczas-glosowania/rsbrwzj,Zarząd PO rekomenduje kary dla posłów nieobecnych podczas głosowania,"Karą miałoby być zawieszenie na miesiąc w prawach członka klubu posłów, którzy ""w sposób zawiniony"" nie wzięli udziału w czwartkowym głosowaniu ws. wprowadzenia do porządku obrad projektu PiS dotyczącego sądów.","Decyzja zarządu w tej sprawie nie zapadła jednomyślnie. Za rekomendacją zawieszenia posłów KO głosowało 15 członków zarządu. Przeciwko było 9, w tym szef klubu Koalicji Obywatelskiej Borys Budka. Dwóch członków zarządu wstrzymało się od głosu. Projekt PiS zmian m.in. w prawie o ustroju sądów powszechnych i ustawie o Sądzie Najwyższym nie było w pierwotnym porządku obrad obecnego posiedzenia Sejmu. Rano w czwartek na posiedzeniu Konwentu Seniorów opozycja zgłosiła sprzeciw wobec wprowadzenia tego projektu do porządku obrad. W takiej sytuacji był to punkt sporny i musiało odbyć się w tej sprawie głosowanie. Nie wzięło w nim udziału 32 posłów opozycji, w tym 11 z Koalicji Obywatelskiej. Ponieważ za uzupełnieniem porządku obrad było 201 posłów, a przeciw 193, nieobecność takiej grupy posłów opozycji, w tym 11 z KO, była rozstrzygająca dla wyniku głosowania. Posłowie KO, którzy nie wzięli udziału w tym głosowaniu, zostali ukarani przez władze klubu karą pieniężną 1000 złotych.' Członkowie zarządu PO w nieoficjalnych rozmowach przyznają, że to głosowanie było stało się rozgrywką między liderem partii Grzegorzem Schetyną, a szefem klubu Borysem Budką, który zamierza ubiegać się o fotel szefa partii. Rozgrywką, wygraną przez Schetynę, który, jak mówią działacze, wykorzystał czwartkową wpadkę do osłabienia pozycji rywala. - To już było widać dzień wcześniej w wystąpieniu telewizyjnym Grzegorza, gdy obciążył Budkę odpowiedzialnością za absencję grupy posłów - powiedział. - Zajmujemy się sprawami wewnętrznymi, tymczasem wciąż nie ma planu kampanii Małgorzaty Kidawy-Błońskiej - dodał inny polityk PO. Sam Budka nie skomentował przebiegu posiedzenia zarządu. Po zakończeniu obrad powiedział jedynie, że decyzje zarządu musi najpierw przekazać klubowi. Zarząd ma kontynuować przerwane obrady jeszcze w piątek ok. godz. 17. Z nieoficjalnych informacji wynika, że kolegium klubu (kilkunastoosobowe kierownictwo, w skład którego wchodzą nie tylko posłowie PO) ma każdy z przypadków tych 11 posłów rozpatrzeć indywidulanie i wziąć pod uwagę to, czy nieobecność na głosowaniu była usprawiedliwiona czy nie i jeśli uznają, że ktoś nie wziął udziału w głosowaniu ""w sposób zawiniony"", zostanie zawieszony w prawach członka klubu na miesiąc. W głosowaniu z klubu KO nie wzięli udziału: Jerzy Borowczak, Joanna Frydrych, Jerzy Hardie-Douglas, Joanna Kluzik-Rostkowska, Tomasz Kostuś, Gabriela Lenartowicz, Jagna Marczułajtis-Walczak, Grzegorz Napieralski, Paweł Poncyljusz, Witold Zembaczyński i Tadeusz Zwiefka. Spośród tej grupy zwolnienie lekarskie przedstawił Witold Zembaczyński. Jerzy Hardie-Douglas przekonywał, że był, tylko źle włożył kartę do głosowania. Gabriela Lenartowicz, jak mówiła, była za granicą z wizytą uzgodnioną z kierownictwem klubu. Pozostali przyznają, że albo nie wiedzieli o tym terminie głosowania, albo po prostu nie zdążyli. Tomasz Kostuś przekonywał, że był na uroczystościach jako przedstawiciel Sejmu i z powodu korków nie zdążył na czas wrócić. - Ale to jest moja wina, więc poddam się wszelkim karom - powiedział. Z kolei Jerzy Borowczak zaznaczył, że zawsze przylatuje do Sejmu z Gdańska dzień przed posiedzeniem, ale tym razem był poprzedniego dnia na demonstracjach w obronie sądów i miał polecieć samolotem o 8.45. Lot jednak został odwołany z powodu mgły. - Ale to mnie nie usprawiedliwia, bo przecież mogłem przylecieć dzień wcześniej, albo pojechać pociągiem - powiedział Borowczak.",,
https://wiadomosci.onet.pl/tylko-w-onecie/opozycja-pomaga-jaroslawowi-kaczynskiemu-komentarz-andrzeja-stankiewicza/56425cq,Opozycja pomaga Kaczyńskiemu [KOMENTARZ],"To największa kompromitacja opozycji w tej kadencji parlamentu. Prominentni politycy PO i SLD wzywali w środę do udziału w protestach przeciwko ustawie PiS, dyscyplinującej sędziów. A wczoraj, gdy opozycja mogła tę ustawę wyrzucić do kosza, wielu posłów Platformy i lewicy nie przyszło na głosowanie. Dlatego ustawa trafiła do dalszych prac.","Po co namawiać zwolenników opozycji, by wychodzili na ulicę w obronie sędziów, których PiS chce wziąć pod but? Na zdrowy rozum po to, aby utrącić owe przepisy, które opozycja nazywa „ustawą kagańcową”. Patrząc jednak na rozwój wydarzeń podczas wczorajszego posiedzenia Sejmu, na którym ustawa owa po raz pierwszy trafiła pod obrady, można dojść do wniosku, że opozycja zdrowym rozsądkiem nie grzeszy. W kluczowym głosowaniu nad losem tej ustawy wynik brzmiał: 204 posłów za ustawą, 195 przeciw. Znaczy to, że gdyby na sali było raptem 10 posłów opozycji więcej, ustawa trafiłaby do kosza. Owe 10 osób to nie jest duży wysiłek mobilizacyjny, biorąc pod uwagę liczbę pustych foteli w ławach opozycji. W głosowaniu nie wzięło udziału 10 posłów Koalicji Obywatelskiej (czyli Platformy z przystawkami), 8 z Lewicy oraz 9 z klubu PSL/Kukiz. Wszystko wskazuje na to, że posłowie opozycji — głównie PO i lewicy, bo to jednoznacznie antypisowskie ugrupowania — nie zauważyli, że po wyborach sytuacja polityczna jest już inna. Jarosław Kaczynski nie rządzi jednoosobowo Sejmem ani — tym bardziej — Senatem, jak to było przez ostatnie cztery lata. W Sejmie PiS ma większość tylko dzięki głosom partii Jarosława Gowina i Zbigniewa Ziobry. Między tymi trzema panami czasem trzeszczy, co jest dla opozycji szansą na sejmowe sukcesy — to po pierwsze. Po wtóre, obóz władzy ma krótką ławkę i wielu posłów weszło do rządu, a więc nie zawsze są w stanie dotrzeć na głosowania. Przy nieznacznej przewadze PiS z Ziobrą i Gowinem w Sejmie — raptem pięć głosów — każda taka nieobecność jest szansą dla opozycji. Tak też było i w czwartek. Arytmetycznie rzecz biorąc, opozycja mogła przegłosować władzę i wyrzucić jej sztandarowy, kontrowersyjny projekt do kosza. Sama w to nie wierzyła, nie zmobilizowała się — i jej kompromitacja jest tym większa. Jarosław Kaczyński nie mógłby oczekiwać większej pomocy. Może być oczywiście tak, że taka absencja i przegrane głosowanie nie jest efektem lenistwa i marazmu, tylko pochodną tarć wewnętrznych po stronie opozycji. Na pewno szwankuje współpraca PO z lewicą — po wspólnym, nieudanym starcie w wyborach europejskich i nieeleganckim rozwodzie, nie ma dziś zaufania między tymi formacjami. W dodatku Platforma ma kłopot sama ze sobą. Nowym szefem klubu został Borys Budka, który wkrótce stanie do wyścigu o fotel szefa PO. Stronnikom Grzegorza Schetyny nie musi zależeć na pełnej mobilizacji i sukcesach Budki jako szefa klubu. Nie zmienia to faktu, że politycy opozycji tym jednym głosowaniem pokazali swym zwolennikom gorzką prawdę. Że co prawda powinni wychodzić na ulicę, ale tylko po to, by przekonać PiS do zmiany polityki. Na opozycję ewidentnie nie mają co liczyć.",Szef PO Gregorz Schetyna i szef klubu PO Borys Budka w Sejmie,
https://wiadomosci.onet.pl/tylko-w-onecie/newsletter-onetu-mateusz-baczynski-wyniszczajaca-wojna-o-sady/fevw6y1,Newsletter Onetu. Mateusz Baczyński: wyniszczająca wojna o sądy,"W rozpętanej przez PiS wojnie najważniejsze nie jest to, kto będzie prezesem Sądu Najwyższego, czy Trybunały Konstytucyjnego. Dużo istotniejszy jest fakt, że na naszych oczach rujnuje się autorytet wymiaru sprawiedliwości, który jest jednym z najważniejszych fundamentów demokracji. Ta wyniszczająca wojna będzie miała fatalne skutki dla naszego państwa i będziemy je odczuwać latami.","W tym wszystkim nie chodzi bowiem o to, czy ktoś lubi Małgorzatę Gersdorf, czy kibicuje Julii Przyłębskiej, tylko o to, że całkowicie podważono zaufanie do tak ważnych instytucji, jakimi są sądy. A politycy, którym najbardziej powinno zależeć na budowaniu ich powagi, dowolnie interpretują dziś wyroki, jeśli nie są po ich myśli, to je negują, a prawo traktują, jak plastelinę, z której mogą ulepić dowolną figurę prawną. Wiem, że sądy nie są tu bez winy. Sam wielokrotnie opisywałem przypadki kuriozalnych wyroków i nagannych zachowań sędziów. Ale to, co robi dziś PiS, w niczym nie pomoże. Ich działania nie sprawią, że sędziowie będą bardziej niezależni, rozprawy będą toczyły się szybciej, a wyroki będą sprawiedliwsze. Wręcz przeciwnie. Sądy będą kojarzyły się z konkretnymi barwami politycznymi, a to najgorsze co może je spotkać. Mateusz Baczyński jest autorem Informacyjnego Newslettera Onetu – zapisz się już dziś! Tu znajdziesz formularz. Zajmuję się w tej chwili jedną z najgłośniejszych spraw kryminalnych ostatnich lat – niezwykle ważną nawet dla samego ministra sprawiedliwości Zbigniewa Ziobry. Od ludzi siedzących na ławie oskarżonych usłyszałem niedawno, że boją się o to, czy usłyszą sprawiedliwy wyrok, bo sąd, w którym rozpatrywana jest ich sprawa, uchodzi za ""pis-owski"". Czy taki efekt chcieli osiągnąć autorzy reformy wymiaru sprawiedliwości? Projekt nowelizacji przepisów dotyczących sądów złożony w ubiegły czwartek przez posłów PiS ma zostać poważnie złagodzony – ustalił nasz dziennikarz Andrzej Gajcy. Sygnał miał wysłać m.in. prezydent Andrzej Duda. Doniesienie do prokuratury w tej sprawie złożyło nasze Ministerstwo Spraw Zagranicznych. Jak nieoficjalnie dowiedział się Onet, zawiadomienie dotyczy samej ambasador Barbary Ćwioro. Andrzej Duda wygrałby wybory prezydenckie, gdyby odbywały się w najbliższą niedzielę - wynika z sondażu Maison&Partners. Na drugim miejscu znalazłaby się Małgorzata Kidawa-Błońska, choć z niewielką stratą do kandydatki KO jest Szymon Hołownia. - Spowalnianie procesu odchodzenia od węgla oznacza śmierć kolejnych tysięcy polskich dzieci - powiedział w Gdańsku b. premier i b. przewodniczący Rady Europejskiej Donald Tusk podczas promocji swojej książki pt. ""Szczerze"" w Europejskim Centrum Solidarności. Na stronie internetowej Sejmu opublikowano oświadczenia majątkowe posłów. Wynika z nich, że premier Mateusz Morawiecki zgromadził ponad 5 mln zł, lider PO Grzegorz Schetyna - 200 tys. zł, a szef SLD Włodzimierz Czarzasty - ponad 155 tys. zł.",Mateusz Baczyński,
https://wiadomosci.onet.pl/kraj/bogdan-zdrojewski-schetyna-bywa-zamordysta/etl8zw1,Bogdan Zdrojewski: Schetyna bywa zamordystą,"- Wolałbym o Schetynie nie mówić. Trzy porażki, które nie musiały się zdarzyć, obciążają jego, choć nie tylko jego. (...) Schetyna bywa zamordystą. Ma problemy z kreatywnością - mówił w rozmowie z ""Rzeczpospolitą"" senator PO, Bogdan Zdrojewski.","Senator zamierza ubiegać się o funkcję przewodniczącego Platformy, w wywiadzie krytykuje obecnego szefa PO. - Schetyna jako szef PO nie wzmacnia Małgorzaty Kidawy-Błońskiej jako kandydatki na prezydenta - uważa Zdrojewski. Jego zdaniem prawybory w PO w formule, w jakiej się odbyły, były niepotrzebne, bo Platforma ma mało czasu do wyborów prezydenckich, by wzmocnić swoją kandydatkę. Pytany przez gazetę, czy nie obawia się, że Schetyna go zniszczy, Zdrojewski odparł, że ""uważa, iż opinie o jego (Schetyny - red.) fatalnym charakterze są przesadzone"". - Bywa zamordystą, ale nim nie jest (stale - red.). Jest w nim dużo ciekawych cech, szkoda, że od czasu do czasu przeważają te gorsze - dodał. - Ja jestem bardzo dobrym organizatorem przede wszystkim, mam dobrą empatię wyborczą, wiem jak należy wybory budować w określonym czasie w odniesieniu do określonego zadania. Wydaje mi się, że jest to bezcenne i dla Kidawy-Błońskiej byłoby wartością dodaną - mówił o zaletach swojej kandydatury Bogdan Zdrojewski. - Energii mi nie brakuje, choć jestem raczej osobą nie okazującą emocji na zewnątrz - dodał. Więcej na stronie internetowej ""Rzeczpospolitej""",Bogdan Zdrojewski,
https://wiadomosci.onet.pl/tylko-w-onecie/wybory-prezydenckie-slawomir-nowak-kidawa-blonska-jest-w-stanie-pokonac-dude/4x5c6t5,"Sławomir Nowak w ""Onet Rano."": jestem przekonany, że Kidawa-Błońska jest w stanie pokonać Dudę","Sławomir Nowak był gościem Jarosława Kuźniara w programie ""Onet Rano."". Były minister transportu wypowiedział się na temat kandydatury Małgorzaty Kidawy-Błońskiej na prezydenta. - Jestem przekonany, że jest w stanie pokonać Dudę – ocenił Nowak. Chcesz dowiedzieć się więcej? Kliknij tutaj: vod.pl.","- Jeśli mielibyśmy mówić o płciowości wyborów, to uważam, że kobiety są bardziej lojalne i mogą głosować na Małgorzatę Kidawę-Błońską właśnie dlatego, że jest kobietą. To już jej daję jej jakiś handicap wyborczy – stwierdził gość Jarosława Kuźniara w ""Onet Rano."".",,
https://wiadomosci.onet.pl/tylko-w-onecie/slawomir-nowak-w-onet-rano-schetyna-nie-powiedzial-ostatniego-slowa/qjfry36,"Sławomir Nowak w ""Onet Rano."": Schetyna jeszcze nie powiedział ostatniego słowa","Sławomir Nowak był gościem Jarosława Kuźniara w programie ""Onet Rano."". Były minister transportu wypowiedział się na temat sytuacji w Platformie Obywatelskiej i przyszłości Grzegorza Schetyny m.in. w kontekście styczniowych wyborów na przewodniczącego partii. - Schetyna to bardzo wytrawny polityk z wielkim doświadczeniem. Myślę, że nie powiedział jeszcze ostatniego słowa – ocenił Nowak. - Na pewno ma bardzo trudną sytuację wewnętrzną w PO. Ktoś musi zapłacić za rozczarowania i porażki – stwierdził. Chcesz dowiedzieć się więcej? Kliknij tutaj: vod.pl.","- Na tym polega odpowiedzialność lidera. Tak jest w partiach politycznych, że przychodzi moment, kiedy trzeba się rozliczyć również ze swoich osiągnięć, jako lidera. Niezależnie od styczniowego zjazdu PO trzeba oddać Schetynie, że ma niewątpliwe osiągnięcia na swoim koncie – mówił były minister transportu w rządzie Donalda Tuska.",,
https://wiadomosci.onet.pl/kraj/borys-budka-o-adamie-neumannie-zona-budki-pozwala-prezydenta-gliwic/qekbpyq,Budka: moja żona pozwała Adama Neumanna,"- Adam Neumann (były wiceprezydent Gliwic, a obecnie kandydat na ten urząd - red.) kłamie i odpowie za to przed sądem. Nie będę tłumaczył się za człowieka, do którego straciłem jakiekolwiek zaufanie - powiedział w rozmowie z RMF FM Borys Budka.","Poseł PO odniósł się do zarzutów, jakie były wiceprezydent Gliwic wysunął przeciwko żonie Budki. W rozmowie z dziennikarzem portalu 24Gliwice.pl Neumann poinformował, że żona Katarzyna Kuczyńska-Budka chciała być wiceprezydentem Gliwic. Ponieważ Neumann nie mógł jej tego obiecać, złożyła mu - jak stwierdził - wraz z mężem propozycję - mieli zaoferować opłaconą przez nich pomoc w kampanii. - Moja żona pozwała kandydata na prezydenta Gliwic Adama Neumanna za sugestię, że proponowała mu pieniądze na kampanię wyborczą w zamian za posadę wiceprezydenta miasta - powiedział w RMF FM Borys Budka.",Borys Budka,
https://wiadomosci.onet.pl/tylko-w-onecie/prokuratura-nie-znalazla-puczu-przeciw-pis/118b4eb,Prokuratura nie znalazła puczu przeciw PiS,"Prokuratura nie znalazła rzekomego puczu, który miał obalić rządy PiS. O puczu mówił Jarosław Kaczyński dokładnie trzy lata temu, gdy wybuchły duże protesty uliczne przed Sejmem i zaczęła się okupacja sali plenarnej przez opozycję.","To były największe protesty przed Sejmem w czasach rządów PiS — tysiące ludzi protestowało w nocy z 16 na 17 grudnia 2016 r. Zaczęło się od tego, że PiS chciał wprowadzenia drastycznych ograniczeń dla dziennikarzy w parlamencie; opozycja przeciwko temu protestowała, co doprowadziło do wykluczenia z obrad Sejmu Michała Szczerby (PO); w reakcji opozycja rozpoczęła okupację sali plenarnej Sejmu. Przed Sejmem szybko zaczął się zbierać tłum. W nocy dochodziło do dantejskich scen — protestujący nie pozwalali politykom PiS opuścić gmachu parlamentu, były wyzwiska i przepychanki. Jarosław Kaczyński szybko ogłosił teorię, wedle której protesty przed Sejmem oraz okupacja mównicy to elementy puczu, czyli próby siłowego obalenia rządu. — Trzeba to nazwać wprost: to była próba puczu. Sygnały o takiej możliwej próbie przejęcia władzy docierały już do nas wcześniej. To była poważna próba sparaliżowania władzy w sposób siłowy, niedemokratyczny. Nie wiem, jak można Polsce życzyć krwawych rozruchów. Ale, widać, tam żadnych hamulców nie ma — stwierdził. Podobnie mówili inni wpływowi politycy PiS, choćby ówczesny szef MSWiA Mariusz Błaszczak, który dziś kieruje resortem obrony, czy też ówczesny poseł, a dziś minister aktywów państwowych Jacek Sasin. Ekspresowo, w porze największej oglądalności TVP1 pokazała film „Pucz”. Przesłanie filmu, narzucane doborem zdjęć, wypowiedzi i komentarzy, było proste: to była próba obalenia rządu. Autorka filmu — Ewa Świecińska, druga reżyserka „Smoleńska” — nie przedstawia jednak żadnych dowodów na swą tezę. Sprawa trafiła do prokuratury, która miała ustalić sprawców puczu i przyjrzeć się roli Donalda Tuska, który wtedy jako szef Rady Europejskiej przebywał w Polsce, co budziło podejrzenia Kaczyńskiego. Onet sprawdził, jaki jest finał tego dochodzenia. Choć śledztwo toczy się już trzy lata, to można powiedzieć z całą pewnością: prokuratura puczu nie znalazła i już nie znajdzie. Tak, są podejrzani — to sześciu uczestników protestów przed Sejmem. Tyle że prokuratura nie postawiła im zarzutów dotyczących próby obalenia władzy (art. 127 kodeksu karnego). Są podejrzani tylko o wtargnięcie na teren Sejmu, czyli tzw. naruszenie miru domowego. To zupełnie inne, znacznie lżejsze przestępstwo, opisane w art. 193 („Kto wdziera się do cudzego domu, mieszkania, lokalu, pomieszczenia albo ogrodzonego terenu albo wbrew żądaniu osoby uprawnionej miejsca takiego nie opuszcza, podlega grzywnie, karze ograniczenia wolności albo pozbawienia wolności do roku”). — Prokuratura wyłączyła z tego śledztwa do odrębnego postępowania kilka wątków — poinformował nas prokurator Łukasz Łapczyński z Prokuratury Okręgowej w Warszawie. Je także sprawdziliśmy — w żadnym nie ma mowy o puczu, zamachu stanu ani innym nielegalnym ataku na rząd. Prokuratura wysłała do Sądu Okręgowego w Warszawie akty oskarżenia przeciwko siedmiu osobom, które podczas protestów atakowały przedstawicieli mediów publicznych. Są one oskarżone o znieważenie reporterów, naruszenie ich nietykalności cielesnej oraz utrudnianie krytyki prasowej. Jeden z napastników miał uderzać w kamerę, inni - popychać dziennikarzy TVP. Badane były też konkretne przypadki poturbowania posłów, w tym Krystyny Pawłowicz, Marka Suskiego i Tadeusza Cymańskiego z klubu PiS oraz Joanny Muchy z Platformy. Wszystkie prokuratura umorzyła. Badane są jeszcze inne przepychanki protestujących z posłami, ale także tutaj pucz znaleziony nie zostanie. Prokuratura prowadzi bowiem śledztwo w kierunku „stosowania przemocy wobec posłów i innych osób w celu uniemożliwienia im swobodnego przemieszczania się po terenie Sejmu oraz jego opuszczenia, a tym samym wywierania wpływu na czynności urzędowe Sejmu”.",,
https://wiadomosci.onet.pl/kraj/bartosz-arlukowicz-bardzo-powaznie-rozwazam-kandydowanie-na-szefa-po/fchmrq7,Bartosz Arłukowicz: bardzo poważnie rozważam kandydowanie na szefa PO,"Europoseł Bartosz Arłukowicz przyznał jednocześnie, że jeszcze nie podjął ostatecznej decyzji. - Potrzebuję jeszcze kilku dni do przeanalizowania tego projektu. PO musi być partią, która jest razem z ludźmi, napełniona determinacją do zwycięstwa i odpowiedzialnością za Polskę - powiedział w rozmowie z Onetem.","Arłukowicz jest byłym posłem SLD i Lewicy oraz Platformy, byłym ministrem zdrowia w rządach Donalda Tuska i Ewy Kopacz (2011-15). Od 2019 jest europosłem wybranym z listy Koalicji Europejskiej. Ostatnio jego nazwisko wymieniano w kontekście prawyborów prezydenckich w PO, w których ostatecznie nie wystartował. W sobotę Rada Krajowa Platformy Obywatelskiej zdecydowała, że wybory przewodniczącego PO odbędą się 25 stycznia 2020 roku, a ewentualna druga tura 8 lutego. Kandydaci mogą się zgłaszać do 3 stycznia. Dotąd wolę kandydowania ogłosili: Bogdan Zdrojewski, Borys Budka i Joanna Mucha. Wciąż nie wiadomo, czy na start zdecyduje się lider partii Grzegorz Schetyna. Jego bliscy współpracownicy zapewniają, że będzie ubiegał się o reelekcję. W sobotę były lider PO, a obecnie szef EPL Donald Tusk mówił, że w PO potrzeba zmiany, zarówno pokoleniowej, jak i energetycznej. Podkreślił przy tym, że bardzo docenia to, co zrobił dla partii szef Platformy Grzegorz Schetyna.",Bartosz Arłukowicz,
https://wiadomosci.onet.pl/tylko-w-onecie/polska-poza-unia-europejska-slawomir-neumann-w-onet-rano-to-absurd/jnsjzrc,"Sławomir Neumann: opowiadanie, że możemy być poza Unią Europejską to absurd","- Cały czas mamy festiwal opowiadania, że Wielka Brytania robi świetny ruch, wychodząc z Unii Europejskiej. Mówią to także politycy PiS i premier Morawiecki – powiedział Sławomir Neumann w programie ""Onet Rano."". - Wielka Brytania dopiero poczuje, czym jest wyjście z Unii Europejskiej i ile będzie ich to kosztować – stwierdził polityk PO w rozmowie z Tomaszem Sekielskim. Chcesz dowiedzieć się więcej? Kliknij tutaj: vod.pl.",,,
https://wiadomosci.onet.pl/tylko-w-onecie/prawybory-prezydenckie-w-po-slawomir-neumann-glosowanie-to-przywilej/f48ksbz,"Sławomir Neumann o frekwencji w prawyborach PO: głosowanie nie jest obowiązkiem, to przywilej","Sławomir Neumann był gościem Tomasza Sekielskiego w programie ""Onet Rano."". Były przewodniczący sejmowego klubu PO-KO wypowiedział się na temat prawyborów prezydenckich w Platformie. - Nie dojechało około 200 delegatów. Głosowanie nie jest obowiązkiem. To jest przywilej – powiedział Neumann, pytany o frekwencje. - Gwarantuje, że cała Platforma będzie ciężko pracować w kampanii wyborczej Małgorzaty Kidawy-Błońskiej – dodał. Chcesz dowiedzieć się więcej? Kliknij tutaj: vod.pl.",,,
https://wiadomosci.onet.pl/tylko-w-onecie/newsletter-onetu-mateusz-baczynski-tusk-pokazuje-schetynie-czerwona-kartke/7s3xs4p,Newsletter Onetu. Mateusz Baczyński: Tusk pokazuje Schetynie czerwoną kartkę,"Donald Tusk zapytany wczoraj o to, czy Platforma Obywatelska potrzebuje zmiany, odparł, że jeżeli przychodzi czas i są takie możliwości, żeby przeprowadzić zmianę na lepsze, to nie można się wahać ani chwili. - I Platforma musi sobie na to pytanie odpowiedzieć, czy to jest ten moment. Wiele wskazuje na to, że tak. To jest ten czas, kiedy potrzeba takiej zmiany i pokoleniowej, i - powiedziałbym też - energetycznej - podkreślił Tusk.","POLECAMY: Donald Tusk o wyborze Kidawy-Błońskiej - Schetyna podejmował trudne decyzje i raczej sensowne, i dobre, wysoko oceniam szczególnie jego ostatni rok. Natomiast czy nie będzie lepiej dla Platformy i szerzej, dla całego środowiska opozycji, żeby nowi ludzi wzięli sprawy w swoje ręce - nie wykluczam, że tak jest - dodał były premier. Ta wypowiedź - choć ubrana w dyplomatyczne słowa - jednoznacznie pokazuje dzisiaj stosunek Tuska do obecnego przewodniczącego PO. Były premier nie ma wątpliwości, że kierowany przez Schetynę statek płynie w złym kierunku. O ile kiedykolwiek - od czasu swojego wyjazdu do Brukseli - uważał, że obrał on właściwy kurs. Pytanie czy sam Tusk ma dzisiaj pomysł na Platformę Obywatelską? Jego wcześniejsze wypowiedzi o potrzebie bliższych związków PO z PSL-em i tworzeniu ""umiarkowanej prawicy"" mogą świadczyć o tym, że tak. Problem w tym, że wśród polityków PO takiej chęci brakuje, a Tusk wybierając dalszą karierę w Europie, sam pokazał, że nie ma w sobie zbyt wielkiej determinacji, aby taki projekt zrealizować. PO czeka trudny rok – przede wszystkim walka o władzę w partii i wybory prezydenckie. Te dwa wydarzenia albo tchną w nią nowego ducha, albo zepchną na polityczną mieliznę. Mateusz Baczyński jest autorem Informacyjnego Newslettera Onetu – zapisz się już dziś! Tu znajdziesz formularz. ""Choć wynik prawyborów prezydenckich wewnątrz Platformy był do przewidzenia, to sama partia daleka jest od stabilizacji. Słabnie pozycja szefa PO Grzegorza Schetyny, który stawiał nie na zwycięską Małgorzatę Kidawę-Błońską, tylko na przegranego Jacka Jaśkowiaka. Wracający do gry na krajowym boisku Donald Tusk otwarcie domaga się usunięcia Schetyny"" – pisze Andrzej Stankiewicz. Przeczytaj cały artykuł! - To, co zaczęło się dziać w wymiarze sprawiedliwości, to już właściwie jest anarchia - mówi w wywiadzie dla Polskiej Agencji Prasowej Jarosław Kaczyński. Podkreśla też, że nadal liczy na ""zdrowy rozsądek"" prezesa NIK Mariana Banasia, który jak dotąd nie złożył rezygnacji z pełnionej funkcji. Przeczytaj cały artykuł! ""Nowy przewodniczący Rady Europejskiej, Charles Michel tak bardzo chciał sukcesu, że zgodził się na sprytną sztuczkę podsuniętą mu przez premiera Mateusza Morawieckiego. Dzięki niej Polska, odchodząc razem z całą Unią od węgla, nie będzie musiała podążać w takim samym tempie jak inne kraje, ale to w praktyce oznacza zgodę na tak bardzo nielubianą w Warszawie Europę dwóch prędkości"" - piszą dla Politico David M. Herszenhorn, Jacopo Barigazzi, Zosia Wanat i Hans von der Burchard. Przeczytaj cały artykuł! ""W idealnym dla Rosji scenariuszu Kijów odzyskuje kontrolę nad terytorium Donbasu, lecz cieszy się ono specjalnymi prawami, między innymi takimi, które pozwalają blokować różnego rodzaju inicjatywy Kijowa. Zasadniczo taki właśnie specjalny status miałby służyć Rosji jako hamulec na drodze Ukrainy na Zachód"" - mówi w rozmowie z Onetem Tadeusz Iwański, analityk ds. Ukrainy w Ośrodku Studiów Wschodnich. Przeczytaj cały artykuł! ""Prawo francuskie nie dopuszcza żadnych sankcji wobec sędziego, który stara się stosować prawo UE zgodnie z wykładnią orzecznictwa ETS"" - napisał do Sebastiana Kalety Laurent Pech, wykładający w Wielkiej Brytanii francuski profesor prawa.",Mateusz Baczyński,
https://wiadomosci.onet.pl/tylko-w-onecie/prawybory-w-po-wygrywa-kidawa-blonska-tusk-wydal-wyrok-na-schetyne-analiza/j9t05er,Tusk wydał wyrok na Schetynę [ANALIZA],"Choć wynik prawyborów prezydenckich wewnątrz Platformy był do przewidzenia, to sama partia daleka jest od stabilizacji. Słabnie pozycja szefa PO Grzegorza Schetyny, który stawiał nie na zwycięską Małgorzatę Kidawę-Błońską, tylko na przegranego Jacka Jaśkowiaka. Wracający do gry na krajowym boisku Donald Tusk otwarcie domaga się usunięcia Schetyny.","To od początku były malowane prawybory. Odkąd na początku września — przed wyborami sejmowymi — Grzegorz Schetyna zaczął lansować Małgorzatę Kidawę-Błońską jako kandydatkę na premiera, wiadomo było, że nie o rząd tu chodzi. Kidawa-Błońska szykowała się do roli rezerwowej kandydatki prezydenckiej, na wypadek, gdyby ze startu zrezygnował Donald Tusk. Szkopuł w tym, że po przegranych wyborach sejmowych Schetyna potraktował Kidawę-Błońską nie jako swą inwestycję polityczną. Potraktował ją jako narzędzie. Gdy Tusk zrezygnował, Schetyna ani myślał wskazać Kidawy i skupić się na przygotowaniu do wyborów prezydenckich i jej i całej partii. Ważniejsza od rozgrywki o prezydenturę dla PO, stała się dla niego rozgrywka o zachowanie fotela szefa PO. Schetyna przegrał wybory do Sejmu z kretesem — i to jest trzecia jego kolejna porażka wyborcza na fotelu szefa PO. Nikt przed nim takiej serii nie miał — Donald Tusk i Ewa Kopacz przegrywali z PiS po dwa razy. Seria porażek, której towarzyszy całkowity brak pomysłu Schetyny na Platformę i odebranie PiS władzy, doprowadziła do tego, że odwróciła się od niego spora część wyborców opozycji i działaczy PO. Opuścili go nawet jego dawni sojusznicy, tacy jak Borys Budka, Rafał Grupiński, czy Marcin Kierwiński. Dlatego Schetyna wymyślił prawybory. Chciał dać wyborcom i partii igrzyska, by towarzysze nie dobrali mu się do skóry, doprowadzając do dymisji przed końcem kadencji szefa PO, która upływa w styczniu. Ponieważ chętnych do startu przeciw Kidawie-Błońskiej nie było, Schetyna starał się prośbą i obietnicami skłonić kogokolwiek. Wszyscy odmawiali — były szef MSZ Radosław Sikorski, były minister zdrowia Bartosz Arłukowicz i świeżo upieczony marszałek Senatu Tomasz Grodzki. W ostatniej chwili Schetyna przekonał prezydenta Poznania Jacka Jaśkowiaka, któremu nieliczni już we władzach PO schetynowcy pomagali w kampanii przeciw Kidawie. W tym sensie druzgocące zwycięstwo Kidawy jest porażką Schetyny. Dziś Schetyna ma przeciwko sobie nie tylko Kidawę-Błońską, obrażoną za to, że wymusił prawybory po to, by ją osłabić. Ma nade wszystko partyjny aparat — którego Konwencja Krajowa PO jest najszerszą reprezentacją. To mu źle wróży. Pierwszy niekorzystny sygnał Schetyna już dostał. Nie udało mu się doprowadzić do opóźnienia wyborów przewodniczącego PO. Jeszcze kilka tygodni temu liczył na to, że uda mu się wywalczyć przesunięcie wyborów na późną wiosnę, albo wczesne lato — po wyborach prezydenckich. Schetyna zakładał, że kandydat PO — ktokolwiek by nim był — ma w kieszeni drugą turę przeciwko Dudzie, a to da się przedstawić jako sukces i zachować fotel szefa partii. Nie udało mu się to. Władze partii zdecydowały, że głosowanie odbędzie się 25 stycznia, a ewentualna druga tura - 8 lutego. Głosować będą wszyscy członkowie PO, ale decydujący wpływ na struktury maja ich lokalni liderzy, a prawybory prezydenckie pokazały, że Schetyna nie jest wśród nich zbyt popularny. To stawia Schetynę w trudnej sytuacji. W dodatku niedawny sojusznik, a dziś główny konkurent Borys Budka już prowadzi kampanię. Podczas Konwencji Krajowej wystąpił z płomienną przemową w obronie sędziów, którym PiS znów chce przykręcić śrubę. Tuż po ogłoszeniu wyników prawyborów całkowicie otwarcie w kampanię przeciwko Schetynie włączył się Donald Tusk. — Wiele na to wskazuje, że to jest czas na zmianę pokoleniową i energetyczną. Wszyscy znacie historię naszej trudnej, ale autentycznej przyjaźni z Grzegorzem Schetyną. Nie chcę iść za daleko z komentarzami, bo bardzo doceniam to, co zrobił. Podejmował trudne decyzje, raczej dobre i sensowne. Ale czy nie będzie lepiej dla PO i całego środowiska opozycji, żeby nowi ludzie wzięli sprawy w swoje ręce? Nie wykluczam, że tak jest - mówił. Poza tą wewnętrzną rozgrywką jest jednak ważniejszy skutek prawyborów. Największa partia opozycyjna — jedyne ugrupowanie poza PiS, które jest w stanie wyłożyć na kampanię ponad 20 mln zł — jako konkurenta dla Andrzeja Dudy wskazało kandydatkę, która wypada blado. Przed wyborami sejmowymi, Kidawa nie wzięła udziału w żadnej debacie. W prawyborach z Jaśkowiakiem, Kidawa wcale nie pokazała swej wyższości. Jej sukces polegał na tym, że stała się symbolem sprzeciwu wobec Schetyny, a Jaśkowiak sprawiał wrażenie, jakby nie chciał wygrać. To była imitacja starcia, która nie stanowi żadnego przygotowania do wojny z Andrzejem Dudą. Tusk oficjalnie wygłasza peany na cześć Kidawy, która wszak kiedyś była rzeczniczką jego rządu. Ale nie jest tajemnicą, że Tusk zawsze lubi mieć na stole różne opcje. Zdając sobie sprawę z defektów kandydatki PO, Tusk nadal życzliwie patrzy na kandydowanie szefa PSL Władysława Kosiniaka-Kamysza — to z kolei jego dawny minister pracy. Dziś Tusk jest szefem europejskiej chadecji, czyli grupy politycznej, w której są wspólnie Platforma i PSL. A Tusk snuje wizje budowy na tym fundamencie nowej, wspólnej formacji. Ale jednocześnie ludzie Tuska też są widziani — czy też chcą być widziani — w otoczeniu Szymona Hołowni. Od wyniku wyborów prezydenckich zależy nie tylko to, czy PiS będzie mógł kontynuować swą rewolucję — co bez życzliwego prezydenta jest niemożliwe. Od wyborów tych zależy także przyszłość opozycji, w tym jej polityczny szyld i przywództwo.",Grzegorz Schetyna i Donald Tusk,
https://wiadomosci.onet.pl/kraj/tusk-o-schetynie-wiekszych-bledow-nie-popelnil-ale-doszedl-do-sciany/8vrxxxp,"Tusk o Schetynie: większych błędów nie popełnił, ale doszedł do ściany","Wysoko oceniam większość decyzji politycznych Grzegorza Schetyny z ostatniego roku; uważam, że większych błędów nie popełnił, ale prawdopodobnie doszedł do granicy, do ściany, wtedy warto myśleć o kreatywnych rozwiązaniach – stwierdził Donald Tusk podczas spotkania autorskiego poświęconego książce ""Szczerze"".","Za zwieńczenie starań lidera PO były premier uważa wybór Tomasza Grodzkiego na marszałka Senatu. – Odrzucam, jako niestosowne takie marudzenie, że Grzegorz Schetyna nie jest innym człowiekiem, bo jest takim człowiekiem, jakim jest. Polityka z reguły warto oceniać po tym, co robi, jakie decyzje podejmuje, jakie wyniki uzyskuje, a nie, że powinien być wyższy, niższy, grubszy, chudszy, bardziej charyzmatyczny czy mniej charyzmatyczny – mówił Tusk. – Uważam, że (Grzegorz Schetyna - red.) większych błędów nie popełnił. Uważam, że prawdopodobnie doszedł do granicy, do ściany. Mówię o tym otwarcie, bo ja uważam, że ja w kilku momentach w życiu też dochodziłem do granicy, do ściany. Wtedy warto myśleć o kreatywnych rozwiązaniach – oświadczył. Dodał, że Schetyna zrobił wszystko, co w jego mocy, żeby nie doszło do rozbicia opozycji i klęski. Jednocześnie Tusk przyznał, że ""opozycja demokratyczna w Polsce nie jest w najlepszej kondycji, ale w żadnym wypadku nie można powiedzieć, że to jest absolutnie przegrana formacja"". – Moment jest krytyczny i równocześnie obiecujący – tłumaczył. Jeszcze przed spotkaniem mówił o pokoleniowej i energetycznej potrzebie zmiany w PO. – Wiele na to wskazuje, że to jest ten czas – mówił. Podczas spotkania Donald Tusk opowiadał także o kulisach swojej decyzji o niekandydowaniu w wyborach prezydenckich. Przyznał, że dokonał ""politycznej kalkulacji"". – Niezależnie od moich emocji, bo te emocje były bardzo różne i pchały mnie w różnych kierunkach. To jest chęć walki, odwetu, albo powiedzenie sobie: niech mi dadzą święty spokój, to już za długo trwa. Ale tak na końcu – ja tego szczerzej nie potrafię powiedzieć – włączyła się też ta kalkulacja, bo ja staram się myśleć o tym, w jaki sposób – powiem wprost – ich ograć – mówił Tusk. – Niezależnie od tego, jak było to dla mnie bolesne, to z drugiej strony pomyślałem sobie: jeśli oni zainwestowali dobre trzy, cztery lata, zainwestowali tak dużo pieniędzy, wysiłku, czasu antenowego, gazet, żeby mnie dyskredytować, to właściwie najlepszym sposobem ogrania ich na samym starcie, będzie zmarnowanie ich wysiłku – oświadczył były premier. Dodał, że nie jest możliwe ""wylanie na Małgorzatę Kidawę-Błońską tego wszystkiego, co zostało wyprodukowane i przyszykowane na niego"". W kontekście najnowszego projektu nowelizacji ustaw sądowych dot. dyscyplinowania sędziów, Donald Tusk zaapelował do słuchaczy ""żeby wychodzili na ulice"". – W Brukseli nie będą się wami zajmować, jeśli na gnicie i zło będziecie reagować zmęczeniem i apatią – stwierdził. – Uważam, że ""ulica i zagranica"" mogą i nieraz odgrywały w polskiej historii bardzo pozytywne role - wyznał. – Jeśli chcemy politycznej solidarności ze strony europejskich instytucji i europejskich stolic, to nie możemy wierzyć w to, że oni będą bardziej gorliwi w obronie polskiej konstytucji, czy polskich sądów, niż my, Polacy – dodał.",Donald Tusk,
https://wiadomosci.onet.pl/kraj/platforma-obywatelska-wybiera-kandydata-na-prezydenta/mw5h95g,Platforma Obywatelska wybiera kandydata na prezydenta,"W sobotę Platforma Obywatelska na konwencji wyborczej wybierze kandydata na prezydenta. W tajnym głosowaniu delegaci będą wybierać między Kidawą-Błońską, a prezydentem Poznania Jackiem Jaśkowiakiem. Konwencja krajowa to ostatni etap ogłoszonych ponad miesiąc temu prawyborów, które mają wskazać kandydata PO na prezydenta.",,19c13021 - WARSZAWA TRZECI KONGRES PRAW OBYWATELSKICH (Małgorzata Kidawa-Błońska),
https://wiadomosci.onet.pl/kraj/platforma-obywatelska-wybrala-kandydata-na-prezydenta/mhp9144,Platforma Obywatelska wybrała kandydata na prezydenta,"Małgorzata Kidawa-Błońska została kandydatką Platformy Obywatelskiej na prezydenta RP. W tajnym głosowaniu delegaci wybierali między Kidawą-Błońską, a prezydentem Poznania Jackiem Jaśkowiakiem. Konwencja krajowa to ostatni etap ogłoszonych ponad miesiąc temu prawyborów, które wskazały kandydata PO na prezydenta.",,Małgorzata Kidawa-Błońska,
https://wiadomosci.onet.pl/kraj/plan-tuska-na-pokonanie-pis-czy-jest-realny/qkwhmxm,Plan Tuska na pokonanie PiS. Czy jest realny?,"W niedawnym wywiadzie Donald Tusk mówił o konieczności stworzenia nowej centroprawicowej siły, która mogłaby w perspektywie kilku lat pokonać PiS. Warto zastanowić się nad tym, czy – po pierwsze – ów plan jest rzeczywiście najlepszym dla opozycji sposobem odsunięcia partii Jarosława Kaczyńskiego od władzy, oraz – po drugie – czy były szef Rady Europejskiej jest w stanie wprowadzić go w życie - pisze dla ""Rzeczpospolitej"" Marek Migalski.","Poglądy większości Polaków są centroprawicowe, chadeckie, umiarkowanie konserwatywne, socjalistyczne w ekonomicznej treści i katolickie w aksjologicznej formie. Dlatego też PiS, które w dużej mierze mieści się w tych ramach, może być pokonane tylko przez partie idące do wyborów z podobną agendą - zauważa Migalski w ""Rzeczpospolitej"". W Polsce jeszcze długo ugrupowania chcące zlikwidować program 500+, podwyższać wiek emerytalny, wprowadzać aborcję na życzenie, walczyć z Kościołem czy legalizować małżeństwa homoseksualne lub miękkie narkotyki – nie będą miały szansy na zwycięstwo - stwierdza. Osobnym jednak zagadnieniem jest to, czy miałaby to być jakaś całkowicie nowa partia, czy też jednak byłemu premierowi chodziło o ściślejszą współpracę PO z PSL w ramach koalicji wyborczych. Jeśli miałby to być ten pierwszy scenariusz, to szanse na jego realizację należy ocenić nisko. Obie partie, a także ich liderzy raczej nie będą skorzy do samolikwidacji po to, by przetestować pomysł Tuska – bez żadnej zresztą gwarancji powodzenia - uważa Marek Migalski. O wiele bardziej realnym jest pomysł zawiązania koalicji wyborczej tych dwóch (a może kilku innych) formacji i pójścia do następnych wyborów jednym blokiem. Właśnie taki chadecki blok jest najgroźniejszym wyzwaniem dla PiS, a nie jednocząca się lewica - twierdzi autor. Czy jednak ma szansę na wymuszenie na krajowych graczach realizacji tego scenariusza? - zastanawia się Migalski. W jego opinii, odpowiedź jest raczej negatywna. Były premier stracił bowiem już wiele ze swej mocy, która przez siedem lat czyniła z niego najpotężniejszego polityka w kraju - zauważą.",Donald Tusk,
https://wiadomosci.onet.pl/kraj/wybory-na-szefa-po-nieoficjalnie-joanna-mucha-kandydatka/yllp1k3,Nieoficjalnie: Joanna Mucha wystartuje w wyborach na szefa PO,"Jak nieoficjalnie dowiedział się Onet, wczoraj podczas posiedzenia Rady Regionu w woj. lubelskim Joanna Mucha ogłosiła, że weźmie udział w wyborach na nowego przewodniczącego PO. Posłanka zrobiła to w obecności Grzegorza Schetyny i wicemarszałek Sejmu Małgorzaty Kidawy-Błońskiej.","W poniedziałek, podczas posiedzenia Rady Regionu, które było zamknięte dla mediów Joanna Mucha oficjalnie ogłosiła, że zamierza wystartować w wyborach na stanowisko przewodniczącego Platformy Obywatelskiej. Zrobiła to, kiedy na sali obecni byli Grzegorz Schetyna i wicemarszałek Sejmu Małgorzata Kidawa-Błońska. Urzędujący szef PO miał z uśmiechem stwierdzić, że to pierwsza oficjalna kandydatura, ponieważ on sam jeszcze nie ogłosił ubiegania się o reelekcję. W odpowiedzi na to Joanna Mucha odpowiedziała: - First-mover advantage. W języku polskim można rozumieć to jako ""premię za pierwszeństwo"". Poprosiliśmy posłankę PO o potwierdzenie naszych informacji, jednak nie uzyskaliśmy komentarza. W październiku w wywiadzie dla Onetu Joanna Mucha przyznała nam, że rozważa start w wyborach na szefa PO. - W moim przekonaniu dominującą emocją wśród ludzi Platformy i naszych wyborców jest potrzeba zmiany. I poczucie, że bez zmiany przewodniczącego Platforma Obywatelska nie ruszy do przodu. Jeśli dziś nie zdecydujemy się na zmianę lidera, to oddamy pole lewicy, a my będziemy schnąć - mówiła nam była minister sportu. W poniedziałek do Lublina przyjechała wicemarszałek Sejmu Małgorzata Kidawa-Błońska, która bierze udział w prawyborach prezydenckich PO. O nominację walczy z prezydentem Poznania Jackiem Jaśkowiakiem. W najbliższą sobotę członkowie Platformy Obywatelskiej wybiorą swojego kandydata na prezydenta Polski.",Joanna Mucha,
https://wiadomosci.onet.pl/kraj/wybory-prezydenckie-kosiniak-kamysz-o-kandydatach-po/h9tq8h6,Władysław Kosiniak-Kamysz: nie kibicuję żadnemu z kandydatów PO,"Z debaty kandydatów PO w prawyborach próbuje się robić wydarzenie polityczne, ale to wewnętrzne wydarzenie partyjne – ocenił w Poznaniu prezes PSL Władysław Kosiniak-Kamysz. Jak zastrzegł, nie kibicuje żadnemu z uczestników prawyborów - czeka na wyłonienie kandydata.","W partyjnych prawyborach, które mają 14 grudnia wyłonić kandydata Platformy Obywatelskiej na prezydenta uczestniczą wicemarszałek Sejmu Małgorzata Kidawa-Błońska i prezydent Poznania Jacek Jaśkowiak. Dziś spotkali się w Warszawie na przedwyborczej debacie. - Gdy inni szukają w kandydatów, debatują wewnątrz, spotykają się tylko ze swoimi działaczami, my już od kilku tygodni jesteśmy na spotkaniach w różnych częściach Polski. Cały czas jestem na spotkaniach z naszymi rodakami, z przedsiębiorcami, ludźmi ciężkiej pracy, ale też z tymi, którzy potrzebują wsparcia. To jest taka prekampania, dzięki której możemy stworzyć najlepszy program dla prezydenta RP na kadencję 2020-2025 – powiedział Kosiniak-Kamysz na konferencji prasowej w Poznaniu. Lider ludowców wyraził nadzieję, że debaty wewnętrzne w innych formacjach szybko się zakończą. - Będziemy mogli przejść do naprawdę merytorycznej kampanii, dyskusji w szerszym środowisku - powiedział. Pytany o to, z kim z uczestników prawyborów w PO chętniej starłby się już we właściwej kampanii wyborczej, podkreślił, że nie jest kibicem któregokolwiek z kandydatów Platformy Obywatelskiej. - Ja z nimi konkuruję, będę z nimi zabiegał o te same głosy. My się możemy szanować, możemy być życzliwi wobec siebie, ale my mamy dwie różne wizje Polski - zaznaczył. Władysław Kosiniak-Kamysz ocenił, że sobotnie spotkanie uczestników prawyborów w PO ""to jest debata wewnętrzna"". - Rozumiem, że próbuje się z tego zrobić wydarzenie polityczne, ale to jest wewnętrzny sposób na wyłonienie kandydata. Nie byli przygotowani do wyborów prezydenckich, nie chcieli innowacyjnego sposobu podejścia, czyli szerszej debaty z innymi kandydatami. My nie musimy debatować między sobą, my rozmawiamy z Polakami - to jest zasadnicza różnica pomiędzy nami a PO - powiedział. - Mamy też konkretny program, konkretny plan na to wszystko. Nie musimy działać ad hoc - po to może, żeby uspokoić sytuację we własnej partii, a nie po to, żeby wyłonić najlepszego kandydata – dodał lider ludowców. Prezes PSL przyjechał do Poznania, by wziąć udział w Zaduszkach Mikołajczykowskich.",Władysław Kosiniak-Kamysz,
https://wiadomosci.onet.pl/kraj/janusz-dzieciol-nie-zyje-zginal-w-wypadku-na-przejezdzie-kolejowym/nh3sjm3,Janusz Dzięcioł nie żyje. Zginął w wypadku na przejeździe kolejowym,"Janusz Dzięcioł nie żyje. 65-latek zginął w wyniku zderzenia pociągu z samochodem osobowym. Janusz Dzięcioł był zwycięzcą pierwszej edycji Big Brothera, byłym posłem oraz szefem straży miejskiej w Świeciu nad Wisłą. Jako pierwsza o śmierci Janusza Dzięcioła poinformowała grudziądzka ""Gazeta Pomorska"".","Do wypadku doszło przed godz. 9. na niestrzeżonym przejeździe kolejowym w miejscowości Biały Bór, kilka kilometrów na południe od Grudziądza. Kierowcy zjeżdżają tam w lewo z prowadzącej w kierunku Torunia drogi krajowej nr 55. Na skrzyżowaniu są światła, ale nie ma rogatek. – 65-latek jechał citroenem C5 od strony Grudziądza – mówi Onetowi Maciej Szarzyński z Komendy Miejskiej Policji w Grudziądzu. – Wykonując manewr skrętu w lewo nie ustąpił pierwszeństwa pociągowi relacji Toruń-Grudziądz. Janusz Dzięcioł jechał sam. Poniósł śmierć na miejscu. Śledczy pod nadzorem prokuratora wciąż ustalają przyczyny wypadku – dodaje. Janusz Dzięcioł 11 grudnia skończyłby 66 lat. Popularność zyskał za sprawą wygranej w pierwszej edycji Big Brothera w 2001 r. Rok później wszedł do polityki, zostając grudziądzkim radnym z poparciem Platformy Obywatelskiej. Rajcą był przez pięć lat. W 2007 r. dostał się z listy PO do Sejmu. Cztery lata później ponownie został posłem. Platformę zostawił przed wyborami samorządowymi w 2014 r., w których bezskutecznie ubiegał się o prezydenturę w Grudziądzu. W ostatnich wyborach parlamentarnych Janusz Dzięcioł bez powodzenia kandydował do Sejmu z listy Polskiego Stronnictwa Ludowego. Startował z trzeciego miejsca na liście zdobywając ponad 4 tys. głosów. Źródło: Onet, ""Gazeta Pomorska"", PAP",Janusz Dzięcioł,
https://wiadomosci.onet.pl/kraj/tomasz-grodzki-piotr-swiatecki-stanie-na-czele-kancelarii-senatu-to-apartyjny/snmp88e,"Kancelaria Senatu ""bezprecedensowo upartyjniona""? Tomasz Grodzki odpiera zarzuty Stanisława Karczewskiego","Za czasów PiS w kancelarii Senatu było skrajne upartyjnienie, natomiast na czele tej ""mojej"" Kancelarii stanie Piotr Świątecki - apartyjny urzędnik, który pracuje tam od wielu lat i przeżył wiele ekip - powiedział marszałek Senatu Tomasz Grodzki.","Senator Marek Pęk napisał w sobotę w mediach społecznościowych, że ""w ubiegłym tygodniu nowym dyrektorem Centrum Informacyjnego Senatu został powołany były poseł Nowoczesnej Grzegorz Furgo, a jego zastępcami w ostatnich dniach zostali: Anna Godzwon - była doradczyni Bronisława Komorowskiego angażująca się m.in. w działalność KOD-u i były polityk i były rzecznik prasowy PSL Jakub Stefaniak"". Ponadto - napisał Pęk - ""kierownikiem działu nowych mediów, który działa w CIS ma zostać Adam Kądziela - były działacz i szef młodzieżówki Nowoczesnej, a nowym dyrektorem Biura Spraw Senatorskich ma zostać była posłanka PO Anna Białkowska"". Do wpisu odniósł się w sobotę na Twitterze były marszałek Senatu Stanisław Karczewski. ""Upartyjnienie Kancelarii Senatu jest bezprecedensowe. Nigdy w przeszłości nie miało miejsca zatrudnianie na stanowiskach urzędniczych przegranych polityków"" - napisał. O ""upartyjnienie"" w nowej Kancelarii Senatu spytano Grodzkiego w niedzielnym programie Wp.pl i Polsat News ""Newsroom"". - Niech pan łaskawie nie żartuje i niech pan sam sobie odpowie czy to nie jest szczyt hipokryzji, ponieważ szefem Kancelarii Senatu był młody radny, szef klubu PiS z Radomia - odparł Grodzki, mówiąc o dotychczasowym szefie Kancelarii, Jakubie Kowalskim. Według Grodzkiego ""utworzono też specjalne stanowisko dyrektora generalnego, które dublowało to stanowisko i została tam skierowana pani zwolniona z ministerstwa finansów przez premiera (Mateusza) Morawieckiego, a Centrum Informacyjnym Senatu kierował człowiek, który był przez długie lata w radzie programowej TVP - tej, która tak opluwa opozycję"". - Jeśli pan mówi, że to byli bezpartyjni fachowcy, to chyba się nie rozumiemy - dodał marszałek Senatu. Jak podkreślił Grodzki, ""było to skrajnie upartyjnienie"". - Natomiast na czele tej ""mojej"", w cudzysłowie, kancelarii stanie apartyjny urzędnik, który od trzydziestu lat tam pracuje, przeżył wiele ekip, pan Piotr Świątecki. I to jest dopiero apartyjny szef kancelarii marszałka Senatu - powiedział Grodzki. Świątecki pełni obecnie funkcję dyrektora w Biurze Spraw Senatorskich. Jak dodał marszałek Senatu, ani Białkowska, ani Stefaniak czy Kądziela nie zostali jeszcze przy Senacie zatrudnieni, ale ""prawdopodobnie będą"". Jak ocenił, są to ""o wiele lepsi fachowcy, niż poprzednie CIS"". W sobotę do wpisu Pęka odniosła się Anna Godzwon; podkreśliła w rozmowie z PAP, że nie była doradczynią prezydenta Bronisława Komorowskiego, tylko wicedyrektorką Kancelarii Prezydenta RP - czyli urzędnikiem. - Nigdy nie byłam zaangażowana w działalność KOD. Nigdy nie chodziłam na manifestacje - żadne manifestacje - zaznaczyła. Podkreśliła też, że nie była i nie jest politykiem i nie angażuje się, ani też w przeszłości nie angażowała się politycznie.",Tomasz Grodzki,
https://wiadomosci.onet.pl/tylko-w-onecie/andrzej-stankiewicz-zblizaja-sie-prawybory-prezydenckie-po-zaczynaja-sie-docinki/ljgmk51,"Jaśkowiak zaczepia Kidawę, a ona go ignoruje [KOMENTARZ]",Na tydzień przed debatą kandydatów w prawyborach prezydenckich Platformy zaczynają się docinki. Jacek Jaśkowiak wyraźnie pije do Małgorzaty Kidawy-Błońskiej: „Na prezydenta RP nikt nie zostanie koronowany. Prezydenturę trzeba wywalczyć”.,"W planach Grzegorza Schetyny miało być tak, że prezydenckie prawybory wewnątrz PO będą najważniejszym wydarzeniem politycznym końca roku. Kandydatów miało być kilku, prezentujących różne nurty PO. Mieli jeździć po Polsce i zetrzeć w wielu debatach. To pozwoliłoby Schetynie odwrócić uwagę od jego własnych kłopotów — trzecich z rzędu przegranych wyborów, po których część polityków PO domaga się jego dymisji. Okazałe prawybory nie wyszły. Nikt nie chciał startować przeciwko Małgorzacie Kidawie-Błońskiej, która cieszy się poparciem większości znaczących ludzi w partii. Ostatecznie Schetynie udało się przekonać do startu prezydenta Poznania Jacka Jaśkowiaka. Czy Jaśkowiak jest „zającem”, który startuje po to tylko, by przegrać? W liście do członków partii, który Jaśkowiak napisał w piątek, za wszelką cenę chce pokazać swoją wolę walki. Rytualnie atakuje Andrzeja Dudę, ale jego głównym celem jest Małgorzata Kidawa-Błońska. Wymieniając swe zalety, punktuje jednocześnie cechy, które są w PO uważane za słabe punkty Kidawy-Błońskiej — choćby brak doświadczenia na stanowiskach wykonawczych w państwie, brak politycznej samodzielności oraz wyniosły sposób bycia. Jaśkowiak pisze wprost: to ja poradzę sobie z Dudą, bo jestem niezależny i energiczny. „Wybory z prezydentem partyjnym, wspieranym przez państwową machinę propagandy, wygra kandydat twardy. Wiem, jak wytrzymać nagonki TVPiS. Wiem, jak prowadzić długą kampanię — do walk bokserskich trenowałem miesiącami” — wspomina swą sportową pasję. I jednoznacznie krytykuje wizerunek Kidawy-Błońskiej, która lubi podkreślać swe dobre urodzenie. „Na prezydenta RP nikt nie zostanie koronowany. Prezydenturę trzeba wywalczyć” — pisze Jaśkowiak. W kontrze do Kidawy-Błońskiej, która stała się jedną z twarzy porażki PO w wyborach parlamentarnych, Jaśkowiak prezentuje się jako człowiek politycznego sukcesu. „Te wybory wygra tylko ktoś, kto umie wygrywać wybory” — pisze, przypominając swe zwycięstwa z kandydatami PiS w Poznaniu. I podkreśla: „Głosowała na mnie nawet część zwolenników PiS”. Kidawa w swym liście ignoruje Jaśkowiaka, w ogóle nie wymienia jego nazwiska. Przekonuje, że ona wybory sejmowe wygrała — kandydując w stolicy zdecydowanie pokonała Jarosława Kaczyńskiego „głównego architekta fatalnej dla Polski doktryny”. Przyznaje jednak: „Zapewne wielu z Was ma poczucie, iż podejście w ostatnich kampaniach wyborczych nie było optymalne”. Jej list skupia się na atakach na PiS. Kidawa zarzuca PiS łamanie prawa, nieuczciwość i używanie „barbarzyńskiej siły”. I reklamuje siebie: „Szansę na odnowę wspólnotowości i zabliźnienie ran daje nowa prezydentura - politycznie dojrzała, szanująca historyczne dziedzictwo, stojąca na straży Konstytucji RP, mądrze reprezentująca polskie interesy w Europie i świecie, pomna etosu służby publicznej, skupiona na dobru wspólnym, dobru państwa i wszystkich obywateli”.",,
https://wiadomosci.onet.pl/kraj/plan-b-pis-w-zwiazku-z-afera-banasia-to-zmiana-konstytucji-lider-po-nie-bedzie-zadnej/vvs401p,"PiS chce z opozycją zmienić konstytucję z powodu afery Banasia? Opozycja mówi ""nie""","""Plan B"" obozu rządzącego ma zakładać - jak pisał dziś dziennikarz Onetu Andrzej Gajcy - w przypadku niepodania się Mariana Banasia do dymisji, oznacza zmianę konstytucji. Lider PO dał jako pierwszy do zrozumienia, że obóz PiS nie może tu liczyć na Platformę. Nieco później politycy Lewicy i PSL oświadczyli, że również są przeciwni pomysłowi, by zmieniać konstytucję.","Lider PO, Grzegorz Schetyna, oświadczył dzisiaj jednak, że: ""Żadnej zmiany konstytucji nie będzie. Marian Banaś to symbol uczciwości PiS"". Zmiana konstytucji, jako wspomniany ""plan B"" PiS, miałaby zawierać wprowadzenie zapisu o możliwości odwołania szefa NIK większością kwalifikowaną, np. 3/5 (276 posłów) lub 2/3 głosów (307 posłów). W tym celu konieczne jest poparcie ze strony posłów opozycji. Kontrowersje wokół Banasia nie milkną. Dziś Onet poinformował, że raport CBA z kontroli oświadczeń majątkowych szefa Najwyższej Izby Kontroli Mariana Banasia ma klauzulę ""zastrzeżony"", co oznacza, że do momentu jej zniesienia nie może zostać przedstawiony opinii publicznej ani osobom niemającym dostępu do tajemnicy państwowej. W dodatku, jak pisze dziennikarz Onetu Andrzej Gajcy, wszystko wskazuje na to, że raport CBA z zakończonej kontroli oświadczeń majątkowych prezesa NIK za lata 2015–2018, gdy Marian Banaś był wiceministrem, a później ministrem finansów, jeszcze długo pozostanie niejawny. Według źródeł Onetu w rządzie cały dokument jest niejawny i objęty został klauzulą ""zastrzeżone"". Zgodnie z art. 5 ust. 4 ustawy ochronie informacji niejawnych klauzula ta nadawana jest w przypadku, gdy informacjom nie nadano wyższej klauzuli tajności, a ich nieuprawnione ujawnienie może mieć szkodliwy wpływ na wykonywanie przez organy władzy publicznej lub inne jednostki organizacyjne zadań w zakresie obrony narodowej, polityki zagranicznej, bezpieczeństwa publicznego, przestrzegania praw i wolności obywateli, wymiaru sprawiedliwości albo interesów ekonomicznych Rzeczypospolitej Polskiej. ""Na chwilę obecną nie ma możliwości, aby raport CBA dot. Mariana Banasia został upubliczniony"" – słyszymy nieoficjalnie. Nasi rozmówcy z kręgów władzy przyznają także, że dokument przygotowany przez służby jest ""porażający"" i stawia w bardzo negatywnym świetle obecnego szefa NIK. Chodzić ma nie tylko o poważne nieprawidłowości - jakich mieli dopatrzeć się kontrolerzy CBA – związane z posiadanym majątkiem przez szefa NIK i jego żonę. Przy czym okazuje się, że nie ma to bezpośredniego związku ze słynną kamienicą w centrum Krakowa, którą Banaś wynajmował pod seksbiznes. W raporcie – jak twierdzą nasze źródła – miały się znaleźć także poważne wątpliwości dot. funkcjonowania Krajowej Administracji Skarbowej, której Banaś był szefem i twórcą. Czytaj dalej o aferze Banasia i najnowszych ustaleniach Onetu Powodu, by zmieniać konstytucję tylko po to, by odwołać szefa NIK nie widzi też posłanka KO Katarzyna Lubnauer. Jak powiedziała dziennikarzom, istnieje więcej opcji na spowodowanie, by Marian Banaś przestał być szefem NIK. Jedną z nich - mówiła - jest szybka ścieżka sądowa, tak, by ws. Banasia zapadł wyrok. Inną jest postawienie szefa NIK przed Trybunał Stanu, który może orzec w stosunku do niego zakaz zajmowania kierowniczych stanowisk - dodała. Krytyczny wobec pomysłu, by zmieniać konstytucję jest też lider SLD wicemarszałek Sejmu Włodzimierz Czarzasty. - Konstytucji nie trzeba zmieniać, jej trzeba przestrzegać, a PiS tego nie robi; PiS tę konstytucję łamie - powiedział Czarzasty. Zapowiedział, że nie będzie wsparcia Lewicy dla pomysłu takich zmian w ustawie zasadniczej. Podkreślił, że mówienie przez partię rządzącą o planie ""B"" ws. Banasia to dowód słabości jej oraz prezesa PiS Jarosława Kaczyńskiego. - Kto Banasiem wojuje, od Banasia ginie - zauważył. Według Czarzastego, PiS mogłoby, przy udziale całego Sejmu, odwołać Banasia, gdyby sąd stwierdził, że jest on przestępcą. - Ale tego Kaczyński nie chce przyznać, że on i jego partia popierali osobę, która może okazać się przestępcą; że zgodzili się, by zajmował stanowisko i mało tego - że posłanki i posłowie PiS jak posłuszne żołnierzyki zagłosowali na wskazanych przez Banasia kandydatów na wiceszefów NIK - dodał polityk. Marek Sawicki (PSL) ocenił, że ""PiS świadomie napytał sobie biedy, powołując Mariana Banasia na szefa NIK, mając służby, które miały czas i możliwość by zbadać jego sprawy majątkowe i interesy"". - Powołał go wiedząc, co robi, to teraz niech tę żabę zjada i nie wciąga w to opozycji. PiS sam Banasia, mimo ostrzeżeń, powołał, niech sam go odwołuje - podkreślił poseł. Dodał, że PSL może rozmawiać o ""poważnych zmianach w konstytucji, a nie takich, które mają pomóc PiS wybrnąć z ich kłopotów"". Szef koła Konfederacja Jakub Kulesza powiedział, że jeśli pojawi się projekt takiej zmiany w konstytucji, to posłowie Konfederacji wspólnie podejmą decyzję, czy go poprzeć. Jak dodał, on sam widzi w tym pomyśle niebezpieczeństwo zagrożenia niezależności ważnych instytucji, wśród których jest NIK. - Podchodziłbym do tego z dużą ostrożnością - zaznaczył Kulesza. Konstytucja stanowi, że prezes NIK jest powoływany przez Sejm za zgodą Senatu, na sześć lat i może być ponownie powołany tylko raz; prezes NIK nie może zajmować innego stanowiska, z wyjątkiem stanowiska profesora szkoły wyższej ani wykonywać innych zajęć zawodowych; prezes NIK nie może należeć do partii politycznej, związku zawodowego ani prowadzić działalności publicznej nie dającej się pogodzić z godnością jego urzędu. Ponadto - mówi konstytucja - prezes NIK nie może być bez uprzedniej zgody Sejmu pociągnięty do odpowiedzialności karnej ani pozbawiony wolności; prezes NIK nie może być zatrzymany lub aresztowany, z wyjątkiem ujęcia go na gorącym uczynku przestępstwa i jeżeli jego zatrzymanie jest niezbędne do zapewnienia prawidłowego toku postępowania; o zatrzymaniu niezwłocznie powiadamia się Marszałka Sejmu, który może nakazać natychmiastowe zwolnienie zatrzymanego. Z kolei zgodnie z ustawą o NIK prezesa Izby powołuje Sejm bezwzględną większością głosów za zgodą Senatu. Ustawa stanowi, że Sejm odwołuje szefa jeżeli: zrzekł się on stanowiska; uzna, że stał się on trwale niezdolny do pełnienia obowiązków na skutek choroby; został on skazany prawomocnym wyrokiem sądu za popełnienie przestępstwa; złożył on niezgodne z prawdą oświadczenie lustracyjne, stwierdzone prawomocnym orzeczeniem sądu. Odwołanie prezesa NIK może też nastąpić jeśli Trybunał Stanu orzekł w stosunku do niego zakaz zajmowania kierowniczych stanowisk lub pełnienia funkcji związanych ze szczególną odpowiedzialnością w organach państwowych.",Grzegorz Schetyna,
https://wiadomosci.onet.pl/tylko-w-onecie/krzysztof-brejza-w-onet-rano-sila-platformy-jest-roznorodnosc-pogladow-i-osobowosci/e2k3nbx,"Krzysztof Brejza w ""Onet Rano."": siłą Platformy jest różnorodność poglądów i osobowości","Krzysztof Brejza był gościem Odety Moro w programie ""Onet Rano."". Polityk wypowiedział się m.in. na temat prawyborów w Platformie Obywatelskiej. - To najlepszą formą wyłonienia kandydata. Mądrość ludzi zdecyduje który z kandydatów będzie najlepszy – powiedział Brejza. Chcesz dowiedzieć się więcej? Kliknij tutaj: vod.pl.",,,
https://wiadomosci.onet.pl/kraj/grodzki-schetyna-jest-troche-stygmatyzowany/3rwkjxb,Tomasz Grodzki: Schetyna to człowiek o nieprzeciętnym intelekcie,"W polityce jest wiele stygmatów i dziś przewodniczący Schetyna jest trochę stygmatyzowany. Jak z nim rozmawiam prywatnie, to człowiek o nieprzeciętnym intelekcie - uważa marszałek Senatu Tomasz Grodzki, który wyklucza kandydowanie na szefa Platformy Obywatelskiej.","- Nie czuję tego. Za każdym razem wiem, jaką misję chciałbym realizować. W działalności partyjnej są inne priorytety i inne kodeksy zachowań, których ja nie do końca rozumiem - tłumaczył w rozmowie z ""Dziennikiem Gazetą Prawną"". Pytany o kwestie personalne w PO marszałek Senatu poinformował, że w prawyborach prezydenckich odda swój głos na wicemarszałek Sejmu Małgorzatę Kidawę-Błońską. Grodzki mówił też, że jednym z zadań Senatu w tej kadencji będzie podejmowanie inicjatyw ustawodawczych. - Postawiłem zadania szefom wszystkich komisji, żebyśmy do końca kadencji przedstawili kilkadziesiąt inicjatyw ustawodawczych. Oprócz zdrowotnych już rodzą się pomysły samorządowe. Komisji jest 16. Więc jeśli raz na pół roku pojawiłaby się jedna większa czy mniejsza inicjatywa ustawodawcza, to będzie ich koło setki - mówił. Więcej w dzisiejszym ""Dzienniku Gazecie Prawnej"". Źródło: ""Dziennik Gazeta Prawna"", PAP",Tomasz Grodzki,
https://wiadomosci.onet.pl/kraj/malgorzata-kidawa-blonska-jestem-za-wprowadzeniem-zwiazkow-partnerskich-i/wsjs3qs,Kidawa-Błońska: jestem za wprowadzeniem związków partnerskich i respektowaniem obecnych przepisów dot. aborcji,"Startująca w prawyborach prezydenckich w PO Małgorzata Kidawa-Błońska powiedziała, że jest za wprowadzeniem związków partnerskich i respektowaniem obecnych przepisów dotyczących aborcji. Według niej przyszły prezydent powinien być wyrazisty, ale też szanować poglądy wszystkich Polaków.","W Polsat News pytano o poglądy Kidawy-Błońskiej na sprawy światopoglądowe w kontekście ostatnich wypowiedzi medialnych jej kontrkandydata w prawyborach - prezydenta Poznania Jacka Jaśkowiaka. Jak zwracano uwagę, jej kontrkandydat ""wydaje się być zdecydowanie lewicowy i przedstawia się jako zwolennik liberalizacji prawa antyaborcyjnego""; mówi też że gdyby to od niego zależało, małżeństwa homoseksualne byłyby legalne, a także, że potrafi zrozumieć zarówno osobę, która cierpi w wyniku choroby nowotworowej i chce zakończyć życie, jak i tę, której światopogląd zakazuje podjęcia takiej decyzji. Kidawa-Błońska była dopytywana, jakie są jej poglądy w tych kwestiach. Według niej, ""prezydent, czy też osoba ubiegająca się o ten urząd, powinna być wyrazista"", ale też ""powinna myśleć i szanować poglądy wszystkich Polaków"". Podkreśliła, że prezydent powinien ""słuchać Polaków i tylko pomagać im, by oni wspólnym głosem powiedzieli, jakie stanowisko chcą przyjąć"". - Prezydent nie może narzucać swojego światopoglądu i swoich rozwiązań, bo jest tą osobą, która ma gwarantować, że każda Polka i każdy Polak będzie mógł się realizować - przekonywała. Podkreślała też, że przyszły prezydent ""nie powinien narzucać swoich poglądów, szczególnie w sprawach światopoglądowych"". Kidawa-Błońska podkreślała, że poglądy obywateli powinny być szanowane, a ""ludzie żyjący w różnych związkach, jeżeli dbają o siebie, kochają się"", powinni mieć tak, jak wszyscy inni ludzie, prawo do opieki, informacji medycznej i do dziedziczenia. Zaznaczyła, że w związku z tym jest zwolenniczką związków partnerskich w takiej formule, jaka była przedstawiona w programie Koalicji Obywatelskiej. Podkreśliła, że problem dotyczy ""wielkiej rzeszy Polaków"", z których tylko kilkanaście procent to osoby żyjące w związkach homoseksualnych. Jak wskazała Kidawa Błońska, jej zdaniem instytucja związków partnerskich daje parom ""wszystkie potrzebne prawa"" i poczucie bezpieczeństwa. Dopytywana o jej poglądy w sprawie liberalizacji prawa dotyczącego aborcji, Kidawa-Błońska oceniła, że ""to prawo, które obecnie w Polsce istnieje, powinno być respektowane"". Jeśli tak się będzie działo - dodała - i jeśli będzie dobry dostęp do edukacji seksualnej, lekarzy i środków antykoncepcyjnych, to ""w ogóle nie będziemy w Polsce rozmawiali o problemie aborcji"".",Małgorzata Kidawa-Błońska,
https://wiadomosci.onet.pl/kraj/aleksander-smolar-moze-nastapic-czesciowy-rozbior-po/yft556h,Aleksander Smolar: może nastąpić częściowy rozbiór PO,"Aleksander Smolar był gościem w programie ""Tomasz Lis"". Prezes Fundacji im. Stefana Batorego wypowiedział się na temat polskiej sceny politycznej po wyborach parlamentarnych. - Sporo się zmieniło. Widzimy, że ta scena stała się bardziej pluralistyczna – ocenił Smolar.","- Może nastąpić częściowy rozbiór Platformy Obywatelskiej. Z jednej strony przez Lewicę, a z drugiej strony PSL. Największe niebezpieczeństwo dla PO to odmowa głosowania. Typowy wyborca PO nie ma alternatywy – stwierdził.",,
https://wiadomosci.onet.pl/kraj/borys-budka-o-kidawie-blonskiej-i-jacku-jaskowiaku/2b7tdm2,Budka o wątpliwościach wobec Jaśkowiaka,"- Jestem przekonany co do kandydatury Małgorzaty Kidawy-Błońskiej - mówi w tygodniku ""Wprost"" szef klubu parlamentarnego Koalicji Obywatelskiej Borys Budka. Jak przyznaje, ma wątpliwości, czy Jacek Jaśkowiak, prezydent liberalnego Poznania, wpasowuje się w poglądy Polski powiatowej i małych miasteczek.","- Jestem przekonany co do kandydatury Małgorzaty Kidawy-Błońskiej. Wiem, że jeśli jeden z kandydatów wygra zdecydowaną większością, to wyjdzie z prawyborów wzmocniony - mówi w poniedziałkowym ""Wprost"" Budka. Jego zdaniem, jeśli doszłoby do równego rozłożenia głosów, ""to z pewnością w mediach pojawi się pokusa podawania w wątpliwość siły naszego kandydata"". - Dlatego w najbliższych trzech tygodniach musimy pokazać, że celem procedury nominacyjnej nie jest wewnętrzna walka, ale chęć zaprezentowania opinii publicznej naszych kandydatów oraz ich wizji Polski - powiedział. Zdaniem Budki, Jacek Jaśkowiak jest ""postacią barwną i nietuzinkową"". - Bardzo ważne jest, żeby podczas wewnętrznej rywalizacji nie doszło do sytuacji, że jakaś wypowiedź kandydata bądź kandydatki będzie obciążała przyszłą kampanię prezydencką. Wierzę, że Jaśkowiak jako doświadczony samorządowiec będzie prowadził swoją promocję w sposób rozważny. Nie musi być romantyczny (śmiech) - powiedział Budka. Przekazał, że gdy dyskutowano w kierownictwie o prawyborach, to on mówił, że potrzebny im jest kandydat, ""który potrafi pozyskać głosy lewicy i centroprawicy"". - Mam wątpliwości, czy Jacek Jaśkowiak, prezydent liberalnego Poznania, wpasowuje się w poglądy Polski powiatowej i małych miasteczek - powiedział Budka.",Borys Budka,
https://wiadomosci.onet.pl/tylko-w-onecie/burza-po-wyborze-nowych-poslow-do-krs-relacja/kljpzjz,Burza po wyborze nowych posłów do KRS [RELACJA],"Sejm wybrał w nocy posłów PiS Marka Asta, Arkadiusza Mularczyka, Bartosza Kownackiego i Kazimierza Smolińskiego na członków Krajowej Rady Sądownictwa. Głosowanie miało burzliwy przebieg, było powtórzone po słowach ""trzeba anulować, bo my przegramy"". Opozycja zarzuca rządzącym oszustwo i łamanie prawa. PiS odpiera zarzuty. Zapraszamy na relację na żywo!",,Wynik powtórzonego głosowania nad członkami KRS,
https://wiadomosci.onet.pl/kraj/wybory-prezydenckie-2020-po-zatwierdzila-kandydatow-w-prawyborach/fxg4nzs,PO zatwierdziła kandydatów w prawyborach,"Zarząd PO zatwierdził dwoje kandydatów w prawyborach prezydenckich - poinformował Borys Budka. Wcześniej informowano, że zgłosili się dwie osoby: Małgorzata Kidawa-Błońska i Jacek Jaśkowiak.","- Z dat które zostały ustalone, nic się nie zmieniło - 14 grudnia konwencja, która wybierze w procesie nominacyjnym jednego z dwojga kandydatów i tego samego dnia będzie Rada Krajowa, która zarządzi wybory przewodniczącego PO - powiedział Budka dziennikarzom. - Kwestie wiarygodności podpisów ma zbadać komisja wyborcza, kierowana przez Rafała Grupińskiego, do którego uczciwości nikt nie ma zastrzeżeń - powiedział jeden z członków zarządu. - Ja naprawdę chcę być prezydentem i uważam, że mam duże szanse w starciu z Andrzejem Dudą - mówił prezydent Poznania Jacek Jaśkowiak kandydat w prawyborach prezydenckich w PO. Mam nadzieję, że w prawyborach zostanie wybrany ten, kto będzie miał większe szanse na zwycięstwo z obecnym prezydentem - dodał. - Prekampania pokazuje, że u nas obowiązuje demokracja. Oddajemy głos naszym członkom, by zdecydowali, kto zmierzy się z Dudą - mówił Jacek Jaśkowiak. - Niech Polacy wybiorą prezydenta, który będzie godnie reprezentował urząd i stał na straży konstytucji - dodał. Schetyna poinformował, że zarząd krajowy PO jednomyślnie uznał, że ""najlepszymi kandydatami Platformy Obywatelskiej w wyborach prezydenckich będą wicemarszałek Sejmu Małgorzata Kidawa-Błońska i prezydent Poznania Jacek Jaśkowiak"". - Wspaniali kandydaci, wielcy patrioci, ludzie Platformy Obywatelskiej, ale z wielkim doświadczeniem w życiu publicznym i w polityce - ocenił szef PO. - 14 grudnia krajowa konwencja PO podejmie decyzję, kto będzie reprezentował PO, ale głęboko wierzę, także Koalicję Obywatelską, naszych koalicjantów, obywateli, tych wszystkich, którzy wspierali nas w ostatnich kampaniach wyborczych, których chcemy być reprezentantami dzisiaj w Sejmie i w Senacie, z którymi byliśmy przez ostatnie cztery lata poprzedniej kadencji. Dla nich wszystkich są te wybory, dla nich wszystkich będziemy pracować, żeby te wybory wygrać - mówił Schetyna. Lider PO stwierdził, że decyzja o wyborach podjęta 14 grudnia zaowocuje zwycięstwem w maju. - Jestem przekonany, że dzisiaj rozpoczynamy nowy etap polskiej polityki, który zakończy się zwycięstwem w wyborach prezydenckich - dodał. W prawyborach ma wystartować dwoje kandydatów - wicemarszałek Sejmu Małgorzata Kidawa-Błońska oraz prezydent Poznania Jacek Jaśkowiak, który dość nieoczekiwanie zgłosił swą kandydaturę we wtorek wieczorem pocztą. Pod kandydaturą Kidawy-Błońskiej podpisało się około 150 członków Rady Krajowej PO, w tym większość parlamentarzystów KO. Nie wiadomo jednak, kto wsparł zgłoszenie Jaśkowiaka. Partyjni oponenci lidera Platformy Grzegorza Schetyny podejrzewają, że podpisy te mogły być zbierane in blanco bez wskazania konkretnego nazwiska. Dlatego też - jak zapowiadają nieoficjalnie - chcą zapytać dziś o tę sprawę szefa PO. - Będziemy chcieli zobaczyć te podpisy - powiedział jeden z członków zarządu PO. Sam Jacek Jaśkowiak zapewnił dziś w TOK FM, że podpisy pod jego kandydaturą zbierane były prawidłowo, a podpisali się działacze PO z Wielkopolski i Dolnego Śląska. By zgłosić kandydata w prawyborach prezydenckich, należy zebrać minimum 30 podpisów członków Rady Krajowej PO. Zgodnie z deklaracją Schetyny, prawybory miałyby objąć m.in. dwie prezentacje kandydatów - 30 listopada i 7 grudnia. Ostateczny wybór kandydata, który wiosną stanie do rywalizacji z prezydentem Andrzejem Dudą, ma nastąpić podczas konwencji Platformy 14 grudnia. Tego dnia również ma zebrać się Rada Krajowa PO, która rozpisze wybory nowego przewodniczącego partii. Schetyna nie zadeklarował jeszcze czy będzie ubiegał się o ponowny wybór. Startować zamierza za to wiceszef PO i od niedawna przewodniczący klubu Koalicji Obywatelskiej Borys Budka.",Borys Budka,
https://wiadomosci.onet.pl/kraj/trzeba-to-anulowac-bo-przegramy-reakcje-po-kontrowersyjnym-glosowaniu-ws-krs/v488kj6,"""Anulujmy, bo przegramy"". Reakcje po kontrowersyjnym głosowaniu ws. KRS","Żądamy podania prawdziwych wyników głosowania nad przedstawicielami Sejmu do KRS i ujawnienia przez marszałek Sejmu Elżbietę Witek, czy powtórzyła głosowanie pod naciskiem kierownictwa PiS - powiedział dziennikarzom w nocy szef klubu KO Borys Budka. Posłowie Lewicy powtórzenie głosowania nad wyborem posłów do KRS nazwali ""oszustwem i przestępstwem"". - Bez wysłuchania drugiej strony nie można podejmować zbyt daleko idących i pochopnych wniosków - mówił z kolei Władysław Kosiniak-Kamysz.","W nocy Sejm wybrał czterech posłów PiS na członków Krajowej Rady Sądownictwa. Zostali nimi przedstawiciele PiS. Kandydatki zgłoszone przez KO i Lewicę nie zdobyły niezbędnej większości. Głosowanie miało burzliwy przebieg; gdy zostało powtórzone, posłowie opozycji skandowali: ""oszustwo"". - Stała się rzecz bulwersująca, dotąd niespotykana w historii Sejmu – powiedział Budka dziennikarzom. Dodał, że nagranie z obrad Sejmu ujawnia, dlaczego głosowanie nad kandydaturami do KRS ""zostało nagle przerwane i anulowane"". - Na nagraniu wyraźnie słychać głos jednej z posłanek partii rządzącej, która zwraca się do posłów tej partii, mówiąc: ""anulujmy to głosowanie, bo przegramy"". Po tym komunikacie doszło do wstrzymania głosowania oraz niepodania prawidłowego wyniku głosowania - mówił Budka. Podkreślił, że aby powtórzyć głosowanie zgodnie z procedurą, trzeba podać jego wyniki, a później, w razie wątpliwości, przedłożyć wniosek o reasumpcję. - Żądamy natychmiastowego ujawnienia prawdziwych wyników głosowania, które miało miejsce podczas tego pierwszego, legalnego głosowania; żądamy, aby pani marszałek Witek niezwłocznie wyjaśniła przed opinią publiczną, czy była poddana presji kierownictwa własnej partii, czy wymuszono na niej tę decyzję, czy doszło do złamania prawa. Oczekujemy, że najpóźniej do rana opinia publiczna otrzyma prawdziwe wyniki głosowania, które miało miejsce przed jego wstrzymaniem - powiedział Budka. Dodał, że w ocenie klubu KO ""doszło do rażącego złamania prawa"". - Powinny być wyciągnięte konsekwencje, rzecz jasna polityczne - oświadczył. Dodał, że dalsze działania zależą od ""prawdziwego, autentycznego wyniku głosowania"". - To, co się stało, może świadczyć o tym, że w każdej innej sytuacji, kiedy opcja rządząca nie będzie miała większości – a wiemy, że ta większość jest bardzo krucha – może dochodzić do podobnych sytuacji i parlament staje się miejscem fasadowym, w którym tego typu praktyki mogą doprowadzić do przerwania każdego głosowania, które nie będzie po myśli partii rządzącej - powiedział Budka. Kamila Gasiuk-Pihowicz przytoczyła słowa Ryszarda Kapuścińskiego, że na Zachodzie władzę ma ten, kto prawo stanowi, na Wschodzie ten, kto prawo łamie. - Rządy PiS ciągną Polskę na Wschód, w stronę białoruskich standardów. Byliśmy świadkami najprawdopodobniej złamania prawa przez panią marszałek. Reasumpcja głosowania została przez nią zrozumiana jako głosowanie do skutku, aż zwycięży partia rządząca. Nie na tym polega reasumpcja głosowania - powiedziała posłanka. Politycy Lewicy zapowiedzieli, że wystąpią do prokuratora generalnego o ujawnienie nagrania z rozmowy marszałek Sejmu Elżbiety Witek z jedną z posłanek PiS, która miała wzywać ją do powtórzenia głosowania, aby zapewnić PiS wygraną. - Stała się rzecz niebywała, która nie zdarzyła się chyba nigdy dotąd w historii polskiego parlamentaryzmu. Pani marszałek Witek oznajmiła po głosowaniu panu prezesowi Jarosławowi Kaczyńskiemu, że trzeba powtórzyć głosowanie, ""bo je przegraliśmy"" - powiedziała rzeczniczka klubu Anna Maria Żukowska. Dodała, że Witek ""nie ujawniła tego posłom i posłankom i powtórzyła ""bez żadnego trybu"" głosowanie, żeby umożliwić PiS wybranie wszystkich czterech reprezentantów Sejmu do KRS"". - Stanowczo się temu sprzeciwiamy. To nie tylko łamanie zasad demokracji, ale naszym zdaniem oszustwo i przestępstwo - oświadczyła. Przewodniczący klubu Krzysztof Gawkowski poinformował, że Lewica wystąpiła z wnioskiem formalnym o przedstawienie wyników głosowania nad wyborem członków KRS. - W dniu jutrzejszym przedstawimy również informację, którą skierujemy do prokuratora generalnego, o ujawnienie tego nagrania w związku z podejrzeniem popełnienia przestępstwa. Nie ma miejsca w polskim parlamencie na łamanie podstawowych zasad demokracji. Polski parlament, uświęcony przyjęciem konstytucji, która miała strzec przed takimi nocami, dzisiaj został tragicznie pogrzebany. Klub Parlamentarny Lewicy nigdy się na takie praktyki nie będzie zgadzał - zapowiedział Gawkowski. - Ten dzień zapisze się w historii polskiego parlamentaryzmu jako tragiczny dzień łamania demokratycznych standardów prawa, regulaminu Sejmu, a przede wszystkim wyborczego oszustwa - powiedział Gawkowski. - Pani marszałek na wniosek jednej z posłanek PiS, która oświadczyła, że głosowanie zostanie przegrane przez PiS, zdecydowała się powtórzyć to głosowanie, zrzucając odpowiedzialność na opozycję - dodał poseł. - Nie wiem, czy pani marszałek zrobiła to, co zrobiła, z głupoty, czy z cynizmu, ale to jest naruszenie nie tylko dobrych obyczajów parlamentarnych, to jest prawdopodobnie naruszenie polskiego prawa. Nie możemy tego zostawić"" - powiedział Adrian Zandberg. - Rozumiem, że PiS ma przekonanie, że skoro ma większość w parlamencie, to wolno mu wszystko, ale nie, nie wolno mu wszystkiego. To historia, która nie ma prawa wydarzać się w parlamencie demokratycznego państwa - dodał. Lider PSL Władysław Kosiniak-Kamysz stwierdził, że przed wyciąganiem ostatecznych wniosków ""zacząłby od wniosku o wyjaśnienie tej sprawy przez samą panią marszałek (Witek), żeby ona się odniosła do tego, czy po tych słowach, że »może to być przegrane«, podjęła decyzję o anulowaniu (pierwszego głosowania)"". Na uwagę, że niektórzy posłowie PO, wśród nich Borys Budka, mówią już o niebezpiecznym precedensie i możliwym złamaniu prawa, którym być może powinna się zająć prokuratura, Kosiniak-Kamysz odparł: - Dajmy jej szansę, żeby się wypowiedziała. Bez wysłuchania drugiej strony nie można podejmować zbyt daleko idących i pochopnych wniosków. - Poprosiłbym marszałek Sejmu o konferencję prasową, podczas której mogłaby się wytłumaczyć, czy takie słowa padły, czy też nie - dodał. Według Roberta Winnickiego z Konfederacji powtórzone głosowanie to sytuacja ""śmieszna i straszna, do której nie powinno dochodzić"". W rozmowie z PAP przekonywał, że ""powinny być ogłoszone wyniki pierwszego głosowania takie, jakie były"". Według niego mogło być tak, że pierwsze głosowanie większość rządząca przegrała, bo posłowie nieumiejętnie zagłosowali. - Pewnie klub PiS zgłosiłby wniosek o reasumpcję głosowania, no i mielibyśmy powtórkę, a za którymś z kolei głosowaniem posłowie by się nauczyli, jak głosować. I zagłosowaliby tak, że większość rządząca dopięłaby swego - powiedział. Jego zdaniem teraz ""jest wielka awantura o nic"". Na uwagę, że wielu posłów opozycji przekonuje, że mogło dojść do złamania prawa, Winnicki odparł: ""nie mam pojęcia, sytuacja była dziwaczna"". - Ja bym to poddał pod opinię specjalistów od prawa - przyznał. Jak dodał, ""większość rzeczy w parlamencie »idzie załatwić po ludzku«, tylko niekoniecznie jest wola, żeby je załatwiać"". W nocy z czwartku na piątek Sejm wybrał posłów PiS: Marka Asta, Arkadiusza Mularczyka, Bartosza Kownackiego i Kazimierza Smolińskiego na członków Krajowej Rady Sądownictwa. Niezbędnej większości nie uzyskały zgłoszone przez KO Kamila Gasiuk-Pihowicz i przez Lewicę Joanna Senyszyn. Do KRS izba wybrała zgłoszonych przez PiS: Marka Asta (uzyskał 234 głosy), Arkadiusza Mularczyka, Bartosza Kownackiego oraz Kazimierza Smolińskiego (wszyscy trzej po 233 głosy). Niezbędnej liczby głosów nie uzyskały zgłoszone przez KO Gasiuk-Pihowicz (199 głosów) i przez Lewicę Joanna Senyszyn (196 głosów).","Władysław Kosiniak-Kamysz chce, by sprawę wyjaśniła marszałek Witek",
https://wiadomosci.onet.pl/tylko-w-onecie/jacek-jaskowiak-kandydatem-w-prawyborach-w-po-przeszlosc-i-poglady/3kvm62e,Sierakowski: Jaśkowiak umie się bić [OPINIA],"Już się wszyscy zaczynali śmiać z Grzegorza Schetyny, bo nikt się do prawyborów miał nie zgłosić, a okazało się, że na końcu znowu śmieje się Schetyna. Zgłosił się prezydent Poznania Jacek Jaśkowiak, zawodnik wagi ciężkiej, który już pokonywał faworytów. To problem najpierw dla Kidawy, a później dla Dudy.","Miało nie być nikogo albo kandydat zapchajdziura, żeby uniknąć kompromitacji, a zgłosił się prezydent Poznania Jacek Jaśkowiak. Już wcześniej nie bez powodu wymieniany jako jeden z kandydatów PO na prezydenta obok Rafała Trzaskowskiego i Kidawy-Błońskiej. To będzie bardzo ciekawa rywalizacja, w której szanse są wyrównane. Gra o prezydenturę zrobiła się dużo ciekawsza. Jaśkowiak już raz był „challengerem”, czyli rzucającym wyzwanie silniejszemu. W 2014 r. startował na prezydenta Poznania, wprawdzie jako kandydat PO, ale przeciwko urzędującemu cztery kadencje prezydentowi Ryszardowi Grobelnemu. W pierwszej turze zgodnie z przewidywaniami wygrał Grobelny z wynikiem 28,5 proc., Jaśkowiak zdobył 21,5 proc. W drugiej Jaśkowiak rozbił Grobelnego, zdobywając aż 59,1. Uznano to za największe zaskoczenie wyborów samorządowych 2014. W następnych wyborach pokonał już wszystkich przeciwników w pierwszej rundzie. Jego atuty to autentyczność, doświadczenie życiowe (nie był całe życie politykiem jak prawie wszyscy politycy) i odwaga. Nie wahał się w 2018 r. objąć honorowym patronatem imprezy środowisk LGBT „Poznań Pride Week” oraz Marszu Równości w Poznaniu. Ta „łatka” nie przykleiła się do niego. Raczej „łatka” bezkompromisowego polityka, który nie kalkuluje pod publiczkę. W oczach homofoba albo tzw. szarego, czyli stereotypowo konserwatywnego Polaka, Jaśkowiak wygląda raczej jak wzorcowy przykład maskulinizmu. Jest bokserem, aktywnie trenującym w wolnym czasie i sparingpartnerem zawodników wagi ciężkiej. Zarzuty o bycie politykiem LGBT będą się od niego odbijać. I pomogą w elektoracie lewicowym i wielkomiejskim, podobnie jak doświadczenie przedsiębiorcy, bowiem elektorat wielkomiejski jest liberalny światopoglądowo, ale także ekonomicznie. Deficyty? Poza Poznaniem jest zdecydowanie mniej rozpoznawalny niż Kidawa, nie mówiąc o Dudzie. Ale w prawyborach wybierać będzie partia, a nie Polacy, w partii Jaśkowiak ma duży respekt i znają go wszyscy. A do czasu samych wyborów Jaśkowiak zdąży ten brak zredukować właśnie dzięki prawyborom. Nie zapominajmy, że Andrzej Duda był dla zwykłego Polaka niemal anonimowy przed kampanią 2015 r. Drugi potencjalny deficyt: Jaśkowiak jest rozwodnikiem. O ile jednak dla Polaków równouprawnienie LGBT jest wciąż bardzo kontrowersyjne, to sprawa rozwodów, równości kobiet i mężczyzn i liberalnej obyczajowości przechodzi w oczywistość szybciej niż się jeszcze niedawno można było spodziewać. Polska jest jednym z najszybciej laicyzujących się krajów na świecie. No i Jaśkowiak, tak czy inaczej, nie będzie rywalizował o tych najbardziej tradycyjnych Polaków. Ci i tak poprą Dudę. Dla Dudy wejście do gry Jaśkowiaka to duży problem. Plan kampanii był ustawiony pod Tuska. Trzeba było zacząć go przebudowywać pod Kidawę, a co jeśli okaże się, że kandydatem będzie Jaśkowiak? Stara zasada mówi, że lepiej być kandydatem mniej rozpoznawalnym, którego wizerunek można ukształtować, niż dobrze znanym, ale z dużym antyelektoratem. Dlatego, jeśli zwycięży w prawyborach, Jaśkowiak może być groźniejszym przeciwnikiem dla Dudy niż Donald Tusk. Najpierw jednak trzeba pokonać Małgorzatę Kidawę-Błońską. Jaśkowiak może objawić jej deficyty. Kandydatki PO nie wystawiano w debatach przed wyborami parlamentarnymi z obawy o to, że może nie wypaść najlepiej. W prawyborach do debaty z Jaśkowiakiem na pewno dojdzie. Kidawa jest mniej charyzmatyczna niż Jaśkowiak. Ale ma też duże atuty. Jak pokazaliśmy razem z Przemysławem Sadurą w opublikowanych właśnie na stronie ""Krytyki Politycznej"" nowych badaniach, Kidawa ma ciepły wizerunek i przypomina pierwszą damę. Jest podobna do bardzo popularnej swego czasu i też typowanej do prezydentury Jolanty Kwaśniewskiej. Kidawa jest lubiana we wszystkich grupach społecznych, nie tylko wśród mieszkańców większych miast. Ma wysoką rozpoznawalność i zrobiła najlepszy wynik w Polsce w wyborach parlamentarnych 2019 r. Nie ma niczego kontrowersyjnego w jej biografii politycznej. Przy sprzyjających warunkach ma szansę na prezydenturę. Konieczność rywalizacji z Jaśkowiakiem bardzo komplikuje jej sytuację i oznacza ryzyko dla samej PO i opozycji. Kidawa może wyjść z tych wyborów wykrwawiona, gdy Jaśkowiak objawi jej deficyty. Ale jeśli kandydat nie jest w stanie wygrywać debat w prawyborach, to czy poradzi sobie w debatach z Dudą? Prawybory pokażą po prostu, kto jest lepszy. Nawet, jeśli najpierw sędzią będą tylko politycy PO, bo w partii szanse są wyrównane. Gdy startował Sikorski przeciwko Komorowskiemu, to wiadomo było, że traktowany będzie jak obcy, bo jeszcze parę lat wcześniej był w PiS. Niezależnie od wyniku prawyborów i wyborów prezydenckich, wejście do gry Jaśkowiaka to dobra wiadomość dla PO i całej opozycji, bo pojawia się kolejny polityk po samej Kidawie i Tomaszu Grodzkim, który poszerza ławkę liderów partii i całej opozycji. PO ma szanse na przezwyciężenie kryzysu, wymianę kadrową i odzyskanie inicjatywy. Tym bardziej że będzie zmuszona rywalizować z Lewicą, która już pokazała swoje atuty i wypada na razie lepiej w Sejmie niż politycy PO. Prawybory przyciągną do PO uwagę mediów i samych Polaków. Kandydaci są bardzo różni. Szanse wyrównane. Kidawa typowana jako pewniak już pewniakiem nie jest. Jedno jest pewne: Jaśkowiak umie się bić.","Jacek Jaskowiak podczas charytatywnej gali bokserskiej, w której walczył z Dariuszem Michalczewskim",
https://wiadomosci.onet.pl/kraj/bogdan-zdrojewski-krytykuje-grzegorza-schetyne/jq8b9dg,Zdrojewski: Schetynie brakuje konsekwencji,"- Jeśli prawdą jest, że Schetynie tak bardzo zależy na Platformie i że następnym celem jest wygranie wyborów prezydenckich, to według mnie nie powinien startować - powiedział senator Bogdan Zdrojewski w rozmowie z ""Super Expressem"", odnosząc się do wyścigu o fotel szefa PO. Dodał, że obecny lider partii bardzo ciężko pracował, ale ""nie ma efektu"".","- Ma bardzo niski autorytet, bardzo wysoki elektorat negatywny, a jego nawet dobre, jak Koalicja Europejska, pomysły są źle realizowane - wyliczał Zdrojewski, który zamierza stawić czoła Schetynie w wewnętrznej walce o przywództwo w PO. - Mam szansę - zaznacza, dodając, że jest na finiszu konsultacji. W czym będzie lepszy od Schetyny? - Będzie więcej demokracji i transparentności. Uważam, że gradacja wartości i ważności naszego przekazu jest absolutnie kluczowa, a my ją pogubiliśmy. (...) Mówmy o kluczowych rzeczach, a nie o wszystkich - podkreślił wyliczając jako priorytety: służbę zdrowia, ekologię, oświatę i naukę. - Będę prawdziwszy, bardziej odpowiedzialny i bardziej wiarygodny (...) Schetynie brakuje konsekwencji i na tym polega problem - powiedział Zdrojewski w rozmowie z Kamilą Biedrzycką. Zdrojewski pytany o ocenę exposé premiera Morawieckiego, Zdrojewski wystawił ocenę 2. Dodał, że premier ""mija się rzeczywistością i jest jakiś odklejony"". - Mówił, co zrobi przez kolejne cztery lata, jakby zapomniał, że już jest premierem ładne parę lat - skwitował. Politykę PiS ocenił jako prowadzoną ""tu i teraz z odłożeniem kosztów na następne lata"". Skrytykował rząd za inwestycje, politykę socjalną, a także klimatyczną: ""Dzieci nieważne, choć się o nich mówi. Przyszli emeryci nieważni, ale dzisiejszym dajemy ""13"". Ekologia? Przy totalnej wycince Puszczy Białowieskiej, smogu i sprowadzaniu węgla z Donbasu? To jest katastrofa! To jest albo schizofrenia, albo oszustwo, albo niewiedza, albo wszystko po trochu"". Czytaj więcej w dzisiejszym wydaniu ""Super Expressu"".",Bogdan Zdrojewski,
https://wiadomosci.onet.pl/kraj/malgorzata-kidawa-blonska-wolalabym-dowiedziec-sie-od-jaskowiaka-ze-jest/qmfw0rg,"Małgorzata Kidawa-Błońska: wolałabym dowiedzieć się od Jaśkowiaka, że jest kontrkandydatem","Wicemarszałek Sejmu Małgorzata Kidawa-Błońska nie kryła zaskoczenia kandydaturą prezydenta Poznania Jacka Jaśkowiaka, który chce z nią konkurować o nominację PO do ubiegania się o prezydenturę. Jak mówiła, wolałaby się dowiedzieć o tym od niego.","Jak przekonywała, jest gotowa do walki w prawyborach, z ciekawym kontrkandydatem jak określiła Jacka Jaśkowiaka. Wyraziła nadzieję, na rywalizację w dobrym stylu. Podkreśliła, że w piątek zarząd PO podejmie decyzje dotyczące konwencji wyborczych i ich kolejności, jednak sam system głosowania nie będzie zmieniony i to konwencja krajowa PO podejmie ostateczną decyzję kto będzie walczył o prezydenturę. Kidawa-Błońska zadeklarowała, że bardzo lubi prezydenta Poznania. - To bardzo dobry samorządowiec, bardzo dobry prezydent. Wiem, że uprawia boks i jest osobą waleczną - podkreśliła. Przypomniała, że ona sama kilka tygodni temu zadeklarowała udział w prawyborach PO, dlatego nie jest zaskoczona samym faktem, że ma kontrkandydata. - Tylko wolałabym się dowiedzieć o tym od niego, oficjalnie kto to jest, a nie czekać na otwarcie białej koperty - zaznaczyła wicemarszałek Sejmu. Szef PO Grzegorz Schetyna, który również był w Zagrzebiu na kongresie EPL, mówił dziennikarzom, że ważne jest, że jest dwóch prawdziwych kandydatów w prawyborach PO. Jego zdaniem rywalizacja Jacka Jaśkowiaka i Kidawy-Błońskiej będzie bardzo ciekawa i do końca nie będzie ona rozstrzygnięta. - Oboje mają wielką szansę, żeby wygrać z prezydentem Dudą. Dla mnie to jest ważne, że to są prawdziwe kandydatury, prawdziwa historia, która za nimi stoi, prawdziwe zaangażowanie, prawdziwe emocje i wielka szansa - mówił lider Platformy. Schetyna zadeklarował, że on sam trzymał i będzie trzymał kciuki za Kidawę-Błońską, a prawybory chce traktować jako równoległą prezentację kandydatów, a nie jako rywalizację. Jego zdaniem zainteresowanie opinii publicznej prawyborami pokazuje, że są one wielką szansą dla PO i Koalicji Obywatelskiej, że wyłoniony zostanie kandydat, który będzie mógł wygrać wybory. Przekonywał, że prawybory nie przyczynią się do uzewnętrznienia podziałów w ugrupowaniu. - Tylko taka partia jak PO jest sobie w stanie na to pozwolić: na prawybory uczciwe, otwarte, takie, które decydują o kandydaturze i przechodzą w naturalny sposób do kampanii prezydenckiej - oświadczył polityk.",Małgorzata Kidawa-Błońska,
https://wiadomosci.onet.pl/tylko-w-onecie/expose-mateusza-morawieckiego-robert-kropiwnicki-komentuje-w-onet-rano/1fn5n9s,Robert Kropiwnicki komentuje expose Morawieckiego: to było straszne,"Robert Kropiwnicki był gościem Piotra Kędzierskiego w programie ""Onet Rano."". Poseł PO m.in. ocenił expose premiera Mateusza Morawieckiego. - To było straszne – stwierdził. - Mateusz Morawiecki mówił o malowaniu w szpitalach, a tak naprawdę one mają 14 mld zadłużenia. Brakuje lekarzy i pielęgniarek. Wiele oddziałów jest zamykanych, a on mówi, że będzie malował sale. To niedorzeczne. Pokazał, jak bardzo jest odklejony od rzeczywistości – powiedział Kropiwnicki. Chcesz dowiedzieć się więcej? Kliknij tutaj: vod.pl.",,,
https://wiadomosci.onet.pl/tylko-w-onecie/pis-wycofalo-sie-z-projektu-zniesienia-30-krotnosci-zus-kropiwnicki-komentuje/hp1nppy,"PiS wycofało się z projektu zniesienia 30-krotności ZUS. Kropiwnicki: to ich zabolało, liczyli na te pieniądze","Robert Kropiwnicki był gościem Piotra Kędzierskiego w programie ""Onet Rano."". Poseł PO wypowiedział się na temat wycofania się PiS z projektu zniesienia 30-krotności ZUS. Przeciwni ustawie byli m.in. politycy współpracującego z PiS Porozumienia Jarosława Gowina. - To będzie zupełnie inna kadencja. PiS naprawdę nie ma większości. Zrozumieli to, jak im się postawił Gowin i musieli się wycofać. To ich zabolało. To jest 7 mld do budżetu. Liczyli na te pieniądze, a tymczasem ich koalicjant powiedział ""nie"" – powiedział Kropiwnicki. Chcesz dowiedzieć się więcej? Kliknij tutaj: vod.pl.",,,
https://wiadomosci.onet.pl/kraj/kidawa-blonska-startuje-w-prawyborach-prezydenckich-jak-dotad-nie-ma-innych/293wmy4,Kidawa-Błońska startuje w prawyborach prezydenckich. Jak dotąd nie ma innych kandydatów,"— Małgorzata Kidawa-Błońska złożyła dokumenty dotyczące kandydowania w prawyborach prezydenckich — powiedział w rozmowie z Onetem poseł PO Rafał Grupiński. Szef komisji wyborczej PO przyznał, że to jedyna jak dotąd kandydatura. Wcześniej Bartosz Arłukowicz i Radosław Sikorski ogłosili, że nie wystartują w prawyborach.","""Nie planuję udziału w prawyborach"" - ogłosił na Facebooku Bartosz Arłukowicz. Taką samą decyzję podjął Radosław Sikorski. Dziś mija termin składania kandydatur w prawyborach PO, które miały wyłonić kandydata na prezydenta. Wszystko wskazuje na to, że Małgorzata Kidawa-Błońska będzie jedyną kandydatką. ""Nie szukajmy rywali. To Prezydent A. Duda jest naszym rywalem i przeciwnikiem politycznym. To z nim musimy wygrać wybory! Potrzebne są mądre, szybkie i odważne decyzje. Nie planuję udziału w prawyborach. I ruszamy w kampanię!"" - napisał Bartosz Arłukowicz na Facebooku. Jak wynika z informacji Onetu, Bartosz Arłukowicz był jedynym politykiem PO, który jeszcze wahał się w sprawie startu. Decyzję Arłukowicza skomentował Radosław Sikorski. ""Tym większe brzemię mojej odpowiedzialności"" - napisał przed ogłoszeniem swojej decyzji. O godz. 14 na swoim profilu na Facebooku zamieścił film, na którym oznajmił, że nie będzie kandydował. Warunkiem zarejestrowania kandydata w prawyborach jest zebranie 30 podpisów członków Rady Krajowej PO. Decyzja o rozpisaniu prawyborów, które wyłonią kandydata PO i KO na prezydenta, podjął dziesięć dni temu zarząd Platformy Obywatelskiej. Powołana została wówczas Komisja Wyborcza na czele z posłem KO Rafałem Grupińskim, która przyjmuje zgłoszenia kandydatów do prawyborów. Ostateczną listę kandydatów ma ustalić i ogłosić w najbliższy piątek zarząd PO. Kandydata PO i KO na prezydenta 14 grudnia wskaże konwencja krajowa Platformy. Wcześniej ewentualni kandydaci zaprezentują się na trzech konwencjach regionalnych.",Małgorzata Kidawa-Błońska,
https://wiadomosci.onet.pl/kraj/nieoficjalnie-znamy-kandydatow-do-komisji-ds-sluzb-specjalnych/1qx7ldf,Nieoficjalnie: znamy kandydatów do komisji ds. służb specjalnych,"Do sejmowej komisji ds. służb specjalnych PiS przedstawi czterech kandydatów - Waldemar Andzla, Michała Jacha, Marka Opiołę i Jarosława Krajewskiego, a opozycja trzech - Adama Szłapkę (KO), Macieja Gdulę (Lewica) i Marka Biernackiego (PSL-Kukiz15) - wynika z nieoficjalnych informacji Polskiej Agencji Prasowej.","O tym, że sejmowa komisja ds. służb specjalnych będzie liczyła siedem osób Izba zdecydowała w środę 13 listopada podczas obecnego posiedzenia. Sejm wznowi je we wtorek o godz. 10. i wysłucha expose premiera Mateusza Morawieckiego. Głosowania rozpoczną się - zgodnie z harmonogramem - o godz. 20. Według nieoficjalnych informacji PAP kandydatami z klubu PiS będą: Waldemar Andzel i Marek Opioła, Jarosław Krajewski i Michał Jach. Ze strony opozycji kandydatami mają być - jak nieoficjalnie dowiedziała się PAP - zasiadający w niej w poprzedniej kadencji Marek Biernacki - obecnie PSL-Kukiz15, Adam Szłapka (KO) i Maciej Gdula z Lewicy. PiS, który ma większość w 460-osobowym Sejmie chce utrzymać również w tej kadencji swoje stałe przewodnictwo komisji ds. służb specjalnych. Zwyczajowo było ono rotacyjne - co sześć miesięcy zmieniał się przewodniczący i wiceprzewodniczący - na przemian ze strony rządzącej i ugrupowań opozycyjnych. Według nieoficjalnych informacji PAP, szef komisji najprawdopodobniej nie zmieni się - pozostanie nim, jak na koniec poprzedniej kadencji Waldemar Andzel (PiS). Andzel nie chciał potwierdzić ani zaprzeczyć tym nieoficjalnym informacjom PAP. - Jeszcze chwilę proszę poczekać - powiedział jedynie w rozmowie z PAP, pytany czy wejdzie do tej komisji i czy ponownie zostanie jej szefem.",Waldemar Andzel,
https://wiadomosci.onet.pl/kraj/raport-urzednikow-ministerstwa-finansow-opozycja-chce-ujawnienia/zbyrtje,Opozycja chce ujawnienia oskarżycielskiego raportu urzędników resortu finansów,"Posłowie klubu KO zapowiedzieli w poniedziałek złożenie w tej sprawie wniosku do Kancelarii Premiera. Dziś ""Dziennik Gazeta Prawna"" opisał treść dokumentu, który do szefa rządu skierowali wysoko postawieni urzędnicy Ministerstwa Finansów. Zarzucają w nim kierownictwu skarbówki sprzyjanie mafii paliwowej i blokowanie walki z karuzelami VAT-owskimi.","""DGP"" podkreśla, że przygotowany przez wysokich urzędników z Ministerstwa Finansów i Krajowej Administracji Skarbowej (KAS) raport jest pełen zarzutów. Padają w nim nazwiska osób, które miały być zaangażowane w stworzenie mafii. Na liście są byli oficerowie wysokiego szczebla ze służb cywilnych i wojskowych, policji, biznesmeni, a także członkowie grup przestępczych, m.in. mafii pruszkowskiej. W dokumencie pojawiają się również oskarżenia wobec byłego szefa KAS, a obecnie prezesa NIK Mariana Banasia. ""Materiał rozpowszechniany obecnie wśród dziennikarzy zawiera nieprawdziwe informacje dotyczące funkcjonowania KAS"" – zapewniło gazetę biuro prasowe skarbówki. Gazeta podaje, że na byłych i obecnych urzędników resortu, którzy mieli brać udział w spotkaniu, po którym powstał donos, szef skarbówki Piotr Walczak złożył już zawiadomienie do prokuratury. Sprawą zajmują się też służby specjalne. Do sprawy odnieśli się w poniedziałek na konferencji prasowej w Sejmie posłowie klubu Koalicji Obywatelskiej. Poseł Arkadiusz Myrcha podkreślił, że sprawa jest o tyle bulwersująca, że dotyczy najważniejszych osób w państwie. - Dotyczy to i premiera, który ten raport znał, ale dotyczy słynnego przecież obecnego prezesa NIK pana Mariana Banasia, który jest tam wskazywany wprost jako osoba, która torpedować miała prace operacyjne, które miały być prowadzone przeciwko podmiotom wyłudzającym milionowe kwoty w ramach karuzel VAT-owskich - mówił poseł. Myrcha zapowiedział, że jego klub wystąpi do Kancelarii Premiera ""o ujawnienie tego raportu"". - Został on stworzony w administracji publicznej i jest informacją publiczną. Nie możemy pozwalać jako przedstawiciele milionów Polaków w polskim Sejmie, żeby tak istotne informacje były utajniane i zamiatane pod dywan. Polacy mają prawo wiedzieć, czy polski rząd, polski premier i najważniejsze osoby w państwie chronią mafię VAT-owską. Dlatego dzisiaj będziemy żądali i domagali się pełnego ujawnienia tej informacji, tego raportu i przede wszystkim klarownego stanowiska ze strony pana premiera, jakie kroki zostały w tej sprawie podjęte - podkreślił Myrcha.",Poseł Arkadiusz Myrcha,
https://wiadomosci.onet.pl/kraj/prawybory-w-po-kidawa-blonska-mam-150-podpisow-dzisiaj-sie-zglosze/h9fpb1t,Kidawa-Błońska: Mam 150 podpisów. Dzisiaj zgłoszę się do prezydenckich prawyborów,"Wicemarszałek Sejmu Małgorzata Kidawa-Błońska poinformowała, że pod jej kandydaturą na prezydenta podpisało się już ponad 150 członków Rady Krajowej PO. Jeszcze dziś posłanka zamierza zgłosić swą kandydaturę w prawyborach prezydenckich, organizowanych przez PO.","We wtorek mija termin zgłaszania kandydatów w prawyborach, które mają wskazać kandydata PO i Koalicji Obywatelskiej na prezydenta. Aby móc zarejestrować kandydaturę, potrzebne jest 30 podpisów członków Rady Krajowej Platformy Obywatelskiej. Łącznie organ ten liczy ok. 300 członków. Na razie jedyną osobą, która oficjalnie zgłosiła chęć ubiegania się o ten urząd, jest wicemarszałek Sejmu Małgorzata Kidawa-Błońska z PO. W poniedziałek posłanka poinformowała, że zgromadziła już ponad 150 podpisów członków Rady Krajowej PO. - Ja podpisy mam już zebrane i to sporo podpisów. Dzisiaj składamy potrzebne dokumenty - dodała Kidawa-Błońska. Zaznaczyła że nie wie, czy ktoś jeszcze zgłosił swą kandydaturę. - Nie wiem, czy ktoś jeszcze z moich kolegów czy koleżanek się zgłosił, ale mają czas do jutra. Wiem, że każdy czeka do ostatniej chwili, żeby taką decyzję podjąć - powiedziała wicemarszałek Sejmu. Decyzja o rozpisaniu prawyborów, które wyłonią kandydata PO i KO na prezydenta, podjął dziesięć dni temu zarząd Platformy Obywatelskiej. Powołana została wówczas Komisję Wyborcza na czele z posłem KO Rafałem Grupińskim, która przyjmuje zgłoszenia kandydatów do prawyborów. Ostateczną listę kandydatów ma ustalić i ogłosić w najbliższy piątek zarząd PO. Kandydata PO i KO na prezydenta 14 grudnia wskaże konwencja krajowa Platformy.  Wczoraj w Onecie informowaliśmy, że PO ma problem ze znalezieniem chętnych do startu w prawyborach. Grzegorz Schetyna namawiał do startu w prawyborach marszałka Senatu Tomasza Grodzkiego i popularnego europosła Bartosza Arłukowicza. Na razie jednak poza Kidawą-Błońską nikt nie zadeklarował swojego udziału.",Małgorzata Kidawa-Błońska,
https://wiadomosci.onet.pl/kraj/wiek-emerytalny-rzecznik-po-jan-grabiec-o-slowach-bogdana-zdrojewskiego/21g92cn,Zdrojewski: podnieść wiek emerytalny. Grabiec: to sprzeczne z programem PO,- Wypowiedź senatora Bogdana Zdrojewskiego w sprawie podniesienia wieku emerytalnego nie jest stanowiskiem Platformy Obywatelskiej i jest sprzeczna z jej programem - napisał w poniedziałkowym oświadczeniu rzecznik PO Jan Grabiec.,"To reakcja na słowa senatora KO Bogdana Zdrojewskiego w tygodniku ""Wprost"". Bogdan Zdrojewski pytany, czy Platforma powinna mówić wyborcom, że jak dojdzie do władzy, to podniesie wiek emerytalny, polityk odparł: ""Tak i powinna tłumaczyć, że obecny system skazuje miliony Polaków na głodowe emerytury"". - Odpowiedzialny polityk musi mieć odwagę mówić prawdę, a przede wszystkim ponosić odpowiedzialność nie tylko za tu i teraz, lecz także przyszłą kadencję własnego narodu – dodał. Na uwagę, że podwyższenie wieku emerytalnego było decyzją, przez którą PO przegrała wybory, Zdrojewski odpowiedział: ""Nie sądzę"". - Nie wierzę w to. Owszem, to nie była popularna decyzja. Faktem jest, że źle uzasadniona. Praktycznie bez przekonujących argumentów – ocenił. - Nie mniej jednak była to reforma polegająca na niezwykle łagodnym, stopniowym wyprowadzaniu nas z nieuchronnego kryzysu świadczeń emerytalnych. Tylko obecnej koniunkturze gospodarczej PiS zawdzięcza dziś brak natychmiastowych skutków swoich nieodpowiedzialnych decyzji - dodał. ""Wypowiedź senatora Bogdana Zdrojewskiego w sprawie podniesienia wieku emerytalnego (Tygodnik Wprost nr 47) nie jest stanowiskiem Platformy Obywatelskiej i jest sprzeczna z jej programem. Platforma Obywatelska wielokrotnie podkreślała, że jest przeciw podniesieniu wieku emerytalnego i to stanowisko podtrzymuje"" - napisał w reakcji na te słowa rzecznik PO Jan Grabiec.",Jan Grabiec,
https://wiadomosci.onet.pl/kraj/sondaz-kto-nowym-liderem-po-borys-budka-z-najwiekszym-poparciem-wsrod-ankietowanych/2pt8dxt,Kogo wyborcy KO chcą na lidera PO? Opublikowano sondaż,"Zwolennicy Koalicji Obywatelskiej najchętniej widzieliby w roli nowego lidera Borysa Budkę lub Małgorzatę Kidawę-Błońską. Daleko za nimi są Donald Tusk i Grzegorz Schetyna – informuje poniedziałkowa ""Gazeta Wyborcza"", powołując się na wyniki sondażu.","""GW"" przypomina, że na początku 2020 r. odbędą się wybory przewodniczącego Platformy Obywatelskiej, zdecydowanie najsilniejszej partii Koalicji Obywatelskiej. Wtedy skończy się kadencja Grzegorza Schetyny, a członkowie PO wybiorą kolejnego szefa. Głosować mogą wszyscy – korespondencyjnie lub w internecie. Gazeta informuje, że z badania ""Liczymy się z Polkami"", przeprowadzonego przez Kantar dla ""Wysokich Obcasów"", wynika, iż kontynuacji rządów Schetyny chciałoby ledwie 4 proc. zwolenników Koalicji. Schetyna przegrywa nie tylko z Borysem Budką, Małgorzatą Kidawą-Błońską i Donaldem Tuskiem, ale również z Rafałem Trzaskowskim, a nawet Barbarą Nowacką. Mimo to Schetyna nie wyklucza startu w wyborach. Na pytanie, kto powinien być liderem Koalicji Obywatelskiej 30 proc. zwolenników KO odpowiedziało, że Budka; 23 proc., że Kidawa-Błońska, 11 proc. wskazało Tuska, 10 proc. – Trzaskowskiego, a 7 proc. - Nowacką. Budka – jak informuje ""GW"" - jest reprezentantem tej frakcji w PO, która ma dość rządów Schetyny. Testem na jego popularność miały być wybory szefa Klubu Parlamentarnego KO, które odbyły się 12 listopada. Ostatecznie Budkę zgłosił sam Schetyna, był jedynym kandydatem. Zobacz więcej sondaży w specjalnym raporcie Onetu",Borys Budka,
https://wiadomosci.onet.pl/kraj/senator-bogdan-zdrojewski-po-powinna-podniesc-wiek-emerytalny/40r7y2r,"Zdrojewski: PO powinna mówić, że podniesie wiek emerytalny","- Obecny system skazuje miliony Polaków na głodowe emerytury. Odpowiedzialny polityk musi mieć odwagę mówić prawdę, a przede wszystkim ponosić odpowiedzialność nie tylko za tu i teraz, lecz także przyszłą kondycję własnego narodu - mówi w wywiadzie dla ""Wprost"" senator PO Bogdan Zdrojewski, który chce powalczyć z Grzegorzem Schetyną o przywództwo w partii.","Senator był pytany, czy w Platformie jest przeświadczenie, że zmiany w kierownictwie partii są konieczne. Zdrojewski odparł, że w partii presja na dokonanie zmian jest bardzo silna, tyle że ""rozproszona"". - Jest kłopot z wyrazistym liderem łączącym rozmaite ambicje, doświadczenia i wartości - ocenił. - Jeśli nie chcemy przegrać kolejnych wyborów, czyli prezydenckich, to zmiana w kierownictwie PO jest niezbędna. Jeżeli się nie dokona, to Małgorzacie Kidawie-Błońskiej w kampanii prezydenckiej będzie niezwykle ciężko – stwierdził senator. Zdrojewski wyraził przekonanie, że ""kandydat jest jeden"" - Kidawa-Błońska. Polityk nie sądzi, by w prawyborach wystartował Radosław Sikorski czy Bartosz Arłukowicz. - Prawybory są po to, żeby Małgorzata Kidawa-Błońska miała silniejszy mandat. Jeżeli Bartosz Arłukowicz i Radosław Sikorski nie będą startowali w prawyborach, a wskażą Małgorzatę Kidawę-Błońską, to ją to wzmocni. Gdyby wystartowała tylko z mandatem Grzegorza Schetyny, miałaby słabszą pozycję - stwierdził Zdrojewski. Polityk zaznaczył, że porażka kandydata to PO w wyborach prezydenckich byłaby ""dramatem"". - Wbrew pozorom urzędujący prezydent nie jest trudnym przeciwnikiem do pokonania. Jego twardy elektorat to zaledwie trzydzieści parę procent. Potrzeba ponad 50 proc. - ocenił. - Wzrasta poziom świadomości kosztów programów socjalnych, zwłaszcza niskich emerytur, ale także inflacji samego świadczenia - powiedział senator w wywiadzie. Zdrojewski zaznaczył, że PO powinna mówić wyborcom, że gdy dojdzie do władzy, podniesie wiek emerytalny. - Powinna tłumaczyć, że obecny system skazuje miliony Polaków na głodowe emerytury. Odpowiedzialny polityk musi mieć odwagę mówić prawdę, a przede wszystkim ponosić odpowiedzialność nie tylko za tu i teraz, lecz także przyszłą kondycję własnego narodu – dodał. Na uwagę, że podwyższenie wieku emerytalnego było decyzją, przez którą PO przegrała wybory, Zdrojewski odpowiedział: ""nie sądzę"". - Nie wierzę w to. Owszem, to nie była popularna decyzja. Faktem jest, że źle uzasadniona. Praktycznie bez przekonujących argumentów – ocenił. - Niemniej jednak była to reforma polegająca na niezwykle łagodnym, stopniowym wyprowadzaniu nas z nieuchronnego kryzysu świadczeń emerytalnych. Tylko obecnej koniunkturze gospodarczej PiS zawdzięcza dziś brak natychmiastowych skutków swoich nieodpowiedzialnych decyzji - dodał Zdrojewski.  Czytaj także: Zdrojewski o porażce Schetyny: wie, co powinien teraz zrobić [WYWIAD]",Bogdan Zdrojewski,
https://wiadomosci.onet.pl/tylko-w-onecie/prawybory-w-po-beda-fikcja-schetyna-szuka-kontrkandydatow-dla-kidawy-blonskiej/lnw26bl,Platforma nie ma chętnych na prezydenturę,"Platforma ma problem — nikt poza Małgorzatą Kidawą-Błońską nie pali się do startu w prawyborach prezydenckich. Wydarzenie, które miało przykuwać uwagę wyborców, może się skończyć kompromitacją.","Według ustaleń Onetu, jak dotąd nie wpłynęło żadne zgłoszenie w prawyborach prezydenckich organizowanych przez PO. Ale jedna kandydatka wystartuje na pewno. To Małgorzata Kidawa-Błońska, którą podczas ostatnich wyborów Platforma intensywnie promowała jako kandydatkę na premiera. Jeden z członków komisji wyborczej mówi Onetowi: — Nieformalnie wiemy, że wkrótce złoży dokumenty. Start Kidawy jest jednak oczywistością, bo wybory do Sejmu rozbudziły w niej duże ambicje. Kłopot jest inny — nie ma dla niej konkurentów, a bez tego prawybory będą fikcją. W partii słychać, że swoje szanse badał były szef MSZ a dziś europoseł Radosław Sikorski. Nasi rozmówcy w wierchuszce PO przekonują jednak, że jest mało prawdopodobne, by wystartował. — Radek nie ma przekonania, że to prawdziwy wyścig — twierdzi ważny poseł PO. Sikorski już raz startował w prawyborach — w 2010 r. przegrał z Bronisławem Komorowskim, który potem został prezydentem. — Sikorski uważa, że był wtedy „zającem” dla Komorowskiego. Teraz nie chce być „zającem” Kidawy — mówi nasz rozmówca z Platformy. W partii panuje lekka nerwowość, bo jeśli nie zgłosi się nikt poza Kidawą, runie cały polityczny plan. Prawybory miały zainteresować wyborców Platformą i zwiększyć szanse na wypromowanie kandydata, który będzie miał szanse w pojedynku z Andrzejem Dudą. Miały być debaty i podróże po Polsce. Jeśli zgłosi się tylko Kidawa, to nic z tego nie będzie. Szef ważnego regionu PO dodaje: — Jesteśmy na ścieżce do kompromitacji. Co to za prawybory, w których nie ma kandydatów? Nasi rozmówcy we władzach PO obwiniają za te kłopoty Grzegorza Schetynę. To on rzucił pomysł prawyborów i zmusił zarząd Platformy, by się na nie zgodził. Plan był taki: zgłosi się kilkoro kandydatów, a wyboru zwycięzcy dokona 14 grudnia ponad 1,2 tys. uczestników Konwencji Krajowej. To najważniejsza władza Platformy, partyjna wierchuszka: zarząd, parlamentarzyści, szefowie struktur terenowych i ludzie zajmujący stanowiska państwowe z rekomendacji PO. Wcześniej kandydat musi zebrać podpisy co najmniej 30 członków Rady Krajowej PO — to z kolei organ sprawujący władzę między Konwencjami Krajowymi, liczący ok. 300 najważniejszych w partii osób. Według informacji Onetu, Kidawa ma już ok. 100 podpisów tych oficjeli. Ponieważ każdy członek Rady Krajowej może swym podpisem poprzeć tylko jednego kandydata, robi się coraz mniej miejsca dla konkurentów Kidawy. — Schetyna nie chciał nas słuchać, gdy ostrzegaliśmy, że Kidawa jest na fali i może nie być chętnych do wyścigu z nią — opowiada prominentny polityk Platformy, były członek rządu, przeciwnik szefa PO. Szkopuł w tym, że Schetyna rzucając pomysł prawyborów, wcale nie był zainteresowany ich wynikiem. W zgodnej opinii naszych rozmówców z różnych środowisk PO, Schetyna chciał w ten sposób zyskać na czasie i odwrócić uwagę od siebie — od wyborów sejmowych jest krytykowany, a część partii domaga się, by oddał fotel przewodniczącego. Dlatego też — jak ustalił Onet — Schetyna intensywnie szuka konkurentów dla Kidawy. W minionym tygodniu namawiał m.in. nową gwiazdę PO, marszałka Senatu Tomasza Grodzkiego. Jednak marszałek broni się rękami i nogami. — Grodzki jest blisko związany z Kidawą. Nie chce startować przeciwko niej. Zresztą chce się skupić na kierowaniu Senatem, spodobało mu się to — twierdzi jeden z senatorów PO bliskich marszałkowi. Schetyna naciskać miał także na innego lekarza ze Szczecina — Bartosza Arłukowicza. Ale także on, świeżo upieczony europoseł, do startu się nie pali. Decyzji ostatecznej jednak nie podjął. — Zdecydujemy w poniedziałek lub we wtorek — powiedział Onetowi jeden z jego współpracowników. Jasną deklarację złożył za to prezydent stolicy Rafał Trzaskowski — on nie wystartuje na pewno. — Schetyna też brał go pod uwagę, ale Rafał jest zdeterminowany, żeby nie startować. On jest młody i myśli raczej o kolejnych wyborach prezydenckich — w 2025 r. — mówi jeden z polityków PO, który sondował Trzaskowskiego w sprawie startu. Zwolennicy Kidawy-Błońskiej uważają, że Schetyna powinien się wycofać z prawyborów. — Jeśli nikt inny się nie zgłosi, to trzeba będzie jak najszybciej ogłosić Małgorzatę naszą kandydatką. Nie możemy czekać do 14 grudnia z ogłoszeniem nominacji, tak jak wcześniej planowaliśmy. Szkoda czasu, bo Duda już prowadzi kampanię — mówi jeden z sojuszników Kidawy-Błońskiej. Nie dość, że prawybory mogą się okazać klapą, to jeszcze pogorszyły relacje między Kidawą- Błońską a Schetyną. Pani marszałek ma szefowi PO za złe, że rozpisał prawybory, bo uważa, że kandydowanie należy się jej i powinna zostać nominowana bez żadnego konkursu.",Grzegorz Schetyna szuka kontrkandydatów dla Kidawy-Błońskiej. Bez nich prawybory okażą się fikcją,
https://wiadomosci.onet.pl/kraj/kidawa-blonska-o-wyborach-na-szefa-po-nie-wiem-czy-zaglosuje-na-schetyne/zresdgw,"Kidawa-Błońska o wyborach na szefa PO: nie wiem, czy zagłosuję na Schetynę","Nie wiem, jacy będą inni kandydaci na lidera PO i czy zagłosuję na Grzegorza Schetynę - powiedziała w TVN24 wicemarszałek Sejmu Małgorzata Kidawa-Błońska.","Kidawa-Błońska podkreśliła w rozmowie w TVN24, że jej zdaniem Grzegorz Schetyna przez ostatnie cztery lata zrobił bardzo dużo dobrego dla Platformy Obywatelskiej. Na pytanie, czy będzie głosować za tym, by Schetyna - jeśli będzie kandydował - był nadal szefem PO, odpowiedziała, że na razie nie wiadomo, jacy będą inni kandydaci. - Będą wybory, będą nowi kandydaci, będziemy dyskutowali. Nie wiem, czy będę głosować na niego, czy na innego kandydata - stwierdziła. Dopytywana o tę kwestię powtórzyła, że nie zna kandydatów, a wybory dokonuje świadomie. - Muszę poznać te osoby, co proponują nowego dla naszej partii - oświadczyła.",Małgorzata Kidawa-Błońska,
https://wiadomosci.onet.pl/tylko-w-onecie/bogdan-klich-w-onet-opinie-kidawa-blonska-moze-sie-zmierzyc-z-duda/4t2de4p,Bogdan Klich: Kidawa-Błońska może się zmierzyć z Dudą,"Senator Bogdan Klich (PO) był gościem Andrzeja Stankiewicza w programie “Onet Opinie”. Klich przekonywał, że przejęcie przez opozycję kontroli nad Senatem to duży sukces szefa PO Grzegorza Schetyny. Czy zatem Schetyna ocali stanowisko? Wszak po wyborach część polityków PO domagała się jego dymisji. — Następnym wyzwaniem dla Grzegorza Schetyny są wybory prezydenckie – powiedział Klich.","Senator przekonywał, że zaproponowane przez Schetynę prawybory prezydenckie wewnątrz PO to dobry pomysł. — Wielkim wyzwaniem jest to, aby w wyniku prawyborów pojawił się taki kandydat, który będzie spełniał oczekiwania większości Polaków – stwierdził. Zasugerował jednocześnie, że Małgorzata Kidawa-Błońska jest co prawda faworytką prawyborów, ale przed nią sporo pracy, aby mogła się liczyć w starciu Andrzej Dudą. Chcesz dowiedzieć się więcej? Kliknij tutaj: vod.pl. Chcesz dowiedzieć się więcej? Kliknij tutaj: vod.pl.",,
https://wiadomosci.onet.pl/kraj/tomasz-grodzki-marszalkiem-senatu-karczewski-komentuje/pljvmqv,Tomasz Grodzki marszałkiem Senatu. Karczewski komentuje,- Jeden głos zdecydował wczoraj o zwycięstwie pana Tomasza Grodzkiego. Ten jeden głos może w następnych wyborach zagłosować zupełnie inaczej - mówił w RMF FM Stanisław Karczewski.,"Wczoraj Tomasz Grodzki został wybrany marszałkiem Senatu 51 głosami; za jego kandydaturą głosowało 43 senatorów PO, 3 senatorów PSL, 2 senatorów Lewicy oraz 3 senatorów niezależnych. Na Stanisława Karczewskiego (PiS) zagłosowało 48 senatorów PiS. Senator niezależna Lidia Staroń wstrzymała się od głosu. - My wygraliśmy wybory do Senatu. Mamy 48 senatorów. Nasi oponenci, czyli Platforma Obywatelska, tak naprawdę ma 44 - włączając w to również pana senatora Gawłowskiego. To jest 44 senatorów. Więc my wygraliśmy te wybory - podkreślił Karczewski. Senator w rozmowie z Robertem Mazurkiem zaznaczył, że nie udało im się stworzyć większości w Senacie. - Byłbym nieuczciwy, gdybym powiedział, jak niektórzy mówili ""nie, nie rozmawiamy"". Rozmawialiśmy. Nikogo nie przyciągaliśmy na siłę. Rozmawialiśmy. Jest to zupełnie normalne - i w demokracji, i w polityce, że rozmawia się - również ze swoimi oponentami - dodał. Były już marszałek Senatu był pytany, czy przewiduje, że jeszcze w tej kadencji izby wyższej może nastąpić zmiana na stanowisku. - Może, oczywiście, że może. Panie redaktorze, w ubiegłej kadencji, bardzo spokojnej, z dużą przewagą liczebną senatorów Prawa i Sprawiedliwości, mieliśmy 17 zmian nazwijmy to, personalnych - podkreślił. Źródło: RMF FM, PAP",Stanisław Karczewski,
https://wiadomosci.onet.pl/kraj/wybory-na-szefa-platformy-obywatelskiej-zdrojewski-rzuci-rekawice-schetynie/zc0be44,Wybory na szefa PO. Zdrojewski rzuci rękawicę Schetynie,"Jeżeli Grzegorz Schetyna zdecyduje się kandydować na przewodniczącego PO, będę jego konkurentem – stwierdził w programie ""Jeden na Jeden"" w TVN24 senator Platformy Bogdan Zdrojewski.","Zdrojewski pytany w TVN24, czy Grzegorz Schetyna utracił możliwości kierowania Platformą Obywatelską po wygranych przez PiS, a przegranych przez KO wyborach parlamentarnych, odpowiedział: ""Nie utracił, natomiast według mnie powinien mieć konkurenta w wyborach (na szefa PO), jeżeli podejmie decyzję o starcie"". Pytany, czy jest zwolennikiem czekania do stycznia z rozliczeniami za wynik wyborów parlamentarnych, Zdrojewski zaprzeczył. - Nie. Uważam, że to rozliczenie już nastąpiło. Zobaczyliśmy, jak wyglądały wyniki wyborów samorządowych, wyniki wyborów do Parlamentu Europejskiego, i jak wyglądały wyniki przede wszystkim wyborów do Sejmu. I wiemy, że tam jest ocena, i to ocena twarda. Nie miękka, która polega na gdybaniu, tylko mamy twarde fakty - zaznaczył. Jak dodał, fakty te ""obciążają nie tylko Grzegorza"". - Nie należy tego składać na karb tylko jednej osoby, bo jest to niesprawiedliwe - ocenił. - Jak krytycznie recenzowałem niektóre rzeczy przewodniczącego w ciągu ostatniego roku, to byłem taki osamotniony. Dzisiaj, gdy pojawiło się wielu krytyków, to ja mam ochotę bronić Grzegorza Schetynę, bo on bez wątpienia wykonał kawał ciężkiej, trudnej roboty w bardzo trudnych warunkach. Trzeba mu to oddać – podkreślił senator. Wybory przewodniczącego Platformy Obywatelskiej mają się odbyć w styczniu. Jak na razie chęć kandydowania na przewodniczącego PO zadeklarował Borys Budka. Grzegorz Schetyna pytany, czy zamierza ubiegać się o reelekcję, odparł w rozmowie z dziennikarzami: ""Będziemy o tym rozmawiać 14 grudnia"". Zdaniem jego otoczenia, Schetyna raczej wystartuje na szefa Platformy. Zarząd PO rekomendował w zeszłym tygodniu Budkę na szefa klubu KO, a Małgorzatę Kidawę-Błońską - na wicemarszałka Sejmu. Zastępczyniami Budki, jeśli uda mu się wygrać wybory przewodniczącego klubu, mają być m.in. liderki trzech ugrupowań współtworzących KO: Katarzyna Lubnauer (Nowoczesna), Barbara Nowacka (Inicjatywa Polska) i Małgorzata Tracz (Zieloni). Źródło: TVN24, PAP",Bogdan Zdrojewski,
https://wiadomosci.onet.pl/tylko-w-onecie/prof-antoni-dudek-marszalek-grodzki-moze-nie-przetrwac-do-konca-kadencji/lnzdldj,Prof. Antoni Dudek: marszałek Grodzki może nie przetrwać do końca kadencji,"Od tego zacznie się w Senacie przechodzenie do obozu PiS. Zainteresowany senator nie ogłosi walnie, że zmienia partyjne barwy. On najpierw nie pojawi się na jakimś głosowaniu, powie, że był chory, miał ważne spotkanie w okręgu. Ujawni się dopiero po jakimś czasie - ocenia w rozmowie z Onetem historyk i politolog z UKSW prof. Antoni Dudek.","*** Mateusz Bałuka, Onet: Zacznijmy od Senatu, którego pierwsze decyzje pozwolą odpowiedzieć na pytanie o to, czy po raz pierwszy od wyborów w 1989 r. w jednej izbie parlamentu większość będzie miał ktoś inny, niż w drugiej. Prof. Antoni Dudek: To rzeczywiście bardzo interesujące, czy wszyscy senatorowie po stronie opozycji zachowają jednolitość. Jeżeli żaden z nich nie dał się ""kupić"" PiS-owi, to marszałkiem zostanie Tomasz Grodzki. Nie założyłbym się o to, ale to bardzo prawdopodobne. Dla mnie nie jest np. jasne stanowisko Krzysztofa Kwiatkowskiego... …który ma apetyt na stanowisko wicemarszałka Senatu, co nie jest przesądzone. Nawet jeśli zachowa się zgodnie z przewidywaniami, to nie musi oznaczać, że senator Tomasz Grodzki przetrwa jako marszałek do końca kadencji. Dlaczego? Jeżeli Andrzej Duda przedłuży swój mandat, to dopiero wówczas niektórzy senatorowie mogą uznać, że PiS jednak porządzi dłużej i wyciągnąć z tego wnioski dla siebie. Trzeba też pamiętać, że w Senacie wszystko będzie wisieć na włosku. Wiadomo, że przy wyborze marszałka na sali pojawi się setka senatorów, ale jak się zacznie normalny tryb pracy, to kto będzie pilnował dyscypliny senatorów niezależnych, lewicowych, ludowych? Senatorowie PiS będą tworzyć jeden klub. Opozycja zaś to zbieranina, która będzie pewnie pilnowana przez media podczas pierwszych posiedzeń, ale w miarę upływu czasu może okazać się, że kogoś brakuje. Od tego zacznie się przechodzenie do obozu PiS. Zainteresowany senator nie ogłosi walnie, że zmienia partyjne barwy. On najpierw nie pojawi się na jakimś głosowaniu, powie, że był chory, miał ważne spotkanie w okręgu. Ujawni się dopiero po jakimś czasie. Nawet wyjście do toalety może nabrać politycznego znaczenia. W ten sposób upadł rząd Hanny Suchockiej. Oficjalnie poseł Zbigniew Dyka utknął wtedy w łazience. Ale jak było naprawdę piszę w mojej najnowszej książce ""Od Mazowieckiego do Suchockiej"". Czyli możemy spodziewać się ""senatora Dyki"" w tej kadencji. Zobaczymy, kiedy się pojawi. Jaki potencjał tkwi w Senacie? Czy opozycja może wykorzystać izbę wyższą dla zbudowania nowego przekazu lub wykreowania liderów? Hipotetycznie dla opozycji Senat jest pewną szansą. Oczywiście nie daje realnej możliwości zmiany polityki PiS. Sejm zwykłą większością głosów może bowiem odrzucić poprawki Senatu. Tylko jeżeli będzie to robił, to będzie wokół tego głośno i to będzie trwało. Parlament przestanie być bezproblemową maszyną legislacyjną. Krótko mówiąc, skończy się uchwalanie ustaw w 24 godziny. To bardzo dobrze, bo tak się prawa nie stanowi, jak PiS robił to w poprzedniej kadencji. Parlament jako podmiot, a nie przedmiot polityki. Dokładnie tak. W naprawdę ważnych sprawach PiS będzie musiało poważnie zastanowić się i zwrócić uwagę na proponowane przepisy. Zdarzały się już sytuacje, że posłowie tej partii uchwalali ustawy, które musiały być naprawiane po cichu przez senatorów PiS, bo nie zauważono wcześniej ewidentnych bubli. Jeżeli teraz zostanie to wychwycone i poprawione przez Senat, wówczas prezes Kaczyński będzie musiał zdecydować, czy forsować taki przepis w Sejmie do upadłego, czy jednak przyznać opozycji rację i zostawić senackie poprawki. Dostrzega Pan już jakiś temat, który może stać się wiodącym przedmiotem tej kadencji parlamentu? W ciągu ostatnich czterech lat spór polityczny był bardzo mocno osadzony w temacie reformy wymiaru sprawiedliwości. Widzę dwa takie obszary, które będą budziły olbrzymie emocje, a które PiS wprost już zapowiedziało albo daje do zrozumienia, że będzie je realizowało, tylko nie wiemy jeszcze kiedy. Pierwszy obszar to tzw. repolonizacja albo dekoncentracja mediów, czyli zmiana struktury własnościowej mediów. To będzie pewnie proces rozłożony na raty i rozpocznie się od prasy lokalnej, później przyjdzie pora na portale, na przykład na ten, który pan reprezentuje. PiS będzie chciało nasycić je nowymi ludźmi i treściami. Nie musi to jednak przypominać telewizji publicznej, tylko np. to, co dzieje się w Polsacie. Obserwujemy ewolucję tej telewizji w kierunku życzliwym rządzącym, ale ciągle jeszcze odległym od stylu TVP. Drugi taki obszar to ograniczenie roli samorządów. To jest już zakamuflowane w programie PiS w postaci zapowiedzi radykalnego zwiększenia kompetencji wojewodów, co może się odbyć kosztem marszałków województw. Towarzyszyć temu będzie takie centralistyczne przesłanie, że te samorządy przeszkadzają w rządzeniu. Uzasadnieniem będą na przykład problemy z programem Mieszkanie plus. Dowiemy się, że nie przyniósł on spodziewanych efektów przez minione cztery lata, bo samorządy nie chciały współpracować. I w konsekwencji stracą kompetencje związane np. z zagospodarowaniem przestrzennym. Podobne uzasadnienie znajdzie się w innych obszarach. PiS już podjęło próbę marginalizacji samorządów. Przed ostatnimi wyborami samorządowymi pojawiła się ustawa o Regionalnych Izbach Obrachunkowych, którą prezydent Andrzej Duda zawetował. Było to pierwsze weto wobec ustawy autorstwa PiS. Być może Andrzej Duda ponownie tego nie zaakceptuje. Druga kadencja – jeśli ją wywalczy - będzie wszak jego ostatnią i może okazać się człowiekiem bardziej niezależnym niż teraz. Duopol PO-PiS rządzi polską sceną polityczną od 2005 r. Obie te partie w kolejnych wyborach zdobyły więcej niż połowę głosów. Czy dostrzega Pan sygnały świadczące o tym, że okres ten zbliża się do końca? Swoje myśli kieruję w tym miejscu w stronę Platformy Obywatelskiej, której przyszłość zaczyna mienić się w coraz ciemniejszych barwach. Platforma jest teraz w najgłębszym kryzysie w swojej historii, ale to wcale nie znaczy, że ten duopol musi przestać istnieć. Fundamentalnym testem będzie wynik kandydata PO w wyborach prezydenckich, który musi w nich osiągnąć przynajmniej drugi wynik. Jeżeli tak nie będzie, to partię czeka bardzo głęboki wstrząs i może zacząć się proces jej erozji na rzecz siły, której kandydat zdobędzie więcej głosów, np. PSL lub Lewicy. To będzie też wskaźnik skuteczności przywództwa Grzegorza Schetyny bądź kogoś, kto go zastąpi. Dużo zatem zależy też od tego, czy Schetyna utrzyma się na stanowisku przewodniczącego partii. Jeżeli tak, to Platforma raczej nie będzie rosła w siłę. Na razie jednak PO i pod rządami Schetyny wciąż pozostaje formacją numer dwa w polskiej polityce. Jak spokój obu tych partii może zburzyć Lewica z Konfederacją? Na ile te partie są w stanie zakłócić ich strefę komfortu? Skutecznym orężem mogą stać się kwestie światopoglądowe, np. aborcja, in vitro, związki partnerskie. Na pewno kwestie światopoglądowe będą w tej kadencji bardzo widoczne. Lewica już zapowiedziała różne projekty ustaw, jednak poza nimi nikt tych projektów nie poprze. Politycy będą mogli pokrzyczeć, będą to jednak jedynie demonstracje. Czy te działania nie postawią w kłopotliwej sytuacji Platformy Obywatelskiej, która kreuje się na partię centrolewicową? Prawo i Sprawiedliwość też wolałoby nie poruszać pewnych niewygodnych dla siebie tematów. Dużo mówiło się przez ostatnie lata o zmianie kompromisu aborcyjnego. Platforma może wprowadzić swobodę głosowania dla swoich posłów. Część zagłosuje za projektami Lewicy, część przeciw, a projekt i tak nie zdobędzie wymaganej większości. Nie spodziewam się przy tym składzie Sejmu, jaki wyłonił się 13 października, zmian w przepisach regulujących przerywanie ciąży. Także tych zmierzających w kierunku ich zaostrzenia, choć zapewne o tym się będzie równie dużo i równie długo mówiło, co o ich liberalizacji. Wracając do PO… Donald Tusk zrezygnował ze startu w wyborach prezydenckich. Jednocześnie zadeklarował swój aktywny udział w kampanii. Czy ma jeszcze jakąś rolę do odegrania w historii Platformy? Niektórzy członkowie tej partii życzyliby sobie, żeby ubiegał się ponownie o funkcję przewodniczącego. Donald Tusk z całą pewnością nie będzie kandydował na przewodniczącego partii. Jednak jak pan słusznie zauważył, ugrupowanie jest wyraźnie podzielone w jego sprawie. Myślę, że to była jedna z przyczyn jego rezygnacji z kandydowania. Jest część Platformy, która go nie potrzebuje. Mam tu na myśli Schetynę i jego zwolenników. Pytanie, co Tusk rozumie przez aktywne zaangażowanie w wybory, o którym mówił. Problem w tym, że nie powiedział, a mógł to już zrobić, jakiego kandydata będzie popierać. Czy miał zatem na myśli polityka PO, czy innej partii? O tym, że jest podobno zwolennikiem kandydatury Władysława Kosiniaka-Kamysza plotkuje się już od dawna. Jednak PO nie może zaakceptować prezesa PSL, bo to by oznaczało, że największa partia opozycyjna nie ma odpowiedniego kandydata na prezydenta w swoich szeregach. A tego nie przyzna ani Schetyna, ani jego ewentualny następca. Tusk jako szef Europejskiej Partii Ludowej, którym zapewne zostanie, mógłby poprzeć obydwu kandydatów. PO i PSL należą właśnie do tej frakcji. To salomonowe rozwiązanie oznaczałoby właściwie, że Tusk rezygnuje ze wskazania kogokolwiek. Tymczasem Donald Tusk może podzielać pogląd o największych szansach Kosiniaka-Kamysza w drugiej turze. Problem w tym, że ten do niej nie wejdzie, ponieważ tę większość odbierze mu kandydat PO, który z kolei w drugim głosowaniu będzie miał większy elektorat negatywny. Dla Andrzeja Dudy to bardzo szczęśliwy układ, bo Kosiniak-Kamysz próbując przebić się do drugiej tury, nieuchronnie będzie musiał zaatakować kandydata czy kandydatkę PO. Z punktu widzenia partyjnych interesów, dla Platformy te wybory będą ważniejsze niż dla Prawa i Sprawiedliwości? Nie. Dla PiS reelekcja Dudy to kwestia utrzymania samodzielnych rządów. Tymczasem dla PO, by utrzymać się w roli głównej siły opozycyjnej, wystarczy drugie miejsce. Nawet zaś jeżeli człowiek PO zostanie prezydentem, to będzie dopiero wstęp do odzyskania władzy. Można oczywiście założyć, że wybory prezydenckie doprowadzą do tak głębokiego kryzysu politycznego, że dojdzie do przedterminowych wyborów parlamentarnych i dopiero w nich Platforma mogłaby wygrać. Jednak to bardzo odległa droga i niejednoznaczna, co sprawia, że dla PiS wybory prezydenckie są ważniejsze. Wiele mówiło się o tym, że PiS chce skończyć z twardym kursem, a zacząć kreować się jako partia umiarkowana, w stylu niemieckiej CDU. Trudno brać tego typu deklaracje na poważnie, jeżeli jedną z pierwszych decyzji po wyborach było wskazanie Krystyny Pawłowicz i Stanisława Piotrowicza jako kandydatów do Trybunału Konstytucyjnego. To jest pójście dokładnie w odwrotną stronę. Uważam, że prezes Kaczyński utrudnia w ten sposób Dudzie walkę o reelekcję. Być może uważa, że ludzie zapomną o tym albo prezydent jest tak silny, że mu to nie zaszkodzi. Jeśli PiS utrzyma ten kurs, który prowadziło przez cztery lata, to nie ma absolutnie szans na bycie jakąś chadecją kontrolującą centrum sceny politycznej. Gdyby natomiast PiS rzeczywiście złagodniało, w co nie wierzę, to po pierwsze, musiałoby liczyć się z tym, że na prawo wyrośnie mu coś więcej od Konfederacji, którą uważam za byt przejściowy. Po drugie byłoby to wbrew pewnej naturze samego Kaczyńskiego i jego poglądów, których emanacje wyraża obszerny wstęp do programu PiS. To bardzo ciekawa lektura. Jeżeli ktoś ma taką diagnozę, jak tam przedstawiona, to nie może złagodnieć. Jeżeli uważa się, że Polską do 2015 r. rządziły jakieś siły antypolskie, obca agentura i diabły wcielone, to trzeba to wypalić żelazem, a nie bawić się w zgniłe kompromisy i to wypalanie będzie kontynuowane. Zarazem Kaczyński już dawno zrozumiał, że ludzi mało obchodzą takie pojęcia, jak demaskowany przez niego w tym programie tzw. późny postkomunizm, te wszystkie diaboliczne układy, z którymi on od lat walczy. Ludzie nie do końca wierzą w ich istnienie, albo mało ich interesują. Jednak akceptują to jako konieczny dodatek do polityki społecznej i transferów socjalnych. A ponieważ PiS pobiło na tym ostatnim polu wszystkie rekordy, to odwdzięczyli mu się w głosowaniu 13 października. Sedno sprawy sprowadza się teraz do tego, czy PiS będzie w stanie utrzymać takie tempo zwiększania dochodów uboższej części Polaków, jak do tej pory. Jarosław Kaczyński zdaje się coraz częściej zwracać społeczeństwu uwagę na możliwe spowolnienie gospodarcze i jego konsekwencje dla budżetu. Powiedział o tym w czasie konferencji dot. nowego składu rządu. Prezes musi też ważyć słowa, bo jeżeli wpadnie w czarnowidztwo, to tym bardziej zaszkodzi Dudzie. Chodzi o dowiezienie w miarę dobrego samopoczucia elektoratu do maja. Później są trzy lata bez wyborów. To tak olbrzymia ilość czasu, że nieważne, co będzie później. Dopiero po tym terminie możliwa jest korekta. Wtedy możemy usłyszeć, że jednak nie będzie np. 14. emerytury. Beata Szydło będąc premierem, przekonywała Polaków, że w słowniku PiS nie ma sformułowania ""nie da się"". Osobiście znacznie bardziej boję się sytuacji, w której będzie się próbować ją wypłacać wbrew realiom ekonomicznym, starzeniu się społeczeństwa i coraz gorszej sytuacji ZUS. To w istocie rzeczy oszukiwanie ludzi. Te pieniądze powinny pójść np. na ratowanie sytuacji w służbie zdrowia. ""Za cztery lata ktoś inny będzie stał na moim miejscu, bo ja już swoje lata mam"" - mówił Jarosław Kaczyński w lipcu. Czy te słowa przekonują Pana, że to ostatnia kadencja prezesa PiS w Sejmie? To jest pytanie o jego stan zdrowia. W wielu krajach na świecie czynni politycy ubiegający się o najwyższe urzędy mają dobrze po 70. roku życia. W USA o prezydenturę wszyscy faworyci osiągnęli ten wiek. Sam Donald Trump oraz Joe Biden, Elisabeth Warren czy Bernie Sanders. Nie spodziewałbym się szybkiego przejścia Jarosława Kaczyńskiego na polityczną emeryturę. Pytanie, czy będzie w stanie wygrać za cztery lata i w jakiej będzie wówczas kondycji. Słyszymy, że ma kłopoty z nogami, ale nawet przy najbardziej niekorzystnym dla niego scenariuszu, czyli nieudanych operacjach, będzie mógł jeździć na wózku. Znamy takich polityków. Franklin Roosevelt miał za sobą cztery udane kampanie prezydenckie, choć była to epoka przedtelewizyjna. Dlatego stan zdrowia Kaczyńskiego nie powinien być traktowany jako istotny czynnik jeszcze w tej kadencji. Natomiast gdyby go zabrakło, to żaden, nawet oficjalnie namaszczony następca, nie będzie w stanie utrzymać jedności tego obozu, który i tak trzeszczy w szwach. Bardzo wyraźny jest konflikt Ziobry i Morawieckiego. Lider Solidarnej Polski nie pojawił się na siedmiu ostatnich posiedzeniach rządu. Ministerstwo nadzoru właścicielskiego ma być efektem ich walki o państwowe spółki. Nierozwiązanie tego konfliktu pokazuje bodaj najpoważniejszy tegoroczny błąd Jarosława Kaczyńskiego. Chodzi o zbyt dobre miejsca na listach przekazane przystawkom – partiom Ziobry i Gowina. Po największym zwycięstwie PiS w historii, majowych wyborach do Parlamentu Europejskiego sądziłem, że zostaną one skonsumowane. Tymczasem prezes dał im takie miejsca na listach, że są mocniejsi niż byli wcześniej. To olbrzymi problem w dłuższej perspektywie, zwłaszcza gdyby Andrzej Duda nie uzyskał reelekcji. W szczególności stronnictwo Gowina może okazać się wówczas bardzo labilne. Partia Ziobry ma bowiem znacznie mniejsze pole manewru i prawdopodobnie nie przetrwałaby kolejnego już rozwodu z PiS. ",Prof. Antoni Dudek,
https://wiadomosci.onet.pl/kraj/malgorzata-kidawa-blonska-w-oredziu-polska-tak-jak-nigdy-potrzebuje-dzis-zgody/n9e4ppf,"Małgorzata Kidawa-Błońska w ""orędziu"": Polska tak jak nigdy potrzebuje dziś zgody narodowej","W tym szczególnym dniu powinniśmy zapomnieć o tym, co nas dzieli; są sprawy, które powinny być zawsze ponad naszymi osobistymi ambicjami - powiedziała Małgorzata Kidawa-Błońska (PO) w nagranym wystąpieniu wideo.","Prawdopodobna kandydatka Koalicji Obywatelskiej na prezydenta nagrała ""orędzie"" z okazji Święta Niepodległości, w którym zwraca się do Polaków w prezydenckiej konwencji. W tle jej słów słychać muzykę.",,
https://wiadomosci.onet.pl/tylko-w-onecie/newsletter-onetu-tomasz-sekielski-narodowe-swietosci/scl0hmz,Newsletter Onetu. Tomasz Sekielski: Narodowe Święto(…)ści,"Niepodległości, Polskości, Wolności, Miłości, Wartości, Sprawiedliwości, Radości, Obronności, Rycerskości, Szlachetności, Zuchwałości, Wzniosłości, Solidarności, Moralności, Uczciwości, Solidności, Godności, Przyzwoitości, Obyczajności, Prawości, Pewności, Wyjątkowości, Własności, Zbiorowości, Narodowości, Partyjności, Wierności, Świętości, Czołobitności, Hardości, Złości, Zarozumiałości, Wrogości, Pyszałkowatości, Marności, Próżności, Wyniosłości, Opryskliwości, Trudności, Plugawości, Pańskości, Zaściankowości, Napuszoności, Podłości, Obcości, Inności, Odmienności, Nienawiści, Zazdrości, Samotności, Zawiści, Trudności, Niedogodności, Bylejakości, Kości… - Wszystkiego najlepszego Polsko! - pisze dziś w newsletterze Tomasz Sekielski.","Tomasz Sekielski jest autorem Informacyjnego Newslettera Onetu – zapisz się już dziś!Tu znajdziesz formularz. Polskie Ministerstwo Spraw Zagranicznych reaguje na amerykański serial dokumentalny o Iwanie Demianiuku. Jest to historia ukraińskiego zbrodniarza wojennego, który został uznany winnym udziału w masowej zagładzie Żydów. I właśnie mapa z lokalizacją obozów koncentracyjnych wywołała zrozumiałe zastrzeżenia.  Czytaj więcej! Jak skrajna prawica przejęła święto niepodległości i walczy o władzę w Polsce - o tym w tekście Adama Leszczyńskiego na oko.press. Zapomniana żona Józefa Piłsudskiego - kim i jaka była, kto poza marszałkiem zabiegał o jej względy? Czytaj więcej!  ""Kryzys gospodarczy” - gdy te słowa padają z ust Jarosława Kaczyńskiego trudno się nie niepokoić. Senator PiS-u krytycznie o PiS-ie, czyli co Jan Maria Jackowski myśli o planach odbicia Senatu. Czytaj więcej! Szymon Hołownia zabrał głos po raz pierwszy od momentu, kiedy media ogłosiły, że publicysta może ubiegać się o fotel prezydenta Polski. ""Dużo bardziej chcę świata z wodą i powietrzem, niż świata z Platformą czy PiS-em"" - napisał dziennikarz na swoim facebookowym profilu.",Autorem dzisiejszego newslettera jest Tomasz Sekielski,
https://wiadomosci.onet.pl/kraj/pis-kusilo-senatora-po-jan-maria-jackowski-nie-wiem-czy-to-robi-dobre-wrazenie-na/xxntf57,"Senator PiS o sprawie Dowhana: nie wiem, czy to robi dobre wrażenie na elektoracie",Do sprawy ewentualnej nominacji ministerialnej dla Roberta Dowhana odniósł się senator PiS Jan Maria Jackowski. Jego zdaniem zmiana demokratycznego wyniku wyborów parlamentarnych może nie zrobić dobrego wrażenia na wyborcach PiS - stwierdził w rozmowie z Polsat News.," - Próbuje się zmienić demokratyczny wynik wyborów parlamentarnych i nie wiem, czy to robi dobre wrażenie na elektoracie - powiedział Jackowski cytowany przez Polsat News. Przypomnijmy. Senator PO Robert Dowhan, którego PiS miał kusić teką ministra sportu, zapewnił, że nie wybiera się do żadnego ministerstwa. ""Moje poglądy są stałe"" - napisał w oświadczeniu. Głos w sprawie zabrał również Grzegorz Schetyna. - Finał propozycji korupcji politycznej wobec senatorów-elektów Koalicji Obywatelskiej jest absolutnie negatywny - powiedział w sobotę w Gliwicach. Jak ustalili dziennikarze Onetu PiS miałoby kusić senatora PO Roberta Dowhana stanowiskiem ministra sportu. To dlatego premier prezentując w piątek skład rządu nie podał obsady tego resortu; przejście Dowhana do obozu rządzącego zwiększyłoby szansę PiS na odebranie Senatu opozycji. W tej sprawie oświadczenie wydał Robert Dowhan. ""Zapewniam, że nie wybieram się do żadnego ministerstwa, przynajmniej nie w tej kadencji. Moje poglądy polityczne są stałe, a tak duże poparcie mojej osoby w tych i poprzednich wyborach są dla mnie oznaką wielkiego zaufania. I ja państwa nie zawiodę"" - napisał na Facebooku.",Jan Maria Jackowski,
https://wiadomosci.onet.pl/kraj/senator-po-robert-dowhan-kuszony-przez-pis-nie-wybieram-sie-do-ministerstwa/lwb4ym8,PiS kusiło senatora PO. Robert Dowhan: nie wybieram się do żadnego ministerstwa,"Senator PO Robert Dowhan, którego PiS miał kusić teką ministra sportu, zapewnił, że nie wybiera się do żadnego ministerstwa. ""Moje poglądy są stałe"" - napisał w oświadczeniu. Głos w sprawie zabrał również Grzegorz Schetyna. - Finał propozycji korupcji politycznej wobec senatorów-elektów Koalicji Obywatelskiej jest absolutnie negatywny - powiedział w sobotę w Gliwicach.","Jak ustalili dziennikarze Onetu PiS miałoby kusić senatora PO Roberta Dowhana stanowiskiem ministra sportu. To dlatego premier prezentując w piątek skład rządu nie podał obsady tego resortu; przejście Dowhana do obozu rządzącego zwiększyłoby szansę PiS na odebranie Senatu opozycji. W tej sprawie oświadczenie wydał Robert Dowhan. ""Zapewniam, że nie wybieram się do żadnego ministerstwa, przynajmniej nie w tej kadencji. Moje poglądy polityczne są stałe, a tak duże poparcie mojej osoby w tych i poprzednich wyborach są dla mnie oznaką wielkiego zaufania. I ja państwa nie zawiodę"" - napisał na Facebooku. Dowhan skomentował sprawę w rozmowie z ""Gazetą Wyborczą"". - Proszę we mnie w żadnym wypadku nie wątpić - stwierdził. - Ludzie z PiS sondowali, a ja odmawiałem. Gdybym przyjął propozycję, to musiałbym potem chodzić w worku pokutnym po ulicach. Pewnie, że bycie ministrem sportu byłoby ukoronowaniem mojej kariery. Ale nie będę ministrem, na pewno nie w tej kadencji - powiedział. - Rzeczywiście, mówią korytarze Sejmu i Senatu w Warszawie, że taka propozycja miała miejsce, że była dedykowana senatorowi Koalicji Obywatelskiej i że w grę wchodziło ministerstwo sportu. Ja wiem, jaki jest finał tych propozycji, czy tych rozmów – on jest absolutnie negatywny - podkreślił w sobotę Schetyna. - Twardo powtarzam: nie będzie żadnej korupcji politycznej, nie będzie żadnego powtórzenia przypadku radnego Kałuży; państwo wiecie, w jaki sposób kończą się takie propozycje i ich przyjmowanie - zaznaczył. Przewodniczący Platformy Obywatelskiej nawiązał w ten sposób do ubiegłorocznej decyzji radnego woj. śląskiego Wojciecha Kałuży, który choć w wyborach samorządowych startował z listy KO, po nich zdecydował o poparciu PiS, umożliwiając tej partii samodzielne rządy w regionie i zostając następnie wicemarszałkiem województwa. Schetyna ocenił, że jeśli podobnie, jak w tamtym przypadku, kierowane są propozycje do przedstawicieli opozycji i nie odbywa się to publicznie – to jest to korupcja polityczna. - Jeżeli premier Morawiecki zwróciłby się do polityka, posła, senatora, polityka Platformy Obywatelskiej mówiąc, że jest świetnym kandydatem na ministra, wicepremiera, a jego głos nie wpływałby na większość w Senacie to uważam, że byłaby to propozycja merytoryczna. Natomiast jeżeli ktoś robi to po cichu, a wiemy jaki jest kontekst, i ukrywa tę propozycję – to jest to korupcja polityczna -stwierdził przewodniczący PO. - Będę zawsze naznaczał te osoby, które się tego dopuszczają, nawet jeżeli będą, a może przede wszystkim jeżeli są urzędnikami państwowymi. To jest polityczna hańba - uznał. Dopytywany o pewność liderów KO, co do pozostania po stronie opozycji wszystkich senatorów-elektów, na których głosy opozycja liczy, Schetyna odpowiedział, że to kwestie: przyzwoitości, charakteru, podmiotowości i szacunku dla głosu wyborców tych, którzy zostali wybrani. - Ja nie zwracam się do posłów PiS, Porozumienia czy Solidarnej Polski, ja im niczego nie proponuję. Nie proponuję senatorom partii rządzącej apanaży, a mógłbym to robić: powiedzieć, że dostaną komisje czy stanowiska wicemarszałków Senatu i będą w większości senackiej. Nie robię tego, bo to jest właśnie różnica między Platformą Obywatelską, a PiS-em, że dla nich korupcja polityczna jest czymś normalnym, a dla mnie czymś obrzydliwym - mówił lider PO. - To, co jest najważniejsze i to, co udało się zbudować w porozumieniu senackim, to jest to, że uszanowaliśmy werdykt wyborczy. A werdykt wyborczy jest bardzo prosty: 51 mandatów dla opozycji; 49 dla partii rządzących. Tego będziemy się trzymać i zrobimy wszystko, aby tak się stało - zapewnił Schetyna. Wcześniej w sobotę w rozmowie z RM FM szef rządowego Centrum Analiz Strategicznych prof. Waldemar Paruch pytany, czy to, że nie ogłoszono w piątek nazwiska przyszłego ministra sportu, to może ""jakaś forma kuszenia kogoś z opozycji"" i czy resort może trafić do któregoś z senatorów, którzy zdobyli mandat jako kandydaci opozycji, odpowiedział: ""Nie jest to wykluczone. PiS będzie poszukiwało rozwiązania w Senacie"". Źródło: PAP, ""Gazeta Wyborcza""",Robert Dowhan,
https://wiadomosci.onet.pl/tylko-w-onecie/stanowisko-w-rzadzie-dla-senatora-po-roberta-dowhana-trwa-kuszenie/rnnh8wt,"Wiemy, jak PiS chce odbić Senat z rąk opozycji. ""Trwa kuszenie Roberta na ministra""",PiS kusi senatora PO Roberta Dowhana stanowiskiem ministra sportu — ustalił Onet. Dlatego właśnie premier prezentując w piątek skład rządu nie podał obsady tego jedynego resortu. Przeciągnięcie Dowhana dałoby PiS-owi szansę na odbicie Senatu z rąk opozycji.,"To był jeden z najbardziej zaskakujących momentów piątkowej konferencji Mateusza Morawieckiego. Premier przedstawił nazwiska wszystkich ministrów poza jednym — ministrem sportu. Morawiecki tłumaczył enigmatycznie: — Ministerstwo Sportu to jest jedyne ministerstwo, którego szefa, ze względów osobistych, jeszcze dzisiaj nie mogę ujawnić. Każdy ma prawo do podejmowania decyzji w pewnych uzgodnieniach. Morawiecki nie zaprezentował nazwiska ministra sportu, bo PiS liczy na to, że resortem tym pokieruje senator PO Robert Dowhan. Rządowa oferta miałaby go skłonić do zmiany politycznych barw, co zwiększyłoby szansę PiS na przejęcie władzy w Senacie. Po wyborach okazało się, że PiS może stracić kontrolę nad Senatem, bo arytmetyczną większość ma opozycja. Senatorowie PO, PSL i SLD zajmują w sumie 48 foteli, ale przy wsparciu trzech kojarzonych z Platformą senatorów niezależnych opozycja ma 51 na 100 senatorów. Wystarczyłoby jednak, by PiS przeciągnęło na swą stronę dwóch senatorów, by sytuacja diametralnie się zmieniła — to obóz władzy zachowałby kontrolę nad Senatem. Kuszonych było wielu senatorów, w tym kandydat opozycji na marszałka Senatu Tomasz Grodzki. Wszyscy odmówili. Dziś wśród senatorów opozycji największe wątpliwości budzi Robert Dowhan. Jest senatorem PO od 2011 r., wcześniej był radnym tej partii w Zielonej Górze. Od lat jest biznesmenem i działaczem sportowym. Skończył Akademię Wychowania Fizycznego, był członkiem zarządu klubu żużlowego Falubaz Zielona Góra. Ponieważ do władz PO dotarły pogłoski o jego kontaktach z PiS, w piątek kilku liderów partii prowadziło z nim rozmowy. — Przyznał, że dostał ofertę kierowania ministerstwem sportu. Opowiadał, że politycy PiS raz go kuszą, a innym razem wywierają na niego presję — opowiada Onetowi jeden z liderów PO. — Ale jednocześnie zapewnił nas, że jest całkowicie lojalny i że zmiana barw oznaczałaby infamię dla niego i jego rodziny. — Rozmawialiśmy z nim wczoraj wielokrotnie. Twierdził, że absolutnie nie jest taką propozycją zainteresowany — mówi Onetowi polityk PO, która dobrze zna Roberta Dowhana. - Przekonywał o swojej lojalności, ale będziemy go nakłaniać, żeby publicznie się od tych plotek odciął, bo to najbardziej szkodzi jemu samemu. — Jesteśmy go pewni — przekonuje nas poseł z otoczenia Grzegorza Schetyny. Ale opozycyjni senatorowie z innych partii aż tak przekonani o lojalności Dowhana nie są. — To, że PiS nie podał nazwiska ministra sportu, jest ewidentnie sygnałem dla Dowhana, że na niego czekają. On jest niepewny. Gdyby jasno odmówił, to by na niego nie czekali. Wiemy, że trwa kuszenie Roberta — mówi Onetowi senator opozycyjny spoza Platformy.",Senator PO Robert Dowhan,
https://wiadomosci.onet.pl/kraj/beda-prawybory-prezydenckie-w-po-kandydata-poznamy-w-polowie-grudnia/y1nw9sy,Będą prawybory prezydenckie w PO. Kandydata poznamy w połowie grudnia,"Nominacji kandydata na prezydenta dokona Konwencja Krajowa PO, która zbierze się 14 grudnia. Do 19 listopada można zgłaszać kandydatów - przekazał rzecznik Platformy Jan Grabiec. Na szefa klubu parlamentarnego zarząd partii rekomendował Borysa Budkę.","Donald Tusk przeciął w tym tygodniu krążące od miesięcy spekulacje i ogłosił, że nie wystartuje w przyszłorocznych wyborach prezydenckich. Platforma Obywatelska postanowiła, że kandydata, który stanie do walki z Andrzejem Dudą, wyłoni w prawyborach. Najczęściej na giełdzie nazwisk pojawiają się: Małgorzata Kidawa-Błońska, Rafał Trzaskowski, Radosław Sikorski i Bartosz Arłukowicz. Wybory nowego szefa ugrupowania będą powszechne, co oznacza, że prawo głosowania w nich będą mieli wszyscy członkowie Platformy. Po zakończeniu procedury wyborczej, gdy znane będzie już nazwisko nowego lidera partii, Rada Krajowa PO wybierze sekretarza generalnego Platformy i skład Zarządu Krajowego. - Kandyduję w prawyborach i cieszę się, że mamy ten kalendarz - stwierdziła Kidawa-Błońska po posiedzeniu zarządu. Wcześniej mówiła, że ""przyjmuje i rozumie"" decyzję Donalda Tuska. Zdaniem szefa PO Grzegorza Schetyny partia ""musi podjąć decyzję w sposób przemyślany i do zaakceptowania dla innych członków Koalicji Obywatelskiej"". Lider partii w czasie posiedzenia zarządu rekomendował na stanowisko marszałka Senatu Tomasza Grodzkiego, a na wicemarszałka Senatu - Bogdana Borusewicza. To element ustaleń dotyczących prezydium Senatu, które zapadły w rozmowach liderów ugrupowań opozycyjnych: PO, PSL i SLD. Wicemarszałkiem Sejmu ma zostać Małgorzata Kidawa-Błońska.",Zarząd PO zdecydował o prawyborach prezydenckich,
https://wiadomosci.onet.pl/kraj/opozycja-ma-kandydata-na-marszalka-senatu-zostal-nim-tomasz-grodzki/hch0e1x,Opozycja uzgodniła kandydata na Marszałka Senatu,"Senator Tomasz Grodzki z Platformy Obywatelskiej jest wspólnym kandydatem opozycji na stanowisko Marszałka Senatu - podaje nieoficjalnie ""Gazeta Wyborcza"". Informację tę potwierdzają źródła Onetu. Decyzja opozycji zapadła wczoraj.","Jego kandydatura ma zostać oficjalnie ogłoszona dzisiaj na wspólnej konferencji liderów PO, PSL i SLD - informuje ""GW"". Pochodzący ze Szczecina Tomasz Grodzki jest lekarzem chirurgiem. W gabinecie cieni Koalicji Obywatelskiej odpowiadał za zdrowie. Jest szczecińskim senatorem tej partii od 2015 r., a wcześniej - jej wieloletnim radnym w Szczecinie. Grodzki ma tytuł profesora nauk medycznych. Specjalizuje się w chirurgii klatki piersiowej i transplantologii. Praktykuje w szczecińskim Specjalistycznym Szpitalu im. prof. Alfreda Sokołowskiego. Był dyrektorem tej placówki w latach 1998-2016. - Mam na imię Tomasz, więc dopóki nie zobaczę to nie uwierzę - komentuje medialne doniesienia nieco żartobliwie Tomasz Grodzki w rozmowie z Onetem. - A tak całkiem poważnie to wszystko będzie jasne po konferencji. Zresztą sama ewentualna nominacja to jedno, pozostaje jeszcze głosowanie. Oczywiście, to byłoby miłe, ale tak jak mówię, musimy poczekać na oficjalne informacje. Jestem lekarzem, więc bardzo na poważnie traktuje wszelkie tajemnice - dodaje. W połowie października Grodzki ujawnił, że był ""sondowany"" przez przedstawiciela Zjednoczonej Prawicy w sprawie możliwości przejścia na stronę PiS w Senacie w zamian za stanowisko ministra zdrowia. - Propozycja padła od dość ważnego polityka Zjednoczonej Prawicy. Nie potrafię powiedzieć, czy był to jego pomysł, czy było to ustalone ""na górze"" - mówił Grodzki w rozmowie z Onetem. Propozycja miała paść tuż po ogłoszeniu wyników wyborów do Senatu. Co więcej - według senatora KO - nie był to pierwszy raz. - Podobną propozycję otrzymałem po dymisji ministra Radziwiłła - mówi. - O ile wtedy nie sądzę, by chodziło o ""przeciągnięcie do obozu rządzącego"", to teraz naiwnością byłoby sądzić, że chodzi o mój urok osobisty czy program ochrony zdrowia. Raczej decydowała o tym arytmetyka senacka, bo nasza większość jest niezbyt duża - dodawał Grodzki. W październikowych wyborach PiS-owi nie udało się uzyskać większości w Senacie. W 100-osobowej izbie partia rządząca uzyskała 48 mandatów. Tyle samo zdobyły łącznie partie opozycyjne - 43 KO, trzy PSL i dwa SLD. Poza tym do Senatu dostało się trzech kandydatów niezależnych, jednak kojarzonych z KO - Stanisław Gawłowski, Wadim Tyszkiewicz i Krzysztof Kwiatkowski - co daje opozycji minimalną większość w tej izbie. Źródła: ""Gazeta Wyborcza"", Onet",Tomasz Grodzki,
https://wiadomosci.onet.pl/tylko-w-onecie/macierewicz-marszalkiem-seniorem-sejmu-kluzik-rostkowska-komentuje-w-onet-rano/g2cb1xp,"Kluzik-Rostkowska w ""Onet Rano."": Kaczyński postanowił dodać Macierewiczowi trochę godności","Joanna Kluzik-Rostkowska była gościem Odety Moro w programie ""Onet Rano."". Była minister edukacji w rządzie PO-PSL skomentowała decyzję prezydenta Andrzeja Dudy, który do roli marszałka seniora Sejmu wyznaczył Antoniego Macierewicza. - Przez ostatnie lata, Antonii Macierewicz zapisał się w polskiej polityce bardzo źle – oceniła Kluzik-Rostkowska. - Mam przeświadczenie, że pomysł wziął się stąd, że Macierewicz jest tak skompromitowany, że Jarosław Kaczyński postanowił dodać mu trochę godności – stwierdziła. Chcesz dowiedzieć się więcej? Kliknij tutaj: vod.pl.",,,
https://wiadomosci.onet.pl/tylko-w-onecie/prezydent-bydgoszczy-boje-sie-tego-co-zrobil-pis/r612p6v,"Prezydent Bydgoszczy: boję się tego, co zrobił PiS","- Myślę, że 1/4 lub 1/5 samorządów w kraju może mieć wkrótce inwestycje na poziomie zerowym. Może być tak, że Regionalne Izby Obrachunkowe nie będą przyjmowały budżetów i trzeba będzie ustanawiać zarząd komisaryczny w gminach i miastach. Może taki jest plan PiS? - mówi w rozmowie z Onetem Rafał Bruski, prezydent Bydgoszczy.","W listopadzie ubiegłego roku Polacy zdecydowali, komu powierzyć władzę w samorządach. Tekst powstał w ramach podsumowania dotychczasowych działań nowych władz *** Jaki jest pański nastrój po wyborach parlamentarnych? Oczywiście nie można mówić o euforii. Wynik mnie nie zaskoczył. Planem maksimum dla opozycji była większość w Senacie i uzyskanie tylu głosów, żeby PiS potrzebował do rządzenia koalicjanta. Pierwszy z tych celów jest jeszcze realny, drugi nie. Sama kampania mi się nie podobała, bo nie pokazywała, dlaczego Polacy mają wybrać którąś z partii demokratycznych. Nie poruszono tematów, o których PiS nie chciał rozmawiać: stanu służby zdrowia, edukacji, braku zapowiadanych nowych mieszkań czy elektrycznych samochodów. Zamiast tego tematem było LGBT. Natomiast wynik opozycji uważam za dobry, biorąc pod uwagę to, co dzieje się w mediach narodowych. Wzrosło grono posłów niezwiązanych bezpośrednio z Bydgoszczą, a reprezentujących ją w parlamencie. To źle dla Bydgoszczy? Oczywiście im więcej Bydgoszcz ma posłów, tym lepiej. Wiem, że będzie można liczyć m.in. na Jana Szopińskiego, który był dawniej moim zastępcą, czy Pawła Olszewskiego, który w przeszłości był wiceministrem infrastruktury i podjął wiele ważnych decyzji dla Bydgoszczy. Warto mieć swoich ludzi w parlamencie, a zwłaszcza w rządzie. Proszę zauważyć, że Łódź, która miała swojego ministra infrastruktury, będzie miała obwodnicę w standardzie dróg ekspresowych. Pan zaprasza jeszcze posłów na spotkania? Tak. W poprzedniej kadencji zapraszałem ich co kwartał. Potem rozszerzyłem tę formułę i zapraszałem też bydgoskich radnych sejmiku wojewódzkiego oraz senatorów. Informowałem ich o problemach Bydgoszczy i prosiłem, by pomagali nam je rozwiązywać, a także by pomagali szukać szans dla miasta, bo przecież nie o wszystkich potencjalnych możliwościach musiałem wiedzieć. Parlamentarzyści PiS się zjawiali? Byli tylko na pierwszym spotkaniu, kurtuazyjnym. Nigdy żaden z nich nie przyszedł do mnie, żeby powiedzieć ""można coś dobrego wywalczyć dla miasta w takim programie"". Częściej ja zwracam się do nich pisemnie. Preferuję formę pisemną, bo zostawia ślad. *** *** Czy ten miniony rok był dla pana trudniejszy od pozostałych ośmiu na stanowisku prezydenta? Nie, ale myślę, że najgorsze jeszcze przed nami. Kiedy zostałem prezydentem w 2010 r., miasto było w bardzo złej sytuacji finansowej. Roczny zysk wyniósł 11 mln zł. Od tego czasu z roku na rok było lepiej. Zysk w zeszłym roku wyniósł około 250 mln zł. Ten zysk to środki, które możemy zainwestować i wykorzystać jako wkład własny. Wszystko było dobrze do czasu, aż PiS przegrał ubiegłoroczne wybory samorządowe. Wtedy ta partia znalazła świetny sposób, żeby osłabić samorządność poprzez zabranie samorządowcom pieniędzy. Jeśli tak dalej pójdzie, to nasza władza będzie się ograniczała do wydawania praw jazdy, dowodów rejestracyjnych oraz udzielania ślubów. Nie będzie po prostu środków na zmianę otoczenia. Uważam, że to świadoma polityka rządu. Jako finansista przeanalizowałem, że przez ostatnie cztery lata Polacy oddali do dyspozycji rządu o 90 mld zł więcej, natomiast żeby rząd mógł zrekompensować samorządom ubytki w ich budżetach, które wynikają ze zmian wprowadzonych przez PiS, trzeba by było przelać im około 7 mld zł. Czemu rząd nam tych braków nie rekompensuje? Jak Bydgoszcz ucierpi na tych zmianach? Akurat układamy przyszłoroczny budżet i musieliśmy wykreślić niektóre inwestycje, które były wcześniej zaplanowane. W wydatkach bieżących, takich jak oświata czy komunikacja miejska, mamy małe pole do popisu przy cięciach. Musimy więc zabierać z inwestycji. Niezadowolenie z tego powodu odbije się na prezydentach, burmistrzach, wójtach, marszałkach i starostach. Czemu wielu samorządowców wciąż na ten temat milczy? Kilka miesięcy temu zorganizowałem w Bydgoszczy spotkanie na temat finansów dla wszystkich wójtów, burmistrzów i prezydentów z województwa kujawsko-pomorskiego. Wielu z nich nie przyjechało, ponieważ już sam przyjazd mógłby zostać uznany za jakąś manifestację. Nie ma dziś siły, która by wszystkich samorządowców zjednoczyła, żeby podnieśli tę dyskusję do rangi ogólnopolskiej. Myśli pan, że gdyby był jeden, silny głos samorządowców, to PiS dałby się przekonać do zmian? To zależałoby od tego, kto wygrałby przekaz w mediach. Dziś PiS mówi ""ale przecież samorządy przez ostatnie lata miały więcej"". Nie mówi za to, że wszystko dziś kosztuje więcej. Owszem, mieliśmy więcej, ale więcej też wydawaliśmy. A teraz będziemy mieć 100 mln zł mniej w przyszłorocznym budżecie miasta. To będą skutki m.in. podwyższenia pensji minimalnej, podwyżek dla nauczycieli i obniżenia PIT. Rząd liczy się ze Związkiem Miast Polskich? W ogóle się nie liczy. Dzisiaj już w ogóle nie ma dialogu. Komisja Wspólna Rządu i Samorządu Terytorialnego nie istnieje, ponieważ rząd większość ustaw kieruje trybem poselskim, który jest wyłączony z całej ścieżki konsultacji. To już fasadowa instytucja, nikt nikogo nie słucha. Samorządowcy sami często nie chcą zabierać głosu, wolą trzymać się z dala od polityki. Źle świadczy o naszym środowisku, że w takich kwestiach tak wielu z nas milczy, a gdy był plan, żeby przy ograniczaniu nam kadencji do dwóch liczyć również minione kadencje, to samorządowcy się skrzyknęli i licznie ściągnęli do Warszawy, aby protestować. Wtedy walczyli o własne stanowiska, a teraz trzeba walczyć nie o siebie, tylko o samorząd. *** *** Ma pan wrażenie, że rząd, forsując zmiany w samorządach, trochę przedstawia samorządowców od złej strony, podobnie jak robi z sędziami? Niewątpliwie jest taka narracja, choć samorządowcy po części też są temu winni. Jesteśmy świeżo po aferze łapówkarskiej w Warszawie i trzeba uczciwie mówić, że skorumpowane osoby się jeszcze zdarzają i należy to piętnować z całych sił. Trudno mi jednak uwierzyć w historie o klikach i mafiach samorządowych. W dużych miastach nie da się tworzyć takich grup w samorządach. U mnie się nie zdarza, żebym przyjął kogoś do pracy po znajomości, ponieważ wiem, że jeżeli ktoś taki trafia do pracy, to inny musi pracować za niego dwa razy. Boi się pan tych kolejnych czterech lat? Tego, co PiS może jeszcze zrobić z samorządami? Boję się tego, co już zrobił. Każdy będzie radził sobie z tym inaczej. Nasze miasto straci inwestycje, ale jakość życia nie spadnie. Ta zmiana nie odbije się w Bydgoszczy na komunikacji, liczbie przedszkoli czy jakości nauczania. Jest jednak wiele samorządów w gorszej sytuacji finansowej, gdzie nawet bieżące usługi komunalne będą ograniczane. Myślę, że 1/4 lub 1/5 samorządów w kraju może mieć wkrótce inwestycje na poziomie zerowym. Może być tak, że Regionalne Izby Obrachunkowe nie będą przyjmowały budżetów i trzeba będzie ustanawiać zarząd komisaryczny w gminach i miastach. Może taki jest plan PiS? Żałują państwo utraty Camerimage na rzecz Torunia? Czy naszemu miastu stanie się krzywda bez Camerimage? Nie. Będzie bogatsze o 2,5 mln zł, które będzie można wydać na co innego. Postawiłem dyrektorowi tego festiwalu, Markowi Żydowiczowi czysto marketingowe warunki, by przyjeżdżali aktorzy i reżyserzy z najwyższej półki, czyli oscarowi. Wtedy mnie wyśmiewał, że nie rozumiem idei festiwalu operatorów. My wiedzieliśmy, że jeden aktor lub reżyser ściągnie większe zainteresowanie niż operator. Teraz festiwal będzie w Toruniu i będą znani reżyserzy i aktorzy. W tej historii też jest trochę polityki, bo minister Piotr Gliński obiecał Toruniowi centrum filmowe na ten festiwal, a całe przedsięwzięcie mocno wsparła państwowa Energa. Wsparcie festiwalu przez spółkę skarbu państwa jest decyzją polityczną. Wsparcie przez ministra również. Ja z decyzjami politycznymi nie wygram. Kiedy kierowałem do ministra Glińskiego wnioski związane z centrum festiwalowym Camerimage, to odpisał, że obiekty mamy budować sobie sami. Podobnie było np. z muzeum w Toruniu, o które zabiegał ojciec Rydzyk - tam Gliński dał pieniądze na muzeum, a na naszą Akademię Muzyczną już nie dał. Albo z budową przystani naszego klubu Bydgostia, którego sportowcy w czterech ostatnich igrzyskach olimpijskich zdobywali dla Polski medale. Ówczesny minister sportu z rządu PiS uznał, że ta przystań nie może być uznana za inwestycję strategiczną dla polskiego sportu, ale tor wrotkarski w mniejszym mieście już za taką został uznany. Nie pojadę przecież do Warszawy klęczeć przed ministrem, bo mieszkańcy nie tego ode mnie oczekują. (* Anna Pawłowska-Pojawa, Dyr. Centrum Informacyjnego Ministerstwa Kultury i Dziedzictwa Narodowego w przesłanym do nas piśmie informuje, iż już w 2017 roku minister Gliński przekazał prawie 6 mln zł na projekt budowy Akademii) Rząd PiS na pewno nie traktuje poważnie oczekiwań Bydgoszczy i Torunia związanych z budową ekspresówki S10 między tymi miastami. Wierzy pan, że dożyje budowy tej drogi?",Rafał Bruski,
https://wiadomosci.onet.pl/kraj/opozycja-szuka-kandydata-na-prezydenta-kosiniak-kamysz-chce-debaty-z-kidawa-blonska/e70szn6,"Władysław Kosiniak-Kamysz: chce debaty z Kidawą-Błońską. ""Wzywam kolegów z opozycji""","- Dzisiaj mówimy i wzywamy naszych kolegów z opozycji - szczególnie Platformę Obywatelską - do prawyborów. (...) Chciałbym stanąć do debaty na przykład z Małgorzatą Kidawą-Błońską w ramach prawyborów prezydenckich w opozycji, żebyśmy zmierzyli swoje poglądy, wizje na prezydenturę - zadeklarował lider PSL Władysław Kosiniak-Kamysz.","Szef Rady Europejskiej, były premier Donald Tusk ogłosił we wtorek, że nie będzie kandydował w zbliżających się wyborach prezydenckich. - Do tego potrzebna jest kandydatura, która nie jest obciążona bagażem trudnych, niepopularnych decyzji, a ja takim bagażem jestem obciążony od czasów, kiedy byłem premierem - powiedział Tusk w oświadczeniu dla Polsat News i TVN24. Zapowiedział też, że w wyborach prezydenckich będzie wspierał kandydata opozycji. Zobacz także: Jeśli nie Tusk, to kto? Możliwości Platformy w wyborach prezydenckich - Dzisiaj mówimy i wzywamy naszych kolegów z opozycji - szczególnie Platformę Obywatelską - do prawyborów. Myślę, że dla nich ta decyzja o niestartowaniu Donalda Tuska jest najważniejsza, bo to przecież przewodniczący wywodzący się z PO, a nie ze strony PSL - powiedział Kosiniak-Kamysz w środę w radiu Zet. Podkreślił, że rozumie Lewicę, która jest przeciwna prawyborom na opozycji, bo musi wyłonić kandydata spośród trzech ugrupowań. - Ale my z Platformą Obywatelską jesteśmy razem w Europejskiej Partii Ludowej i w obliczu decyzji Donalda Tuska, która wyjaśnia dużo rzeczy dla Platformy wewnętrznie, to taka odwaga i pójście nową ścieżką, przejęcie inicjatywy, nakreślenie własnego boiska, na którym gramy, a nie wchodzenie w takie utarte koleiny, byłoby na pewno dla opozycji bardzo dobre - podkreślił lider PSL. - Ja bym dzisiaj już chciał stanąć do debaty np. z Małgorzatą Kidawą-Błońską, żebyśmy zmierzyli swoje poglądy, wizje na prezydenturę w ramach prawyborów - oświadczył Kosiniak-Kamysz. Czytaj również: Wojna w Platformie. Grzegorz Schetyna za silny, by go odwołać i za słaby, by rządzić [ANALIZA] Dodał, iż nie do końca rozumie, dlaczego PO boi się takich prawyborów. - To już było powiedziane w niedzielę, że ja jestem gotowy do startu, jestem naturalnym kandydatem PSL, to nawet w uchwale zawarliśmy. My nie mamy problemu z decyzyjnością. Ja nie mam żadnego przewodniczącego, czy prezesa nad sobą, który będzie mi autoryzował decyzje. To jest właśnie fundamentalną różnica myślę też w kampanii prezydenckiej i fundamentalna różnica do prezydentury Andrzeja Dudy. On ma cały czas zwierzchnika nad sobą, nie jest dzisiaj osobą samodzielną politycznie - zaznaczył lider PSL.",Władysław Kosiniak-Kamysz,
https://wiadomosci.onet.pl/tylko-w-onecie/antoni-macierewicz-marszalkiem-seniorem-sejmu-tomasz-siemoniak-komentuje/zv9ldqj,"Tomasz Siemoniak w ""Onet Rano."": Kaczyński testuje lojalność Dudy","Tomasz Siemoniak był gościem Jarosława Kuźniara w ""Onet Rano."". Wiceprzewodniczący Platformy Obywatelskiej skomentował decyzję prezydenta Andrzeja Dudy, który wyznaczył Antoniego Macierewicza do roli marszałka seniora Sejmu. - Macierewicz to nie postać, jak Gargamel, z której można się pośmiać, bo opowiada głupoty. To człowiek, który skrzywdził realnie wiele ludzi w ministerstwie obrony i służbach. Degradował, wyrzucał, obrażał – stwierdził Siemoniak. Chcesz dowiedzieć się więcej? Kliknij tutaj: vod.pl.","- Ci wszyscy ludzie widzą, że skompromitowany nieszczęsną podkomisją smoleńską, ma być marszałkiem-seniorem i uosabiać majestat Rzeczypospolitej – mówił polityk PO. - Nie rozumiem prezydenta Dudy. Zapłaci za to cenę polityczną. Ta sytuacja wygląda na taką, w której prezes Kaczyński testuje lojalność prezydenta Dudy. Pamiętajmy, że kampania wyborcza nawet urzędującego prezydenta wymaga sfinansowania. Prezes ma wszelkie narzędzia, żeby pokazać Dudzie, kto tu rządzi – powiedział Siemoniak.",,
https://wiadomosci.onet.pl/kraj/jesli-nie-tusk-to-kto-mozliwosci-platformy-w-wyborach-prezydenckich/y9h7n7g,"Jeśli nie Tusk, to kto? Możliwości Platformy w wyborach prezydenckich","Przewodniczący Rady Europejskiej przeciął wczoraj krążące od miesięcy spekulacje i ogłosił, że nie wystartuje w przyszłorocznych wyborach prezydenckich. Platforma Obywatelska w najbliższym czasie będzie musiała więc podjąć decyzję o tym, kto w maju stanie do walki z Andrzejem Dudą. Jakie nazwiska najczęściej pojawiają się wśród możliwych kandydatów?","Politycy PO wstrzymywali się do tej pory z jednoznacznymi deklaracjami na temat wyborów prezydenckich, podkreślając, że czekają na decyzję Donalda Tuska. Wczorajsze oświadczenie byłego premiera znacznie przyspiesza wydarzenia w największej partii opozycyjnej. Jeszcze w tym tygodniu ma się spotkać jej zarząd, który zdecyduje, w jaki sposób wyłonić swojego kandydata - na stole są prawybory albo wskazanie danej osoby przez władze ugrupowania. Naturalną kandydatką PO na najwyższy urząd w państwie wydaje się Małgorzata Kidawa-Błońska. W dopiero co zakończonej kampanii parlamentarnej była forsowana jako przyszła premier i twarz tego ugrupowania. Była Marszałek Sejmu pojawia się jako faworytka w wypowiedziach czołowych polityków Platformy. To właśnie ją wskazał w rozmowie z Onetem wiceszef PO Tomasz Siemoniak, pytany tuż po ogłoszeniu przez Tuska swojej decyzji. - Uważam, że najmocniejszym kandydatem jest Małgorzata Kidawa-Błońska, która miała najlepszy wynik w Polsce w wyborach parlamentarnych, więc naturalne, by to ona była kandydatem na prezydenta - uważa Siemoniak. - Jest ona antytezą prezydenta Dudy, który dzieli Polaków, który podejmuje decyzje takie, jak dzisiaj, gdy z Antoniego Macierewicza uczynił Marszałka Seniora. Zalety Kidawy-Błońskiej są bardzo duże. Myślę, że Polska wzorem np. Słowacji dojrzała do tego, by mieć kobietę-prezydenta wybranego w wyborach powszechnych - dodał we wczorajszym komentarzu były minister obrony narodowej. W podobnym tonie wypowiada się inny wiceprzewodniczący PO Borys Budka. - Musimy w tym tygodniu podjąć decyzję, czy wybieramy ryzykowną koncepcję prawyborów, czy może raczej postawić na Małgorzatę Kidawę-Błońską. Przecież ona przeszła weryfikację, uzyskując ponad 400 tys. głosów w wyborach parlamentarnych - powiedział wczoraj Onetowi. Innym pojawiającym się w rozmowach z politykami nazwiskiem jest obecny prezydent Warszawy Rafał Trzaskowski. Wczoraj wspominał o nim w kontekście wyścigu prezydenckiego rzecznik PO Jan Grabiec. Jednocześnie zauważył, że ""osobiste stanowisko potencjalnego kandydata jest najważniejsze"". Prezydent Warszawy może wydawać się dobrym kandydatem ze względu na świetny wynik, który uzyskał w zeszłym roku w wyborach samorządowych. Wtedy wbrew sondażom wygrał stołeczną kampanię już w pierwszej turze, zdecydowanie pokonując kandydata PiS Patryka Jakiego. - Ten wygrany pojedynek stanowi główną siłę Trzaskowskiego - mówi w rozmowie z Onetem szef IBRiS-u Marcin Duma. -To on ma najlepszą opowieść na kampanię prezydencką. To historia o tym, że możesz w pierwszej turze rozstrzygnąć pojedynek rozpisany w społecznym odbiorze na dwie trudne i mordercze rundy - uważa Duma. Problemem jest jednak właśnie ""osobiste stanowisko"" Trzaskowskiego. Jak pisał kilka dni temu w Onecie Andrzej Stankiewicz, powołując się na źródła w PO, prezydent Warszawy nie chce ubiegać się o stanowisko prezydenta całego kraju. W debacie o możliwościach opozycji stale pojawia się również lider Polskiego Stronnictwa Ludowego. W miniony weekend Rada Naczelna jego partii ogłosiła, że ""naturalnym kandydatem ludowców na prezydenta jest prezes Władysław Kosiniak-Kamysz"". Sam szef PSL zachęca do wyłonienia ""wspólnego kandydata jak najszerszych środowisk na opozycji"" i wprost zwraca się do PO. - Jesteśmy gotowi na prawybory z tymi, z którymi jesteśmy w Europejskiej Partii Ludowej, czyli z Platformą Obywatelską - mówił w ostatnią niedzielę. Takie prawybory jego zdaniem, mogłyby polegać na ""dużym badaniu, przeprowadzonym przez dwa ośrodki wyborcze"", kto ma szanse wygrać z Andrzejem Dudą. Kosiniak-Kamysz ogłosił już również, że rusza w Polskę z akcją ""prezydent 2020"" i będzie prezentował PSL-owską ""koncepcję prezydentury"". Przyznał, że w ramach tego objazdu sam będzie prezentował się jako potencjalny kandydat na prezydenta.","Rafał Trzaskowski, Małgorzata Kidawa-Błońska, Grzegorz Schetyna",
https://wiadomosci.onet.pl/tylko-w-onecie/donald-tusk-nie-bedzie-startowal-w-wyborach-prezydenckich-rzecznik-po-komentuje/rypxshv,Platforma Obywatelska o decyzji Donalda Tuska: Problem? Wręcz przeciwnie,"- Czekaliśmy na stanowisko Donalda Tuska, bo to ważne dla opozycji, by wystartować odpowiednio z kampanią. Donald Tusk rozważał możliwość kandydowania. Ocenił, że jego wspieranie opozycji z Brukseli będzie skuteczniejsze niż jego osobisty udział w wyborach - mówi Onetowi rzecznik Platformy Obywatelskiej Jan Grabiec. Decyzji broni też Tomasz Siemoniak.","Donald Tusk właśnie ogłosił, że nie będzie kandydował na prezydenta. Grabiec twierdzi, że ta decyzja nie utrudnia kampanii Platformie Obywatelskiej. - Wręcz przeciwnie. Umożliwia rozpoczęcie kampanii kandydata Platformy, Koalicji Obywatelskiej. Gdyby Donald Tusk miał podjąć tę decyzję za kilka tygodni, to byłby to czas stracony. Dzięki temu, że ta decyzja zapadła teraz, możemy startować z kampanią po posiedzeniu inauguracyjnym Sejmu - zaznacza rzecznik PO. Pytany o dalsze kroki Platformy po decyzji Tuska, Grabiec wskazuje, że ""w tym tygodniu odbędzie się posiedzenie zarządu krajowego PO"". - Przewodniczący zaproponował, by rozstrzygnąć, w jaki sposób wyłonimy kandydata. Myślę, że to rozstrzygnięcie zapadnie w tym tygodniu i po 12 listopada ruszy prekampania prezydencka - mówi Onetowi. Jacy są w tej chwili czołowi kandydaci Platformy? - Wiemy, że Małgorzata Kidawa-Błońska zapowiedziała, że jest gotowa wystartować jako kandydat PO - odpowiada Grabiec. - Byli wymieniani Donald Tusk czy Rafał Trzaskowski, ale tutaj osobiste stanowisko potencjalnego kandydata jest najważniejsze - dodaje. Tomasz Siemoniak wypowiada się w podobnym tonie. - Donald Tusk  zobaczył, że kalendarz polityczny w Polsce bardzo przyspieszył, więc w poczuciu odpowiedzialności podjął decyzje, która wszelkie spekulacje przecina. To jest pozytywna decyzja w tym sensie, że mamy już pełną jasność. Dalsze przeciąganie w czasie tej sprawy byłoby problemem - powiedział w rozmowie z Onetem. - Ważne też jest to, co Donald Tusk powiedział, że niesie ze sobą obciążenie z czasów, kiedy był premierem. To znaczy, że bierze za to odpowiedzialność, nie ucieka od niej, a żyjemy w czasach, kiedy politycy często tej odpowiedzialności nie chcą dźwigać. To oznacza, że dla innych kandydatów opozycji, czy Koalicji Obywatelskiej jest otwarta droga, by kandydować. My musimy znaleźć sposób dojście do szybkiej decyzji w tej sprawie - mówi Onetowi wiceszef PO. Siemoniak przekonuje, że nie wierzy we wspólnego kandydata opozycji przed I turą wyborów prezydenckich. A kto w takim razie będzie reprezentował Koalicję Obywatelską? - Mamy kilku bardzo poważnych kandydatów. Ja np. uważam, że najmocniejszym jest Małgorzata Kidawa-Błońska, która miała najlepszy wynik w Polsce w wyborach parlamentarnych, więc naturalne, by to ona była kandydatem na prezydenta. Jest ona antytezą prezydenta Dudy, który dzieli Polaków, który podejmuje decyzje takie, jak dzisiaj, gdy z Antoniego Macierewicza uczynił Marszałka Seniora. Zalety Kidawy-Błońskiej są bardzo duże. Myślę, że Polska wzorem np. Słowacji dojrzała do tego, by mieć kobietę-prezydenta wybranego w wyborach powszechnych - ocenił Siemoniak. — Można się było spodziewać takiej decyzji. Donald Tusk sygnalizował ją już kilka tygodni temu, mówiąc, że trzeba szukać kandydata, który ma większe szanse na zwycięstwo od niego. Musimy w tym tygodniu podjąć decyzję, czy wybieramy ryzykowną koncepcję prawyborów, czy może raczej postawić na Małgorzatę Kidawę-Błońską. Przecież ona przeszła weryfikację, uzyskując ponad 400 tys. głosów w wyborach parlamentarnych - powiedział z kolei wiceszef PO Borys Budka. - Prawybory w tym momencie uważam za zbyt ryzykowne - dodał.",Jan Grabiec,
https://wiadomosci.onet.pl/tylko-w-onecie/sierakowski-kosiniak-zagraza-kazdemu-i-dla-kazdej-partii-poza-psl-stanowi-problem/frzz9we,Sierakowski: Kosiniak zagraża każdemu. I dla każdej partii poza PSL stanowi problem [OPINIA],"W niedzielę prawybory w ramach całej opozycji chadeckiej zaproponowała Rada Naczelna PSL. To dla Kosiniaka sposób, by stanąć na czele całej chadecji. Ale czy to możliwe już teraz? Jeśli Kosiniak spieszy się za szybko, to zaszkodzi nie tylko sobie, ale całej opozycji. Bez niego nie da się pokonać Dudy. Dlaczego?","Pierwszy pomysł prawyborów na kandydata PO na prezydenta rzucił Grzegorz Schetyna (pod warunkiem, że nie zgłosi się Donald Tusk, wtedy prawyborów ma nie być). Inni w Platformie podejrzewają, że to tylko taktyczny ruch na rozegranie przeciwników Schetyny w partii. W niedzielę prawybory w ramach całej opozycji chadeckiej zaproponował Władysław Kosiniak-Kamysz. Jednocześnie Rada Naczelna PSL zgłosiła Kosiniaka jako naturalnego reprezentanta PSL.  Intencja jest oczywista: dać szanse Kosiniakowi na II turę. Kosiniak będzie miał mniejsze szanse zająć drugie miejsce za Andrzejem Dudą, jeśli PO zgłosiłoby na przykład Małgorzatę Kidawę-Błońską, Lewica Roberta Biedronia, Konfederacja swojego kandydata i do tego doszłaby liczna grupa kandydatów polskiego folkloru politycznego. Natomiast wydłużenie trasy o dodatkową rundę ma zwiększyć szanse Kosiniaka. Im więcej rund, tym więcej możliwości przechwytywania wyborców od PO i PiS.  Kosiniak jest w specyficznej sytuacji, która jest rodzajem pułapki, z której właśnie próbuje wyskoczyć: jest znacznie popularniejszy niż własna partia. To, że ją wyciągnął na prawie 9 proc., jest zasługą jego osobistej popularności i skuteczności w debatach przedwyborczych, które wygrywał. Jak pokazaliśmy z Przemysławem Sadurą w badaniach „Polityczny cynizm Polaków”, Kosiniak jest popularny niemal w każdym z elektoratów: PiS, PO, a nawet w elektoracie Lewicy. Gra znacznie poniżej swoich możliwości. Zamiast bić się o najwyższe stanowiska, porusza się w jednocyfrowym przedziale. Jeśli chce się dalej rozwijać, musi wznieść się znacznie wyżej.  Kosiniak zagraża każdemu. I dla każdej partii poza PSL stanowi problem. Jeśli zajmie trzecie miejsce, zada prestiżową porażkę Lewicy, bo pogrąży jej kandydata. Jeśli udałoby mu się pokonać kandydata PO, to narobi jej wstydu. A gdyby udałoby mu się pokonać Andrzeja Dudę, to odniósłby historyczne zwycięstwo i stałby się równorzędnym rywalem samego Jarosława Kaczyńskiego. To dla Kosiniaka sposób, by stanąć na czele całej chadecji. Ale czy to możliwe już teraz? Lepiej, żeby Kosiniak się nie spalił. Jest ważny nie tylko dla wyborców PSL, ale dla całej opozycji. Odgrywa specyficzną rolę. Już udowodnił, że jako jedyny z opozycji może odbierać głosy PiS. Dlatego będzie w tych wyborach kandydatem kluczowym. Może odegrać podobną rolę jak Paweł Kukiz w poprzednich, czyli być kandydatem transferowym. Kukiz w 2015 r. w pierwszej turze odebrał głosy Bronisławowi Komorowskiemu i przeniósł je na Andrzeja Dudę. Nie musiał Dudy poprzeć przed II turą, wystarczyło, że – przez Kukiza – część wyborców Komorowskiego opuściła. Zerwana lojalność w I turze skończyła się głosowaniem na Andrzeja Dudę w II turze. W tych wyborach taki sam transfer głosów może przeprowadzić Kosiniak, tylko w drugą stronę. Dlatego każdy wyborca opozycji powinien mu kibicować. Ale czy pomysł prawyborów na opozycji nie przekreśli tego procesu? Kosiniak sam może się wykluczyć ze startu w pierwszej rundzie, jeśli je przegra. Rzucając ten pomysł, kandydat PSL gra va banque. Dostrzega kryzys w PO i chce to wykorzystać, przejąć całą inicjatywę na opozycji. Już teraz ukraść wyborców PO, licząc na skokową „urbanizację PSL”.  W „Politycznym cynizmie Polaków” rozdział o PSL zatytułowaliśmy: „Jeśli PSL przetrwa, nie będzie już partią chłopską”. Wynik partii w miastach szybko to potwierdził. W wyborach 2015 r. PSL tylko na wsi przekraczał próg wyborczy. Poza 12,3 proc. na wsi, PSL dostał 10,4 proc. mieszkańców miast do 50 tys. mieszkańców, 7,6 proc. w miastach 51–200 tys., 5,6 proc. w miastach do 500 tys. W największych miastach PSL zdobyło aż 6 proc. wyborców. To już partia ogólnopolska pełną gębą.  Zestawił to w niedawnym tekście opublikowanym także w Onecie Bartosz Brzyski z Klubu Jagiellońskiego. Jeszcze efektowniej wygląda drugie zestawienie, które pokazuje zmianę poparcia dla PSL w Warszawie: „Liczba wszystkich oddanych w stolicy głosów [na PSL] wzrosła z 930 624, czyli frekwencji na poziomie 68,34 proc., do 1 074 004. Mimo to PSL z poparcia w Warszawie wynoszącego 0,77 proc. podskoczył do 4,75 proc. Z 7085 głosów do 65 683, czyli ponad dziewięciokrotnie!”. Jest więc przyszłość przed Kosiniakiem i PSL. Ale do pierwszej ligi, w której grają PiS i PO, potrzeba co najmniej kilku lat. Wejście w miejski elektorat i odbicie PiS-owi części elektoratu wiejskiego to cały proces społeczny, jeśli nie ma być chwilowy, jak krótki skok sondażowy Nowoczesnej. Tymczasem prawybory to postawienie wszystkiego na jedną kartę. Jeśli Kosiniak je przegra, to kandydata PSL w ogóle nie będzie w kampanii w wyborach prezydenckich. Rywalizować będą inni. To zatrzyma pochód PSL przez polskie miasta i wsie. Partia i sam Kosiniak mogą na tym dużo stracić. A pokonanie kandydata PO przez Kosiniaka już teraz wydaje się bardzo mało prawdopodobne. Co gorsza, przekreśli szanse opozycji na pokonanie Andrzeja Dudy w ogóle, bo Kosiniak bardzo potrzebny jest w pierwszej rundzie, żeby przeprowadzić wyborców Dudy do kandydata z opozycji. Wygląda, jakby ryzyko spodobało się Kosiniakowi i jego partii. ",Władysław Kosiniak-Kamysz,
https://wiadomosci.onet.pl/tylko-w-onecie/wojna-w-po-andrzej-stankiewicz-schetyna-za-silny-by-go-odwolac-i-za-slaby-by-rzadzic/zv92vhz,"Wojna w Platformie. Grzegorz Schetyna za silny, by go odwołać i za słaby, by rządzić [ANALIZA]","Od przegranych wyborów w Platformie Obywatelskiej panuje chaos. Ani walczący o przetrwanie Grzegorz Schetyna, ani dążący do jego usunięcia buntownicy nie mają wyraźnej większości we władzach partii. Efekt jest taki, że Platforma zajęta jest permanentną wojną wewnętrzną. Nawet wybór kandydata na prezydenta stał się elementem rozgrywki o władzę w partii.","Żaden przewodniczący Platformy nie doprowadził partii do takiego kryzysu — pod przywództwem Grzegorza Schetyny PO przegrała trzy wybory z rzędu.  Pod wodzą Donalda Tuska Platforma przegrała wybory prezydenckie i sejmowe w 2005 r. Potem była seria zwycięstw w latach 2006-2014. Za szefostwa Ewy Kopacz PO przegrała wybory samorządowe w 2014 r. oraz parlamentarne w 2015 r. Tegoroczne wybory w wykonaniu Platformy Schetyny skończyły się taką katastrofą, jakiej partia do tej pory nie doświadczyła. Zwycięski PiS uzyskał rekordowe 45 proc. w wyborach europejskich i 43 proc. w parlamentarnych, wyprzedzając idącą w rozmaitych koalicjach Platformę raz o siedem punktów, a raz o ponad 16 punktów procentowych. - Nie graliśmy o zwycięstwo, bo wygrać nie było można. Ale graliśmy o to, żeby PiS nie miało samodzielnej większości, bo wtedy Kaczyński musiałby szukać koalicjanta, co utrudniłoby mu rządzenie. Po wynikach widać, że gdybyśmy poprowadzili dobrą kampanię, to by się to udało. Przecież PiS ma ledwie pięć głosów przewagi nad opozycją w Sejmie — zauważa jeden z czołowych polityków PO. Schetyna doskonale czuł przed wyborami, że to jego być albo nie być. Mimo to wcale nie myślał o maksymalizacji wyniku Platformy - co było widać po koszmarnej kampanii wyborczej, prowadzonej bez wiary i pomysłu. Szef Platformy skupił się za to na takim ułożeniu list kandydatów, aby zachować kontrolę nad przyszłym Klubem Parlamentarnym PO. To oznaczało, że zakłada dotkliwą porażkę, za którą będzie unikał odpowiedzialności - co też się stało. Lider PO ani myśli się podawać do dymisji, mimo że przez ostatnie lata wielokrotnie prawił, że po wyborach sejmowych podda się ocenie.  Listy ułożone pod lojalnych mu ludzi dają Schetynie wciąż znaczące wpływy w zarządzie partii i w jej klubie parlamentarnym. Ale marny wynik i całkowity brak pomysłu Schetyny na Platformę doprowadziły do aktywizacji zwolenników wymiany szefa PO. Schetyna długo rachował szable, odwlekając pierwsze posiedzenie klubu parlamentarnego. Obmyślał taktykę obrony. I wymyślił - to prawybory prezydenckie. Taki plan przyniósł na zeszłotygodniowe posiedzenie zarządu poświęcone powyborczym rozliczeniom. - Przyszedł na zarząd z gotowym projektem prawyborów, w tym z rozpisanym kalendarzem. I przegrał. Zarząd nie zgodził się na ten jego projekt - opowiada jeden z liderów obozu przeciwników Schetyny. Czemu zarząd się nie zgodził na prawybory? Zdaniem naszego rozmówcy dlatego, że uznał, iż Schetyna rzuca ten projekt na stół wyłącznie po to, aby odwrócić uwagę od swoich kłopotów i uciec do przodu.  Kadencja szefa PO kończy się w styczniu, jednak buntownicy chcieliby usunąć Schetynę jak najszybciej. Najlepiej przed wyborem kandydata na prezydenta, a zatem w ciągu najbliższych kilku tygodni. Schetyna liczy, że prawybory dałyby mu czas do stycznia, bo partia i jej zwolennicy zajęliby się prezydenckim konkursem piękności. A co potem? - Znamy tę śpiewkę - opowiada jeden z przeciwników Schetyny. - Wtedy Grzegorz powie: „Mamy kandydata na prezydenta, skupmy się na wyborach”. I będzie przekonywał, że w styczniu nie można wybrać szefa PO, bo członkowie partii muszą się zająć pomocą w kampanii prezydenckiej. W ten sposób wymusi przełożenie głosowania wewnętrznego. Nasz kandydat prawie na pewno wejdzie do drugiej tury wyborów prezydenckich. I, nawet jeśli przegra, to dostanie pewnie ok. 45 proc. Schetyna ogłosi, że to jego sukces i w czerwcu rozpisze wybory jako triumfator.  Jeśli Schetyna liczy na taki scenariusz, to prawybory są do tego idealne, bo zajmują dużo czasu.  Z drugiej jednak strony, nie tylko przeciwnicy przewodniczącego podkreślają, że partia czasu nie ma i musi jak najszybciej wybrać kandydata, bo Andrzej Duda już prowadzi kampanię w terenie. Na przykładzie kampanii prezydenckiej jeszcze wyraźniej widać to, co wyszło na jaw przy okazji wyborów sejmowych - Platforma politycznie zmarnowała okres rządów PiS. Nie była gotowa do wyborów parlamentarnych: nie potrafiła zbudować kampanii wokół kontrowersji dotyczących czterech lat rządów PiS ani skandali, których obozowi władzy nie udało się uniknąć. Przy wyborach prezydenckich widać dodatkowo, że przez ponad cztery lata od zwycięstwa Andrzeja Dudy w Platformie nie było myślenia o przygotowaniu i promowaniu grupy polityków, z których można było wybrać kandydata na prezydenta. Oczywiście, to znów wina Schetyny. Ale akurat w tej kwestii więcej na sumieniu ma Donald Tusk. To on przez całe rządy PiS będąc w Brukseli, jedną nogą tkwił wciąż w Polsce i w Platformie, wywołując wrażenie, że po zakończeniu misji szefa Rady Europejskiej, wróci na krajowe boisko i jego prezydencki kandydat opozycji stanie w szranki z Dudą. Dziś na Tuska liczą tylko jego najtwardsi zwolennicy wewnątrz PO.  - Większość partii uważa, że on nie wystartuje. W tej sytuacji mamy raptem kilka nazwisk. Rafał Trzaskowski nie chce startować. Zostaje więc Małgorzata Kidawa-Błońska. Czy jest dobra, czy nie, czy da radę w starciu z Dudą, czy nie - to bez znaczenia. Dużo w nią zainwestowaliśmy w kampanii sejmowej. No i nie mamy nikogo innego - mówi jeden z przeciwników Schetyny. W ten sposób kluczowe dla politycznej sytuacji kraju wybory prezydenckie stały się elementem rozgrywki o władzę wewnątrz Platformy. Rozmowy z wpływowymi politykami PO pokazują, że mniej chodzi im o wybór kandydata, który ma szansę pokonać Dudę, a bardziej są skupieni na tym, jak wybór prezydenckiego nominata wpłynie na rozgrywkę o władzę w partii. W ten sposób Schetyny nie interesuje to, kto będzie kandydatem. A nawet to, kto będzie prezydentem. Walczy tylko o swój fotel, bo jeśli tę walkę przegra, będzie to koniec jego politycznej kariery. Podobnie jest zresztą z jego przeciwnikami - mało kto z nich wierzy w to, że Kidawa-Błońska pokona Dudę. Ale są gotowi ją poprzeć głównie po to, by nie było prawyborów, które mogłyby pozwolić Schetynie na ucieczkę spod topora. - Grzegorz zaproponował zupełnie szaloną koncepcję - twierdzi jeden z liderów buntu. - W prawyborach miałoby wystartować wielu kandydatów, namawiał choćby Barbarę Nowacka i Bartka Arłukowicza. Jednocześnie zwycięzca byłby wybrany już w pierwszej rundzie. A przy wielu startujących znaczy to tyle, że najlepszy z nich miałby poparcie rzędu 30-40 proc. członków Platformy. Czyli nasz kandydat na prezydenta byłby wskazany przez mniejszość. Dodajmy, że te 30-40 proc. członków Platformy to maksymalnie kilkanaście tysięcy osób. Buntownicy mają jeden podstawowy kłopot - nie mają wyrazistego lidera, który mógłby stać się konkurentem Schetyny. Bo też buntownicy nie stanowią jednolitego środowiska. Jest tu choćby tzw. frakcja młodych, czyli platformiani czterdziestolatkowie, tacy jak posłowie Sławomir Nitras czy Cezary Tomczyk. Są też polityczni single, którzy liczą na stanowiska przy nowym rozdaniu, choćby wiceszef PO Borys Budka, były minister kultury Bogdan Zdrojewski czy była minister sportu Joanna Mucha. Są wreszcie dawni ludzie Schetyny, którzy z różnych względów porzucili wieloletnie sojusze z nim - choćby senator Stanisław Gawłowski, szef PO w Wielkopolsce Rafał Grupiński czy Marcin Kierwiński, lider Platformy w Warszawie. Wierni wobec przewodniczącego są jego dworzanie - ustępujący szef klubu PO Sławomir Neumann, lider PO na Podlasiu Robert Tyszkiewicz, dyrektor biura krajowego PO Piotr Borys i partyjny skarbnik Mariusz Witczak. Za życzliwych Schetynie uważani są także wiceszef PO Tomasz Siemoniak oraz członek zarządu PO Arkadiusz Myrcha. Najbliżej decyzji o rzuceniu rękawicy Schetynie jest Budka. Kandydował przeciw Schetynie już w poprzednich wyborach szefa PO w 2016 r. Wycofał się jednak, gdy Schetyna zaoferował mu posadę wiceprzewodniczącego. - Przyglądamy się Borysowi. Może na niego postawimy. Na razie poparliśmy go w wyborach szefa klubu parlamentarnego - mówi jeden z liderów buntu przeciw Schetynie. Wybory szefa klubu muszą nastąpić na dniach - i mogłyby stanowić próbę sił między walczącymi stronami. Tyle że Schetyna z Budką o szefostwo klubu walczyć nie zamierza. Nie chce ryzykować porażki, a nie jest pewien, czy w klubie parlamentarnym ma większość. Dlatego niewykluczone, że sam Budkę poprze, odwlekając prawdziwą konfrontację - tę o fotel szefa partii. No bo jeśli nie Budka, to kto? Buntownicy nie mają pomysłu. Znów nie chce Trzaskowski, choć niektórzy - zwłaszcza młodzi - intensywnie go naciskają. Niewykluczone, że kandydować zdecyduje się Kidawa. Tyle że ona nie jest biegła w rozgrywkach platformianych koterii i jej szefostwo nie zakończyłoby wojny w partii.  Szanse Schetyny na przetrwanie mogłoby poprawić przejęcie kontroli nad Senatem. Tam opozycja ma kruchą większość — 51 na 100 senatorów. Tyle że PiS próbuje przekupić kilku z nich. Schetyna spotkał się w sprawie senackiej koalicji z liderem PSL Władysławem Kosiniakiem-Kamyszem oraz szefem SLD Włodzimierzem Czarzastym. Niczego nie ustalili. Schetyna zażądał stanowiska marszałka dla Platformy, a pozostali liderzy grają na czas, bo wiedzą, że szef PO jest w trudnej sytuacji. Kosiniak-Kamysz domaga się wręcz zorganizowania wspólnych prezydenckich prawyborów Platformy i PSL w zamian za fotel marszałka dla PO w Senacie. Lider ludowców liczy na to, że - przy cichym wsparciu Tuska - byłby w stanie pokonać polityków Platformy i stać się wspólnym kandydatem na prezydenta. Schetyna, choć sam prze do prawyborów, na pomysł Kosiniaka zgodzić się nie chce. Tłumaczy, że największa partia opozycji musi mieć własnego kandydata. Wie też, że jeśli Kosiniak wejdzie do drugiej tury wyborów prezydenckich, to dzięki milionom otrzymanych głosów, stanie się prawdziwym liderem opozycji. Sytuacja wyjaśni się w najbliższych dniach. W piątek w sprawie kandydatur prezydenckich i wyborów szefa PO spotyka się zarząd Platformy. A we wtorek, 12 listopada odbędzie się pierwsze posiedzenie Senatu - wtedy stanie się jasne, kto nim rządzi.","Borys Budka, Małgorzata Kidawa-Błońska, Grzegorz Schetyna",
https://wiadomosci.onet.pl/tylko-w-onecie/newsletter-onetu-kamil-turecki-wyscig-z-czasem-w-po-co-zrobi-donald-tusk/qf286dv,Newsletter Onetu. Kamil Turecki: Wyścig z czasem w PO. Co zrobi Donald Tusk?,"Były premier cały czas sonduje, czy politycznie opłaca mu się wystartować w przyszłorocznych wyborach prezydenckich. Tak zaprawionych w boju polityków interesuje bowiem tylko zwycięstwo. Jeśli nie będzie to wynikać z wewnętrznych badań, które prowadzi i Platforma, i Tusk, polityk tego nie zrobi.","Z przeprowadzonych ostatnio sondaży wynika, że wyborcy PO najchętniej widzieliby w tej robi właśnie albo Tuska, albo wicemarszałek Sejmu Małgorzatę Kidawę-Błońską. Ponoć ta druga kandydatura jest już nieaktualna, bo miał ją zablokować… Tusk. W partyjnych kuluarach mówi się, że PO jest „zakładnikiem” Tuska. Nie od dziś też wiadomo, że relacje Grzegorza Schetyny z byłym premierem trudno nazwać przyjaźnią, a jeśli już to szorstką. Lider PO nalega, by obecny szef Rady Europejskiej zdecydował o swoim losie do 20 listopada. Skąd ta data? Donald Tusk jest bowiem kandydatem na szefa Europejskiej Partii Ludowej w Parlamencie Europejskim. Jej nowy lider ma być wybrany na kongresie w Zagrzebiu, który odbędzie się w dniach 20-21 listopada. Na giełdzie nazwisk wprawdzie wciąż pojawia się Kidawa-Błońska, ale też prezydent Warszawy Rafał Trzaskowski i obecny europoseł Radosław Sikorski. Prawda jest jednak taka, że w wewnętrznym starciu z Tuskiem nie mają większych szans. Członkowie formacji są zwolennikami organizacji prawyborów. Decyzja w tej sprawie ma zapaść 8 lub 9 listopada. W PO chcą uzyskać odpowiedź od Tuska do tego czasu. Wynikałoby z tego, że były premier ma na decyzję… nieco ponad tydzień. W Onet Rano pospieszał go także prof. Leszek Balcerowicz. Coś jest na rzeczy, bo i tuż przed wyborami Tusk wydaje książkę o swoich politycznych przemyśleniach. Dla mnie to znak, że podjął rękawicę, ale zwycięży i tak chłodna kalkulacja. Wystartuje tylko wtedy, jeśli będzie miał pewność, że wygra z Andrzejem Dudą. Kamil Turecki jest autorem Informacyjnego Newslettera Onetu – zapisz się już dziś! Tu znajdziesz formularz. Zdaniem lidera PO w listopadzie musi zapaść decyzja ws. sposobu wskazania kandydata tej partii na prezydenta. Jeśli Donald Tusk nie zdecyduje się na start, Schetyna jest zwolennikiem przeprowadzenia prawyborów. Zjednoczona Prawica ustaliła strukturę przyszłego rządu. - Nazwiska nowych ministrów poznamy w ciągu najbliższych kilku dni – powiedział wicerzecznik PiS Radosław Fogiel. Informacja o tym, że ABW zatrzymała osobę, która miała szpiegować na rzecz innego państwa, szybko obiegła wszystkie media w Polsce. Jak pisze Tomasz Awłasewicz, fakt ten może w wojnie wywiadów mieć znaczenie o wiele większe, aniżeli mogłoby się wydawać.  Nie milkną echa wstrząsającego reportażu Mateusza Baczyńskiego i Janusza Schwertnera o pani Janinie, która jest zamknięta w ośrodku w Gostyninie. Głos zabrał również Rzecznik Praw Obywatelskich. Adam Bodnar apeluje o zmiany. Okazuje się jednak, że nie tylko w naszej stolicy. Decyzja ma związek z działaniami Ministerstwa Finansów Izraela. Nie wiadomo, kiedy placówki wznowią działanie.",Autorem dzisiejszego newslettera jest Kamil Turecki,
https://wiadomosci.onet.pl/tylko-w-onecie/katarzyna-lubnauer-o-mozliwej-kandydaturze-donalda-tuska-na-prezydenta/sk094pc,Kto kandydatem KO na prezydenta? Lubnauer: praktycznie każdy czeka na decyzję Tuska,"Katarzyna Lubnauer była gościem Iwony Kutyny w ""Onet Rano."". Polityk Koalicji Obywatelskiej wypowiedziała się na temat wyborów prezydenckich i możliwej kandydaturze Donalda Tuska. - Jest on dojrzałym politykiem, ale już jakiś czas temu powiedziałam, że wadą Donalda Tuska jest to, że jest silnie polaryzujący - powiedziała Lubnauer. - To, co blokuje prawybory w KO to brak decyzji Donalda Tuska. Z tego, co wiem, zarząd PO chciałby, żeby Donald Tusk podjął wcześniej tę decyzję (...) Praktycznie każdy z kandydatów mówi, że jeżeli będzie Tusk kandydował, to on się wycofuje - mówiła.",,,
https://wiadomosci.onet.pl/kraj/wybory-prezydenckie-schetyna-stawia-tuskowi-warunek-musi-podjac-decyzje-przed-20/ndv2yz2,Wybory prezydenckie: Schetyna stawia Tuskowi warunek. Musi podjąć decyzję przed 20 listopada,- Z Donaldem Tuskiem jesteśmy w Zagrzebiu 20 i 21 listopada. Decyzja o jego starcie w wyborach prezydenckich musi zapaść wcześniej - powiedział Grzegorz Schetyna w Polsat News.,"Polityk był pytany, czy Platforma Obywatelska jest obecnie ""zakładnikiem"" Donalda Tuska. - Rządzi zarząd partii. Jest tak, że rzeczywiście rozmawiamy o konstrukcji dojścia do wyboru kandydata - odparł Schetyna. Lider PO przekazał, że w listopadzie musi zapaść decyzja ws. sposobu wskazania kandydata tej partii na prezydenta. Jeśli Donald Tusk nie zdecyduje się na start, Schetyna jest zwolennikiem przeprowadzenia prawyborów. - Chcę przeprowadzić prawybory wewnątrz nie tylko Platformy Obywatelskiej, ale także Koalicji Obywatelskiej. Donald Tusk musi podjąć decyzję, czy w ogóle jest zainteresowany. Czekam na to, żeby został wybrany szefem EPP i to uruchamia kalendarz - dodał lider PO. Były premier, obecnie przewodniczący Rady Europejskiej jest kandydatem na szefa Europejskiej Partii Ludowej. Jej nowy lider ma być wybrany właśnie na listopadowym kongresie w Zagrzebiu. Wybory prezydenckie były jednym z tematów dzisiejszego zarządu PO. Z rozmów PAP wynika, że większość jego członków opowiedziała się za organizacją prawyborów. Decyzja w tej sprawie ma jednak zapaść pod koniec przyszłego tygodnia - 8 lub 9 listopada. Do tego czasu ugrupowanie chce uzyskać ostateczną odpowiedź, czy Donald Tusk jest zainteresowany kandydowaniem. Według źródeł PAP, niewykluczone, że do końca przyszłego tygodnia dojdzie do spotkania Tusk - Schetyna. Jak dotąd gotowość kandydowania na prezydenta zadeklarowała wicemarszałek Sejmu Małgorzata Kidawa-Błońska. Politycy PO w tym kontekście wymieniają też nazwiska: prezydenta Warszawy Rafała Trzaskowskiego i b. szefa MSZ, obecnie europosła Radosława Sikorskiego. Źródło: Polsat News, PAP",Grzegorz Schetyna,
https://wiadomosci.onet.pl/kraj/nieoficjalnie-po-z-decyzja-o-prawyborach-chce-poczekac-na-stanowisko-donalda-tuska/5hhqgex,Nieoficjalnie: PO z decyzją o prawyborach chce poczekać na stanowisko Donalda Tuska,"Zarząd Platformy Obywatelskiej jest za przeprowadzeniem prawyborów, które wyłonią kandydata na prezydenta. Z decyzją w tej sprawie zamierza jednak poczekać na stanowisko Donalda Tuska. Jeśli były lider tej partii zdecyduje się kandydować, prawyborów nie będzie - wynika z nieoficjalnych informacji PAP.","Decyzję o ewentualnym rozpisaniu prawyborów zarząd PO miałby podjąć na posiedzeniu 8 lub 9 listopada. Do tego czasu - jak wskazują źródła PAP - partia chce uzyskać ostateczną odpowiedź czy startem w wyborach prezydenckich zainteresowany jest Donald Tusk. Według rozmówców PAP niewykluczone, że do końca przyszłego tygodnia dojdzie do spotkania szefa Rady Europejskiej z liderem PO Grzegorzem Schetyną. - Jeśli Tusk zdecyduje się na start, wówczas prawyborów nie będzie - powiedział PAP bliski współpracownik szefa Platformy. Prawybory kandydata na prezydenta, jeśli by do nich doszło, miałyby dotyczyć nie tylko samej PO, ale całej Koalicji Obywatelskiej, którą współtworzą jeszcze: Nowoczesna, Inicjatywa Polska i Zieloni. Według rozmówców PAP z władz PO nie ma decyzji, kto miałby uczestniczyć w tego typu plebiscycie - wyłącznie członkowie ugrupowań KO, czy również np. sympatycy Platformy Obywatelskiej. Sympatyk to formuła, którą kilka lat temu wprowadzono do statutu PO. Zgodnie z dokumentem status sympatyka ""przysługuje osobie, która zadeklaruje poparcie dla celów i wartości propagowanych przez Platformę oraz wyrazi zgodę na umieszczenie jej danych osobowych w bazie danych Platformy"". Sympatykiem może być osoba, która ukończyła 16 lat.",Donald Tusk,
https://wiadomosci.onet.pl/kraj/rzeczpospolita-spor-o-usadzenie-poslow-na-sali-obrad-w-sejmie/sf93wnv,Spór o usadzenie posłów na sali obrad w Sejmie,"Partie polityczne nie mogą się dogadać w kwestii podziału miejsc w ławach przy Wiejskiej. Dotychczasowe podziały na stronę lewą i prawą okazały się niewystarczające - podaje ""Rzeczpospolita"".","Pierwsza runda negocjacji ws. podziału miejsc na sali plenarnej sprawiła, że wszyscy posłowie zakończyli rozmowy niezadowoleni. Kancelaria Sejmu chciała usadzić kolejno, zaczynając od prawej: PiS, PSL, PO i Lewicę. Konfederacji urzędnicy zaproponowali miejsca w tylnych rzędach, co stało się przyczyną konfliktu. Jak przypomina ""Rz"", od czasu rewolucji francuskiej zwyczajowo lewica siedzi po lewej stronie, a prawica - po prawej. W polskim Sejmie ta zasada obowiązywała do 2015 r., ale wtedy do Sejmu nie dostało się SLD. Zaproponowano więc, by od prawej siedziały kolejno kluby od największego do najmniejszego. ""Dlatego we wtorek Kancelaria Sejmu zaproponowała przedstawicielom klubów i kół wariant, w którym znów po lewej stronie siedzi lewica. A co z Konfederacją? Urzędnicy zaproponowali jej rzeczywiście miejsca z prawej strony od PiS i obok ław rządowych, tyle że... w tylnych rzędach"" - podaje ""Rz"". Nie zaakceptowano też wariantu usadzenia pojedynczych posłów Konfederacji w kolejnych rzędach. Równocześnie podczas negocjacji podkreślano, że Konfederacja nie jest klubem, tylko kołem, więc ma mniejsze prawa. Problemem jest także podział pomieszczeń w Sejmie. Np. nikt nie chce zajmować pokoju 143, który uchodzi za pechowy: od co najmniej 1997 r. każdy klub, który go zajmował, przegrywał wybory do Sejmu. Były to: Unia Wolności, Unia Pracy, Samoobrona, SDPL i Ruch Palikota. Źródło: ""Rzeczpospolita""",,
https://wiadomosci.onet.pl/kraj/nieoficjalnie-grzegorz-schetyna-rozwaza-wycofanie-sie-ze-startu-na-szefa-po/e6sk5w9,Nieoficjalnie: Schetyna rozważa wycofanie się ze startu na szefa PO,"W nadchodzących, wewnętrznych wyborach w partii obecny lider Platformy Grzegorz Schetyna może nie wystartować - informuje ""Wprost"", powołując się na informatorów wewnątrz partii.","– Schetyna wycofuje się ze wszystkich pól konfliktu między nim a opozycją w PO. Przyjął taktykę na skracanie pola walki. Chce, by wyklarował się jego jeden konkurent w walce o przywództwo w partii, bo wtedy łatwiej będzie go politycznie unicestwić – mówi informator tygodnika. POLECAMY: Brak zmian w PO to zła strategia. Ale jest jeszcze gorsza [OPINIA] Schetyna jest w defensywie w partii i chce przeczekać bunt. - Będzie sprawdzał temperaturę konfliktu w partii przez najbliższy miesiąc. Jeśli się poprawi (...), pozostanie liderem, ale jeśli dynamika zaogniającego się w partii sporu będzie tak duża jak teraz i politycy PO nadal będą żądać jego dymisji, może nie zaryzykować wyborczej wewnętrznej porażki – twierdzi informator ""Wprost"". - Trudno walczyć z telewizją publiczną, trudno walczyć w nierównej walce. Szkoda moim zdaniem, że opozycja nie była zjednoczona. Gdybyśmy utrzymali formułę Koalicji Europejskiej, ten wynik byłby lepszy - mówił Grzegorz Schetyna w zeszłym tygodniu w internetowym programie ""Rzecz o polityce"". Lider PO był pytany w programie ""Rzeczpospolitej"", czy po wyborach nie widzi powodu do dymisji z funkcji szefa Platformy. - Na razie muszę przypilnować kwestii, które są dzisiaj najważniejsze, tzn. kwestia Senatu, wybór w Senacie, wybór w klubie - to jest kwestia najbliższych dni - powiedział Schetyna. Dopytywany był, czy będzie ubiegał się o ponowny wybór na przewodniczącego PO. - Biorę (to - red.) też pod uwagę, dzisiaj to nie jest dla mnie priorytet. (...) jeszcze zobaczymy, nie chcę budować poczucia, że chcę zrobić coś na siłę czy przeciwko - powiedział Schetyna. - Ja chcę dzisiaj skończyć to, co jest najważniejsze, czyli zamknąć zwycięstwo do Senatu konkretnym wyborem prezydium Senatu, przeprowadzić wybory w klubie parlamentarnym i być gotowym do konstrukcji wyborów kandydata KO na prezydenta i przewodniczącego PO - dodał Schetyna. Na uwagę, że jest poczucie, że ""jest przywiązany do stołka"" przewodniczącego partii, odparł, że ""tak zupełnie nie jest"". Schetyna podkreślił też, że senatorowie elekci Koalicji Obywatelskiej i reszty opozycji to jest bardzo dobra drużyna. POLECAMY: Joanna Mucha: rozważam start w wyborach na szefa PO Źródło: ""Wprost""; ""Rzeczpospolita""",Grzegorz Schetyna,
https://wiadomosci.onet.pl/kraj/zieloni-maja-zostac-w-klubie-ko/s9fd5br,Zieloni mają zostać w klubie KO,"Tak brzmi rekomendacja dla posłów od Rady Krajowej Zielonych. Dotychczas nie było przesądzone, czy Zieloni znajdą się we wspólnym klubie KO w nowej kadencji Sejmu.","Koalicja Obywatelska uzyskała drugi wynik w wyborach parlamentarnych i ma 134 mandaty, tworzą ją Platforma Obywatelska, Nowoczesna, Inicjatywa Polska i Zieloni.",Zieloni zasiądą w klubie PO,
https://wiadomosci.onet.pl/tylko-w-onecie/co-musi-zrobic-po-by-wygrac-z-pis-opinia/83kssc8,Brak zmian w PO to zła strategia. Ale jest jeszcze gorsza [OPINA],"Zmiana w kierownictwie Platformy Obywatelskiej jest konieczna. Nie po to, by ""karać"" Grzegorza Schetynę czy wyłącznie na niego zrzucać odpowiedzialność za słabszy wynik w ostatnich wyborach. Powód jest znacznie poważniejszy – obecne kierownictwo nie daje nadziei na wygraną w przyszłości. I są na to dowody.","W rozmowach z przedstawicielami obecnego kierownictwa partii lub udzielanych przez nich wywiadach przewija się zestaw kilku argumentów, by jednak wszystko pozostało po staremu.  Przede wszystkim, słyszymy, że Grzegorz Schetyna nie sam jeden jest winien wyniku, a sprowadzenie całej kampanii do jednej osoby to daleko idące uproszczenie. Jest w tym zdaniu wiele prawdy. Ale podobnie jak trener nie jest wyłącznie odpowiedzialny za rezultaty drużyny piłkarskiej, to zwykle on jest karany, kiedy drużyna przegrywa. Z prostych powodów – to on podejmuje decyzje kadrowe oraz taktyczne, to on narzuca pewien styl gry i on dobiera sobie najważniejszych współpracowników. Wreszcie, co równie istotne, łatwiej wymienić osobę prowadzącą niż cały zespół. Dokładnie tak samo jest w przypadku partii politycznej – z dnia na dzień nie da się wprowadzić do partii kilkadziesiąt tysięcy nowych członków w miejsce dotychczasowych. Jeśli w ugrupowaniu ma się pojawić nowa energia, impuls musi przyjść z góry. Sympatyk futbolu mógłby w tym miejscu – nie bez racji – odpowiedzieć, że dobre kluby nie wymieniają trenera po kilku porażkach, ale dają mu czas na zbudowanie drużyny. Zgoda, w tym celu prowadzący musi się jednak cieszyć pewnym poważaniem zarówno wśród kibiców, jak i samych zawodników. Grzegorz Schetyna nie ma tego luksusu. Kolejne badania konsekwentnie pokazują, że w rankingach zaufania ląduje bardzo nisko, a niekiedy najniżej spośród wszystkich analizowanych polityków. Schetyna na te zarzuty odpowiada, że Jarosław Kaczyński również wzbudza nieufność wielu Polaków, a mimo to nie tylko utrzymał fotel szefa partii, ale i wygrał wybory. Problem w tym, że nawet jeśli Kaczyński ma wielu przeciwników – choć akurat ostatnio w rankingach zaufania wypada lepiej – to wśród sympatyków PiS jego pozycja jest niezachwiana. Grzegorz Schetyna o sobie tego powiedzieć nie może.  W sondażu przeprowadzonym tuż przed wyborami przez Instytut Badań Spraw Publicznych, badającym poparcie dla polityków Platformy Obywatelskiej lider zajął ostatnie miejsce. Nieco ponad 35,5 procenta badanych ""zdecydowanie popiera” lub ""raczej popiera” jego działania, podczas gdy zwycięski Donald Tusk cieszy się poparciem ponad 81 proc. badanych. Między Tuskiem a Schetyną znaleźli się też między innymi Małgorzata Kidawa-Błońska, Ewa Kopacz, Rafał Trzaskowski, Borys Budka, Bartosz Arłukowicz – słowem niemal wszyscy najbardziej znani politycy PO. Najważniejsze jednak jest to, że sondaż przeprowadzono wśród… zwolenników tej partii! Okazuje się zatem, że obecny przewodniczący musi przekonywać do siebie nie tylko niezdecydowany elektorat, ale także – a może przede wszystkim – wyborców swojego ugrupowania. Znów, nie można z góry zakładać, że taka sztuka mu się nie uda. Do tego jednak potrzeba zmiany taktyki, bo ta stosowana dotychczas zawiodła. Schetyna nie chce tego jednak przyznać.  ""Szkoda, że opozycja nie poszła do tych wyborów zjednoczona. Gdybyśmy utrzymali formułę Koalicji Europejskiej ten wynik byłby znacznie lepszy"" - mówi w ostatnim wywiadzie dla ""Rzeczpospolitej”, a ""dowody” na poparcie swojej tezy przedstawia dwa.  Po pierwsze, zsumowany wynik wszystkich partii opozycyjnych sięgający 47 proc. jest wyższy niż wynik PiS. Kłopot w tym, że – jak powtarzano już wielokrotnie – polityka to nie matematyka, a łączne poparcie dla poszczególnych, realnych partii nie jest równe poparciu dla jednego ugrupowania, które nigdy nie powstało. Już wybory europejskie pokazały, że łączenie pod jednym dachem prawicy, centroprawicy i lewicy może demobilizować część wyborców każdej z tych opcji.  Po drugie, Schetyna za dowód na sukces modelu współpracy uważa… wybory do Senatu. Przypomnijmy więc, że w wyborach do Senatu obowiązuje inna ordynacja wyborcza, a zatem rządzi nimi zupełnie inna logika! Ponadto, mimo że dziś przewodniczący taką wagę przykłada do Izby Wyższej, w czasie kampanii partia nie angażowała się specjalnie w pomoc poszczególnym kandydatom na senatorów. I wreszcie, warto przypomnieć, że w wyborach do Senatu opozycja – KO, SLD i PSL – zdobyła łącznie 43,66 proc. głosów wobec 44,56 oddanych na PiS. A więc nawet przy takiej współpracy nie udało się pokonać partii rządzącej, większość zaś uzyskano tylko dzięki senatorom niezależnym i sporom na prawicy, która też wystawiała niekiedy więcej niż jednego kandydata w okręgu. Krótko mówiąc, powtarzana nam od miesięcy teza, że kluczem do wygranej jest zjednoczenie wszystkich ze wszystkimi nie znajduje poparcia w faktach. Mało tego, sądzę, że nie wierzy w nią także Grzegorz Schetyna, bo te fakty widzi. Wezwania do zjednoczenia służą mu raczej do pacyfikacji potencjalnych rywali i zamaskowania faktu, że sama Platforma nie potrafi pozyskać nowych wyborców. Procentowy wynik Koalicji Obywatelskiej jest niższy niż łączny wynik PO i Nowoczesnej w 2015 r. To kolejny fakt i kolejny powód, dla którego tego rezultatu trudno racjonalnie bronić. Jeden z posłów PO, dziś krytyczny wobec jej lidera powiedział mi niedawno, że kierownictwo partii wciąż wierzy, że PiS ostatecznie przegra samo ze sobą. Że kolejna afera wreszcie przeważy szalę i poparcie dla partii Kaczyńskiego zacznie spadać, a wtedy największa partia opozycyjna znajdzie się na czele. Innymi słowy, wystarczy poczekać na brzegu rzeki, a trup PiS sam w końcu przypłynie.  Jeśli tak jest w istocie – a przytoczone wyżej wypowiedzi Schetyny na to wskazują – to wyborcy PO mają powody do niepokoju. Oczywiście, niewykluczone, że kolejny Marian Banaś lub Marek Kuchciński wreszcie pociągnie PiS w dół. Nie ma jednak żadnej pewności, że to na Koalicję Obywatelską przeniosą swoją sympatię wyborcy. Dziś nie muszą już tego robić. Ci o prawicowych poglądach mogą życzliwiej spojrzeć na PSL, a ci, których do PiS przyciągnęły postulaty socjalne mogą powędrować w stronę Lewicy. To samo dotyczy zresztą obecnych wyborców KO. Czy zatem tylko Grzegorz Schetyna jest winien wyborczej porażki? Oczywiście, że nie. Czy wymiana lidera daje gwarancję, że poparcie dla PO zacznie rosnąć? Bynajmniej.  Jedno jest jednak pewne. Brak zmian to gwarancja, że lepiej nie będzie. Krótko mówiąc, wymiana lidera PO może przynieść negatywne skutki, zgoda. Ale może przynieść też pozytywne. Tymczasem pozostawienie dotychczasowego kierownictwa nic dobrego raczej nie przyniesie. Łukasz Pawłowski – sekretarz redakcji i szef działu politycznego „Kultury Liberalnej”. Twitter: @lukpawlowski",Grzegorz Schetyna,
https://wiadomosci.onet.pl/kraj/jerzy-meysztowicz-o-poczatkach-politycznych-oraz-upadku-ryszarda-petru/2vfweqj,Jerzy Meysztowicz: w pewnym momencie PO nie miała nic do zaoferowania,"- Niektórzy uznali, że pierwszym symptomem, iż Ryszard Petru nie wyczuwa tych niuansów, było jego mało fortunne orędzie do narodu przed świętami Bożego Narodzenia w 2015 r.. Ryszard nagrał wystąpienie, w którym wprost oświadczył, że jest liderem opozycji, i niestety otarł się o śmieszność - opowiada Jerzy Meysztowicz w wywiadzie dla ""Plus Minus"" dziennika ""Rzeczpospolita"".","Meysztowicz mówi, że gdy dołączał do Platformy Obywatelskiej w 2009 r., myślał, że zrobi coś pożytecznego dla Polski. - Bardzo się zawiodłem - przyznaje i tłumaczy, że Platforma, choć odwoływała się do ""przedsiębiorczości i ciężkiej pracy Polaków"" to ""zbyt mało się tą grupą zajmowała"". - Myślę, że po prostu nikomu się nie chciało. W pewnym momencie PO nie miała nic do zaoferowania. Ludzie myśleli, że ten projekt będzie się toczył siłą rozpędu. Michał Boni przygotował świetną strategię ""Polska 2030"", z której nikt nie skorzystał. To samo było z moimi pomysłami - mówi w dodatku do ""Rzeczpospolitej"" ""Plus Minus"" Jerzy Meysztowicz. Rozmówca tłumaczy, jak doszło do jego zniechęcenia PO. - Ryszard Petru był również jedną z osób, które próbowały coś zdziałać w PO i został bardzo nieładnie potraktowany. (...) Ryszard, stojąc z boku Platformy, krytycznie odnosił się do pewnych posunięć rządu, m.in. do zmiany OFE. Oni uznali, że nie będą promować faceta, który krytykował ich genialne posunięcie. Rozmawiałem z Ryszardem nieraz o tej niechęci PO do działania i podczas jednej z rozmów uznaliśmy, że trzeba powołać nową formację - wyznaje. Choć Nowoczesna miała mocny start, nie poszła na fali sukcesu, mimo że Ryszarda Petru ogłoszono liderem opozycji. - I tu pojawił się problem, bo Ryszard w to uwierzył. Sam zaczął się traktować jak lider opozycji, a w takiej sytuacji od śmieszności dzieli polityka bardzo cienka linia. Niektórzy uznali, że pierwszym symptomem, iż Ryszard Petru nie wyczuwa tych niuansów, było jego mało fortunne orędzie do narodu przed świętami Bożego Narodzenia w 2015 r. Ryszard nagrał wystąpienie, w którym wprost oświadczył, że jest liderem opozycji, i niestety otarł się o śmieszność - opowiada Meysztowicz. Czarę goryczy przelała wyprawa Petru do Portugalii podczas strajku w Sejmie. - Przecież on był cały czas na widelcu. Wiadomo było, że PiS tylko czeka na jego potknięcie - dodaje. - Wcześniej popełniał drobne błędy. Nie sądziliśmy, że popełni błąd kardynalny. Gdyby jego eskapada nie odbyła się w okresie strajku, to nie miałaby takiej siły rażenia. Ale liczył się moment i ta wycieczka okazała się tragiczna w skutkach. Płacimy za to do dzisiaj - wyznaje rozmówca ""Plus Minus"". - Ja nadal uważam, że Nowoczesna jest najlepszym projektem politycznym od lat, a Ryszard był najlepszą osobą, która mogła go pociągnąć, i sam to zniszczył. Facet, który miał ambicje bycia premierem, który mógł mieć u siebie pół Platformy, gdyby tylko kiwnął palcem, poślizgnął się na takim numerze - dodaje.",Jerzy Meysztowcz,
https://wiadomosci.onet.pl/kraj/grzegorz-schetyna-zaden-senator-nie-przejdzie-na-strone-pis/qzc9etx,Grzegorz Schetyna: żaden senator nie przejdzie na stronę PiS,"Nie jestem przywiązany do stołka szefa partii - mówi w piątkowym wywiadzie dla ""Rzeczpospolitej"" przewodniczący PO Grzegorz Schetyna. Nie wyklucza również przedterminowych wyborów parlamentarnych, wskazując na konflikt wewnątrz PiS. Wyraził też przekonanie, że żaden z senatorów nie przejdzie na stronę PiS.","Schetyna pytany przez gazetę, jak ocenia wynik październikowych wyborów, przyznał, że zawsze mogłoby być lepiej, choć dzieli go na ten sejmowy i ten senacki. Wynik w wyższej izbie parlamentu - komentuje jako zwycięski dla opozycji. - To niespodziewane, ale to wynika z tego, że partie opozycyjne potrafiły współpracować i zrobić sobie miejsce. Rzadko tak się zdarza w polskiej polityce, że Sejm ma inny wyborczy werdykt, a w Senacie jest inaczej - wskazał szef PO w rozmowie z ""Rzeczpospolitą"". Pytany o swoją przyszłość jako przewodniczącego PO, Schetyna wskazał, że jego kadencja jest do stycznia i to członkowie partii dokonają wyboru. Podkreślił, że tym, co czeka partię w najbliższym czasie, to wybory w klubie parlamentarnym (12 listopada). Dodał, że bierze pod uwagę ponowne ubieganie się o szefostwo w Platformie, choć dziś nie jest to dla niego priorytetowe. Przewodniczący PO - odnosząc się do kwestii przyspieszenia wyborów na szefa partii - odparł: ""ale dlaczego mam przyspieszyć, jeżeli jesteśmy dzisiaj w takiej sytuacji, że są protesty wyborcze ze strony PiS i próbuje się podważyć wynik wyborczy do Senatu?"". - Nie mogę pozwolić na to, aby te miliony głosów zostały wyrzucone do kosza, bo mamy się zająć czymś innym - zaznaczył. Szef PO w wywiadzie dla ""Rz"" nie wyklucza również scenariusza wcześniejszych wyborów parlamentarnych.",Grzegorz Schetyna,
https://wiadomosci.onet.pl/kraj/tajnie-spotkanie-liderow-po-przyszlosc-schetyny-zagrozona/6776ph7,"""Wprost"": Tajne spotkanie liderów PO. Koniec panowania Schetyny?","W środę odbyło się spotkanie liderów Platformy Obywatelskiej zorganizowane przez Stanisława Gawłowskiego - informuje ""Wprost"". W zebraniu miało wziąć udział 60 prominentnych osób, w tym szefowie regionów.","– Gawłowski zaprosił do restauracji Chianti przy Foksal wierchuszkę Platformy. Przyszli najważniejsi ludzie PO. A wśród nich Kierwiński, Budka, Sikorski, Arłukowicz, Tomczyk, Nitras, Raś, Truskolaski, Leszczyna, Zdrojewski, Małecka-Libera, Cichoń, Sowa. Z ważnych nazwisk nie było tylko Halickiego, Siemoniaka i Kidawy - powiedział informator tygodnikowi ""Wprost"". Według jego relacji ""przyjęcie zorganizowane przez Gawłowskiego było wyreżyserowanym spektaklem na rozwiązanie na stanowisku przewodniczącego PO"". - On miał przygotowany scenariusz imprezy - przekonuje. Sam Stanisław Gawłowski potwierdza, że do takiego spotkania doszło, ale uważa, że miało jedynie charakter towarzyski - dodał. Senator-elekt wyjaśnił, że zaprosił ""przyjaciół, którzy w każdy najdrobniejszy sposób wsparli mnie w moim życiu"". Na spotkaniu obecna była również Izabela Leszczyna, która w rozmowie z tygodnikiem zaznaczyła, było to prywatne spotkanie polityków. – Nie podejmowaliśmy na nim żadnych decyzji politycznych. Było wiele osób, które się wzajemnie lubią i wymieniają poglądy na Polskę – zapewniła. Jak podaje informator ""Wprost"", na spotkaniu miał zostać uzgodniony plan odsunięcia Grzegorza Schetyny od władzy. - Dzisiaj mają się do niego udać i powiedzieć, że musi odejść. Mają mu jako rekompensatę zaproponować wicemarszałka Sejmu. Chcą by Borys Budka został szefem klubu, a jeśli się uda to szefem partii. Wtedy na szefa klubu chcą nominować Izabelę Leszczynę. A marszałkiem Senatu zrobić Bogdana Zdrojewskiego - przekonuje informator. Zaznaczył również, że wybory na nowego szefa Platformy miałyby się odbyć na przełomie listopada i grudnia. - Do tego trzeba przekonać zarząd, którego duża część była na imprezie Gawłowskiego - tłumaczył. Źródło: ""Wprost""",Stanisław Gawłowski,
https://wiadomosci.onet.pl/kraj/kto-nowym-szefem-po-po-wyborach-schetyna-biore-pod-uwage-kandydowanie/wg096s1,"Grzegorz Schetyna ""bierze pod uwagę ponowne ubieganie się o funkcję szefa PO""","- Trudno walczyć z telewizją publiczną, trudno walczyć w nierównej walce. Szkoda moim zdaniem, że opozycja nie była zjednoczona. Gdybyśmy utrzymali formułę Koalicji Europejskiej ten wynik byłby lepszy - mówił Grzegorz Schetyna w internetowym programie ""Rzecz o polityce"".","Lider PO był pytany w programie ""Rzeczpospolitej"", czy po wyborach nie widzi powodu do dymisji z funkcji szefa Platformy. - Na razie muszę przypilnować kwestii, które są dzisiaj najważniejsze, tzn. kwestia Senatu, wybór w Senacie, wybór w klubie - to jest kwestia najbliższych dni - powiedział Schetyna. Dopytywany był, czy będzie ubiegał się o ponowny wybór na przewodniczącego PO. - Biorę (to - red.) też pod uwagę, dzisiaj to nie jest dla mnie priorytet (..) jeszcze zobaczymy, nie chcę budować poczucia, że chcę zrobić coś na siłę czy przeciwko - powiedział Schetyna. - Ja chcę dzisiaj skończyć to, co jest najważniejsze, czyli zamknąć zwycięstwo do Senatu konkretnym wyborem prezydium Senatu, przeprowadzić wybory w klubie parlamentarnym i być gotowym do konstrukcji wyborów kandydata KO na prezydenta i przewodniczącego PO - dodał Schetyna. Na uwagę, że jest poczucie, że ""jest przywiązany do stołka"" przewodniczącego partii, odparł, że ""Tak zupełnie nie jest"". Schetyna podkreślił też, że senatorowie-elekci Koalicji Obywatelskiej i reszty opozycji to jest bardzo dobra drużyna. Dodał, że ze strony PiS były ""próby korupcji politycznej"", aby przeciągnąć senatorów na swoją stronę zdobyć większość w izbie. - Spaliły na panewce, stąd takie zaangażowanie PiS-u teraz w liczenie (ponowne - red.) głosów i budowanie większości w inny sposób - powiedział Schetyna. - Senat w rękach opozycji to jest absolutnie nowe otwarcie i wierzę, że pokażemy, że może jedna z izb parlamentu normalnie funkcjonować (...). Że nie będzie takich wariantów, jak były w poprzedniej kadencji, że na skróty przeprowadza się ustawy w ciągu kilkunastu godzin - mówił lider PO. Zaznaczyła, że Senat ma inicjatywę legislacyjną i na temat wniosków Senatu będą przeprowadzane debaty w Sejmie. - My musimy nauczyć się innego rodzaju parlamentaryzmu, w którym jest debata, otwartość, szanuje się prawa opozycji, a nie robi się tak, jak przez ostatnie cztery lata - powiedział Schetyna. Zobacz wywiad na stronie internetowej ""Rzeczpospolitej""",Grzegorz Schetyna,
https://wiadomosci.onet.pl/tylko-w-onecie/newsletter-onetu-andrzej-stankiewicz-wielki-foch-w-senacie/ybjn7gs,Newsletter Onetu. Andrzej Stankiewicz: wielki foch w Senacie,"Myśleli Państwo, że jedyny kłopot z Senatem to przeciąganie liny między opozycją a władzą? To kłopot ważny, ale — zapewniam Państwa — niejedyny. Nawet jeśli opozycja przejmie rządy w wyższej izbie parlamentu, to i tak będzie to koalicja krucha, o którą liderzy opozycji będą drżeć niemal przy każdym głosowaniu. Czemu? Ano przez ego.","Spora część senatorów to primadonny, których nie sposób zdyscyplinować tak, jak posłów. Proszę zobaczyć, co mówi w rozmowie z dziennikarzem Onetu Sebastianem Białachem świeżo wybrany senator lubelski wybrany z list Koalicji Obywatelskiej. Coś w stylu: ""Ta opozycja to taka sobie jest, może wstąpię do ich klubu, a może nie wstąpię"". O, i taki cytacik jeszcze: ""Nigdy nie zgodzę się na dyscyplinę partyjną"".  Wcześniej podobne fochy stroił Krzysztof Kwiatkowski, były minister sprawiedliwości w rządzie PO i prezes Najwyższej Izby Kontroli z nadania tej partii. A przecież opozycja ma w Senacie dwa głosy przewagi nad PiS. Dwa głosy, wliczając w to panów Burego i Kwiatkowskiego.  Senatorowie wybierani są w okręgach jednomandatowych — czyli zwycięzca bierze mandat, a reszta stawki odpada. To powoduje, że u senatorów występuje na stałe podwyższony poziom megalomanii, nawet biorąc pod uwagę to, że u wszelkiej maści polityków jest on zazwyczaj pokaźny. Zapytałem niedawno jednego z liderów opozycji w Senacie minionej kadencji — tej rządzonej samodzielnie przez PiS — jak ocenia nowy skład klubu PO w Senacie. Westchnął i rzekł: — Już w poprzedniej kadencji trudno było nad nimi zapanować. Każdy był przekonany o swojej wyjątkowości i oczekiwał szczególnych zabiegów. Teraz będzie jeszcze gorzej.  Bo w tej kadencji senatorowie są jeszcze bardziej wyjątkowi i szczególni.  Andrzej Stankiewicz jest autorem Informacyjnego Newslettera Onetu – zapisz się już dziś! Tu znajdziesz formularz. Składając protesty wyborcze w sprawie wyborów do Senatu, politycy PiS sugerują, że mogło w nich dochodzić do fałszerstw. Czy w ogóle sfałszowanie wyborów jest możliwe? Dziennikarz Onetu Bartosz Paturej pokazuje na swym przykładzie, jak wygląda praca w komisji wyborczej. Jego wniosek — to nie jest możliwe.  Senator PSL Jan Filip Libicki był moim gościem w programie ""Onet Opinie"". Libicki był w przeszłości politykiem PiS. Zapytałem go więc, jak dziś ocenia sytuację w tej partii po wyborach?  — Wiele wskazuje na to, że przy tych transferach społecznych, które odbywały się przez 4 lata i przy sprzyjających mediach publicznych, osiągnięty przez PiS rezultat, ponad 43 proc., jest sufitem. Więcej nie są w stanie zdobyć — powiedział senator PSL. Jego zdaniem to kluczowy wniosek przed wyborami prezydenckimi. — To oznacza, że druga kadencja Andrzeja Dudy jest poważnie zagrożona — ocenił. Czemu? Ano dlatego, że prezydent musi dostać w wyborach ponad 50 proc. głosów.  Po wyborach trwa ferment w każdym środowisku politycznym. Wszyscy czują się mniej czy bardziej wygrani. Nawet Platforma, choć ona ewidentnie dostała łupnia. W partii rośnie liczba działaczy, którzy domagają się głowy Grzegorza Schetyny. Lider śląskiej PO Borys Budka jest jednym z tych, którzy są gotowi rzucić rękawicę Schetynie.  Biorąc pod uwagę to, co się działo w ostatnich miesiącach w relacjach Polski i Izraela, to będzie bardzo zajęty człowiek. Proszę poznać Alexandra Ben-Zvi, nowego ambasadora Izraela w Polsce. Pasjonat gotowania, który brał udział w telewizyjnych programach kulinarnych. Kocha piłkę nożną — był piłkarzem i trenerem drużyny dyplomatów. No i należy do zespołu rockowego. ",Autorem dzisiejszego newslettera jest Andrzej Stankiewicz,
https://wiadomosci.onet.pl/kraj/wybory-prezydenckie-2020-jan-filip-libicki-komentuje-w-onet-opinie/56z5fw9,"Jan Filip Libicki w ""Onet Opinie"": druga kadencja Dudy jest poważnie zagrożona",Senator PSL Jan Filip Libicki był gościem Andrzeja Stankiewicza w programie “Onet Opinie”.,"Libicki był w przeszłości politykiem PiS. Jak dziś ocenia sytuację w tej partii po wyborach? — Oczekiwania PiS po wyborach europejskich były olbrzymie. Wiele wskazuje na to, że przy tych transferach społecznych, które odbywały się przez 4 lata i przy sprzyjających mediach publicznych, osiągnięty przez PiS rezultat, ponad 43 proc., jest sufitem. Więcej nie są w stanie zdobyć —powiedział senator PSL. Jego zdaniem to kluczowy wniosek przed wyborami prezydenckimi. — To oznacza, że druga kadencja Andrzeja Dudy jest poważnie zagrożona — ocenił. — Opozycja musi znaleźć kandydata, który jest absolutnie samodzielny. Widzę dwóch takich polityków: Donalda Tuska i Władysława Kosiniaka-Kamysza – stwierdził Libicki.",,
https://wiadomosci.onet.pl/tylko-w-onecie/borys-budka-w-onet-rano-komentuje-sprawe-dwoch-wiez-kaczynskiego/gj3fxmx,"Budka o sprawie ""dwóch wież"" Kaczyńskiego: stworzono machinę dającą gwarancję nietykalności","Borys Budka był gościem Iwony Kutyny w ""Onet Rano."". Poseł PO-KO skomentował decyzję Prokuratury Okręgowej w Warszawie, która odmówiła wszczęcia śledztwa ws. budowy tzw. dwóch wież w centrum Warszawy. - Po pierwsze, złamano prawo. Decyzja w tej sprawie powinna być wydana w ciągu 30 dni. Po drugie, zmieniono tak przepisy, że poszkodowany praktycznie nie ma możliwości wniesienia subsydiarnego aktu oskarżenia – ocenił Budka. - W Polsce stworzono machinę, która w takich przypadkach daje gwarancję nietykalności politykom obozu rządzącego – dodał. Chcesz dowiedzieć się więcej? Kliknij tutaj: vod.pl.",,,
https://wiadomosci.onet.pl/tylko-w-onecie/borys-budka-bedzie-kandydowal-na-szefa-po-stawia-jeden-warunek/9szh2vj,Borys Budka będzie kandydował na szefa PO? Stawia jeden warunek,"Borys Budka był gościem Iwony Kutyny w ""Onet Rano."". Poseł PO-KO wypowiedział się m.in. na temat swojego startu w wyborach na szefa partii. - Jestem gotowy do kandydowania, chociażby dlatego, żeby było dwóch kandydatów, ale to nie jest kwestia osoby. To jest przede wszystkim kwestia wizji - stwierdził Budka. - Zmiana tylko dla zmiany tej czy innej osoby absolutnie to nie jest coś czego oczekują wyborcy. Oczekują tego byśmy jasno, czytelnie pokazali naszą wizję Polski za cztery lata, jak jesteśmy w stanie przekonać tych, którzy na nas nie zagłosowali. Nie chodzi o to, czy to będzie Grzegorz Schetyna, Borys Budka, Joanna Mucha, Małgorzata Kidawa-Błońska czy nawet Donald Tusk. Tu chodzi o to, żeby pokazać nową jakość, nową wizję. Tylko pod tym warunkiem ja zdecyduje się kandydować - dodał. Chcesz dowiedzieć się więcej? Kliknij tutaj: vod.pl.",,,
https://wiadomosci.onet.pl/kraj/edukacja-seksualna-w-polsce-tematem-debaty-w-parlamencie-europejskim/763j1qf,W PE debata o edukacji seksualnej w Polsce. Sala była praktycznie pusta,"Większość uczestników debaty nad procedowanym w polskim Sejmie projektem ustawy stanowili europosłowie Wiosny, PiS i PO. - Można odnieść wrażenie, że to projekt pisany pod dyktando lobby pedofilskiego - mówił Robert Biedroń. - Czy jest pan za propagowaniem pedofilii? Bo właśnie o tym mówi ta ustawa - ripostowała Beata Kempa.","Debata została zorganizowana na wniosek grupy Socjalistów i Demokratów, do której należy partia Wiosna. Uczestniczyło w niej niewielu posłów, sala praktycznie była pusta. Głos w dyskusji zabrało ponad 20 parlamentarzystów różnych frakcji, w tym najwięcej z Polski; polscy europosłowie wypowiadali się też najbardziej emocjonalnie. Robert Biedroń (Wiosna) powiedział, że choć jest 2019 r., dyskusja prowadzona jest jak „w średniowieczu”. - Rząd PiS w ostatnią środę przedstawił nowelizację projektu dotyczącego penalizacji edukacji seksualnej. Można odnieść wrażenie, że to projekt pisany pod dyktando lobby pedofilskiego. Tak naprawdę stwarza piekło dla ofiar, a otwiera niebo dla pedofilii – powiedział Biedroń. Anna Zalewska (PiS) w odpowiedzi powiedziała, że z dużą przykrością wsłuchuje się w debatę, która ""oparta jest na kłamstwie"". - Pan poseł Biedroń parlamentarzystów i Komisję Europejską po prostu okłamał. Rząd polski nie pracuje nigdzie, na żadnym poziomie, nad jakąkolwiek ustawą zakazującą edukacji seksualnej – powiedziała. Dodała, że debata została zorganizowana, mimo że edukacja jest wyjęta spod jurysdykcji traktatów europejskich. - Edukacja seksualna w Polsce jest (…) w prawie oświatowym, jest na każdym poziomie edukacji. Jest to edukacja, która widzi młodego człowieka razem z jego potrzebami. Uczy go miłości, partnerstwa, odpowiedzialności, uczy szacunku do siebie nawzajem, uczy zachowań w sytuacjach kontrowersyjnych, skrajnych – mówiła. Zdziwienie, że w Parlamencie Europejskim prowadzona jest debata o edukacji seksualnej w Polsce, wyraziła Elżbieta Łukacijewska (PO). - Papież Franciszek powiedział, że seks jest darem Boga. Edukacja seksualna musi być prowadzona w szkołach. Powiedział to w trosce o młode pokolenie – mówiła. Dodała, że jest zdziwiona, że władze w Polsce „są głuche na wszelkie racjonalne i naukowe argumenty”. - W Polsce coraz więcej osób jest zarażonych chorobami wenerycznymi, kuleje profilaktyka HIV, rośnie liczba matek poniżej 15 roku życia. Dzieci rodzą dzieci. Wzrasta liczba młodych osób, które odbierają sobie życie przez brak zrozumienia, nietolerancję i nienawiść. Tylko w 2018 roku 13,5 tys. dzieci w Polsce padło ofiarą przemocy seksualnej – mówiła Łukacijewska. Patryk Jaki (PiS) przeczytał na sali zapisy projektu. - To nie jest kryminalizacja edukacji. Jest to zakaz promowania pedofili – powiedział. Dodał, że europosłowie powinni przeczytać tekst projektu przed oskarżaniem kogokolwiek. Jak zaznaczył, nie jest to projekt rządowy, a obywatelski. - Nawet rząd w Polsce nie zajął stanowiska w tej sprawie, że będzie go popierał, bądź nie. Powiedział coś innego – że każdy projekt obywatelski, który zostanie zgłoszony do wysokiej izby, nie będzie odrzucony przed pierwszym czytaniem – wskazał. Jadwiga Wiśniewska (PiS) powiedziała, że chce sprostować ""kłamstwa"" europosła Biedronia, bo jest to projekt obywatelski, a nie rządowy. - Czego on dotyczy? Zawiera tylko cztery paragrafy. Kto publicznie propaguje lub pochwala zachowania o charakterze pedofilskim podlega karze grzywy, ograniczenia wolności lub pozbawienia wolności do lat 12. Kto się z państwa z tym nie zgadza proszę podnieść rękę. Biedroń tylko. (…) Pan Biedroń jest ordynarnym kłamcą - mówiła. Projekt krytykowała europosłanka Magdalena Adamowicz (PO). Mówiła, że Jaki oraz część europosłów kłamała. - Karane mają być informacje dotyczące antykoncepcji i profilaktyki. (…) Myli się pedofilię z edukacją seksualną – wskazała. Zdaniem europosłanki Beaty Kempy (PiS) nie można zapominać, że projekt jest obywatelski, a nie rządowy. - Panie Biedroń, stawiam Panu pytanie. Czy jest Pan za propagowaniem pedofilii? Bo właśnie o tym mówi ta ustawa - o zakazie propagowania pedofilii w Polsce. (…) Będziemy bronić i chronić dzieci, czy to się Panu podoba czy nie – powiedziała. W debacie wziął udział także komisarz ds. unii bezpieczeństwa Julian King, który odnosił się do projektu. - Według naszej wiedzy tego rodzaju przepisy nie weszły w życie, a na temat projektów ustaw Komisja Europejska się nie wypowiada – zaznaczył. Dodał, że traktat unijny przewiduje, że państwa członkowskie są same odpowiedzialne za programy nauczania i organizację systemów oświatowych.",Parlament Europejskie. Zdjęcie ilustracyjne,
https://wiadomosci.onet.pl/swiat/donald-tusk-kandydatem-na-przewodniczace-epl-nie-bedzie-mial-konkurencji/szehpg8,Nieoficjalnie: Donald Tusk raczej bez konkurencji na przewodniczącego EPL,"Szef Rady Europejskiej Donald Tusk, który przez macierzystą Platformę Obywatelską został zgłoszony na przewodniczącego Europejskiej Partii Ludowej, raczej nie będzie miał konkurencji na listopadowym kongresie EPL - wynika z nieoficjalnych informacji PAP ze źródeł w ugrupowaniu.","Ponad 700 delegatów z około 50 partii krajowych będzie 20 listopada w Zagrzebiu na kongresie EPL decydowało o nowym liderze. Teraz przewodniczącym europejskiej chadecji jest Francuz Joseph Daul. Zbieg zakończenia jego kadencji i kadencji Tuska w strukturach unijnych był dla wielu działaczy partyjnych darem od losu. EPL, choć pozostała największą siłą polityczną po majowych wyborach do Parlamentu Europejskiego, to zmniejszyła liczbę mandatów, przez co jej wpływy osłabły. Dlatego poszukiwano nowego lidera, który mógłby dbać, tak jak robił to Daul o jedność partii, ale jednocześnie był widoczny i potrafił przyciągać wyborców. Pierwsze nieoficjalne informacje, że były polski premier miałby stanąć na czele Europejskiej Partii Ludowej podał na początku miesiąca dziennik ""Frankfurter Allgemeine Zeitung"", ale w kuluarach partii mówiło się o tym wcześniej. - Wszyscy go namawiają i przekonują od dwóch miesięcy - powiedziało PAP źródło zbliżone do tych rozmów w Brukseli. W EPL kalkulują, że Tusk jako były wieloletni premier, ale przede wszystkim znany w Europie były szef Rady Europejskiej będzie w stanie nadać ugrupowaniu nową dynamikę. - Jest oczekiwanie na nową energię, wszyscy widzą co się dzieje w Europie, że trzeba szukać sposobów na walkę z populistami - podkreślił rozmówca PAP. W piątek szef Platformy Grzegorz Schetyna poinformował, że oficjalnie złożył wniosek w sprawie powołania Tuska na szefa EPL. Obaj politycy widzieli się dzień wcześniej w Brukseli, gdzie, według informacji PAP, były premier miał dać zielone światło szefowi PO na przedstawienie jego kandydatury. Chętnych do dopełnienia tej formalności miało być ponoć więcej, ale zwyciężyła kalkulacja, że nie wyglądałoby to najlepiej, gdyby Tuska nie zgłosiła jego macierzysta formacja. Teoretycznie do 13 listopada mogą się pojawić konkurenci wobec Polaka, bo wówczas mija termin na zgłaszanie kandydatur. - Wątpię, żeby do tego doszło - powiedziało PAP źródło zbliżone do kierownictwa EPL - Ale to demokratyczny proces i nikt nikogo nie powstrzymuje. Statut EPL nic nie mówi o tym, by w wyborach na przewodniczącego partii konieczne były przynajmniej dwie kandydatury. - Termin na zgłoszenie kandydatów mija 13 listopada. Po tym poinformujemy, kto został przedstawiony - poinformowało PAP biuro prasowe ugrupowania. Tusk sam mówił w ubiegłym tygodniu w wywiadzie dla TVN24 i Polsatu, że objęcie funkcji szefa chadeckiej międzynarodówki nie powstrzyma go przed pełnym zaangażowaniem w sprawy polskie. - Zaangażowanie w EPL, inaczej niż bycie szefem Rady Europejskiej, nie wyklucza zaangażowania w sprawy krajowe. Nie mówię tu o wyborach prezydenckich, tylko generalnie o moim powrocie do aktywności w życiu publicznym w Polsce - podkreślał. Choć szefowanie Europejskiej Partii Ludowej, której główna siedziba mieści się w Brukseli to - jak przekonują w partii - ""praca na pełen etat"", to nie przeszkadzało dwóm poprzednim przewodniczącym w angażowaniu się w inne zajęcia polityczne. Zarówno Daul, jak i jego poprzednik Wilfried Martens szefowali jednocześnie EPL i (przez jakiś czas) klubowi chadecji w europarlamencie. Najważniejsi politycy, w tym kanclerz Niemiec Angela Merkel, premierzy kilku krajów, a także kilkuset działaczy mają na kongresie statutowym 20-21 listopada w Zagrzebiu nie tylko wybrać nowego przewodniczącego, ale też wyznaczyć kierunek polityczny w kluczowych kwestiach w europejskiej polityce takich jak np. klimat. Zgodnie w regułami EPL listy z kandydatami muszą być zatwierdzone przez zgromadzenie polityczne, czyli główne ciało podejmujące decyzje pomiędzy kongresami, zanim zostaną one poddane pod rozwagę delegatom w chorwackiej stolicy. Europejska Partia Ludowa to rodzina polityczna skupiająca partie chadeckie i konserwatywno-liberalne. Należą do niej 84 ugrupowania z 43 krajów. Z Polski są to PO i PSL. Kadencja przewodniczącego EPL trwa trzy lata.",Donald Tusk,
https://wiadomosci.onet.pl/kraj/po-ko-prokuratura-11-pazdziernika-odmowila-wszczecia-sledztwa-ws-budowy-dwoch-wiez/xvm4kzv,"Prokuratura odmówiła wszczęcia śledztwa ws. budowy ""dwóch wież Kaczyńskiego""","- Dostaliśmy zawiadomienie z Prokuratury Okręgowej w Warszawie o odmowie wszczęcia śledztwa ws. budowy tzw. dwóch wież w centrum Warszawy; na odmowie wszczęcia śledztwa widnieje data 11 października, czyli piątek, przed wyborami - informują posłowie PO-KO.","Pod koniec stycznia ""GW"" opublikowała zapisy i nagrania rozmowy z lipca 2018 r. - m.in. Kaczyńskiego z austriackim biznesmenem Geraldem Birgfellnerem - dotyczącej planów budowy w Warszawie dwóch wieżowców przez powiązaną ze środowiskiem PiS spółkę Srebrna. Cezary Tomczyk (PO-KO) przypomniał na konferencji prasowej w Sejmie, że ponad pół roku temu wraz z innymi posłami PO-KO Marcinem Kierwińskim i Krzysztofem Brejzą złożył zawiadomienie do prokuratury w sprawie budowy tzw. dwóch wież. Jak dodał, zrobili to po tym, ""gdy cała Polska zobaczyła nagrania, w których Jarosław Kaczyński mówi, że aby zbudować dwie wieże w Warszawie, trzeba wygrać wybory"". Tomczyk zauważył, że do dzisiaj prezes PiS nie został w tej sprawie przesłuchany. - Przed chwilą dostaliśmy zawiadomienie z Prokuratury Okręgowej w Warszawie o tym, że sprawa ""dwóch wież"" trafia do kosza. Dostaliśmy zawiadomienie o tym w związku z naszym zawiadomieniem, że ta sprawa trafia do kosza i że prokuratura odmawia wszczęcia śledztwa w sprawie ""dwóch wież"" - powiedział Tomczyk. Dodał, że na odmowie wszczęcia postępowania jest data 11 października, czyli piątek przed wyborami. - Po to, żeby Polska nie mogła się dowiedzieć o tym, że prokuratura pod wodzą PiS-u i Zbigniewa Ziobry umorzyła sprawę ""dwóch wież"" Jarosława Kaczyńskiego - powiedział poseł PO-KO. Jak podkreślił, politycy opozycji złożyli zawiadomienie po tym ""gdy cała Polska zobaczyła nagrania, w których Jarosław Kaczyński mówi, że aby zbudować dwie wieże w Warszawie trzeba wygrać wybory"". Tomczyk zauważył, że do dzisiaj prezes PiS nie został przesłuchany w sprawie ""dwóch wież"". Zaznaczył, że ta sprawa jest wyjątkowa, ponieważ ""jak w soczewce pokazuje całe państwo PiS - tę republikę »banasiową«"". - Dzisiaj ponad wszelką wątpliwość możemy udowodnić, że państwo polskie przestało funkcjonować, że prokuratura nawet bez przesłuchania głównego świadka jest w stanie odmówić wszczęcia postępowania - ocenił poseł PO-KO. Według Kierwińskiego, Jarosław Kaczyński i ""podległe mu służby, podległa mu de facto prokuratura"" czekał do wyborów, aby zamieść sprawę planów budowy ""dwóch wież"" pod dywan. Jak ocenił, ""w państwie rządzonych przez Jarosława Kaczyńskiego i PiS nie ma już jakiejkolwiek instytucji, która mogłaby rozliczyć ważnych polityków PiS"". Poseł PO-KO zauważył, że prokuratura siedem razy przesłuchiwała Birgfellnera, a ani razu Kaczyńskiego. - Przez ponad pół roku prokuratura robiła wszystko, aby do wyborów sprawa prawdy o ""dwóch wieżach"", o biznesowych powiązaniach Jarosława Kaczyńskiego nie mogła być zamknięta i zakończona. Ponieważ wybory się odbyły prokuratura nie ma już żadnych hamulców, może tę sprawę zamieść po dywan, może ją zakończyć - powiedział Kierwiński. Na piśmie z prokuratury o odmowie wszczęcia śledztwa, adresowanym do Tomczyka, widnieje data 15 października. Kierwiński podkreślił, że w poniedziałek, przed konferencją, posłowie PO-KO otrzymali informację o decyzji prokuratury. Tomczyk zapowiedział, że ""jeżeli tyko będzie taka możliwość"" posłowie PO-KO będą składać zażalenie do sądu od decyzji prokuratury. Odmowę wszczęcia śledztwa ws. Srebrnej skomentował pełnomocnik Geralda Birgfellnera, mec. Roman Giertych. W rozmowie z TVN24 przekazał, że według niego decyzja ta jest niesłuszna, a uzasadnienie prokuratury jest miałkie. - Co możemy teraz zrobić? Możemy zażalić sprawę do sądu, prokurator może to ponownie oddalić, a my wtedy stracimy możliwość subsydiarnego, czyli prosto mówiąc: prywatnego aktu oskarżenia - mówił Giertych. - To efekt noweli, która weszła w życie 5 października. Jest krytykowana, bo godzi w prawa oskarżonych - dodawał. - Przepis ten zaproponował rząd premiera Morawieckiego trzy tygodnie po tym, jak złożyliśmy zawiadomienie w sprawie [Srebrnej - przyp. red.]. To zadziwiająca koincydencja. Pierwszym beneficjentem tego nowego przepisu jest Jarosław Kaczyński, szef partii, która dysponowała większością w polskim Sejmie. Dlatego wprowadzone prawo nazwaliśmy ""lex Kaczyński"". - Postanowienie prokuratury o odmowie wszczęcia śledztwa z zawiadomienia austriackiego biznesmena Geralda Birgfellnera jest niesłuszne i zostanie zaskarżone do sądu - zapowiedzieli pełnomocnicy Austriaka. Mec. Jacek Dubois i mec. Roman Giertych odnieśli się w ten sposób do postanowienia Prokuratury Okręgowej w Warszawie z 11 października o odmowie wszczęcia śledztwa w związku z zawiadomieniem o podejrzeniu popełnienia przestępstwa przez prezesa PiS Jarosława Kaczyńskiego, które prawnicy złożyli pod koniec stycznia.",Gerald Birgfellner,
https://wiadomosci.onet.pl/kraj/poslowie-po-ko-wnioskuja-do-pg-o-wszczecie-sledztwa-wobec-prezesa-nik-mariana-banasia/kg1lx7q,"""Republika banasiowa"". Posłowie PO-KO z wnioskiem o wszczęcie śledztwa wobec prezesa NIK","Posłowie PO-KO zapowiedzieli w poniedziałek, że złożą wniosek do prokuratora generalnego Zbigniewa Ziobry o wszczęcie śledztwa ws. prezesa NIK Mariana Banasia. Przekonywali, że prokuratura i sam Banaś powinni pokazać wszystkim Polakom, że nie żyjemy w ""republice banasiowej"".","Poseł PO-KO Cezary Tomczyk zapowiedział złożenie wniosku do prokuratora generalnego Zbigniewa Ziobry o jak najszybsze wszczęcie śledztwa w sprawie ""wszystkich zarzutów, które są podnoszone wobec pana Mariana Banasia"". Jego zdaniem, prokuratura powinna pokazać ""całej Polsce i światu"", że nie żyjemy w ""republice banasiowej"", tylko w polskim państwie, w którym ""każdy za swoje grzechy musi odpowiedzieć, a prokuratura ściga każdego, obojętnie, czy jest z partii rządzącej, czy z opozycji, gdzie NIK to też najwyższy stopień moralności i uczciwości, a prezesem NIK nie może być ktoś, kto ma kontakty z gangsterami"". - Dopóki pan Banaś będzie prezesem NIK, nie można mówić o tym, że mieszkamy w uczciwym polskim państwie, tylko w ""republice banasiowej"" - powiedział Tomczyk. Zobacz także: Afera Banasia. Szef NIK miał jeszcze dom od emeryta Na uwagę, że Banaś ma siedem dni na ustosunkowanie się do ustaleń CBA, które zostały mu przekazane w środę, oraz że na jego wyjaśnienia czekają też władze PiS, poseł Grabiec zwrócił uwagę, że zarzuty wobec szefa NIK zostały postawione publicznie miesiąc temu. Według posła Banaś niczego w tym czasie nie wyjaśnił. - Prezes Banaś przede wszystkim powinien wyjaśnić sytuację Polakom. Mieć odwagę, jako prezes ważnego urzędu państwowego, urzędu, który ma kontrolować wszystkich polityków w Polsce, urzędy centralne i samorządowe z wydatkowania środków publicznych, powinien wyjaśnić, skąd pochodzi jego majątek - podkreślił Grabiec. Tomczyk ocenił, że Marian Banaś ""nie robi sobie nic z tego, co widziała opinia publiczna"". - Tak, jakby cała Polska nie widziała, że ma kontakty z gangsterami - zaznaczył. Odnosząc się do roli CBA i prokuratury w tej sprawie, Tomczyk zwrócił uwagę, że na czele prokuratury, CBA oraz rządu stoją ""koledzy z rządu pana Banasia"". - Dobrze, żeby prokuratura była wreszcie niezależna, a niestety tak nie jest. Ale skoro tak nie jest, to opinia publiczna musi mieć pełen obraz. Pan Banaś musi tutaj stanąć i wyjaśnić wszystko przed dziennikarzami, a potem przed służbami, wyjaśnić wszystkie sprawy dotyczące swojego majątku. A jak nie, to będzie właśnie ""republika banasiowa"" w pełnym wydaniu - ocenił Tomczyk. Czytaj także - Andrzej Duda: jeśli którykolwiek zarzut okaże się prawdziwy, Banaś musi odejść W środę CBA poinformowało, że zakończyło trwającą od kwietnia kontrolę oświadczeń majątkowych Banasia, któremu od zakończenia kontroli przysługuje siedem dni na jego wyjaśnienia . Biuro nie ujawniło, jakiego rodzaju zastrzeżenia sformułowało. Według RMF FM, kontrola CBA miałaby wykazać co najmniej dwie nieprawidłowości związane z kwestiami skarbowymi i niejasnym sposobem rozliczania podatków przez obecnego szefa NIK. W czwartek Marian Banaś poinformował, że zakończył urlop bezpłatny i wrócił do pracy. Prezes NIK udał się na bezpłatny urlop pod koniec września, po emisji przez TVN programu ""Superwizjer"", w którym poinformowano, że Banaś, były minister finansów i szef Służby Celnej, zaniżył w oświadczeniach dochody z wynajmu kamienicy, była także mowa o powiązaniach Banasia z gangiem sutenerów. Jak podawał ""Superwizjer"", Banaś wpisał do oświadczenia majątkowego m.in. kamienicę w Krakowie, gdzie mieścił się pensjonat oferujący pokoje na godziny. Wynajem kamienicy o powierzchni 400 m kw. i dwóch mniejszych miał przynosić rocznie 65,7 tys. zł dochodu.",Marian Banaś,
https://wiadomosci.onet.pl/kraj/walka-o-przywodztwo-w-platformie-grzegorz-schetyna-maluje-trawe-na-zielono/5hvx64f,Walka o przywództwo w Platformie. Grzegorz Schetyna maluje trawę na zielono,"Grzegorz Schetyna napisał list do członków i wyborców Platformy Obywatelskiej, w którym przekonuje: ""nie oceniajmy źle wyników wyborów"". Dla wzmocnienia przekazu dobrał wygodne dla siebie liczby i fakty. Czy opozycja ma jakiekolwiek powody do zadowolenia, a wynik głosowania skłania do umiarkowanego optymizmu? Sprawdzamy argumenty, których użył lider największej opozycyjnej partii.","""Sytuacja Polski i Koalicji, sytuacja obozu demokratycznego i — wierzę — sytuacja Polski jest dziś dużo lepsza niż cztery lata temu"" — uważa Schetyna. Szef PO przypisuje kierowanej przez siebie formacji m.in. ""odzyskanie zaufania milionów Polaków"" oraz ""zbudowanie szerokiej współpracy opozycji"". Zwraca też uwagę na odebranie PiS większości w Senacie. ""W tej sytuacji wyników wyborów, choć są dalekie od naszych ambicji, nie oceniajmy źle"" — apeluje polityk. Jak bowiem twierdzi, kampania wyborcza ""nie była całkiem demokratyczna"". ""PiS wykorzystało w niej jako swoje narzędzie państwowe media, używające oszczerstw i języka nienawiści pod adresem opozycji i wszystkich Polaków krytycznych wobec partii rządzącej"" — pisze Schetyna w liście. W całym tekście przewija się jeszcze więcej argumentów, które mają przekonać odbiorców, że 27,41 proc. głosów oddanych 13 października na kandydatów PO jest powodem do względnego zadowolenia. Wszystko zależy od punktu widzenia. ""W wyborach do Sejmu Koalicja Obywatelska, której jesteśmy trzonem, przekonała do siebie ponad 5 mln Polaków i Polek. To dużo więcej głosów, niż w 2015 r. zebrały wspólnie Platforma Obywatelska i Nowoczesna"" — podkreśla na wstępie Schetyna. Sprawdzamy. Po pierwsze, główny akcent należy położyć na rekordową frekwencję. To dzięki niej partie mogą pochwalić się wysokimi wynikami. W tegorocznych wyborach zagłosowało ponad 2 mln osób więcej niż cztery lata wcześniej. Do urn poszło 18,678 mln Polaków. Po drugie, Schetyna ma rację tylko wtedy, gdy weźmiemy pod uwagę liczby bezwzględne. ""Dużo więcej głosów"" dla lidera PO to blisko 244 tys. O tyle KO zwiększyła swój elektorat—z 4,816 do 5,060 mln wyborców. To liczba zbliżona do liczby mieszkańców Gdyni. Czy to relatywnie dużo, biorąc pod uwagę rezultat PiS? Ugrupowanie pod wodzą Jarosława Kaczyńskiego zyskało 2,34 mln wyborców — poprawiając swój wynik z 5,712 do 8,052 mln głosów. To liczba zbliżona do liczby mieszkańców... całego województwa pomorskiego. Zjednoczona Prawica zdobyła blisko 10 razy więcej głosów niż Koalicja. Po trzecie, Schetyna nie ma racji, jeżeli weźmiemy pod uwagę wynik procentowy. Łączny rezultat PO i .N w 2015 r. to 31,69 proc. głosów. Tydzień temu KO zdobyła wspomniane 27,41 proc. głosów. To mniej o 4,28 pkt proc. ""W 2016 r. poparcie dla PO chwilami nie przekraczało 10 proc., opozycja wydawała się wielu bezsilna a władza Kaczyńskiego wszechmocna"" — przekonuje lider partii, chcąc wzmocnić przekaz o dobrym wyniku wyborczym. Sprawdzamy. Istnieją tylko dwa sondaże potwierdzające te słowa. Chodzi o badania pracowni Pollster z czerwca i lipca 2016 r., w którym PO rzeczywiście otrzymała odpowiednio 9 i 10 proc. głosów. Największym poparciem cieszyło się PiS z wynikiem 29-25 proc. Na drugim miejscu plasowała się Nowoczesna, na którą chciało głosować 19-16 proc. Polaków. W swoim liście Grzegorz Schetyna kilka zdań wcześniej porównywał wynik KO z sumą poparcia dla PO i .N. Po zsumowaniu notowań Pollstera dla obu partii mogły one liczyć na 28-26 proc. głosów. Tylko o punkt proc. mniej niż ówczesne notowania PiS. Jednak był to okres, gdy ugrupowania pod wodzą Grzegorza Schetyny i Ryszarda Petru zaciekle walczyły o rząd dusz na opozycji. Platforma wyszła zwycięsko z tego pojedynku dopiero po tzw. aferze maderskiej. Lider Nowoczesnej w czasie sejmowych protestów w grudniu 2016 r. zdecydował się wyjechać na wczasy do Portugalii. Po ujawnieniu tego faktu notowania partii wyraźnie spadły, na czym skorzystała PO. Jak podaje portal ewybory.eu, średnie poparcie dla Platformy w czerwcu 2016 r. wynosiło ok. 15 proc. Dla porównania przedstawiamy wszystkie sondaże opublikowane w tym samym miesiącu. Uwzględniają one poparcie dla PiS, .N oraz PO (osobno i po zsumowaniu). ""To, że po wyborach europejskich nie udało się utrzymać wielkiej koalicji opozycji, nie było naszą decyzją"" — tłumaczy w liście Schetyna. Czy ma rację? Sprawdzamy. Polityk wraca pamięcią do nie tak zamierzchłych czasów Koalicji Europejskiej (PO+.N+PSL+SLD+Zieloni), która w maju zdobyła 5,250 mln głosów, co przełożyło się na 38,47 proc. głosów. Po wyborach do PE rozgorzała dyskusja, czy partie powinny stworzyć jedną listę w wyborach parlamentarnych. Najszybciej z koalicji wyłamało się Polskie Stronnictwo Ludowe - wielu ludowców uważało, że ich elektorat przez wspólny start zdecydował się zagłosować na PiS. Ostateczna decyzja o budowie własnych list zapadła w lipcu. Inaczej było w przypadku Sojuszu Lewicy Demokratycznej oraz Wiosny. Obie partie były zainteresowane dalszą współpracą, jednak po decyzji PSL to Schetyna przestał być jej zwolennikiem. — Albo startują wszystkie partie opozycji — tak jak w Koalicji Europejskiej — a jeżeli nie ma zgody, to kończymy z koalicją partyjną i inwestujemy w Koalicję Obywatelską — przekonywał na jednej z konferencji prasowych. Dopiero po fiasku rozmów doszło do stworzenia lewicowego bloku SLD, Wiosny i Razem. Pozostałością KE okazał się pakt senacki, zgodnie z którym partie opozycyjne zobowiązały się do wystawiania w okręgach wyborczych tylko jednego kandydata przeciwko kandydatowi PiS. To m.in. dzięki niemu PiS stracił większość w izbie wyższej. List Grzegorza Schetyny do członków i wyborców PO to element rozpoczynającej się walki o stanowisko przewodniczącego partii. Dotychczasowy lider kończy swoją kadencję na początku przyszłego roku, a po wyborach część polityków przeszła do publicznej krytyki jego działań. Nad możliwością ubiegania się o fotel szefa partii głośno mówi już Borys Budka, Joanna Mucha oraz Małgorzata Kidawa-Błońska. Stąd słowa z listu Schetyny o trzech krokach do scenariusza ""budowy nowej Polski"", którego Platforma nie osiągnie bez ""zachowania spójności i solidarności Platformy Obywatelskiej i Koalicji Obywatelskiej"". Polityk przestrzega: ""musimy zachować jedność — a dzięki niej sprawczość polityczną"". Zarząd partii nakreślił w ubiegłym tygodniu plan politycznej działalności w najbliższych miesiącach. To wybór marszałka Senatu, szefa klubu parlamentarnego, kandydata na prezydenta i przewodniczącego ugrupowania. Dotychczasowe władze partii chcą zachowania właśnie takiej kolejności, nie zgadzając się na przyspieszenie procesu powyborczych rozliczeń.",Grzegorz Schetyna napisał list do członków PO,
https://wiadomosci.onet.pl/kraj/kidawa-blonska-komentuje-wpis-schetyny-nt-ks-popieluszki/z5h9jsx,Burza wokół wpisu Schetyny o ks. Popiełuszce. Kidawa-Błońska: niezręczność,"Grzegorz Schetyna komentarzem na Twitterze nt. śmierć ks. Jerzego Popiełuszki i Piotra Szczęsnego wywołał oburzenie. Nie tylko zestawienie tych dwóch postaci wywołało zaskoczenie, ale i błąd, jaki we wpisie popełnił lider PO. Sprawę dziś krótko skomentowała Małgorzata Kidawa-Błońska.","Wpis Schetyny Kidawa-Błońska w trakcie udzielania wywiadu RMF FM określiła ""niezręcznym"". - Poza tym pamiętałabym też, że data śmierci (Piotra Szczęsnego - red.) była 10 dni później - dodała w komentarzu. 19 października, w rocznicę, Schetyna na Twitterze napisał: ""Dziś 35. rocznica śmierci bł. ks. Jerzego Popiełuszki. I 2. rocznica śmierci Piotra Szczęsnego - ""Szarego Człowieka"". Obaj starali się poruszać nasze sumienia w czasach ciężkich. Składamy Im hołd"". Jaki był błąd w cytowanym wpisie? Druga rocznica śmierci Piotra Szczęsnego nie wypada 19 października. Tego dnia doszło do aktu samospalenia. Piotr Szczęsny zmarł 10 dni później w szpitalu. Ks. Jerzy Popiełuszko był kapelanem związanym z Solidarnością i robotnikami. Podczas mszy za ojczyznę, sprawowanych w kościele św. Stanisława Kostki na stołecznym Żoliborzu, publicznie krytykował nadużycia władzy komunistycznej. Równocześnie – zgodnie z głoszoną przez siebie zasadą ""zło dobrem zwyciężaj"" – przestrzegał przed nienawiścią do funkcjonariuszy systemu. 19 października 1984 r. został porwany przez oficerów Służby Bezpieczeństwa z IV Departamentu MSW. Po brutalnym pobiciu oprawcy wrzucili księdza do Wisły na tamie koło Włocławka. Został pochowany na placu przed kościołem św. Stanisława Kostki, gdzie był duszpasterzem. W pogrzebie ks. Popiełuszki uczestniczyły setki tysięcy ludzi. Ks. Jerzy Popiełuszko został beatyfikowany 6 czerwca 2010 r. podczas mszy św. na pl. Piłsudskiego w Warszawie. Trwa jego proces kanonizacyjny. W sobotę odbyły się centralne uroczystości upamiętniające 35. rocznicę śmierci księdza.",Grzegorz Schetyna,
https://wiadomosci.onet.pl/tylko-w-onecie/powrot-tuska-do-polskiej-polityki-aleksandra-pawlicka-komentuje-w-onet-rano/rb4fl9e,"Aleksandra Pawlicka: Tusk musi się ostatecznie określić, czy chce wrócić do polskiej polityki","Aleksandra Pawlicka była gościem Piotra Kędzierskiego w ""Onet Rano."". Dziennikarka ""Newsweeka"" wypowiedziała się m.in. na temat przyszłości Platformy Obywatelskiej. - Trzeba zmienić przywództwo, aby stało się wiarygodne dla wyborców – stwierdziła Pawlicka. Chcesz dowiedzieć się więcej? Kliknij tutaj: vod.pl.",,,
https://wiadomosci.onet.pl/kraj/list-schetyny-do-po/3z537ln,Schetyna pisze do członków PO: nie oceniajmy źle wyników wyborów,"Lider Platformy Obywatelskiej Grzegorz Schetyna napisał list do członków swojej partii. Podsumował w nim wybory parlamentarne i zaapelował do adresatów, by nie oceniali źle wyników. Jak bowiem twierdzi, kampania wyborcza ""nie była całkiem demokratyczna"".","""PiS wykorzystało w niej jako swoje narzędzie państwowe media, używające oszczerstw i języka nienawiści pod adresem opozycji i wszystkich Polaków krytycznych wobec partii rządzącej"" - napisał Schetyna w liście. ""Bądźmy dumni, że w tych nierównych wyborach odebraliśmy PiS-owi większość w Senacie, a w Sejmie udało się zmniejszyć jego przewagę PiS nad opozycją"" - zaapelował lider PO. Schetyna stwierdził też, że wyniki wyborów ""dają coś, czego nam brakowało przez ostatnie lata - nadzieję na zablokowanie niszczenia polskiego państwa przez PiS"". Jak ocenił, ""sytuacja Platformy i Koalicji jest dziś dużo lepsza niż cztery lata temu"". Zdaniem lidera PO jeszcze w 2016 r. opozycja ""wydawała się bezsilna, a władza Kaczyńskiego wszechmocna"", jednak ""udało się nam odzyskać zaufanie milionów Polaków"". Szef Platformy pisze też o scenariuszu budowy lepszej Polski, który opiera się na trzech krokach. ""Krok pierwszy to utrzymanie i wykorzystanie przewagi opozycji w Senacie. Nie tylko do zablokowania niszczących demokrację i praworządność działań PiS, ale także do przedstawienia Polakom naszych projektów naprawy i usprawnienia państwa"" - czytamy w liście. Krok drugi to - według Schetyny - wybór prezydenta, ""który w przeciwieństwie Andrzeja Dudy będzie stał na straży Konstytucji RP"". ""Krokiem trzecim będzie odebranie Kaczyńskiemu władzy i możliwości dalszego czynienia zła"" - napisał lider PO. Jego zdaniem będzie to możliwe przy spełnieniu dwóch warunków. ""Po pierwsze, mądrej współpracy całej opozycji - zarówno parlamentarnej, jak i ruchów obywatelskich. Po drugie - zachowaniu spójności i solidarności Platformy Obywatelskiej i Koalicji Obywatelskiej"" - podkreślił Schetyna. W wyborach do Sejmu Koalicja Obywatelska uzyskała 27,40 proc. głosów i 134 mandaty. Prawo i Sprawiedliwość uzyskało 43,59 proc. głosów i 235 mandatów. W wyborach do Senatu kandydaci popierani przez opozycję zdobyli większość – 51 mandatów, z czego 43 przypadły Koalicji Obywatelskiej.",Grzregorz Schetyna,
https://wiadomosci.onet.pl/kraj/wybory-prezydenckie-rz-piec-nazwisk-w-walce-o-kandydature-po/cedcpkv,"""Rzeczpospolita"": pięć nazwisk w grze o kandydaturę PO na prezydenta","Małgorzata Kidawa-Błońska, Radosław Sikorski, Hanna Zdanowska, Rafał Trzaskowski i Donald Tusk - to pięć nazwisk branych pod uwagę w Platformie Obywatelskiej, jeśli chodzi o kandydatów w nadchodzących wyborach prezydenckich - podaje ""Rzeczpospolita"".","Gazeta przypomina, że wybory były jednym z tematów spotkania Grzegorza Schetyny z Donaldem Tuskiem w Brukseli. - Wszystko jest otwarte. Najpierw przedstawimy drogę dojścia do tej kandydatury, a później oczywiście także wskazania personalne, ale to w tej kolejności - mówił lider PO w rozmowie z dziennikarzami. Dzień wcześniej Tusk podkreślił, że wybór kandydata na prezydenta przez opozycję powinien zostać przeprowadzony z najwyższym namysłem. - Dlatego dla mnie rzeczą najważniejszą jest wybranie takiego kandydata, który będzie miał największe szanse wygrać, a nie że się zgłosi, że ma o sobie dobre mniemanie - ocenił. O swoich politycznych planach Tusk ma opowiedzieć 2 grudnia, gdy zakończy się jego kadencja na stanowisku przewodniczącego Rady Europejskiej. Wczoraj PO zaproponowała go na szefa Europejskiej Partii Ludowej, największej frakcji w Parlamencie Europejskim. Wybory odbędą się w drugiej połowie listopada. Z sondażu Kantar dla ""Faktów"" TVN i TVN24 wynika, że najtrudniejszym rywalem dla prezydenta Andrzeja Dudy byłaby Małgorzata Kidawa-Błońska. Dotychczasowa kandydatka KO na premiera może liczyć w II turze na 42 proc. głosów. Na drugim miejscu znalazł się Donald Tusk. Źródło: ""Rzeczpospolita"", Onet",Zdjęcie ze spotkania Schetyna-Tusk opublikowane przez lidera PO,
https://wiadomosci.onet.pl/tylko-w-onecie/czy-grzegorz-schetyna-straci-stanowisko-szefa-po-joanna-mucha-rozwaza-start/nmxtf38,Joanna Mucha: rozważam start w wyborach na szefa PO,"Na początku przyszłego roku Platforma Obywatelska wybierze swojego nowego lidera. Czy dalej będzie nim Grzegorz Schetyna, czy może władzę w partii przejmą rozczarowani jego przywództwem posłowie? - W moim przekonaniu dominującą emocją wśród ludzi Platformy jest potrzeba zmiany. I poczucie, że bez zmiany przewodniczącego PO nie ruszy do przodu. Jeśli dziś nie zdecydujemy się na zmianę lidera, to oddamy pole lewicy, a my będziemy schnąć - mówi w rozmowie z Onetem lubelska posłanka PO Joanna Mucha.","Sebastian Białach, Onet: Czy Grzegorz Schetyna musi odejść? Joanna Mucha (PO): Inaczej postawiłabym tę tezę. Platforma Obywatelska powinna natychmiast przeprowadzić wewnętrzne wybory. Tego, czy Grzegorz Schetyna w nich wystartuje i czy je wygra czy przegra - nie wiemy. Kadencja Grzegorza Schetyny kończy się w styczniu, wiec wybrany teraz szef PO miałby pełny mandat do tego, by przeprowadzić ewentualną procedurę związaną z wyborami kandydata na prezydenta RP i poprowadzić kampanię prezydencką. To bardzo istotne, bo te wybory zdecydują o tym, jak Polska będzie wyglądała przez najbliższe lata. Chodzi tu o odsunięcie Schetyny od wpływu na wybór kandydata na prezydenta czy samo rozliczenie za przegrane kampanie wyborcze? Oczywiście musimy się rozliczyć, ale powinno to się odbyć wewnątrz partii. Nie powinniśmy wyciągać brudów na zewnątrz, tylko porozmawiać szczerze między sobą o tym, co było dobre, a co złe w ostatnich kampaniach. Faktem jest to, że przegraliśmy wybory, które - moim zdaniem - były do wygrania. Gdybyśmy szli z jasnym i czytelnym przekazem o co walczymy, a nie z kim walczymy, to te wybory mogliśmy wygrać. Trzeba zmierzyć się z faktami i podjąć decyzję na przyszłość. Pani zdaniem zawiniła osoba przewodniczącego czy jednak problem był po stronie sztabu wyborczego? Według moich informacji sztab nie zawsze funkcjonował tak jak powinien.  Nie ma sensu dokonywanie takich rozliczeń poprzez media. Jak wspomniałam wcześniej, dyskusja na ten temat musi się odbyć podczas posiedzenia klubu lub na zamkniętej części Rady Krajowej.  Dlaczego do tej pory nie było rozliczeń za wyniki w partii? Zbyt mocna pozycja Schetyny? Umiejętność ewaluacji wyników nigdy nie była mocną stroną Platformy. A to ważna i potrzebna praktyka w zarządzaniu. Dzięki niej uzyskuje się sterowność, kontrolę nad zmianą. W dobrze zarządzanej organizacji jest to po prostu konieczne i potrzebne. Każda diagnoza, każdy wniosek posuwają nas do przodu.  Dochodzą do dziennikarzy słuchy, że w partii wrze. Czy można już mówić o buncie w PO? Nie, nie ma mowy o buncie. Ale w moim przekonaniu dominującą emocją wśród ludzi Platformy i naszych wyborców jest potrzeba zmiany. I poczucie, że bez zmiany przewodniczącego Platforma Obywatelska nie ruszy do przodu. Jeśli dziś nie zdecydujemy się na zmianę lidera, to oddamy pole lewicy, a my będziemy schnąć. Borys Budka zadeklarował już, że jest skłonny wystartować w wyborach na szefa PO. To byłby dobry lider dla PO? Rozmowy trwają. Wiem o kilku kandydatach, którzy rozważają swój start. Ja również rozważam start w wyborach na szefa PO. Będzie pani kandydować, nawet gdyby Borys Budka potwierdził swój start? Czy może dojdzie do porozumienia, by wystawić jednego kandydata przeciwko Schetynie? Prowadzimy w tej chwili rozmowy, jest za wcześnie na podjęcie decyzji. Nawet gdyby się okazało, że będzie kilku kandydatów, to jestem przekonana, że będziemy w stanie dojść do porozumienia. Będziemy pięknie ze sobą konkurować, a na finiszu będziemy wiedzieć co zrobić, żeby jeden z nas wygrał. Przed wyborami samorządowymi grupa tzw. młodych wilków z PO sporo podróżowała po Polsce. Podczas spotkań m.in. z Rafałem Trzaskowskim, Agnieszką Pomaską, Sławomirem Nitrasem i panią, wiele osób widziało w was liderów PO. Co z tego zostało? Tak, nadal mówi się o nas ""młodzi"", choć tak naprawdę nie o wiek przecież chodzi. Z tych osób, które razem jeździły po Polsce - Rafał Trzaskowski został prezydentem Warszawy, a my uzyskaliśmy wysokie poparcie w wyborach. Lubimy się i współpracujemy, wymieniamy się informacjami, wiedzą. Mamy podobne pomysły na Polskę. Więc i rozmowa o wspólnym pomyśle na Platformę nam nie zaszkodzi, tylko nas wzmocni.  To dlaczego wtedy nie wyszło?  Być może to nie był jeszcze nasz czas. To przecież też czas, kiedy Grzegorz Schetyna wygrał wybory. Przypomnę, że na finiszu nie miał kontrkandydata. Dziś jesteśmy trzy lata później i po wyborach samorządowych, europejskich i parlamentarnych. Platforma żadnych nie wygrała. Zdaję sobie sprawę, że nie jest łatwo wygrać, kiedy przeciwnik polityczny ma za sobą transfery społeczne liczone w dziesiątkach miliardów, traktowane jako element kampanii wyborczej, kiedy ma na własny użytek media publiczne i poparcie Kościoła. Ale te trzy okoliczności nie zmienią się w najbliższym czasie a my musimy zacząć wygrywać. A to oznacza, że musimy zmienić nas samych. Największy żal mam o to, że tych trzech lat nie przeznaczyliśmy na głęboką pracę programową.  Dwa lata temu podkreślała to pani w swoim manifeście. Tak, napisałam o tym w manifeście, ale to było dwa lata temu, czas się nie zatrzymał. Świat wokół nas się dynamicznie zmienia, wybory samorządowe wprowadziły do debaty publicznej temat smogu a ostatnie - temat katastrofy klimatycznej. Mamy w Platformie zespół parlamentarny ""Zerwij z plastikiem"" Agnieszki Pomaskiej, w który sama jestem zaangażowana. Ale to za mało. Powinniśmy mieć dopracowane w szczegółach propozycje dla tych tysięcy młodych ludzi, którzy wychodzą na ulice polskich miast w strajku klimatycznym. A przygotowanie takich propozycji to jest proces! Najpierw sami musimy przepracować godziny z ekspertami, potem przekuć to na propozycje programowe.  Tuż po ogłoszeniu sondażu exit poll 13 października, podczas wieczoru wyborczego w Lublinie powiedziała pani: ""Trzeba przegrupować siły i postawić może na inną formułę"". W grę wchodzi całkiem nowa partia polityczna? Nie! Skąd! Jestem i pozostanę wielką patriotką Platformy. Ale musimy naszą partię odświeżyć. Bez tego nie mamy szans, by przedstawić ofertę nowym wyborcom, na to, żeby otworzyć się na nowe środowiska i ludzi, którzy pojawili się na scenie politycznej w ciągu ostatnich czterech lat. To są osoby, które trzeba zasysać i włączyć w nasze działania.  Wracając do wyborów parlamentarnych. Trzy mandaty w okręgu lubelskim to było absolutne maksimum czy może była szansa na więcej? Realnie nie można było liczyć na więcej. Na pewno nieprawdopodobnym sukcesem jest zdobycie mandatu senatorskiego w Lublinie przez Jacka Burego. Pamiętajmy też, że pomimo wysokiego poparcia w okręgu lubelskim PiS stracił tu jeden mandat. Utrzymanie trzech mandatów w Lublinie i dwóch mandatów w okręgu chełmskim jest sukcesem. Platforma dalej czeka, aż Donald Tusk wjedzie na białym koniu i uratuje partię? Oczywiście z otwartością przyjmiemy powrót Donalda Tuska, ponieważ to otwiera zupełnie nowe scenariusze dla Platformy. Jeśli jednak nie zdecyduje się powrócić, to scenariusze, które w tej chwili mam w głowie, to również zwycięskie scenariusze. Wygramy następne wybory, musimy tylko wcześniej popracować nad nami samymi.  Wygrana w? W wyborach prezydenckich i parlamentarnych. W przyszłym roku? Nie zdziwię się, jeśli ta kadencja Sejmu zostanie skrócona.  A jeżeli nie Donald Tusk, to kto powinien zostać kandydatem na prezydenta Polski? Naturalną kandydatką jest Małgorzata Kidawa-Błońska. Ale być może kandydatów będzie więcej i zrobimy ciekawe, fajne prawybory?  Prawybory wewnątrz partii czy po stronie całej opozycji? Prawybory w Platformie to byłby niezwykle ciekawy proces wciągający naszych wyborców do rozmowy z nami. To by pokazało, że można w sposób demokratyczny i otwarty prowadzić politykę.",Joanna Mucha,
https://wiadomosci.onet.pl/kraj/jak-pracowali-poslowie-cztery-lata-sejmu-w-liczbach/dqre9sr,Jak pracowali posłowie? Cztery lata Sejmu w liczbach,"Przełom kadencji Sejmu to dobry czas na podsumowanie pracy dotychczasowych posłów. Dzięki danym udostępnionym przez Kancelarię Sejmu możemy prześledzić aktywność naszych reprezentantów. Wielu z nich, mimo wytężonej pracy, nie znajdzie się w nowym parlamencie.","Sejm VIII kadencji na 86. posiedzeniach przepracował 233 dni i uchwalił 905 ustaw z 1331 wniesionych projektów. Dla porównania, izba w latach 2011-2015 zebrała się 102 razy i pracowała przez 287 dni. W tym czasie uchwaliła 752 z 1300 projektów ustaw. Przy Wiejskiej widzimy więc spadek częstotliwości prac połączony ze zwiększeniem liczby wydawanych aktów prawnych. Dyskusyjna pozostaje jakość wydawanego prawa. Najwięcej pracy posłowie mieli w roku 2016, kiedy przepracowali 71 dni. Najmniej w ostatnim roku kadencji, gdy Sejm obradował jedynie przez 30 dni. Badając pracę posłów wzięliśmy pod uwagę trzy aspekty: wystąpienia na posiedzeniach Sejmu, udział w głosowaniach oraz liczbę wystosowanych interpelacji i zapytań. Na uwagę zasługuje trzech z nich: Mirosław Suchoń, Jerzy Gosiewski i Paweł Kobyliński. Jedną z form aktywności posłów jest zabieranie głosu podczas posiedzeń Sejmu w różnego rodzaju dyskusjach. W mijającej kadencji politycy wypowiadali się z trybuny ponad 42 tys. razy. Oznacza to, że na jedno posiedzenie przypadało ok. 488 wystąpień. Którzy posłowie należą do grona najczęstszych mówców? Pierwsze miejsce w tym zestawieniu zajmuje poseł PO-KO Mirosław Suchoń, który głos zabierał 760 razy. Na drugim miejscu znajduje się inny członek PO-KO, Jerzy Meysztowicz z 661 wystąpieniami. Na ostatnim stopniu podium znalazła się posłanka PiS Małgorzata Zwiercan, wybrana do Sejmu z list Kukiz'15. Na mównicy w ciągu czterech lat pojawiła się 567 razy. Jest jedynym politykiem rządzącej partii w pierwszej dziesiątce. Politykiem PSL, który najczęściej zabierał głos był Krzysztof Paszyk. Przedstawiciel ludowców zajmuje w zestawieniu 7. miejsce z 422 wypowiedziami. Z klubu Kukiz'15 najczęściej do posłów zwracał się Paweł Grabowski. W mijającej kadencji wypowiadał się 350 razy, co daje mu 13. miejsce w tym rankingu. Obok grona najczęstszych mówców wypada wspomnieć też o politykach, którzy unikali sejmowej mównicy. Jest siedmiu posłów, którzy zabrali głos tylko raz, ale wśród nich mandat od początku kadencji sprawuje jedynie posłanka PO-KO, b. minister spraw wewnętrznych Teresa Piotrowska. Tylko dwa wystąpienia w ciągu czterech lat ma na swoim koncie Kazimierz Matuszny (PiS) oraz Bożenna Bukiewicz (PO-KO). Jak często na mównicy pojawiali się liderzy sejmowych ugrupowań? Choć w mediach widać ich niemal codziennie to trybuna sejmowa jest miejscem, gdzie pojawiali się dość rzadko. Grzegorz Schetyna zabierał głos tylko 21 razy. Paweł Kukiz występował 25 razy, a Jarosław Kaczyński - 27. Najczęściej w centralnym miejscu sali posiedzeń można było zobaczyć Władysława Kosiniaka-Kamysza. Prezes PSL wypowiadał się z mównicy 180 razy. Kolejny aspekt aktywności poselskiej to uczestnictwo w głosowaniach. Przez 86. posiedzeń Sejmu łącznie głosowano ponad 8 tys. razy. Oznacza to, że na posiedzenie przypadało ok. 96 głosowań. Biorąc pod uwagę liczbę głosowań, ponad 99 proc. frekwencją może pochwalić się łącznie 36 posłów. Wszyscy reprezentują PiS. Na pierwszych miejscach w tym zestawieniu znaleźli się: Jerzy Gosiewski, Robert Warwas, Joanna Borowiak, Kazimierz Moskal i Piotr Polak. Pierwsza dwójka wzięła udział w 8152 głosowaniach co daje 99,94 proc. frekwencję. W klubie PO-KO najlepiej z obowiązku udziału w głosowaniach wywiązała się posłanka Zofia Czernow (98,93 proc. frekwencja). W klubie Kukiz'15 to poseł Józef Brynkus (98,01 proc.), natomiast w PSL-KP posłanka Genowefa Tokarska (95,73 proc.). Którzy posłowie uczestniczyli w głosowaniach najrzadziej? Kolejny raz bierzemy pod uwagę polityków, którzy sprawują swój mandat przez pełną kadencję. Zestawienie otwiera Marian Zembala (PO-KO) z frekwencją na poziomie 47,20 proc. Należy jednak zwrócić uwagę na problemy zdrowotne byłego ministra zdrowia, który w ub.r. przeszedł udar. Na kolejnych miejscach znaleźli się: Urszula Pasławska (PSL-KP) - 66,35 proc., Jacek Wilk (Konfederacja, wybrany z list Kukiz'15) - 66,68 proc., Adam Lipiński (PiS) - 69,38 proc., Leszek Korzeniowski (PO-KO) - 72,76 proc. i Bożenna Bukiewicz (PO-KO) - 73,94 proc. Wśród partyjnych liderów najczęściej od obowiązku głosowania uchylał się Paweł Kukiz, który uczestniczył w 76,79 proc. z nich. Blisko co czwarte głosowanie odbyło się też bez udziału Jarosława Kaczyńskiego. Frekwencja uczestnictwa prezesa PiS wynosi 78,13 proc. Częściej przycisk ""za"" lub ""przeciw"" naciskał Władysław Kosiniak-Kamysz (86,49 proc.) oraz Grzegorz Schetyna (93,32 proc.). Posłowie są też rozliczani z liczby interpelacji i zapytań składanych m.in. do ministrów. Od lat zwraca się uwagę na fakt, że możliwość korzystania z nich jest nadużywana, a wiele zadawanych w nich pytań dostarcza urzędnikom niepotrzebnej pracy. W tej kadencji 460 przedstawicieli zgłosiło blisko 44 tys. interpelacji i zapytań. Każdy z posłów średnio złożył je ok. 96 razy. Ten ranking otwiera poseł Paweł Kobyliński (PO-KO, wybrany z list Kukiz'15), który zgłosił 878 interprelacji oraz 1212 zapytań (łącznie 2090 zgłoszeń). Na drugim miejscu znalazł się Paweł Pudłowski (PO-KO): 1855 interpelacji oraz 52 zapytania (łącznie 1907 zgłoszeń). Podium zamyka Paweł Skutecki (Konfederacja, wybrany z list Kukiz'15): 1703 interpelacje oraz 49 zapytań (łącznie 1752 zgłoszenia). Najwięcej pytań z klubu PiS kierowała posłanka Anna Sobecka - 1086 zgłoszeń. W klubie PSL-KP najczęściej pytał poseł Krzysztof Paszyk - 151 zgłoszeń. Wśród przedstawicieli Kukiz'15 był to Paweł Szramka - 1126 zgłoszeń. Najgłośniejszą interpelację w Sejmie mijającej kadencji wystosował Krzysztof Brejza. Polityk, dzięki otrzymanej z Kancelarii Premiera odpowiedzi, ujawnił proceder nagród wypłacanych członkom rządu Beaty Szydło. Poseł PO-KO złożyl 358 interpelacji i 74 zapytania (łącznie 432 zgłoszenia). Okazuje się, że wielu posłów wykazujących aktywność w trzech opisanych wyżej obszarach nie znajdzie się w Sejmie nowej kadencji.","Posłowie M. Suchoń, J. Gosiewski i P. Kobyliński",
https://wiadomosci.onet.pl/kraj/afera-banasia-po-ko-chce-komisji-kontroli-panstwowej/d3l4v80,PO-KO chce komisji kontroli państwowej ws. Mariana Banasia,Platforma Obywatelska zaapelowała do marszałek Sejmu Elżbiety Witek o zwołanie sejmowej komisji kontroli państwowej w celu złożenia wyjaśnień przez szefa NIK Mariana Banasia. Chodzi o kwestię jego oświadczeń majątkowych oraz domniemanych powiązań ze światem przestępczym.,"Zdaniem polityków PO opinia publiczna powinna poznać szczegóły w tej sprawie. Marcin Kierwiński mówił, że NIK musi działać w sposób transparentny. Ponadto zaapelowano, by raport CBA ws. Banasia był jawny. Kontrola CBA oświadczeń majątkowych szefa NIK Mariana Banasia wykazała duże nieprawidłowości finansowe, które nie mają bezpośredniego związku z wynajmem kamienicy w centrum Krakowa pod sex biznes – ustalił nieoficjalnie Onet.  Postępowanie miało przede wszystkim odpowiedzieć na pytanie, skąd wieloletni urzędnik państwowy dorobił się wraz z żoną tak dużego majątku i czy zgodnie z prawem wykazywał go w całości w swych oświadczeniach majątkowych. Ma też związek z reportażem ""Superwizjera"" TVN, w którym ujawniono, że w kamienicy należącej do szefa NIK funkcjonował ""dom schadzek"" z wynajmem pokoi na godziny. Jej wyniki nie zostały przekazane do publicznej wiadomości. Jak nieoficjalnie ustalił Onet, wnioski z kontroli znane są od kilku dni ścisłemu kierownictwu Prawa i Sprawiedliwości, które wezwało Banasia do złożenia dymisji z zajmowanego stanowiska. Zgodnie z art. 17 ustawy o Najwyższej Izbie Kontroli Sejm może odwołać jej szefa w czterech przypadkach. ",Marian Banaś,
https://wiadomosci.onet.pl/kraj/borys-budka-na-dzis-jestem-sklonny-kandydowac-na-szefa-po/xtgm9yd,Borys Budka: na dziś jestem skłonny kandydować na szefa PO,"Od kilku dni w szeregach Platformy Obywatelskiej trwa czas powyborczych rozliczeń. Kolejni politycy krytykują działania partii pod kierunkiem Grzegorza Schetyny, którego kadencja na stanowisku przewodniczącego kończy się za kilka miesięcy. Walki o przywództwo nie wyklucza Borys Budka. - Jestem skłonny startować w tych wyborach, bo musi być jakiś wybór - powiedział polityk w rozmowie z ""Gazetą Wyborczą"".","- Platforma potrzebuje zmian. Platforma potrzebuje tego, żeby z nową energią, z nowym pomysłem wejść w kampanię prezydencką. Bardzo dużo zrobiliśmy w tej kampanii, ale niewystarczająco, bo nie wygraliśmy wyborów - mówi Budka. Polityk pytany o przebieg wczorajszego zarządu PO przyznał, że było wiele zastrzeżeń co do kwestii związanych z kampanią. Odnosząc się do kwestii wyborów na przewodniczącego partii Borys Budka potwierdził swoje aspiracje do walki z Grzegorzem Schetyną. - Tak, jestem skłonny startować w tych wyborach, bo musi być jakiś wybór - przyznaje. Jednocześnie zaznacza, że nie podjął żadnej decyzji. - Teraz najważniejsze jest to, by dopilnować tego, co w Senacie, dobrze zorganizować pracę klubu, a wprowadzanie tych emocji w przestrzeni publicznej i przesuwanie teraz całego ciężaru na wybory wewnętrzne mogłoby się źle dla samej Platformy skończyć - wyjaśnia. ""Gazeta Wyborcza"" informuje, że Borys Budka miał zostać ogłoszony kandydatem na szefa PO już jutro, jednak w ostatniej chwili z tego zrezygnowano. Rozmówcy dziennika wśród powodów wskazują na niepewną sytuację w Senacie. - Najważniejsze jest utrzymanie tu większości anty-PiS, a potem zmiana władzy w partii - mówi jeden z nich. Z informacji gazety wynika, że Budka ma najpierw postarać się o szefostwo w klubie parlamentarnym Koalicji Obywatelskiej. Kandydowanie ma być kolejnym krokiem. Rozmówcy ""GW"" wskazują na konieczność szybkiego przeprowadzenia całego procesu. - Inaczej Grzegorz Schetyna zacznie np. organizować prawybory kandydata na prezydenta, potem będą wyniki, organizacja kampanii i same wybory I nic się nie zmieni - stwierdza anonimowy polityk PO. O kontrkandydacie, kontrkandydatce lub kontrkandydatach dla Grzegorza Schetyny mówiła dziś Joanna Mucha. Według posłanki na razie jest za wcześnie, aby mówić o konkretnych nazwiskach, ale - jak dodała - rozmowy pomiędzy potencjalnymi kandydatami są prowadzone. Mucha na antenie Polsat News przyznała, że w nadchodzących wyborach nie odda głosu na dotychczasowego lidera partii. - Myślę, że jest bardzo duże oczekiwanie ze strony naszego elektoratu, ze strony ludzi PO, na to, żeby zmiana tutaj nastąpiła - stwierdziła na antenie Polsat News. Dopytywana o przyczyny tej sytuacji, stwierdziła, że Platforma mogła wygrać wybory parlamentarne. Zaznaczyła, że jednak w obu wariantach - startu w ramach zjednoczonej opozycji lub w osobnych blokach - Platforma nie wygrała. - Musimy doprowadzić do takiej zmiany w Platformie Obywatelskiej, żeby dać sobie szansę na to, żeby wygrać z PiS - powiedziała. Źródło: ""Gazeta Wyborcza"", PAP",Borys Budka i Grzegorz Schetyna,
https://wiadomosci.onet.pl/kraj/wprost-tusk-chce-zablokowac-kandydature-kidawy-blonskiej-na-prezydenta/wpjbd7l,"""Wprost"": Donald Tusk chce zablokować kandydaturę Małgorzaty Kidawy-Błońskiej na prezydenta","""Donald Tusk wraca do gry"" - pisze tygodnik ""Wprost"" i informuje, że przewodniczący Rady Europejskiej chce zablokowania kandydatury Małgorzaty Kidawy-Błońskiej na prezydenta. Jednocześnie ma namawiać przeciwników Grzegorza Schetyny do walki o przywództwo w Platformie Obywatelskiej.","Jak najszybsze ogłoszenie oponenta Andrzeja Dudy w nadchodzących wyborach prezydenckich ma uciszyć głosy niezadowolenia z wyniku KO w wyborach parlamentarnych. – Schetyna, by utrzymać swoje stanowisko, zamierza w niedługim czasie ogłosić Małgorzatę Kidawę-Błońską kandydatką na prezydenta. W ten sposób, mając ją po swojej stronie, odsunie od siebie widmo powyborczych rozliczeń – mówi tygodnikowi osoba z otoczenia przewodniczącego RE. To powód, dla którego Tusk chce zablokować tę kandydaturę. - Dla mnie rzeczą najważniejszą jest wybranie takiego kandydata, który będzie miał największe szanse wygrać, a nie że się zgłosi, że ma o sobie dobre mniemanie - mówił wczoraj Tusk w rozmowie z dziennikarzami. Informator ""Wprost"" twierdzi, że kandydatem powinna być osoba, która będzie w stanie przekonać do siebie elektorat PiS i wskazuje na lidera PSL Władysława Kosiniaka-Kamysza. Tygodnik podaje też, że Donald Tusk rozmawia z przeciwnikami Grzegorza Schetyny i namawia ich do walki o przywództwo w partii. - Mówi, że Schetynie zależy tylko na utrzymaniu władzy i partyjnych pieniędzy - uważa współpracownik byłego premiera i dodaje: ""Tusk dał zielone światło na zniszczenie Schetyny"". Dziś w Brukseli doszło do spotkania Donalda Tuska i Grzegorza Schetyny. Okazją było spotkanie liderów ugrupowań wchodzących w skład Europejskiej Partii Ludowej. - Sprawa kandydata na prezydenta jest kwestią otwartą - mówił przewodniczący PO. - Powiedzieliśmy sobie, że umawiamy się na następne rozmowy, spotkania, widzimy się w listopadzie w Zagrzebiu na zjeździe EPP. Wszystko jest otwarte. Najpierw przedstawimy drogę dojścia do tej kandydatury, a później oczywiście także wskazania personalne, ale to w tej kolejności - powiedział Schetyna dziennikarzom. Zapytany, czy po wyborach parlamentarnych jest bunt w PO, Schetyna odpowiedział: ""nie"". Odnosząc się do krytyki m.in. pod jego adresem, ocenił, że ""to jest taka dyskusja, która jest normalna w partii demokratycznej"". - Traktuję ją jako otwartą rozmowę - oświadczył. Źródło: ""Wprost"", PAP",Donald Tusk,
https://wiadomosci.onet.pl/kraj/barbara-zdrojewska-w-onet-opinie-schetyna-wie-ze-potrzebne-sa-zmiany/ykx9y17,"Barbara Zdrojewska w ""Onet Opinie"": Schetyna wie, że potrzebne są radykalne zmiany","Barbara Zdrojewska była gościem Agnieszki Burzyńskiej w programie ""Onet Opinie"". Senator Koalicji Obywatelskiej wypowiedziała się m.in. na temat przyszłości Grzegorza Schetyny. - Niektórzy mówią, że losy Grzegorza Schetyny są już przesądzone. Nie byłabym tego taka pewna, bo nawet jeżeli jest w głębokim dołku po przegranej, to się otrzepuje i idzie dalej – stwierdziła Zdrojewska.",,,
https://wiadomosci.onet.pl/kraj/posiedzenie-zarzadu-po-jakie-sa-plany-opozycji-na-kadencje/tl96g25,Obrady zarządu PO. Partia określa swoją dalszą aktywność,"Wybór władz Senatu, wybór władz klubu Koalicji Obywatelskiej, kandydat na prezydenta, wybory przewodniczącego Platformy Obywatelskiej: to cztery kroki politycznej aktywności PO określone przez zarząd partii podczas środowego posiedzenia - podał rzecznik partii Jan Grabiec.","Zarząd PO podsumował niedzielne wybory parlamentarne, kampanię wyborczą Koalicji Obywatelskiej, a także ułożył plan na najbliższą polityczną przyszłość. - Przyjęliśmy założenia dotyczące najbliższych czterech kroków politycznej aktywności. Pierwszym, najważniejszym dla nas krokiem będzie ukonstytuowanie prezydium Senatu, w którym opozycja ma większość, wybór marszałka i wicemarszałków Senatu - powiedział Grabiec dziennikarzom po zakończeniu obrad zarządu. Drugim krokiem ma być ukonstytuowanie się klubu parlamentarnego Koalicji Obywatelskiej. Rzecznik Platformy zauważył, że po wyborach klub ma szerokie spektrum polityczne. W wyborach PO startowała w koalicji z Nowoczesną, Inicjatywą Polska Barbary Nowackiej oraz partią Zieloni. Trzeci krok to ustalenie trybu wyboru kandydata PO i Koalicji Obywatelskiej w przyszłorocznych wyborach prezydenckich. Czwarty krok to wybory nowych władz Platformy - przewodniczącego, sekretarza generalnego i pozostałych członków zarządu PO. - Uzgodnione zostały działania, które mają doprowadzić do zrealizowania tych czterech kroków. Ich waga i kolejność w czasie jest nieprzypadkowa. Najistotniejszy, najważniejszy w chwili obecnej jest Senat - podkreślił Grabiec. Pytany kto miałby zostać kandydatem na marszałka Senatu, Grabiec odparł, że decyzja ta powinna zapaść po rozmowach z partnerami z PSL, Lewicy oraz z senatorami niezależnymi. Osobą odpowiedzialną za te negocjacje ma być obecny wicemarszałek Senatu Bogdan Borusewicz. Rzecznik PO zaznaczył przy tym, że nie eliminuje go to z grona potencjalnych kandydatów na marszałka. Według Grabca rozmowy na temat wyboru kandydata na marszałka Senatu będą się toczyć w ciągu kilku najbliższych dni. Po zakończeniu procedury wyboru władz Senatu oraz klubu parlamentarnego KO Platforma miałaby się zająć wyłonieniem kandydata na prezydenta RP. - Nie jest tajemnicą, że dużo tutaj zależy od rozmów z Donaldem Tuskiem jako honorowym przewodniczącym PO, ale też osobą, która oda dawna, od lat była wymieniana przez Grzegorza Schetynę jako potencjalny kandydat na prezydenta - zaznaczył Grabiec. Dodał, że rozmowy w sprawie przyszłorocznych wyborów prezydenckich to ""kwestia najbliższych tygodni"". Wcześniej w środę lider PO Grzegorz Schetyna mówił dziennikarzom w Sejmie, że ma spotkać się z Tuskiem w czwartek w Brukseli przy okazji szczytu Europejskiej Partii Ludowej. Tusk nie wykluczył też w środę, że będzie ubiegał się o funkcję szefa EPL, choć nie powiedział też ""nie"" ewentualnemu startowi na prezydenta w Polsce. Wybory przewodniczącego PO mają się - zgodnie z decyzją zarządu - odbyć w terminie przewidzianym przez statut partii, a więc na początku przyszłego roku, kiedy zakończy się kadencja Grzegorza Schetyny. Szefowie struktur regionalnych mieliby zostać wybrani w innym terminie - ich kadencja mija później. We wtorek obecny wiceszef PO Borys Budka podkreślił, że kadencja szefa PO kończy się w styczniu, ale jest statutowa możliwość, by wybory przeprowadzić szybciej. W środę Budka powiedział, że nie podjął jeszcze decyzji o kandydowaniu na przewodniczącego Platformy, ale - jak zaznaczył - dopuszcza taki scenariusz. Według niego, wybory szefa PO powinny odbyć się do końca roku. Natomiast Bogdan Zdrojewskie (PO), który zdobył mandat senatora ocenił, że wynik PO w wyborach można uznać za spory zawód. Wydaje się, że złożyło się tu już tak dużo błędów, zaniechań lub niewłaściwych ruchów, że Grzegorz Schetyna powinien sam wiedzieć jaką decyzje podjąć i to dziś, a nie w styczniu – powiedział PAP były minister kultury i były europoseł. Na piątek na godz. 12 zaplanowane jest spotkanie władz Platformy z senatorami-elektami Koalicji Obywatelskiej. Nowo wybrani posłowie KO mieliby się z kolei - według Grabca - spotkać po odebraniu zaświadczeń o wyborze (uroczystość wręczenia zaświadczeń posłom zaplanowana jest na 24 października).",Grzegorz Schetyna,
https://wiadomosci.onet.pl/kraj/wybory-2019-donald-tusk-komentuje-zwyciestwo-pis/vhvl33r,"Donald Tusk: aby powstrzymać PiS, trzeba mieć siłę prezydenckiego weta","Donald Tusk w rozmowie z dziennikarzami skomentował wybory parlamentarne w Polsce. - Przed nami prawdopodobnie cztery lata rządu PiS. To strategiczna sprawa, żeby powstrzymać go w robieniu szkód i trzeba mieć siłę prezydenckiego weta - powiedział Donald Tusk. Podkreślił przy tym, że wybór kandydata na prezydenta przez opozycję powinien zostać przeprowadzony z najwyższym namysłem. - Nie jestem kandydatem, to nie jest komunikat, który chciałem przekazać - podkreślił.","- Przed nami prawdopodobnie cztery lata rządu PiS. To strategiczna sprawa, żeby powstrzymać go w robieniu szkód i trzeba mieć siłę prezydenckiego weta - powiedział Donald Tusk. Jak dodał, zasadniczym i strategicznym pytaniem jest, czy Polska te najbliższe cztery lata zmarnuje, czy też poprzez mądry wybór także kandydata na prezydenta uda się Polakom i politycznym elitom skłonić, przymusić rządzących, aby unikali błędów w wymiarze międzynarodowym, jak i krajowym. - Dlatego dla mnie rzeczą najważniejszą jest wybranie takiego kandydata, który będzie miał największe szanse wygrać, a nie że się zgłosi, że ma o sobie dobre mniemanie. Takiego kandydata, który przekona do głosowania na siebie tych, którzy dziś są oponentami, albo się wahają - powiedział Donald Tusk. - Tu nie chodzi o to, żeby wybrać kandydata szybko, ale mądrze i żeby miał maksymalne szanse. To można zrobić rozmawiając z ludźmi i ekspertami, pomiędzy partiami politycznymi, robiąc badania - dodał przewodniczący Rady Europejskiej. - Procedura wyboru kandydata powinna na tym polegać, żeby obiektywnie maksymalizować szanse. Czy ja jestem takim kandydatem? Nie wiem. Przyjąłbym inną interpretacje, że są kandydaci, którzy zdobędą więcej głosów. Należy się skupić na mądrej analizie, bezinteresownym namyśle. Na pewno jest kilka nazwisk, które rokują nadzieję - powiedział Tusk. - Mówię o tych kryteriach nie po to, żeby przedłużać serial pod tytułem ""Czy Tusk się zdecyduje"". Chodzi o maksymalne szanse na zwycięstwo. Dziś jest kilka osób, które mają takie same, a nawet większe szanse na przekonanie wyborców - tłumaczył Tusk i wyraźnie zaznaczył, że jego dzisiejszej wypowiedzi nie traktować, jako odnoszącej się personalnie do niego.    - Nie proponuję żadnej procedury czy prawyborów. Gdybym dowiedział się, że ktoś ma większe szanse na przekonanie niezdecydowanych, to bym to aktualnie zaakceptował. Nie jestem kandydatem. To nie jest komunikat, który chciałem przekazać - powiedział. Donald Tusk podczas swojej wypowiedzi nie chciał komentować wewnętrznej sytuacji w PO. - Jestem ostatnim do odgrywania malkontenta, krytykanta. Z uznaniem przyjąłem wyniki liderów. Nie chodzi o to, żeby teraz udawać mądrego - powiedział. - Nie jestem od komentowania spraw wewnętrznych partii. Nie będę publicznie komentował, czasem moim zdaniem niepotrzebnych, słów czy komentarzy. Polacy za cztery lata dokonają innego wyboru. Ale najważniejsze, żeby mieli kogo wybrać. Żeby ta alternatywa była lepsza niż PiS - ocenił Tusk.   Tusk został również zapytany, czy wyśle gratulacje po wygranych przez PiS wyborach. - Wysyłam gratulacje, kiedy ktoś zostaje premierem. Jak pan Mateusz Morawiecki zostanie premierem to wyślę gratulacje. Obecnie wybory wygrał Jarosław Kaczyński, a z reguły nie wysyłam gratulacji partyjnym liderom - odpowiedział. W rozmowie z dziennikarzami Donald Tusk poinformował, że dostał propozycję kandydowania na przewodniczącego Europejskiej Partii Ludowej. - Nie wykluczam, że tak będzie. Jednak bycie przewodniczącym EPL nie wyklucza bycia aktywnym w Polsce. Nie powstrzyma mnie to w bycie w pełni zaangażowanym w sprawy polskie - powiedział obecny przewodniczący Rady Europejskiej. - Prace sejmowej komisji śledczej i wydaje mi się, że to nie jest tylko moja opinia, to były prace, które ewidentnie były zamówieniem politycznym. Nie muszę was przekonywać - powiedział Tusk. - Był projekt ""dopaść Tuska"" i żeby udowodnić, że wszystko jest źle u Tuska - podkreślił były premier. - To nie jest mój wymysł, żyjemy na tym samym świecie, więc wiemy, na czym ta cała zabawa polegała - dodał. W środę na posiedzeniu Sejmu został przedstawiony raport z prac sejmowej komisji śledczej ds. Amber Gold. ""W ocenie komisji ws. Amber Gold Donald Tusk nie zapewnił koordynacji prac organów administracji rządowej. Nie wydał żadnych formalnych poleceń podległym sobie organom administracji rządowej w celu podjęcia i koordynacji działań mających na celu przerwanie przestępczego procederu. Ówczesny premier nie przejawiał zainteresowania działalnością służb specjalnych wobec piramidy finansowej"" - mówił przedstawiając raport wiceszef tej komisji Jarosław Krajewski (PiS). Także w środę przed południem Sąd Okręgowy w Gdańsku na łączną karę 15 lat więzienia skazał Marcina P. - b. szefa Amber Gold. Jego żonie Katarzynie P. sąd wymierzył łączną karę 12 i pół roku więzienia. Poza tym sąd orzekł wobec obojga zakaz prowadzenia działalności gospodarczej na okres 10 lat, kary grzywny - 159 tys. zł i 135 tys. zł - oraz obowiązek naprawienia szkody. Do orzeczonych kar więzienia obojgu oskarżonym sąd zaliczył ich kilkuletnie areszty. - Nie komentuję wyroków sądowych z definicji. Dobrze, że wreszcie wyrok w tej sprawie zapadł - powiedział Tusk odnosząc się do orzeczenia gdańskiego sądu.",Donald Tusk,
https://wiadomosci.onet.pl/tylko-w-onecie/pitera-onet-opinie-zle-ze-platforma-bronila-sadow/sph2mrw,"Pitera ""Onet Opinie"": źle, że Platforma broniła sądów",Była posłanka PO Julia Pitera była gościem Andrzeja Stankiewicza w programie „Onet Opinie”.,"Prowadzący wymienił kilka nazwisk potencjalnych kandydatów na nowego szefa PO. Wspomniał m. in. o Borysie Budce. — Poparłaby go pani? — zapytał. — Mam poważny problem z tym, kto powinien być nowym liderem PO. Borys Budka źle ustawił Platformę w konflikcie z PiS o praworządność i wymiar sprawiedliwości. Stał się twarzą obrony starego systemu, a nikt nie powinien bronić systemu sądowniczego, bo był fatalny. Samą diagnozę jego stanu PiS miało dobrą. Tyle że wprowadziło takie zmiany, które gwarantowały przejęcie sądów przez ich ludzi i nic ponadto. No ale my zaprezentowaliśmy się jako obrońcy tego, co było, tego, co złego działało się w polskich sądach. A przecież ludzie kilkanaście lat czekali na wydanie wyroku — mówiła Julia Pitera w “Onet Opinie”.",,
https://wiadomosci.onet.pl/tylko-w-onecie/julia-pitera-w-onet-opinie-w-senacie-jest-kilka-osob-na-ktore-pis-ma-haki/f19gzyg,"Julia Pitera w ""Onet Opinie"": w Senacie jest kilka osób, na które PiS ma haki",Była posłanka PO Julia Pitera była gościem Andrzeja Stankiewicza w programie „Onet Opinie”.,"Prowadzący zapytał ją, jak ocenia powyborczą sytuację w Senacie. PiS ma 48 senatorów, Platforma 43, PSL 3, zaś SLD 2. Większość 51 mandatów dają opozycji tzw. senatorowie niezależni, którzy są kojarzeni z Platformą. Większość anty-PiS-u wisi na Krzysztofie Kwiatkowskim oraz Stanisławie Gawłowskim. Oni obaj mają sprawy karne. — Podoba się Pani taka większość opozycyjna oparta na oskarżonych politykach? — pytał Stankiewicz.",,
https://wiadomosci.onet.pl/tylko-w-onecie/julia-pitera-w-onet-opinie-schetyna-musi-odejsc/ys33lnc,"Julia Pitera w ""Onet Opinie"": Schetyna musi odejść","— Dla mnie to oczywiste, że Grzegorz Schetyna musi odejść – powiedziała w programie „Onet Opinie” była europosłanka i posłanka PO Julia Pitera, komentując wyniki ostatnich wyborów. — To nie jest pierwsza, ale trzecia wpadka Schetyny — dodała, wspominając wcześniejsze przegrane w wyborach samorządowych oraz europejskich.","Pitera — która nie startowała w żadnych z ostatnich wyborów — zdecydowanie skrytykowała sposób tworzenia list wyborczych przez lidera PO. Jej zdaniem listy ułożono na korzyść ludzi Schetyny, a nie partii. Jej zdaniem na listach celowo umieszczani byli słabi, nierozpoznawalni kandydaci, by faworyci przewodniczącego mieli gwarancję, że nikt nie odbierze im głosów. — Listy ustawiono tak, by wprowadzić do Sejmu ludzi Grzegorza Schetyny — mówiła w “Onet Opinie” Pitera.",,
https://wiadomosci.onet.pl/tylko-w-onecie/tomasz-zimoch-w-onet-rano-nie-mozemy-zmarnowac-ani-jednego-dnia/dbk3pg4,"Tomasz Zimoch w ""Onet Rano"": nie możemy zmarnować ani jednego dnia","- Powinniśmy szybko powołać kandydata na prezydenta. Opozycja, co podkreślam specjalnie - szeroko rozumiana opozycja, nie może zmarnować nawet jednego dnia. Te wybory są kluczowe - mówił gość ""Onet Rano"". W jego przekonaniu w sztabie już powinno zbierać się ludzi i pomysły. - Tam powinni być ludzie, który nie będą bali się żywej kampanii - podkreślał Zimoch. - Jeśli prześpimy nawet jeden dzień tej kampanii, możemy ją przegrać - dodaje, zaznaczając, że dla niego kandydatką na prezydenta opozycji powinna być Małgorzata Kidawa-Błońska. Zdaniem Zimocha ""Polska jest gotowa na kobietę na stanowisku prezydenta"".",,,
https://wiadomosci.onet.pl/kraj/wyniki-wyborow-bogdan-zdrojewski-o-porazce-grzegorza-schetyny/w2x69hj,"Zdrojewski o porażce Schetyny: wie, co powinien teraz zrobić","– Porażka z dużo słabszą kandydatką, patrząc na ogólnopolskie notowania, jest dla niego gorzką pigułką. Powinien wyciągnąć wnioski nie tylko z tej kampanii i ze swojego wyniku, ale także ze wszystkich wcześniejszych porażek. Schetyna powinien bardzo poważnie przemyśleć swoje role w polityce i bardzo szybko podjąć właściwe decyzje. Stać go na to. Wie, co powinien teraz zrobić – mówi Onetowi wybrany na senatora Bogdan Zdrojewski.","Lider PO Grzegorz Schetyna w swoim rodzinnym Wrocławiu wyraźnie przegrał pojedynek z jedynką PiS Mirosławą Stachowiak-Różecką. Schetyna zdobył niespełna 67 tys., a Stachowiak-Różecka ponad 91 tys. głosów. – Platforma z tych wyborów do Sejmu wyszła słabsza. Wszystkie ugrupowania poza PO uzyskały wyniki lepsze niż cztery lata temu: PiS, PSL, SLD i Korwin-Mikke. To jest powód do poważnej refleksji i myślenia, jak przebudować Platformę Obywatelską, aby była skuteczniejsza, bardziej wiarygodna i mocniejsza. Według mojej oceny sam lifting nie wystarczy – mówi Onetowi Bogdan Zdrojewski z Koalicji Obywatelskiej. Zdaniem Zdrojewskiego, który sam zdobył mandat senatora, pokonując Jarosława Obremskiego z PiS i Dariusza Stasiaka z Bezpartyjnych i Samorządowców, jedynym usprawiedliwieniem dla Schetyny jest fakt, że późno zdecydował się na start z Wrocławia. Pierwotnie z pierwszego miejsca w stolicy Dolnego Śląska miała startować Małgorzata Kidawa-Błońska, Schetyna miał zaś kandydować z Warszawy. Do zamiany doszło na początku września, gdy Schetyna ogłosił, że to Kidawa-Błońska będzie kandydatką KO na premiera. – Schetyna miał krótki czas na kampanię i nie była ona imponująca. Porażka z dużo słabszą kandydatką, patrząc na ogólnopolskie notowania, jest dla niego gorzką pigułką. Powinien wyciągnąć wnioski nie tylko z tej kampanii i ze swojego wyniku, ale także ze wszystkich wcześniejszych porażek. Schetyna powinien bardzo poważnie przemyśleć swoje role w polityce i bardzo szybko podjąć właściwe decyzje. Stać go na to. Wie, co powinien teraz zrobić – zaznacza Bogdan Zdrojewski. Zdrojewski, choć nie mówi tego wprost, jasno daje do zrozumienia, że to już koniec przywództwa Schetyny w PO i on sam powinien usunąć się w cień. Tymczasem wybory nowego szefa PO odbędą się w lutym 2020 roku. Wśród potencjalnych polityków, którzy mogliby zastąpić Schetynę już teraz, wymienia się m.in. Borysa Budkę, Małgorzatę Kidawę-Błońską oraz Bogdana Zdrojewskiego.",Bogdan Zdrojewski,
https://wiadomosci.onet.pl/kraj/wybory-2019-kazimierz-marcinkiewicz-opozycja-dziala-bardzo-nieprofesjonalnie/hg6d79d,Kazimierz Marcinkiewicz: opozycja działa bardzo nieprofesjonalnie,"Kazimierz Marcinkiewicz był gościem programu ""Tomasz Lis."". Były premier wypowiedział się na temat opozycji w kontekście zwycięstwa PiS w wyborach parlamentarnych. - Oprócz niektórych środowisk lewicy, nie ma zbyt dużo nowych osób w polityce. Jest mało młodego pokolenia – powiedział Marcinkiewicz. - Opozycja, w odróżnieniu od PiS, działa bardzo nieprofesjonalnie. Nie ma w tym jakiejś większej głębi, sztabu ludzi, wspólnego wysiłku i przekazu. Niestety, opozycja jest bardzo słaba – stwierdził. Chcesz dowiedzieć się więcej? Kliknij tutaj: vod.pl.",,,
https://wiadomosci.onet.pl/kraj/wyniki-wyborow-2019-pkw-podala-wyniki-z-blisko-91-proc-komisji/y471smb,Wybory parlamentarne. PKW podała wyniki z blisko 91 proc. komisji,"Przewodniczący PKW Wiesław Kozielewicz wyniki z prawie 91 proc. komisji wyborczych podał po godz. 10. Przedstawiają się one następująco: PiS - 44,57 proc. PO - 26,65 proc., Lewica - 12,27 proc. PSL - 8,63 proc. Konfederacja - 6,76 proc.","Protokoły z dużych miast spłynęły już do PKW i zostały wprowadzone do systemu. Obecnie trwa weryfikacja - podała PKW. - Wybory odbywały się spokojnie, incydentów nie było dużo, a reakcja na incydenty była natychmiastowa, co też umożliwiało szybkie zidentyfikowanie i zatrzymanie sprawców w szczególności przestępstw wyborczych - mówił podczas konferencji PKW członek PKW sędzia Arkadiusz Despot-Mładanowicz. - Jeżeli chodzi o wydarzenia związane z dniem wyborczym, to według stanu na godz. 21. łącznie wszystkich zdarzeń odnotowano w dniu wczorajszym 322. Z ciekawszych zdarzeń odnotowano na terenie Komendy Wojewódzkiej Policji w Krakowie i w Lublinie - akcję mailową, w której zgłoszono podłożenie bomb w poszczególnych lokalach wyborczych. Odpowiednie służby zweryfikowało te informacje, uznając zagrożenie za nieistotne - poinformował Despot-Mładanowicz na konferencji prasowej. Jak przekazał, jeżeli chodzi o zachowania wyborców, to odnotowano m.in. wynoszenie kart poza lokal wyborczy, czy też ich niszczenie. - W jednym przypadku pan oświadczył, że jego matka po prostu wyniosła te karty, a on z nimi wrócił do lokalu, żeby swój głos w ten sposób oddać. W innym - na terenie sanatorium, lokalu, który się tam znajdował - pensjonariusz wziął z lokalu wyborczego karty, u siebie w pokoju wypełnił i chciał później wrzucić je do do urny. To również było już próbą oddania głosu, który został zaznaczony na karcie wyniesionej formalnie poza lokal wyborczy - tłumaczył. Dodał, że pozostałe zdarzenia były standardowe. Jak poinformował Despot-Mładanowicz, jeżeli chodzi o zaangażowanie sił i środków, to według stanu na godz. 21. w niedzielę było to: 30 tys. 349 policjantów, którzy używali 120 tys. 848 pojazdów służbowych, 154 psów służbowych i dwa konie służbowe. - Dzięki tym siłom i środkom, można powiedzieć, że wybory odbywały się spokojnie, incydentów nie było dużo, a reakcja na incydenty była natychmiastowa, co też umożliwiało - tam gdzie było to możliwe - szybkie zidentyfikowanie i zatrzymanie sprawców, w szczególności przestępstw wyborczych - poinformował. Szefowa Krajowego Biura Wyborczego Magdalena Pietrzak podczas poniedziałkowej konferencji prasowej, odpowiadając na pytanie, czy w którejś z komisji zabrakło kart do głosowania odpowiedziała, że ""nie było sytuacji, że zabrakło (kart) i wyborcy nie mogli zagłosować"". Wyjaśniła, że być może były opóźnienia. - W sprawozdaniach po zamknięciu lokalów pojawiały się takie informacje, że należało uruchomić rezerwę kart do głosowania, ponieważ nie 100 proc. kart było w obwodowych komisjach wyborczych - dodała. Powiedziała, że w miejscowościach turystycznych takich jak np. Kraków, Lądek Zdrój, Kudowa Zdrój, ta rezerwa musiała zostać uruchomiona. - Komisja powinna czuwać nad tym i w momencie, w którym zauważa, że duży procent kart został wykorzystany, powinna poinformować od razu Urząd Gminy, Urząd Miasta, o tym, że taka rezerwa powinna być uruchomiona - mówiła. - Być może czasowo było to w ten sposób rozwiązane, że ktoś musiał na to zaczekać. Jest to możliwe. My takich informacji nie mamy, ale też nie mamy (informacji), że ktoś nie mógł zagłosować, natomiast rezerwa była rzeczywiście parokrotnie uruchamiana - dodała. Zastępca przewodniczącego PKW sędzia Sylwester Marciniak poinformował, że karty do głosowania były przygotowane dla 100 proc. wyborców czyli 30 mln.",,
https://wiadomosci.onet.pl/kraj/wybory-2019-wyniki-do-senatu-z-4226-proc/v9w1m7s,"Wybory do Senatu 2019. Dane PKW z 42,26 proc. komisji wyborczych","Według danych PKW z 11585 na 27415 obwodowych komisji wyborczych (42,26 proc.) w wyborach do Senatu wygrało Prawo i Sprawiedliwość.","Procentowe wyniki do Senatu: KW Prawo i Sprawiedliwości uzyskał 3 091 416, KKW Koalicja Obywatelska PO .N IPL Zieloni uzyskał 1 865 113, a KW Polskie Stronnictwo Ludowe - 343 451 tys.",PKW,
https://wiadomosci.onet.pl/tylko-w-onecie/wyniki-wyborow-2019-witold-jurasz-pis-i-po-nie-przetrwaja-kolejnych-czterech-lat/ynpxgqb,Witold Jurasz: PiS i PO nie przetrwają kolejnych czterech lat [Komentarz],Zwycięstwo PiS zwiększa prawdopodobieństwo bankructwa całego postsolidarnościowego układu politycznego. Dokładnie tego Polska potrzebuje - pisze w powyborczym komentarzu Witold Jurasz.,"PiS wygrał wybory parlamentarne. Z jednej strony nie powinno być to dla nikogo zaskoczeniem, ale z drugiej - zważywszy na niemal całkowite już wyjałowienie intelektualne Prawa i Sprawiedliwości - jednak trochę jest. Polska polityka w pewnym sensie przypomina politykę międzynarodową, przy czym niestety tylko w tym, co nie budzi optymizmu. Współczesna polityka międzynarodowa tym się różni od tej z przeszłości, że o ile w przeszłości miało miejsce starcie potężnego Związku Sowieckiego z jeszcze potężniejszym Zachodem, to obecnie mamy do czynienia z konfliktem słabej Rosji z teoretycznie silniejszym, a praktycznie jeszcze słabszym Zachodem. Najzabawniejsze jest przy tym to, że strona tak naprawdę silniejsza, czyli Zachód jest w praktyce słabszy i przegrywa dlatego, że nie chce mu się wygrać. W Polsce strona silniejsza, dysponująca przecież niezmiennie większymi zasobami, przegrywa z prawicą z dokładnie tych samych powodów. Po pierwsze nie chce się jej wygrać, po drugie przewodzą jej ludzie miałcy i wreszcie po trzecie jest jeszcze bardziej niż PiS intelektualnie wyjałowiona.  Zobacz także: Wybory parlamentarne 2019. Relacja na żywo Jeśli spojrzeć na sprawę z pewnego dystansu, to być może dobrze, że Platforma Obywatelska nie wygrała wyborów. Gdyby tak się bowiem stało, niechybnie okazałoby się, że partia reprezentująca tak zwane liberalne elity bynajmniej nie jest ani liberalna, ani elitarna, a co gorsza nie jest w ogóle przygotowana do sprawowania rządów. Mając silną opozycję (gdyby PiS oddał władzę, nie byłby to przecież nokaut) i wrogo nastawionego prezydenta Platformie trudno byłoby rządzić Polską. Jej rządy szybko zaczęłyby więc buksować. Co gorsza przez cztery lata czyśćca opozycji PO ani tym bardziej wspierający ją celebryci nie zrozumieli, że ciągłe powtarzanie, że biedniejsi Polacy przepijają 500 plus, są bezmyślni, niczego nie czytają etc. jest błędem. Zapewne narracja taka, w razie zwycięstwa wyborczego, uległaby tylko wzmocnieniu. Najprawdopodobniej więc Prawo i Sprawiedliwość wróciłoby w 2023 r. do władzy, przy czym partia ta w opozycji przeszłaby dokładnie taką samą ewolucję, jaką przeszła w latach 2007-2015. Wtedy niczego się nie nauczyła i nie wyciągnęła żadnych wniosków, a jedynie się zradykalizowała. PiS w 2023 r. byłby więc wersją turbo samego siebie. Nieuchronnie więc w 2027 r. doszłoby do kolejnego starcia obozu liberalnego i zjednoczonej prawicy, z tą jedynie różnicą, że liderzy obu obozów byliby już pacjentami klinik geriatrycznych. W wyborach w 2031 r. debata dotyczyłaby zapewne tego, czy 60 lat wcześniej Lech Wałęsa jako młody robotnik rzeczywiście seryjnie wygrywał w lotto oraz czy 40 lat wcześniej siły postsolidarnościowe powinny się były układać z komunistami i czy aby wieczny lider prawicy nie brał w tym udziału. W IPN szukano by zaś teczek na tych, którzy w PRL donosili (pani w przedszkolu). I jedynie weterani PZPR nie zabieraliby głosu w dyskusji, bowiem byliby już nieboszczykami.  Zwycięstwo PiS-u jest więc w pewnym sensie dobrą wiadomością. W języku angielskim istnieje wyrażenie, które trudno przetłumaczyć na język polski, a które brzmi „morally currupt”, czyli „moralnie skorumpowany”. Używa się go dla określenia kogoś, kto w nic już nie wierzy. Odnoszę wrażenie, że określenie to idealnie opisuje obecną kondycję zarówno Prawa i Sprawiedliwości, jak i Platformy Obywatelskiej. Czytaj także: Jarosław Kaczyński: otrzymaliśmy dużo, ale zasługujemy na więcej Ugrupowania te są wydmuszkami, a nie żadnymi partiami politycznymi. Platforma Obywatelska kolejnych czterech lat w opozycji nie przetrwa. PiS nie przetrwa zaś kolejnych czterech lat u władzy (a jeśli przetrwa to już wyłącznie – jak w pewnym momencie PO - jako sprawna maszyna PR, której najstarsi aktywiści dawno już nie będą pamiętać, że kiedyś zapewne o coś im chodziło). Innymi słowy - zwycięstwo PiS zwiększa prawdopodobieństwo bankructwa całego postsolidarnościowego układu politycznego. Dokładnie tego Polska potrzebuje. Tyle, że niestety może się okazać, że już całkiem przegniłe PiS i PO w sytuacji braku alternatywy będą dalej ze sobą walczyć.   Tymczasem można oczywiście obawiać się narastającego w Prawie i Sprawiedliwości - a w ślad za tym i w państwie - autorytaryzmu. Nawet jeśli prawica zbuduje w Warszawie Budapeszt, będziemy mieli przecież do czynienia nie z komunistyczną dyktaturą, ale z autorytarnym zapaszkiem, który w połączeniu ze smrodkiem hipokryzji oraz naftaliny i wonią zgnilizny może okazać się w końcu nieznośny dla polskiego biznesu, który – gdyby tylko chciał – już dawno mógłby stworzyć nowe siły polityczne. Szkoda oczywiście, że weterani Solidarności kojarzyć się będą młodym ludziom z takimi niezbyt miłymi zapachami, ale z tych sił politycznych – o ile nie stanie się nic nieoczekiwanego - już nic nowego się nie narodzi. Co ciekawe, nowe rodzi się w sile, która wydawała się skazana na śmietnik historii, tj. Lewicy. Tam równoważy się młodzieńczy idealizm i pragmatyzm starych działaczy. W demokracji skądinąd, to dobra kombinacja, bo jak pokazują PiS z jednej i PO z drugiej strony, nadmiar idealizmu łatwo przeradza się w fanatyzm, a nadmiar pragmatyzmu w cynizm. Czytaj także: Lewica wraca do Sejmu. Będzie trzecią siłą Obecnie ani PiS, ani Platforma Obywatelska nie są siłami modernizacyjnymi. Polska tymczasem niezmiennie musi nadganiać dystans dzielący nas od czołowych krajów Zachodu i nie stać jej ani na „ciepłą wodę w kranie” i miałkość Platformy, ani na permanentną rewolucję i ręczne sterowanie państwem Prawa i Sprawiedliwości.  Nadchodząca kadencja Sejmu - jeśli tylko polski biznes w końcu zrozumie, że solidne państwo mu się opłaca - może być końcowym akordem historii po 1989 r. Elita polskiego biznesu nie zaangażowała się w politykę, sądząc, że PO wróci do władzy. Jak się okazało, PO w 2019 r. nie wyciągnęło wniosków z przegranej sprzed czterech lat. Nie ma żadnej gwarancji, że wnioski te wyciągnie w kolejnej kadencji. Jeśli jednak biznes nie zaangażuje się w politykę, wizja 80-letniego Jarosława Kaczyńskiego walczącego z 70-letnim Donaldem Tuskiem może okazać się prorocza. ",Jarosław Kaczyński w czasie wieczoru wyborczego,
https://wiadomosci.onet.pl/tylko-w-onecie/wyniki-wyborow-pis-wygralo-dzieki-slabosci-platformy/khqgjjp,PiS wygrało dzięki słabości Platformy [ANALIZA],"Rządzące PiS zwyciężyło w wyborach parlamentarnych tylko dlatego, że zaskakująco marnie wypadła Koalicja Obywatelska tworzona przez PO i Nowoczesną. Tylko KO straciła poparcie w porównaniu z poprzednimi wyborami. Inne partie opozycji zyskały.","Badania sondażowe ośrodka Ipsos dla TVN, TVP i Polsatu wskazywały na to, że PiS zwyciężyło w wyborach parlamentarnych i ma szansę na drugą kadencję rządów. Już jednak po wystąpieniu Jarosława Kaczyńskiego w wieczór wyborczy widać było rozczarowanie. Rzeczywiście, partia liczyła na więcej — jakieś 270 mandatów, może nawet o kilka więcej, by móc odrzucać prezydenckie weto (276). To były nadzieje tym bardziej realistyczne, że PiS przeprowadził kampanię totalną, obiecując nowe potężne transfery finansowe (m.in. 500 zł na pierwsze dziecko, trzynastki i czternastki dla emerytów, drastyczną podwyżkę płacy minimalnej), wprowadzając wyraziste podziały światopoglądowe i bez hamulców używając mediów publicznych do uprawiania propagandy. Biorąc pod uwagę takie nakłady sił i środków — PiS nie odniósł miażdżącego sukcesu. Choć partia zdobyła 6 punktów procentowych więcej niż w poprzednich wyborach w 2015 r., to przełożyło się to na podobną liczbę mandatów — to efekt większego poparcia dla pozostałych ugrupowań. Czytaj więcej: Jarosław Kaczyński o nieobecności Beaty Szydło Spójrzmy prawdzie w oczy: tak wyrazisty triumf PiS był możliwy także dlatego, że największa partia opozycyjna nie potrafiła się zaprezentować jako realna alternatywa. Program PO był chaotyczny, przekaz partii w wielu kluczowych kwestiach niespójny lub nieprzekonujący. Platforma, która słynęła niegdyś ze skutecznych kampanii, poprowadziła przed tymi wyborami bardzo marną promocję siebie, swego programu i swych liderów. Widać było improwizację — choćby nagłe zaprezentowanie Małgorzaty Kidawy-Błońskiej na premiera. Być może Lider PO Grzegorz Schetyna, stawiając na Kidawę, chciał się podzielić odpowiedzialnością za porażkę. Być może liczy na zachowanie kontroli nad partią, wszak tak układał listy wyborcze, by jego stronnicy stanowili większość w sejmowym klubie PO nawet w razie porażki. Ale brutalna prawda jest taka, że wszystko wskazuje na to, iż Platformę czekają kolejne 4 lata w opozycji. Trudno sobie wyobrazić, żeby Schetyna, który po ponad 3 latach na czele PO został dwukrotnie zdeklasowany przez Kaczyńskiego — w wyborach europejskich i sejmowych — był w stanie się przebudzić i poprowadzić Platformę do zwycięstwa w dającej się przewidzieć przyszłości. Kadencja Schetyny kończy się w styczniu. Teoretycznie, nadciągające wybory prezydenckie winny wymuszać wewnętrzny spokój w PO. Ale tak być nie musi. Nie da się wykluczyć, że postulaty usunięcia Schetyny padną już w najbliższych godzinach — i to ze strony ważnych ludzi Platformy lub jej zaplecza. Słychać nawet plotki o rozłamie, jeśli przeciwnicy Schetyny wyczują, że lider pokojowo władzy nie odda. Tyle że każdy rozłam to ryzyko dla obu stron, a dziś w Platformie skłonnych do ryzyka nie widać — co widać było po marnej, niemrawej kampanii. A przecież balansowanie PiS na granicy samodzielnej większości pokazuje, że opozycja mogła te wybory wygrać. I to Koalicja Obywatelska spisała się z owej opozycji najsłabiej, bo straciła poparcie. W 2015 r. na Platformę i Nowoczesną — startujące wówczas oddzielnie — zagłosowało niemal 32 proc. wyborców. Dziś na ich koalicję oddano niespełna 27,5 proc. głosów. Wyniki wyborów 2019. Prof. Jarosław Flis: większość PiS jeszcze nie jest przesądzona Lewica swój plan zrealizowała — po czterech latach wraca do Sejmu z wynikiem na poziomie 12 proc. (o 1 punkt lepiej w porównaniu z 2015 r., gdy oddzielnie wystartowało SLD i oddzielnie Razem). Przed wyborami lider SLD Włodzimierz Czarzasty dogadał się z Robertem Biedroniem z Wiosny oraz Adrianem Zandbergiem z Razem. To była koalicja pragmatyków — wcześniej zaloty SLD zostały odrzucone przez Platformę, Wiosna wypadła marnie w wyborach europejskich, zaś Razem przez całą minioną kadencję przepuściło miliony złotych publicznych subwencji bez żadnego efektu politycznego. Mają też za sobą wiele złych słów na swój temat — o czym w kampanii udanie starali się nie pamiętać. Czy zatem lewica ma szansę wyrosnąć na główną siłę opozycyjną w sytuacji, gdy PO będzie pogrążona w rozliczeniach? Istotne jest to, co trzej lewicowi tenorzy zrobią po wyborach, bo cyrograf podpisali tylko na kampanię. Nie jest powiedziane, że SLD, Wiosna i Razem utworzą wspólny klub, nie mówiąc o kursie na zjednoczenie. Być może tak się to skończy — tyle że to wymaga decyzji, których na razie nie ma. Poczekajmy, jak podzielą się pieniędzmi z państwowej subwencji, którą dostaną za wejście do Sejmu. Dzielił będzie Czarzasty, bo to z list SLD startowali kandydaci Biedronia i Zandberga. To będzie pierwszy, powyborczy test dla lewicy. Sejmowa obecność lewicy to nie jest sukces Kaczyńskiego. Oczywiście, myśląc taktycznie, szef PiS powinien lewicy kibicować, bo osłabia ona Platformę. Tyle że po pierwsze, odrodzona lewica będzie się ścigać z PiS na postulaty socjalne. A po wtóre — do Sejmu wrócą dyskusje o aborcji czy konkordacie, niewygodne dla PiS. Pod tym względem niespójna ideowo, unikająca jednoznacznych deklaracji światopoglądowych Platforma była dla PiS zręczniejszym przeciwnikiem. Witold Jurasz: PiS i PO nie przetrwają kolejnych czterech lat Ludowcy, wbrew sondażom, przekroczyli próg wyborczy i to z bardzo dobrym wynikiem — ponad 9 proc. (awans o 4 punkty w porównaniu z 2015 rokiem). To gwarancja spokoju dla młodego lidera Władysława Kosiniaka-Kamysza. Nie ma żadnych wątpliwości, że taki wynik to w zasadniczej mierze jego zasługa. Był w kampanii bardzo aktywny, dzięki współpracy z Pawłem Kukizem pozyskał nowych wyborców, jako jedyny lider konsekwentnie występował we wszystkich głównych debatach przedwyborczych — i wypadał dobrze. Po wyborach europejskich grupa seniorów PSL — Waldemar Pawlak, Marek Sawicki, Eugeniusz Kłopotek — krytykowała Kosiniaka za wspólny start z Platformą i lewicą, przez co elektorat ludowców poparł PiS. Kosiniak zdecydował się w tej sytuacji na woltę i do wyborów sejmowych poszedł samodzielnie. Gdyby przegrał, jego dni byłyby policzone — Pawlak traktuje PSL jak swą własność i właśnie nabrał ochoty na kolejny powrót do polityki. W obecnej sytuacji będzie mu jednak ciężko zakwestionować pozycję Kosiniaka. Bez wątpienia Pawlak nie poradziłby sobie ze starciem z PiS na wsi tak, jak to zrobił WKK. Konfederacja miała swoją pierwszą szansę już w eurowyborach. Koalicja małych prawicowych i nacjonalistycznych ugrupowań rosła wówczas w sondażach, bo tematami tamtej kampanii były kwestie, w których konfederaci byli wyjątkowo wyraziści: LGBT oraz zwrot mienia żydowskiego. W pewnym momencie PiS porządnie wystraszył się Konfederacji, dlatego na finiszu eurokampanii przejął część jej haseł, choćby dotyczących sprzeciwu wobec zwrotu majątków pożydowskich. W efekcie Konfederacja nie dostała się do Europarlamentu. Po porażce w ugrupowaniu doszło do niesnasek, odeszli dwaj popularni politycy — Piotr Liroy-Marzec oraz Marek Jakubiak. Do wyborów sejmowych Konfederacja stanęła osłabiona, w dodatku tematyka kampanii nie była już dla narodowej prawicy tak wygodna. W ostatniej fazie konfederaci próbowali prezentować się jako ugrupowanie liberalne gospodarczo, licząc na część elektoratu, który osierociła Platforma. Zdecydowali się nawet w podobnym co PO stylu mówić o naruszaniu przez PiS praworządności. W efekcie — co jest jedną z największych niespodzianek wyborów — Konfederacja weszła do Sejmu. Dla PiS to kłopotliwe, bo partia od ponad dekady ma monopol na prawicy. Kaczyński od lat tak uprawiał politykę, by na prawo od PiS nie wyrosła żadna partia, bo to oznacza alternatywę dla wyborców konserwatywnych i dla Kościoła.",Jarosław Kaczyński. Wynik wyborów nie jest spełnieniem marzeń prezesa PiS,
https://wiadomosci.onet.pl/kraj/wyniki-wyborow-komentarze-swietokrzyskich-politykow/2bge1le,Wyniki wyborów parlamentarnych. Komentarze świętokrzyskich polityków,"- Chciałem bardzo gorąco podziękować wszystkim mieszkańcom województwa świętokrzyskiego, którzy poszli na wybory i postawili na Prawo i Sprawiedliwość. Danego słowa z pewnością dotrzymamy – tak sondażowe wyniki wyborów parlamentarnych komentuje Krzysztof Lipiec, szef Prawa i Sprawiedliwości w regionie świętokrzyskim. Według badania exit poll przeprowadzonego przez Ipsos dla TVN24, to właśnie PiS zdobyło dziś najwięcej głosów.","Jak wynika z sondażu exit poll, wybory do Sejmu wygrało Prawo i Sprawiedliwość wynikiem 43,6 proc. Drugie miejsce przypadło Koalicji Obywatelskiej, na którą zagłosowało 27,4 proc. Mandaty wywalczył też Sojusz Lewicy Demokratycznej (12,4 proc.), Polskie Stronnictwo Ludowe (9,1 proc.) i Konfederacja (6,4 proc.).  Z sondażu Ipsos wynika, że PiS zdobyło 239 mandatów, Koalicja Obywatelska – 131, Sojusz Lewicy Demokratycznej – 46, Polskie Stronnictwo Ludowe – 30, a Konfederacja – 13. Frekwencja wyniosła 61,1 proc. - Bardzo czekaliśmy na tę chwilę, kiedy te prognozowane wyniki zostaną ogłoszone. Chciałem bardzo gorąco podziękować wszystkim mieszkańcom województwa świętokrzyskiego, którzy poszli na wybory i postawili na Prawo i Sprawiedliwość. Jesteśmy wam niezmiernie wdzięczni, że wszystko na to wskazuje, że ten mandat PiS w rządzeniu Polską został nam przedłużony. Danego słowa, tego o czym mówiliśmy podczas kampanii wyborczej, z pewnością dotrzymamy – mówił zaraz po ogłoszeniu sondażowych wyników Krzysztof Lipiec, szef PiS w woj. świętokrzyskim. – Czekamy jeszcze na ostateczne wyniki wyborów. Ja jestem przekonany, że w Świętokrzyskiem te wyniki będą lepsze niż dla całego kraju. Konkurencja jest jednak duża, bo na scenę parlamentarną wkraczają dwa nowe podmioty, a to z pewnością będzie dla nas pewnym obciążeniem. Sądzę jednak, że damy wszystkiemu radę – dodał.     - Przede wszystkim chciałem podziękować wszystkim wyborcom, ale szczególnie ciepło tym, którzy głosowali na Koalicję Obywatelską. Za nami bardzo intensywna i emocjonująca kampania, która mocno podzieliła Polaków. Ostatnie cztery lata w wykonaniu polityków PiS, też mocno do tych podziałów się przyczyniły. Pozostaje mi pogratulować PiS, chociaż robię to ze smutkiem, bo wiem, że nie jest to dobra decyzja dla Polski – mówi nam Artur Gierada, szef PO w regionie świętokrzyskim. – Dla całej opozycji w naszym kraju pozostaje ostatni ratunek jakim będą przyszłoroczne wybory prezydenckie. Niezależny od Jarosława Kaczyńskiego prezydent, jest jedyną nadzieją na powstrzymanie psucia państwa. Jest to największe wyzwanie dla całej opozycji – dodaje. - Powrót Lewicy do Sejmu jest dla mnie wzruszający – zaznacza Andrzej Szejna, wiceszef SLD i przewodniczący tego ugrupowania w woj. świętokrzyskim. – Najbliższe cztery lata poświęcimy na realizowanie naszego programu dla godnej pracy, minimalnej płacy 2700 zł, bezpłatnych leków dla emerytów, kobiet w ciąży, dzieci, rencistów. Emeryci powinni otrzymać co najmniej 1600 zł na rękę, aby normalnie żyć. Przeforsujemy Pakt Godności Kobiet. Równa płaca, ochrona ginekologiczna, szacunek i dostęp do urzędów i stanowisk państwowych. Bezpłatne leczenie in vitro, żłobki oraz przedszkola. Nauka języków obcych, a nie religii – dodaje.",Sztab PiS w Kielcach,
https://wiadomosci.onet.pl/kraj/wyniki-wyborow-prof-kasinska-metryka-rozmiar-zwyciestwa-pis-nie-zaskakuje/311mrwc,Wyniki wyborów parlamentarnych. Prof. Kasińska-Metryka: rozmiar zwycięstwa PiS nie zaskakuje,"- Rozmiar zwycięstwa PiS nie zaskakuje, zważywszy jak wiele zrobiono w ostatnich latach, żeby przekonać Polaków do partii rządzącej – tak sondażowe wyniki wyborów parlamentarnych komentuje dla Onetu prof. Agnieszka Kasińska-Metryka, politolog Uniwersytetu Jana Kochanowskiego w Kielcach. Według badania late poll przygotowanego przez Ipsos dla TVN24, zwycięzcą dzisiejszego głosowania jest Prawo i Sprawiedliwość.","Jak wynika z sondażu late poll, wybory do Sejmu wygrało Prawo i Sprawiedliwość z wynikiem 43,6 proc. Drugie miejsce przypadło Koalicji Obywatelskiej, na którą zagłosowało 27,4 proc. Mandaty wywalczył też Sojusz Lewicy Demokratycznej (12,4 proc.), Polskie Stronnictwo Ludowe (9,1 proc.) i Konfederacja (6,4 proc.).  Z sondażu Ipsos wynika, że PiS zdobyło 239 mandatów, Koalicja Obywatelska – 131, Sojusz Lewicy Demokratycznej – 46, Polskie Stronnictwo Ludowe – 30, a Konfederacja – 13. Frekwencja wyniosła 61,1 proc. W rozmowie z Onetem prof. Agnieszka Kasińska-Metryka, politolog, dyrektor Instytutu Polityki Międzynarodowej i Bezpieczeństwa Uniwersytetu Jana Kochanowskiego w Kielcach, podkreśla, że ""rozmiar zwycięstwa PiS nie zaskakuje, zważywszy jak wiele zrobiono w ostatnich latach, żeby przekonać Polaków do partii rządzącej"". - Z pewnością przekroczenie 50 proc. poparcia wzmacniałoby legitymację PiS do rządzenia. Mimo że kampania wyborcza była olbrzymim festiwalem obietnic, to sądzę że nie wpłynęła na istotne przepływy głosów, bo wybory te miały bardziej charakter plebiscytu, niż opowiedzeniem się za konkretnymi rozwiązaniami programowymi. Analiza poparcia wymaga złożonych badań, ale wydaje się, że to kwestie polityki socjalnej stanowią najsilniejsze zakotwiczenie elektoratu. Z jednej strony jest silna obawa, że wraz ze zmianą partii część przywilejów zniknie, z drugiej przekonanie, że od czasów rządów PO opozycja nie wypracowała konkurencyjnej oferty – mówi prof. Agnieszka Kasińska-Metryka. Zdaniem politolog UJK, gdyby mobilizacja w szeregach KO była od początku taka jak w końcówce kampanii, to być może wynik tego komitetu oscylowałby powyżej 30 proc. – Naczelnym problemem jest oczywiście przywództwo i słuszna skądinąd decyzja o zamianie Grzegorza Schetyny na Małgorzatę Kidawę-Błońską przyszła zbyt późno, a ponadto w obliczu tak silnego przeciwnika, eksponowanie woli budowania narodowej zgody to jednak zbyt mało – uważa. Oceniają wynik SLD, prof. Agnieszka Kasińska-Metryka twierdzi, że „Lewica odrobiła lekcję z poprzednich wyborów”. – Dwucyfrowy wynik stanowił cel tej formacji, można więc mówić o sukcesie. W szerszej perspektywie można też mówić o dołączeniu Polski do tych europejskich państw, w których jest miejsce na nowoczesne siły socjaldemokratyczne. Wydaje się zatem, że mamy do czynienia z istotną i być może trwałą zmianą na scenie politycznej – zaznacza politolog. Prof. Agnieszka Kasińska-Metryka podkreśla również, że zarówno działacze PSL, jak i Konfederacji mogą mówić o sukcesie. – Jednak partie o takim poziomie poparcia mogą podzielić niechlubny los tzw. przystawek, ale z drugiej strony mają wpływ na te rozstrzygnięcia, które wymagają budowania silnej większości. Poparcie dla Konfederacji świadczy także o radykalizacji postaw części wyborców mówi politolog UJK.",19a11536 - STALOWA WOLA KONWENCJA WYBORCZA PIS (Jarosław Kaczyński),
https://wiadomosci.onet.pl/kraj/wyniki-wyborow-2019-slawomir-nitras-komentuje-wyniki-exit-poll/gmjl18l,"Sławomir Nitras: po cichu mam nadzieję, że wynik przeważy się na naszą korzyść","Mimo niezbyt pochlebnych sondaży exit poll, Koalicja Obywatelska nie traci animuszu. - Tutaj różnica jednego, dwóch procent może zaważyć o ostatecznym wyniku. Po cichu liczę, że będzie to na naszą korzyść - mówi w rozmowie z Onetem Sławomir Nitras z KO.","- Moglibyśmy się cieszyć w pełni, gdybyśmy wygrali, a nie zajęli drugie miejsce - skomentował nastrój panujący w szczecińskim sztabie Koalicji Obywatelskiej Sławomir Nitras. - Myślę jednak, że to nie chodzi o to, żeby skakać do góry, ale żeby poddać to wszystko chłodnej analizie. Pamiętajmy, że to tylko prognozy. One pokazują, że nic nie jest jeszcze przesądzone. Wahnięcie o jeden-dwa procent zdecyduje, kto tak naprawdę wygrał. A ja mam po cichu nadzieję, że to będzie na naszą korzyść. Może się okazać, że z tych 27proc. zrobi się 29 i to my będziemy formułować rząd. Wszystko zależy od tego co w urnach - dodaje. W podobnym nastroju jest Arkadiusz Marchewka, ""dwójka"" na liście KO. - Mamy - według sondaży - 130 mandatów. To całkiem niezły wynik. W sumie cała opozycja zdobyła prawie 50 proc. To bardzo dobry wynik - wylicza poseł. - Ale system liczenia głosów jest jaki jest, więc największy bierze najwięcej. Czekamy na oficjalne wyniki. Wierzę, że będzie lepszy od sondaży i pozwoli nam na zbudowanie solidnej współpracy na opozycji, bo to będzie moim zdaniem najważniejsze. Myślę tutaj o Lewicy i PSL-u - dodaje. Wstępne sondaże wskazują na niewielką wygraną PiS nad KO w województwie zachodniopomorskim. Jeśli oficjalne wyniki będą podobne do sondażowych, będzie to pierwsze takie zwycięstwo w historii. - Pamiętajmy, że to na razie sondaże. Musimy pamiętać, że już kiedyś mieliśmy podobną sytuację i okazało się, że sondaże się mylą - mówi dr Piotr Chrobak, politolog z Uniwersytetu Szczecińskiego. - Jeśli jednak te wyniki się potwierdzą i PiS by wygrało na Pomorzu Zachodnim, to mielibyśmy do czynienia pierwszy raz z sytuacją, że PiS wygrywa w dawnym bastionie Platformy, a jeszcze wcześniejszym bastionie SLD. To byłaby porażka lidera listy, czyli Sławomira Nitrasa. Pokazywałoby to także, że PiS zwiększyło swoje poparcie w dotychczasowym bastionie Platformy prowadząc kampanię, która raczej miała mniej błędów od dość chaotycznej kampanii Platformy - dodaje. Politolog ocenia, że w kampanii PiS na Pomorzu Zachodnim było mniej wpadek wizerunkowych niż w kampanii KO. Jednocześnie podkreśla, że Platformie po tylu latach rządzenia na Pomorzu Zachodnim trudniej było prowadzić kampanię niż Prawu i Sprawiedliwości. - PiS-owi łatwiej punktować błędy, niż KO się bronić - mówi.","Sławomir Nitras, fot. Adam Chelstowski/Forum",
https://wiadomosci.onet.pl/kraj/wyniki-wyborow-ojciec-rydzyk-byl-waznym-tematem-kampanii/hy55t4t,Ojciec Rydzyk był ważnym tematem kampanii,"Jeszcze nigdy podczas kampanii wyborczej dyskusja na temat ojca Rydzyka nie była tak intensywna. Atakowali go zwłaszcza działacze Koalicji Obywatelskiej (bardziej z Bydgoszczy niż Torunia), a w jego obronie dzielnie, jak zawsze, stanęła posłanka PiS Anna Sobecka. Tym razem redemptorysta nie siedział jednak cicho i pod koniec kampanii ostro odgryzł się swoim krytykom.","Ostatnio było odwrotnie: politycy z przezorności starali się za bardzo nie poruszać tematów związanych z redemptorystą, za to on, w zawoalowany sposób, podpowiadał odbiorcom założonych przez siebie mediów, na kogo głosować. Np. rok temu dzień przed ciszą poprzedzającą wybory samorządowe zasugerował, by nie oddawać głosów na osoby, które mają związek z marszami równości lub są niewierzące. W tym roku wypowiedzi ojca Rydzyka były już ostrzejsze, jakby z miesiąca na miesiąc nabierał odwagi. W lipcu wskazał wroga przed wyborami: lewactwo i LGBT. - Widzimy, jaka jest inwazja tego lewactwa, LGBT, jak to nazywają - a to po prostu lesbijki, geje, transseksualni czy biseksualni - i również marksizmu w polskich uniwersytetach - stwierdził toruński zakonnik. Tym razem bezpośredniego nawoływania do głosowania na konkretne partie nie było, jednak na kilka godzin przed ciszą wyborczą strona główna Radia Maryja była zapełniona doniesieniami i cytatami polityków związanych z PiS. Udało się na niej zmieścić zdjęcia m.in. Jarosława Kaczyńskiego, Elżbiety Rafalskiej, Mateusza Morawieckiego, Andrzeja Dudy, Joachima Brudzińskiego, Krzysztofa Szczerskiego, Jacka Sasina, Bartosza Kownackiego, Antoniego Macierewicza, Patryka Jakiego, Jarosława Zielińskiego, Krystyny Pawłowicz, a także ministrów: Zbigniewa Ziobry, Marka Zagórskiego, Jadwigi Emilewicz i Marka Gróbarczyka. Każda fotografia odsyłała do osobnego artykułu. Ile w tym czasie było tam zdjęć liderów opozycji? Zero. Podczas kampanii jako pierwszy dał sygnał bydgoski poseł PO Michał Stasiński, który przyjechał do Torunia i nagrał krótki film o inwestycji geotermalnej redemptorystów. Przekonywał, że pomysł nie jest najlepszy, bo woda znajdująca się pod tym gruntem nie należy do najbardziej gorących, a mimo to rząd PiS przeznaczył na jego realizację kilkadziesiąt milionów złotych. Film zyskał bardzo dużą popularność w sieci. - Woda, która wybiła na terenie ojca Rydzyka, ma 64 stopnie - przekonywał Stasiński. - Aby była użyteczna w geotermii, musi mieć stopni 130. W związku z tym Tadeusz Rydzyk wybudował sobie kotłownię, która będzie tę zimną wodę podgrzewać. Kotłownia nie będzie specjalnie ekologiczna, będzie emitować tyle dwutlenku węgla, co 45 tysięcy samochodów w ciągu godziny. Za tę ekologiczną kotłownię, żeby było jeszcze śmieszniej, zapłaciła Unia Europejska. Tak się robi interesy. Inny bydgoski poseł PO, Paweł Olszewski, zaprezentował swój prywatny program wyborczy. W pięciu obietnicach zadeklarował m.in. budowę ekspresówki S10 z Bydgoszczy do Torunia oraz zakręcenie kurka z publicznymi pieniędzmi, które płyną na przedsięwzięcia związane z ojcem Tadeuszem Rydzykiem. Natomiast poseł PO Krzysztof Brejza, który walczył o mandat senacki w Inowrocławiu, podczas kampanii przypominał o ujawnionych przez siebie publicznych dofinansowaniach dla redemptorystów. Miał się czym chwalić, bo w ciągu minionych czterech lat wiele informacji o tych dotacjach wypłynęło wyłącznie dzięki niemu. Część podmiotów publicznych nie chciało odpowiadać na pytania o nie dziennikarzom, mimo że prawo je do tego obligowało. W Toruniu, który ma inny okręg wyborczy niż Bydgoszcz, krytyka ojca Rydzyka i publicznych dotacji nie była aż tak silna, co nie znaczy, że nie było jej w ogóle. Lewicowa posłanka Joanna Scheuring-Wielgus (dawniej w Nowoczesnej) podczas kampanii głośno mówiła o sporym wzroście wydatków państwa na fundusz kościelny, więc nie mogła nie zahaczyć też o dofinansowania instytucji związanych z toruńskim zakonnikiem. Natomiast pod koniec kampanii toruński poseł PO Arkadiusz Myrcha podczas briefingu nad Wisłą zaprezentował tablicę z pytaniem ""Czy PiS woli wspierać imperium ojca Rydzyka zamiast mieszkańców Torunia?"". Według jego danych rząd przeznaczył na to wsparcie ponad 217 mln zł, a za taką kwotę można było wybudować 20 przedszkoli albo żyć w mieście cały rok bez podatków i opłat lokalnych. Redemptorysta był pod ostrzałem również paru innych polityków. Powód był prosty: jeszcze nigdy nie popłynął w stronę jego i jego współbraci tak szeroki strumień publicznych pieniędzy, jak przez ostatnie cztery lata. To głównie z tych środków powstaje obecnie ""miasteczko Rydzyka"", w którym (poza istniejącym już monumentalnym kościołem i uczelnią) będą: muzeum, park pamięci oraz geotermia. Zdjęcia z budowy ""miasteczka"" można zobaczyć klikając w ten link. Przeciwko tezom przedstawionym podczas briefingu Myrchy zaprotestowała Anna Sobecka, w przeszłości spikerka Radia Maryja, która wielokrotnie stawała już w obronie toruńskiego redemptorysty. Tym razem wystosowała list otwarty do posła, w którym zaznaczyła, że głównym organizatorem muzeum ""Pamięć i Tożsamość"" jest Ministerstwo Kultury, a nie Tadeusz Rydzyk. ""Szanowny Panie Pośle, zamiast budować swój kapitał polityczny na niesłusznej krytyce Radia Maryja i organizować konferencje, podczas których wprowadza Pan mieszkańców Torunia w błąd, zachęcam do podjęcia skutecznej pracy na rzecz naszego miasta. Jestem przekonana, że jeśli zrobi Pan Poseł dla Torunia tyle co ja, mieszkańcy naszego miasta z pewnością na tym bardziej skorzystają"" - zakończyła swój list Sobecka. Jednak i sam Rydzyk potrafił się bronić. Robił to w swoim osobliwym stylu, porównując na antenie Radia Maryją posła Arkadiusza Myrchę (rocznik 1984) do komunistów. - To, co ten człowiek mówi, to nie jest nowość – skomentował kapłan. - Dawniej komuniści, SLD-owcy z Torunia też to mówili. Chcieli się nagłośnić i nas zaczepiali. To jak aktorka, które chce błyszczeć, zostać gwiazdą światową, a nie da rady. Nie ma takich talentów, czy nie ma możliwości, więc robi skandale. Żeby o niej tylko mówili. Redemptorysta zwrócił uwagę, że wszystkie przedsięwzięcia, które przeprowadza razem ze współpracownikami i współbraćmi, są zgodne z prawem. Powiedział, że gdyby nie korzystali z możliwości, jakie się przed nimi otworzyły, to popełniliby grzech zaniechania. Zarzucił też posłowi PO, że nie jest prawdziwym ""toruńczykiem"", skoro nie cieszy się z tego, że Radio Maryja przynosi Toruniowi sławę. Rydzyk stwierdził nawet, że miasto powinno płacić za taką reklamę. Poseł Myrcha, absolwent prawa UMK w Toruniu, radca prawny po odbytej aplikacji, był przez Tadeusz Rydzyka krytykowany również bardziej dosadniej: - Niech się oni do roboty wezmą, a nie! Gdyby byli dobrymi Polakami, to by się cieszyli, że każdy, i wierzący, i niewierzący, jeżeli robi coś dobrze dla Polski, niech robi! Polska jest najważniejsza! A nie, kłaniać się Niemcom, inni kłaniali się Sowietom. To jest takie... Gorzej niż miernota. To szkoda słów. To to żadnego honoru nie ma. To najgorsze, że on jeszcze jakieś dyplomy ma. Oni mają jeszcze dyplomy, że niby pokończyli studia. Jak oni kończyli studia, jak to takie nierozumne? Przepraszam. Tadeusz Rydzyk nie ukrywał też żalu do dziennikarzy, że zniekształcili historię o samochodach, które redemptoryści dostali od bezdomnego Stanisława. - Oni z tego zrobili, ci nienawistnicy i kłamcy, luksusowe maybachy - wspomniał. - Ja nawet nie wiedziałem, co to w ogóle jest maybach. Później pytam się ojców: ""co to jest?"".",Ojciec Tadeusz Rydzyk,
https://wiadomosci.onet.pl/kraj/wybory-parlamentarne-2019-torun-kandydaci-do-sejmu-okreg-5-lista/l1k2ny4,"Wybory parlamentarne 2019. Kandydaci do Sejmu – Toruń, okręg 5 [LISTA]","Wybory parlamentarne w Polsce odbędą się w niedzielę 13 października. Poniżej znajduje się lista wszystkich kandydatów do Sejmu w okręgu obejmującym Toruń oraz jego okolice, a także ich numery na listach.","Okręg nr 5 obejmuje wschodnią część województwa kujawsko-pomorskiego, m.in. Toruń, Włocławek, Grudziądz, Brodnicę, Wąbrzeźno, Golub-Dobrzyń, Lipno i Chełmno. Do wzięcia jest 13 mandatów. Więcej informacji o wyborach parlamentarnych KW Polskie Stronnictwo Ludowe - kandydaci do Sejmu, okręg 5 [Toruń]: 1. Paweł Szramka 2. Zbigniew Sosnowski 3. Janusz Dzięcioł 4. Edyta Lidia Zakrzewska 5. Ewa Sławomira Kierzkowska 6. Damian Rafał Kaczan 7. Marcin Okruciński 8. Magdalena Kiciak-Kucharska 9. Andrzej Ignacy Gross 10. Jarosław Przemysław Najberg 11. Sławomir Franciszek Staniszewski 12. Anna Maria Kubczak-Kosicka 13. Bartosz Damian Kubacki 14. Marzena Ewa Rachubińska 15. Sławomir Słowik 16. Angelika Monika Baryło 17. Andrzej Owczarz 18. Danuta Ewa Warszawska 19. Przemysław Mamrot 20. Marika Katarzyna Matuszewska 21. Tomasz Łuczak 22. Anna Pastuszka 23. Witold Kwapiński 24. Joanna Budzińska 25. Krzysztof Czarnecki 26. Krzysztof Baranowski KW Prawo i Sprawiedliwość - kandydaci do Sejmu, okręg 5 [Toruń]: 1. Jan Krzysztof Ardanowski 2. Krzysztof Czabański 3. Iwona Michałek 4. Joanna Borowiak 5. Anna Elżbieta Sobecka 6. Anna Urszula Gembicka 7. Maria Mazurkiewicz 8. Mariusz Piotr Kałużny 9. Wojciech Jaranowski 10. Zbigniew Girzyński 11. Arkadiusz Andrzej Stefaniak 12. Marcin Strych 13. Krzysztof Roman Kosiński 14. Jacek Aleksander Tyburski 15. Anna Bożena Szwed 16. Arkadiusz Orłowski 17. Edyta Maria Jaszczak 18. Piotr Sadurski 19. Łukasz Szymon Klimek 20. Ewa Zofia Klimaszewska-Antos 21. Ziemowit Zawisza Kłosowski 22. Paweł Komorowski 23. Alina Katarzyna Kaliszewska 24. Zbigniew Dariusz Warnel 25. Izabela Iwona Ratyńska-Drabczak 26. Marzenna Stefania Drab KW Sojusz Lewicy Demokratycznej - kandydaci do Sejmu, okręg 5 [Toruń]: 1. Robert Artur Kwiatkowski 2. Joanna Izabela Scheuring-Wielgus 3. Marek Władysław Rozpłoch 4. Piotr Kowal 5. Kazimiera Janina Janiszewska 6. Maria Magdalena Rumińska 7. Czesława Janina Augustynowicz 8. Krzysztof Michał Małecki 9. Zofia Kuczmarska 10. Sebastian Maciej Olewiński 11. Jolanta Ewa Maćkiewicz 12. Andrzej Jerzy Krzyżanowski 13. Andrzej Krajewski 14. Tomasz Piotr Matraszek 15. Katarzyna Czernic 16. Jerzy Zawadzki 17. Inez Justyna Szczurowska 18. Artur Eichhorst 19. Paweł Mateusz Bytner 20. Anna Zofia Turska 21. Julia Joanna Pokorska 22. Stanisław Kazimierz Olejnik 23. Dorota Belska 24. Łukasz Mariusz Kowarowski KW Konfederacja Wolność i Niepodległość - kandydaci do Sejmu, okręg 5 [Toruń]: 1. Sławomir Jerzy Mentzen 2. Piotr Czajkowski 3. Marcin Tomasz Łasiński 4. Grzegorz Bogusław Buczek 5. Jarosław Robert Romanowski 6. Leszek Zieliński 7. Artur Jackowski 8. Anna Agnieszka Malendowicz 9. Tomasz Walczuk 10. Joanna Dorota Sewerynowicz 11. Jakub Andrzej Lisiecki 12. Przemysław Szczech 13. Remigiusz Lipiński 14. Justyna Krystyna Kuk 15. Paweł Zwoliński 16. Maria Magdalena Krzywińska 17. Anna Czarnecka 18. Ewa Sabina Tarazewicz 19. Andrzej Mariusz Gontarek 20. Tomasz Sikorowski 21. Lucyna Klaudia Toczyska 22. Klaudyna Barbara Kulińska 23. Rafał Błażejowski 24. Karolina Domańska 25. Agata Cybuchowska 26. Paweł Januszewski KKW Koalicja Obywatelska, PO, .N, IPL, Zieloni - kandydaci do Sejmu, okręg 5 [Toruń]: 1. Tomasz Lenz 2. Arkadiusz Myrcha 3. Iwona Hartwich 4. Tomasz Józef Szymański 5. Krystian Marek Łuczak 6. Przemysław Kazimierz Termiński 7. Dariusz Adam Alabrudziński 8. Katarzyna Anna Lubańska 9. Wojciech Tomasz Czerwiński 10. Sylwester Tomasz Jankowski 11. Jerzy Kowalski 12. Lidia Urszula Zwierzchowska 13. Alicja Józefa Stańco-Wawrzyńska 14. Emilia Jaskólska 15. Barbara Agata Zalewska 16. Grażyna Joanna Ziółkowska 17. Mirosław Roman Graczyk 18. Sławomir Henryk Bogucki 19. Aneta Agnieszka Wojtkowska 20. Halina Kowalkowska 21. Danuta Maria Rak 22. Paweł Montowski 23. Wacław Jan Szramowski 24. Dominika Marta Piotrowska 25. Marcin Seweryn Skonieczka KWW Koalicja Bezpartyjni i Samorządowcy - kandydaci do Sejmu, okręg 5 [Toruń]: 1. Marek Kuszyński 2. Radosław Krajewski 3. Sebastian Leszek Ziółkowski 4. Marek Grzegorz Wrzesiński 5. Angelika Agnieszka Kwiatkowska 6. Krzysztof Janusz Pytkowski 7. Dorota Maria Skiba 8. Marek Szadkowski 9. Zofia Biniak 10. Patryk Krzysztof Kacprowicz 11. Ewa Niewiadomska 12. Agnieszka Katarzyna Obiezierska 13. Marek Adam Zadworzański 14. Monika Fijałkowska 15. Lidia Kamińska 16. Magdalena Rutecka 17. Joanna Nowak 18. Piotr Paweł Karski 19. Michał Piotr Jabłoński","Od lewej: Paweł Szramka, Arkadiusz Myrcha, Artur Eichhorst",
https://wiadomosci.onet.pl/tylko-w-onecie/polityka-pis-wobec-imigrantow/e1xnpq0,"Temat, który rozpalił nas do czerwoności. I o którym zapomnieliśmy","Mimo że PiS postawił na stanowczy sprzeciw wobec przyjmowania uchodźców oraz imigrantów, to za rządów tej partii w Polsce wydano rekordową liczbę pozwoleń na pobyt dla obywateli spoza Unii Europejskiej. Przodują oczywiście Ukraińcy, ale nie tylko.","Według raportu Eurostat w 2017 roku wydaliśmy 683 tys. pierwszych dokumentów pobytowych dla obywateli krajów spoza Unii. Liczba wydanych przez Polskę pozwoleń na pobyt w związku z pracą to 59 proc. wszystkich tego typu pozwoleń wydanych w 2017 w UE. Jeśli z kolei zerkniemy na rządowy portal Migracje.gov to zauważymy, że liczba migrantów przyjeżdżających do Polski rośnie rok do roku. Zebrane dane z dotychczasowego roku są następujące - 238 422 zezwolenia na pobyt czasowy i 76 656 pobyt stały. Jeśli chodzi o zarejestrowanie obywateli Unii Europejskiej to mamy do czynienia z liczbą 73 538. Podkreślmy jednocześnie, że jak dotąd w 2019 roku wydano jedynie 1956 zgód na pobyt humanitarny. Kto do nas przyjeżdża? Imigranci zarobkowi - głównie z Ukrainy, ale nie tylko. 211 167 to napływ z Ukrainy, później są Białorusini (24 543), Niemcy (21 318) i Rosjanie (12 415). W tabelach znajdziemy także tych, których rząd tak strasznie się bał - są Syryjczycy, czy Irakijczycy, niewiele ponad 1000, a także mieszkańcy Bangladeszu, również podobna liczba. Okazuje się więc, że opłaca nam się przyjmować ""obcych"", jeśli - właśnie - nam się opłaca. To politycy stworzyli taki klimat, i to nie tylko z PiS. Jak do tego doszło? Polityka migracyjna, przyjmowanie uchodźców, oraz kwestia otwartości na napływ obcokrajowców do Polski tak naprawdę w polskiej polityce jako temat do roku 2015 nie istniała. Zbieżność wydarzeń na arenie międzynarodowej i krajowej sprawiła, że to właśnie rząd Prawa i Sprawiedliwości musiał na poważnie zmierzyć się z tymi kwestiami. Gdyby nie tzw. kryzys migracyjny, czyli apogeum problemów na zewnętrznej granicy Unii Europejskiej, tematu politycznie by nie było. Tak jak nie ma go właśnie teraz, w kończącej się kampanii wyborczej. Początki tzw. kryzysu migracyjnego sięgają kwietnia 2015 roku, gdy zaczyna dochodzić do masowych zatonięć łodzi z ludźmi usiłującymi dostać się do Europy drogą morską. W sierpniu mamy już do czynienia z masowym ruchem na szlaku bałkańskim - cała Europa oraz Polska widzi na własne oczy jak wygląda problem migracji, z którym dotychczas zmagały się kraje obrzeży Unii Europejskiej, a także kraje bezpośrednio sąsiadujące z miejscami konfliktów zbrojnych np. na Bliskim Wschodzie (Syria, czy Irak). W Polsce jest to czas wyjątkowo gorący. W maju wybory prezydenckie, w październiku parlamentarne. Choć z początku nic na to nie wskazuje, bo przed pierwszą turą wyborów prezydenckich sondaże nie dają zbyt dużych szans Andrzejowi Dudzie, zbliża się wielka zmiana na polskiej scenie politycznej. Platforma Obywatelska po ośmiu latach rządzenia zostanie odsunięta od władzy przez PiS. Polacy widzą, co dzieje się w Europie, a politycy zaczynają kampanijną grę na nastrojach społecznych. Sprzyjające różnym opcjom politycznym media zaczynają wtórować (seria antyuchodźczych i antymigracyjnych okładek w prawicowych tygodnikach z jednej strony; odezwy, apele i listy intelektualistów w mediach liberalnych z drugiej). Migracja staje się tematem politycznym oraz kolejnym czynnikiem polaryzującym polskie społeczeństwo, a także jednym z wielu kamyczków, które przeważają szalę zwycięstwa na stronę PiS-u. Gdy rząd Ewy Kopacz składa pierwsze deklaracje, że Polska przyjmie określoną liczbę uchodźców w ramach unijnego programu relokacji - PiS, jako partia idąca po władzę, staje w ostrej kontrze. Pod koniec września Jarosław Kaczyński - jeszcze poseł opozycji - grzmi z mównicy sejmowej o strefach szariatu w Szwecji (jeden z najczęściej powielanych przez światową prawicę antyimigranckich fake newsów), o kościołach zamienianych w toalety we Włoszech, a niedługo później zapyta o to, czy europejskie służby medyczne są przygotowane na starcie z chorobami, które idą do Europy. Bo przecież ""różnego rodzaju pasożyty, pierowtniaki, które nie są groźne w organizmach tych ludzi, mogą tutaj być groźne"". Na podobnych nutach grają oczywiście działacze i politycy ruchów narodowych, także ci, których do Sejmu wprowadzi Paweł Kukiz. Ówczesna premier Ewa Kopacz mówi z kolei, że przyjmowanie uchodźców to test na przyzwoitość: - Możemy powiedzieć ""nam nic do tego, niech sobie Europa z tym radzi"", tylko pytam, co powiemy naszym obywatelom, kiedy zmieni się sytuacja za naszą wschodnią granicą i to my będziemy potrzebowali pomocy, bo uchodźców, którzy będą przybywać, będą setki tysięcy. Co wtedy? - pyta. Rząd podkreśla też na każdym kroku, że liczba relokowanych na jaką się zgadza to kropla w morzu polskiego społeczeństwa, więc żadnego zagrożenia nie ma. - My chcemy przyjmować uchodźców, ale nie tych, których oglądacie w telewizji - tłumaczy premier, mając na myśli obrazki ze szlaku bałkańskiego. - Uchodźca, to ta matka z dzieckiem, płacząca matka z dzieckiem, która z tą jedną reklamówką przyjechała, bo chciała uchronić swoje własne dziecko przed śmiercią - mówi odpowiadając na argumenty o ""wypasionych byczkach"" idących po europejski socjal (i kobiety). Co się dzieje po przejęciu władzy przez PiS? Spór nie wygasa, przeciwnie rozpala się do czerwoności, choć początkowo Beata Szydło podtrzymuje deklerację Ewy Kopacz. Co ciekawe, tuż po zamachach w Paryżu i Saint-Denis, w których ginie 130 osób. To kolejne, po ataku na redakcję „Charlie Hebdo”, ataki w stolicy Francji, ale PiS nie grzmi, przeciwnie, ustami Szydło mówi: - Jesteśmy rządem przewidywalnym i racjonalnym - i deklaruje przyjęcie 100 osób. Te 100 osób to de facto liczba symboliczna, ale dzięki niej Polska spełniłaby deklarację oraz uniknęłaby krytyki na arenie europejskiej, oskarżeń o brak solidarności i ostatecznie uruchomienia procedur. Do tego jednak nie dochodzi, a punktem zwrotnym są zamachy na lotnisku i stacji metra w Brukseli, gdzie ginie 35 osób. Tym razem z deklaracji swych poprzedników PiS wycofuje się błyskawicznie, bo w przeciągu dwóch dni i rozpoczyna dokręcanie retorycznej śruby. Od tej pory z ust partii rządzącej nie usłyszymy ani jednego pozytywnego słowa na temat przyjmowania uchodźców z Bliskiego Wschodu. Rząd natomiast strzela liczbą ponad miliona uchodźców z Ukrainy, którym daje schronienie. Szybko okazuje się, że to kapiszon - w Polsce nie ma uchodźców z Ukrainy, są migranci zarobkowi. Każdy kolejny zamach w Europie będzie natomiast okazją do przypominania, że rząd broni Polaków, kolejne naciski Unii na zachowanie solidarności europejskiej to szantaż brukselskich elit, a cały problem zostaje sprowadzony do winy Niemiec, porażki multi-kulti i polityki ""Herzlich Willkomen"". Dla opozycji spod sztandarów poprzedniej władzy z kolei, każda antyuchodźcza i antyimigrancka tyrada to kolejny dowód na to, że władze trzyma rząd zaściankowy, ksenofobiczny, antyeuropejski i wręcz faszystowski. I choć niechęć do przyjmowania uchodźców w sondażach cały czas idzie w górę, to temperatura sporu będzie powoli spadać. Polską wyobraźnię polityczną zdominuje walka o wolne sądy, Europa dogadując się z Turcją zamknie szlak bałkański, sam proces relokacji zostanie w końcu zakończony, a widmo obcych przestanie krążyć nad Polską. Temat pojawi się jeszcze raz w kampanii, tym razem samorządowej, a samorządowcy już wcześniej zaczęli rozgrywać temat w kontrze do rządu. Mowa tu o tzw. sierotach z Aleppo. To dość niefortunnie brzmiąca deklaracja prezydenta Sopotu Jacka Karnowskiego (luty 2017), który deklaruje, że przyjmie na leczenie właśnie sieroty z Syrii. Niefortunność polega na tym, że prezydentowi szybko wytknięto, że na Bliskim Wschodzie nie ma de facto sierot. Owszem, są dzieci osierocone, potwornie okaleczone, ale w krajach arabskich z reguły są zaopiekowane przez bliższą, lub dalszą rodzinę, co oczywiście nie zmienia faktu, że w zrujnowanej wojną domową Syrii nie ma mowy o jakimkolwiek leczeniu. Trudno także o odpowiednią i specjalistyczną opiekę medyczną w bliskowschodnich krajach ościennych, które goszczą miliony uchodźców z Syrii (w sąsiadującym Libanie jest to już niemal 1/4 populacji). To jednak nie argument o braku sierot, w naszym rozumieniu, spowodował, że dzieci do Polski nie przyjechały. Rząd poszedł bowiem w narrację ""pomagania na miejscu"". I dodatkowo uznał, że w związku z prowadzonymi działaniami wojennymi w Aleppo, nie ma możliwości bezpiecznej ewakuacji. Tak radykalne postawienie sprawy było utrzymane w duchu tego, co politycy PiS powiedzieli ustami Kaczyńskiego i Błaszczaka o Somalijczykach w Finlandii. Była to argumentacja oparta na błędnie interpretowanych statystykach, ale przytaczamy ją, bo po pierwsze została wygłoszona przez czołowych polityków partii rządzącej, po drugie obrazuje logikę antyimigrancką. Błaszczak i Kaczyński tego samego dnia opowiadają historię 100 Somalijczyków, których w latach 80. przyjęła Finlandia. ""Dziś ich jest 18 tys., bo muzułmanie mają liczne rodziny, sprowadzają swoich krewnych i ta społeczność się rozrasta"" - mówi Błaszczak na antenie RMF FM. Niezalezna.pl cytuje szefa PiS ""(...) dziś mają już ich 18 tys. Przelicznik jest 1 do 180. My mieliśmy przyjąć 7 tys. Proszę sobie to teraz przemnożyć razy 180 i wychodzi ponad 1,2 miliona"". Niezwykle ostra była też reakcja PiS na deklarację prezydentów polskich miast w sprawie wspierania migracji, którą podpisano 30 czerwca 2017 roku. Samo podpisanie deklaracji nie obyło się też bez wpadki. Została zaprezentowana jako dokument podpisany przez dwunastu prezydentów, przy czym prezydent Katowic, mimo że jego nazwisko znalazło się na dokumencie, własnoręcznie go nie podpisał. Tłumaczył później, że nie podpisuje dokumentów, których nie tworzył, ale otwartość na migrację wspiera i popiera - podkreślał, że chodzi o otwartość na ludzi z podobnego kręgu kulturowego, chętnych na podjęcie pracy. Jeśli zaś chodzi o uchodźców to: ""Mówimy tu wyłącznie o rodzinach lub matkach z dziećmi, które z powodu wojny lub prześladowania zostały zmuszone do opuszczenia Syrii"". A co znalazło się w deklaracji? - Deklarujemy otwartość i wolę partnerskiej współpracy z administracją rządową, organizacjami pozarządowymi i związkami religijnymi w zakresie tworzenia i wdrażania polskiej polityki migracyjnej, opartej na zarządzaniu bezpiecznymi migracjami. Wspólnie jesteśmy w stanie wypracować odpowiednią kulturę przyjęcia migrantów, co pomoże rozwijać nasze miasta, czynić je bardziej innowacyjnymi i konkurencyjnymi - napisano w deklaracji, co nie było niczym innym, jak postulatem wypracowania sensownej polityki migracyjnej. Przez rząd zostało jednak odebrane jako chęć wpuszczania obcokrajowców, w kontrze do oficjalnej polityki rządu i tylnymi drzwiami. I wypomniano to w antyuchodźczym i antyislamskim (i pełnym przekłamań oraz uproszczeń) spocie PiS z października 2018 roku, straszącym strefami szariatu, gwałtami oraz przemocą wobec kobiet, do czego miałoby dojść, jeśli to PO przejęłaby władzę w regionach. PiS w kampanii samorządowej było kontrowane przez liberałów, lewicę i skrajną prawicę. Liberałowie i lewicowcy podkreślali otwartość miast i ich proeuropejskość, ale generalnie dość niechętnie inicjowali dyskusję o kwestiach związanych z migracjami. Część dawnego twardego elektoratu PiS orzekła, że partia zdradziła i przeprowadza #PiSlamizację. Taki hasztag pojawił się w mediach społecznościowych i był powielany m.in. na profilach niedawnych sympatyków Beaty Szydło, którzy z nostalgią wspominali płomienne wystąpienie premier w Sejmie, gdy pytała dokąd zmierza Europa i ostrzegała, że jeśli nie powstanie z kolan, to codziennie będzie opłakiwać swoje dzieci. Zauważono też, że na ulicach polskich miast pojawiły się kobiety w chustach, a jedzenie do zarobionych po łokcie pracowników korporacji zaczęli dostarczać śniadzi kurierzy na rowerach (zazwyczaj Hindusi, z muzułmanami nie mający nic wspólnego). Mówili też o tym narodowcy, a na dowód, że mamy do czynienia z inwazją publikowano robione z ukrycia telefonem zdjęcia. I co prawda opowieści o inwazji można włożyć między bajki, to faktycznie - PiS mimo płomiennych deklaracji otworzył Polskę na imigrację, i to nie tylko z Ukrainy, ale także z krajów muzułmańskich, nie stawiając tamy na przykład wobec pracowników z Bangladeszu. Ale o tym rząd głośno niestety nie mówił. Mimo tego wszystkiego, co rozpaliło media społecznościowe w niektórych ich zakamarkach, kampania samorządowa pokazała, że tematyka uchodźcza nie jest już tak nośnym paliwem wyborczym, jak w 2015, gdy mówiono i pisano o kryzysie uchodźczym, fali migracyjnej a szlak bałkański był zatłoczony. W kampanii do europarlamentu, która w polskich warunkach jest traktowana jako przedskoczek przed wyborami parlamentarnymi, temat wyraźnie przygasł. A dziś? Politycy z ław rządowych nie straszyli uchodźcami i migrantami podczas obecnej kampanii wyborczej. Próżno też szukać głosów po stronie opozycji, które upominałyby się o godność ludzi w zatłoczonych hiszpańskich, włoskich, francuskich, czy greckich obozach. Pożar w jednym z nich na Lesbos z ostatnich dni nie rozpala dziś politycznej wyobraźni Polaków. Podobnie jak tonące pontony. To nie jest nasz problem. Przynajmniej jak na razie.",,
https://wiadomosci.onet.pl/swiat/wybory-parlamentarne-2019-sad-apelacyjny-czesciowo-uwzglednil-zazalenie-budki-ws/0t3ygh1,Sąd Apelacyjny częściowo uwzględnił zażalenie Budki ws. Pereiry,"Zgodnie z prawomocnym wyrokiem, Pereira ma na Twitterze sprostować informacje, jakoby Budka kłamał w sprawie ceny leku Valcyte.","O postanowieniu sądu poinformowała rzeczniczka Sądu Apelacyjnego w Katowicach sędzia Aleksandra Janas oraz pełnomocnik Budki mec. Adam Koczyk. - Sąd częściowo uwzględnił zażalenie – uznał, że Samuel Pereira nie działał jako osoba prywatna tylko pracownik telewizji publicznej. Nakazano sprostowanie na Twitterze, w pozostałym zakresie zażalenie oddalono – podała sędzia Janas. 1 października podczas debaty w TVP Budka przedstawił paragon i opublikował na Twitterze post: ""Oto paragon hańby tego rządu. Ponad 2000 zł dla dziecka po przeszczepie, które rodzice muszą wydać tylko dlatego, że ten rząd zamiast dofinansować służbę zdrowia woli wydawać na nagrody dla swoich ministrów"". Na paragonie (noszącym datę 30 września br.) jest lek Valcyte, proszek do sporządzania roztworu doustnego; kwota opiewa na 2082 zł 36 gr (dwa opakowania po 1041 zł 18 gr) – z pełną odpłatnością za lek. Minister zdrowia Łukasz Szumowski odpowiadał, że odpłatność ryczałtowa dla pacjenta za Valcyte wynosi 3 zł 20 gr, jeśli został przepisany zgodnie ze wskazaniem w wykazie refundacyjnym. W TVP pojawiły się informacje, że Budka kłamał, gdyż lek jest refundowany, na co politycy PO odpowiadali, że nie we wszystkich przypadkach można liczyć na refundację. Szef portalu tvp.info napisał na Twitterze, że dzwonił do apteki, w której wydano paragon i ustalił, że cena leku - po refundacji - to 3 zł i 20 gr. Zarzucił Budce kłamstwo. Po debacie z udziałem Budki – podczas rozmowy telefonicznej z szefem portalu tvp.info - na pasku informacyjnym TVP Info pojawiły się m.in. napisy, że Budka podał nieprawdziwą cenę leku oraz że „paragon hańby to fałsz Budki”. Budka postanowił skierować do sądu wniosek w trybie wyborczym, domagając się sprostowania od Pereiry oraz, w odrębnej sprawie, informacji ukazujących się na ten temat w TVP. W przypadku TVP sąd okręgowy w pełni podzielił argumentację Budki i nakazał sprostowanie informacji, że poseł podał nieprawdziwą cenę leku – w środę tamto orzeczenie utrzymał w mocy SA. W sprawie Pereiry w środę Sąd Okręgowy w Gliwicach orzekł, że szef portalu tvp.info nie musi prostować informacji na temat ""paragonu hańby"". Sąd I instancji uznał, że Pereira wypowiadał się jako osoba prywatna i miał prawo do wyrażania poglądów i ocen. Poseł się z tym nie zgodził i złożył zażalenie. SA częściowo przyznał mu rację. Na razie nie jest znane uzasadnienie orzeczenia. Po środowym wyroku sądu okręgowego Pereira mówił PAP, że pozywanie go jako osoby prywatnej „daje możliwość jako precedens, żeby każdy kandydat w wyborach mógł pozywać dosłownie każdego obywatela w trybie wyborczym, co prowadzi ostatecznie do tego, że cisza wyborcza trwałaby przez całą kampanię wyborczą, bo zwykły obywatel będzie się bał cokolwiek napisać, powiedzieć"". Według niego takie postępowanie to ograniczanie wolności słowa w okresie wyborczym. Budka podkreślał, że zarzucanie mu kłamstwa godziło w jego dobra osobiste i podważało zaufanie do niego jako polityka. Jak przekonywał, materiały TVP, w których zarzucano mu podawanie nieprawdy spełniały przesłanki agitacji wyborczej. Wiceszef PO podkreślał, że zaprezentowany przez niego paragon jest autentyczny.",Borys Budka,
https://wiadomosci.onet.pl/tylko-w-onecie/wybory-parlamentarne-jacek-protasiewicz-ocenia-kampanie-po-w-onet-opinie/kkhsc4h,"Jacek Protasiewicz w ""Onet Opinie"": Schetyna prowadzi PO jak Titanic na górę lodową","Jacek Protasiewicz był gościem Agnieszki Burzyńskiej w programie ""Onet Opinie"". Kandydat Koalicji Polskiej wypowiedział się m.in. na temat Grzegorza Schetyny i Platformy Obywatelskiej w kontekście kampanii wyborczej. - Prowadzi PO jak Titanic na górę lodową – stwierdził były europoseł. - Jeszcze nigdy nie było takiej różnicy między PiS a PO – dodał. - Chaos jest widoczny gołym okiem. Jeszcze nigdy nie widziałem tak fatalnej kampanii w wykonaniu kogokolwiek. Nie wiadomo, o co im chodzi - powiedział Protasiewicz. Chcesz dowiedzieć się więcej? Kliknij tutaj: vod.pl.",,,
https://wiadomosci.onet.pl/tylko-w-onecie/kampania-wyborcza-na-ostatniej-prostej-prezes-ibris-ocenia-w-onet-rano/j6pt1g9,"Kampania na ostatniej prostej. Prezes IBRiS ocenia: działo się dużo, ale niewiele się zmieniło","Marcin Duma był gościem Odety Moro w ""Onet Rano."". Prezes IBRiS wypowiedział się na temat kampanii wyborczej i skomentował najbardziej aktualne sondaże poparcia. - Wiemy tyle, że przez sierpień, wrzesień i październik działo się bardzo dużo, ale niewiele się zmieniło – stwierdził. - Zwycięzcę znamy. Drugie i trzecie miejsce też znamy, ale to nie jest tak, że wiemy wszystko. Nie wiemy, czy Konfederacja dostanie się do Sejmu i Janusz Korwin-Mikke osiągnie swój sukces – mówił. - Co czwarty wyborca swoją ostateczną decyzję podejmuje dopiero przed kartą wyborczą. Więc jest o co grać – dodał Duma. Chcesz dowiedzieć się więcej? Kliknij tutaj: vod.pl.",,,
https://wiadomosci.onet.pl/kraj/debata-wyborcza-rmf-fm-liderzy-komitetow-min-aborcji-obrazie-uczuc-religijnych-i/41re12n,"Debata wyborcza RMF FM. Liderzy komitetów m.in. aborcji, obrazie uczuć religijnych i związkach jednopłciowych","Liderzy pięciu ogólnopolskich komitetów wzięli udział w debacie organizowanej przez RMF FM, Interię i ""Dziennik Gazetę Prawną"". Odpowiadali na pytania dotyczące m.in. kwestii światopoglądowych i polityki społecznej; mogli też wzajemnie zadawać sobie pytania.","Polskie Stronnictwo Ludowe - Koalicję Polską reprezentował Władysław Kosiniak-Kamysz, Prawo i Sprawiedliwość - Jacek Sasin, Sojusz Lewicy Demokratycznej - Włodzimierz Czarzasty, Koalicję Obywatelską - Tomasz Siemoniak, a Konfederację Wolność i Niepodległość - Janusz Korwin-Mikke. Kosiniak Kamysz, w odpowiedzi na pytanie czy poparłby ustawę dającą możliwości osobom żyjącym w związkach jednopłciowych dowiadywania się o stan zdrowia, dziedziczenia i wspólnego rozliczania się podatkowego odpowiedział, że te kwestie można uregulować umową cywilno-prawną. Jak podkreślił, sprawy związków jednopłciowych zwykle powracają przed wyborami, a jego zdaniem warto uregulować je poprzez referendum. - Wprowadźmy dzień referendalny i w taki dzień zdecydujmy o sprawach, które powracają - powiedział Kosiniak-Kamysz. Jacek Sasin był pytany o zmiany dotyczące przesłanki eugenicznej we wprowadzonej przez PiS ustawie aborcyjnej, na temat której ma się wypowiedzieć Trybunał Konstytucyjny. Sasin przyznał, że PiS czeka na na wyrok Trybunału. - Uważamy, że konstytucyjna gwarancja ochrony życia w przypadku aborcji eugenicznej byłaby mocnym zabezpieczeniem na przyszłość; sama zmiana ustawy jest zabezpieczeniem słabszym - mówił. PiS uważa, że aborcja eugeniczna nie jest rozwiązaniem, które powinno funkcjonować, ale - jak powiedział - podporządkuje się wyrokowi TK. Tomasz Siemoniak na pytanie, czy KO usunie z KK zapis o pozbawieniu wolności za obrazę uczuć religijnych, odpowiedział, że nie popiera karania za poglądy. - Jestem przeciwny temu, żeby Kodeksem Karnym regulować wyrażanie poglądów - nawet głupich, niemądrych czy obraźliwych dla innych - stwierdził. Pytany o to, czy Lewica będzie dążyć do usunięcia krzyży ze szkół i urzędów, Włodzimierz Czarzasty odpowiedział, że w wymienionych miejscach krzyże nie powinny się znajdować, bo przebywają tam zarówno osoby wierzące, jaki i niewierzące. - Zasady państwa świeckiego powinny obowiązywać wszystkich. Co innego wiara - nie walczymy z wiarą, nie walczymy z wiernymi, walczymy o państwo świeckie - zapewnił. Janusz Korwin-Mikke odpowiadał na pytanie dotyczące programów 500 plus i wyprawki szkolnej. Mówił, że Konfederacja domaga się obniżki podatków - jak to określił ""programu 1000 plus"". - Dzięki 500 plus, to my musimy płacić alimenty na cudze dzieci. 1000 plus oznacza, że obniżymy o tyle podatki i wtedy wszyscy sprawiedliwie dostaną - powiedział lider Konfederacji. Siemoniak, pytany przez Kosiniaka-Kamysza o to, jak KO zamierza skrócić kolejki do specjalistów do 21 dni, przy brakach lekarzy i pielęgniarek odpowiedział: ""Ratunkiem są pieniądze europejskie"". - To w Europie, która zbudowała drogi, stadiony, dała miliardy Polsce, powinniśmy upatrywać tych, którzy pozwolą, żeby przez najbliższe lata dogonić europejski poziom - powiedział Siemoniak. Z kolei Sasin dopytywany przez Korwin-Mikkego o to, dlaczego przez cztery lata PiS nie ""zwalczył LGBT"" odpowiedział, że PiS, podczas swoich rządów będzie bronić tradycyjnego modelu rodziny. - Plan Rabieja, który przewiduje dochodzenia do małżeństw homoseksualnych i do adopcji przez takie pary dzieci, za naszych rządów nie przejdzie - zadeklarował. Czarzasty pytał Siemoniaka o to, dlaczego KO atakuje Lewicę i odbiera jej wyborców. - Koniec tego ściemniania, koniec opowiadania, że nas kochacie, a dzień i noc nas atakujecie. Nie róbcie tego, proszę was grzecznie - mówił do Siemoniaka Czarzasty. Siemoniak przekonywał, że te zarzuty nie są prawdziwe. - Mówmy o faktach. My apelujemy o to, żeby głosować na nas, mamy swoich kandydatów, swój program i jak najlepiej życzymy naszym partnerom, z którymi jesteśmy związani paktem senackim, jak z SLD i PSL, a niedawno wspólnie występowaliśmy w Koalicji Europejskiej - odpowiadał Siemoniak. - Dziś pięknie się różnimy i pokazujmy swoje programy - mówił do Czarzastego Siemoniak. Sasin pytał Siemoniaka o to, dlaczego KO chce przywrócić ""horrendalnie wysokie emerytury byłym funkcjonariuszom Służby Bezpieczeństwa oraz dlaczego KO uważa, że ci, którzy gnębili Polaków w czasie komunizmu, mają mieć w dalszym ciągu przywileje"". Siemoniak powiedział, że nie jest to prawdą. - Przyjęliście na tym dziwacznym posiedzeniu Sejmu, nielegalnym, w sali kolumnowej ustawę, która odpowiedzialnością zbiorową obciążyła 50 tys. osób; nawet takich, które tydzień zdążyły w 1989 r. służyć, albo takim, które były pozytywnie zweryfikowane i służyły już w wolnej Polsce, narażały życie i zdrowie; to ustawa dyskryminacyjna; nie ma nic wspólnego z rozliczaniem ludzi za zbrodnie czy przestępstwa - przekonywał Siemoniak. Sasin powiedział, że nie rozumie dlaczego KO uważa, że byli funkcjonariusze powinni cieszyć się przywilejami. - Nie mówimy tu o żadnej dyskryminacji - podkreślił. Siemoniak odpowiedział, że jeżeli ktoś jest winny przestępstw, powinien zostać skazany i napiętnowany. Zwracając się do Sasina powiedział: ""Wy skrzywdziliście tysiące ludzi, którzy naprawdę pracowali na szeregowych stanowiskach"". Sasin ripostował, że PiS ""nikomu nie odebrało emerytur, a KO chce przywrócić funkcjonariuszom SB przywileje"".",,
https://wiadomosci.onet.pl/kraj/pawlowski-o-programie-i-obietnicach-po-nie-skladaja-sie-w-jakas-calosc/dfjnqgx,Pawłowski o programie i obietnicach PO: nie składają się w jakąś całość,"- (Donald) Tusk w pewnym sensie potraktował wyborców jak ludzi dorosłych, zaczął im opowiadać o ważnych rzeczach - mówił w programie ""Rzeczpospolitej"" #RZECZoPOLITYCE Łukasz Pawłowski z ""Kultury Liberalnej"".","Zdaniem Pawłowskiego, Tusk w czasie kampanii wyborczej do Parlamentu Europejskiego był ""jedyną osobą, która przedstawiała w tym roku wyzwania na przyszłość"" m.in. w czasie przemówienia z 3 maja wygłoszonego na Uniwersytecie Warszawskim. Tymczasem jeśli chodzi o program i obietnice Platformy Obywatelskiej to one - zdaniem Pawłowskiego - ""nie składają się w jakąś całość"". - Co ma być tematem łączącym je razem? - pytał gość programu ""Rzeczpospolitej"". Według Pawłowskiego Platforma Obywatelska w swoich propozycjach za mało mówi o wspólnocie, a sukcesy PiS pokazują, że wyborcy oczekują takiej narracji. - Z braku alternatywy Polacy wybierają opowieść PiS - dodał. Oceniając kampanię wyborczą publicysta ""Krytyki Liberalnej"" stwierdził, że ""trochę nie odzwierciedla ona stanu w jakim jesteśmy jako państwo"". - Ja bym oczekiwał znacznie poważniejszych rozmów - dodał wskazując, że za mało mówi się o problemach służby zdrowia, edukacji czy ekologii.",Łukasz Pawłowski,
https://wiadomosci.onet.pl/kraj/spor-o-wieszanie-banerow-w-kielcach-radny-pis-zaatakowal-dzialacza-ko/fq1hevv,Spór o wieszanie banerów w Kielcach. Radny PiS zaatakował działacza KO?,"- Szarpał mnie, chcąc wyrwać mi z ręki telefon, aż w końcu przewrócił mnie na ziemię – tak spotkanie z kieleckim radnym PiS Wiesławem Kozą opisuje działacz PO Arkadiusz Lewandowski i pokazuje nagranie. Do takiego zdarzenia miało dojść podczas wieszania banerów wyborczych. Po południu działacze PiS przeprosili za ten incydent.","Do spotkania obu panów doszło w niedzielę wieczorem na skrzyżowaniu ulic Sandomierskiej i Źródłowej w Kielcach. Arkadiusz Lewandowski, pracownik biura Platformy Obywatelskiej, poinformował dziś na konferencji prasowej, że zauważył, jak dwaj mężczyźni zrywają plakaty jednej z firm, a w ich miejsce chcą powiesić banery Krzysztofa Słonia, senatora PiS, który stara się o reelekcję. W pewnym momencie Arkadiusz Lewandowski zaczął nagrywać całe zajście telefonem. Po chwili doszło do przepychanek. – Szarpał mnie, chcąc wyrwać mi z ręki telefon, aż w końcu przewrócił mnie na ziemię – opowiada działacz PO. – Byłem cały w nerwach, dziś też nie jest łatwo mi o tym mówić. Chciałbym zaapelować do wszystkich, aby ta mowa nienawiści nie miała już miejsca – dodaje. Na nagraniu widać dokładnie twarz kieleckiego radnego Wiesława Kozy. Mecenas Edward Rzepka, który reprezentuje Arkadiusz Lewandowskiego, a także kandyduje z listy KO do Senatu, postawił ultimatum działaczom PiS. - Jeżeli najpóźniej jutro nie zostanie zwołana konferencja prasowa, na którą pan senator Krzysztof Słoń zaprosi wszystkie lokalne media, i na której on i pan, który został zidentyfikowany przez nas jako radny rady miejskiej z Prawa i Sprawiedliwości nie przeproszą pana Arkadiusza, to będziemy zmuszeni wnieść sprawę o naruszenie nietykalności cielesnej. Pan senator może nie wiedział o całym zdarzeniu, ale powinien czuć się zobligowany do takiej reakcji – zaznaczył Edward Rzepka. Na odpowiedź działaczy Prawa i Sprawiedliwości nie trzeba było długo czekać. Po południu zorganizowali krótką konferencję prasową na kieleckim Rynku, w trakcie której wydali swoje oświadczenia. - Po pierwsze oświadczam, że w tym wydarzeniu nie brałem osobiście udziału. Po drugie uważam, że każda forma agresji, czy niewłaściwego zachowania, w naszym życiu publicznym powinna być piętnowana. O tej sytuacji dowiedziałem się dzisiaj, poprosiłem o wyjaśnienia i o to, aby skorzystać z propozycji wysuniętej przez mojego kontrkandydata. W związku z tym przepraszam wszystkich dotkniętych w jakikolwiek sposób tym incydentem, szczególnie pana Arkadiusza Lewandowskiego – powiedział senator Krzysztof Słoń. - Chciałem przeprosić za swoje zachowanie filmującego mnie pana Arkadiusza Lewandowskiego, jak również wszystkie koleżanki i kolegów z Prawa i Sprawiedliwości, a także wszystkich urażonych. W tej sytuacji byłem zdenerwowany i obawiałem się, że nagrywającym mnie nieznany mi mężczyzna wykorzysta film do brudnej kampanii wyborczej. Obawiałem się, że film może zostać zmanipulowany – mówił natomiast kielecki radny PiS Wiesław Koza. – Jednocześnie chciałem wyjaśnić, że nie doszło do jakichkolwiek rękoczynów czy uderzenia. Była jedynie próba zasłonięcia kamery, podczas której potknąłem się i obydwaj żeśmy się przewrócili. Jednocześnie apeluję do nagrywającego o udostępnieni pełnego materiału, bez cięć, który wyjaśni wszystkie okoliczności tego zdarzenia. Nie zmienia to faktu, że jest mi przykro i jeszcze raz przepraszam – dodał.  ",,
https://wiadomosci.onet.pl/kraj/grzegorz-rzeczkowski-pis-z-perspektywy-putina-bylo-doskonala-alternatyw/hfzh0yd,Grzegorz Rzeczkowski: Rosjanie wpływają na wybory w Polsce [WYWIAD],"- PiS z perspektywy Władimira Putina było doskonałą alternatywą. To partia antyeuropejska i antyliberalna, negatywnie nastawiona do naszych ważnych sojuszników, takich jak Niemcy czy Ukraina. Zarówno Kreml, jak i PiS działają bezwzględnie i cynicznie, skrywając się pod płaszczykiem konserwatywnych wartości - mówi dziennikarz śledczy „Polityki” w rozmowie z „Kulturą Liberalną”.","Jakub Bodziony: Czy Rosjanie wpływają na wybory w Polsce? Grzegorz Rzeczkowski: Tak. W 2015 roku również? Oczywiście. W jaki sposób? Przygotowując spisek, który zaowocował aferą podsłuchową. Ona osłabiła rząd Platformy Obywatelskiej i PSL-u na tyle, że PO przegrała wybory. Ale przecież to nie podsłuchy doprowadziły do upadku Platformy. To była raczej kropla, która przelała czarę goryczy. Ta sprawa była kluczowa w procesie wykrwawiania się ówczesnej ekipy rządzącej. Taśmy podważyły zaufanie do rządu, partii, która za nim stała, i do jej liderów. Powstał chaos i powszechne uczucie niepewności. To było jak trucizna, która powoli, ale bezwzględnie osłabiała nasz państwowy organizm. Rosjanie w niedawnej przeszłości używali różnego rodzaju toksyn w celu pozbycia się niewygodnych osób, tak aby wyglądało to na cudzą robotę. Tu było podobnie. W książce „Obcym alfabetem. Jak ludzie Kremla i PiS zagrali podsłuchami” przekonuje pan, że w polską aferę polityczną byli zamieszani Rosjanie. Skąd ta pewność? Bo zostawili za sobą wyraźne ślady. Wątek rosyjskich podsłuchów zaczął się nie w restauracji Sowa i Przyjaciele, tylko kilka lat wcześniej w lokalu pod nazwą Lemongrass, który mieścił się naprzeciwko ambasady amerykańskiej. Jednym z celów było prawdopodobnie nagrywanie amerykańskich dyplomatów podczas nieformalnych rozmów, a na pewno zdobywanie od nich informacji. Właścicielami Lemongrassu były osoby powiązane z rosyjskim koncernem Lukoil, mafią sołncewską, a na końcu absolwent szkoły FSB, czyli rosyjskich służb specjalnych. Amerykanie nie są naiwni, posłali tam własny kontrwywiad i zaczęła się gra w kotka i myszkę, aż w rozgrywkę zaplątali się polscy politycy. Wtedy Rosjanie zauważyli, że to ma sens, bo Polacy chodzą do takich restauracji i mają długi język. Ale o Lemongrassie dowiedziały się też polskie służby. W końcu lokal został „spalony”. I dlatego powstała restauracja Sowa i Przyjaciele? Tym razem była to już lepiej przygotowana i zakamuflowana operacja. Restauracja na uboczu, z osobnym wejściem, specjalne vipowskie pokoje, alkohol, dobre jedzenie, a nawet panie lekkich obyczajów. To było jak beczka miodu w środku lasu. Wiadomo, że niedźwiedzie zaraz się zejdą, nieświadome tego, że całość jest nagrywana. Ale głównym łącznikiem jest tutaj osoba Łukasza N., mylnie nazywanego „kelnerem”. Najpierw pracował w Lemongrassie, potem został menedżerem w Sowie i miał pełną kontrolę nad słynnymi roomami vip, w których przez lata spotykali się politycy i biznesmeni z najwyższej półki. Jestem przekonany o tym, że Łukasz N. był informatorem Centralnego Biura Śledczego Policji. Sam nie poniósł żadnej odpowiedzialności, bo poszedł na współpracę i to głównie na podstawie jego zeznań został skazany Marek Falenta. Co jeszcze łączy te dwa lokale? Robert Sowa? Pan Sowa dawał tylko twarz i nazwisko, a na koniec zamknął restaurację. Jej właścicielem była spółka komandytowa, w której odpowiedzialność finansowa Roberta Sowy nie przekraczała nawet 1000 złotych. W dokumentach dotyczących firmy trudno znaleźć więcej szczegółów. Firma właściwie nikogo nie zatrudniała, nie kupiła ani nie wypożyczała żadnego sprzętu, nie wynajmowała żadnej powierzchni. Za to mieściła się w prywatnym mieszkaniu, do którego nikt z zewnątrz nie miał wstępu. Gdzie to było? Przy ulicy Grzybowskiej w Warszawie. Pod tym adresem znajdowały się również inne spółki powiązanej z Rosjanami grupy Radius oraz kancelaria prawnicza, która obsługiwała te firmy. To właśnie to mieszkanie i jego lokatorzy prowadzą nas aż na Cypr, do greckiego adwokata Christodoulosa Vassiliadesa. On słynie z tego, że obsługuje interesy zagadkowych postaci z całej Europy, w tym Andrieja Skocza, deputowanego rosyjskiej Dumy i jednego z najpotężniejszych oligarchów, bliskiego wywiadowi wojskowemu GRU i Kremlowi. Ponadto prasa międzynarodowa podkreśla jego związki z mafią sołncewską. Ludzie Vassiliadesa obsługiwali też spółki związane z Robertem Szustkowskim, miliarderem z grupy Radius, kolegą Skocza, a także firmę jednego z liderów wspomnianej już mafii sołencewskiej. To nie są szeregowi harcerze, tylko wypróbowani gracze, którzy wzajemnie sobie ufają. Duża kancelaria ma wielu klientów, to o niczym nie świadczy. Cypr jest rajem podatkowym i spółek, które ułatwiają tam prowadzenie działalności gospodarczej, jest mnóstwo. Każdy z rekinów – polskich czy rosyjskich – ma tam swoją kancelarię i tu ciężko o przypadek. Nazwiska ludzi od Vassiliadesa powtarzają się we władzach spółek związanych ze Skoczem, Szustkowskim i rosyjskimi bossami. Taka ciekawostka – prawnik współpracujący z tą konkretną kancelarią przyjechał do Polski, założył firmę, w której pracowali ludzie związani z Radiusem. Wszystkie nitki się zbiegają. Czy te podsłuchy od początku miały zostać wykorzystane przeciwko polskim władzom? Uważam, że początkowo była to działalność, która polegała na zbieraniu informacji, co w języku służb nazywa się „gromadzeniem aktywów”. W pewnym momencie operacja z defensywnej przekształciła się w ofensywną. Kiedy? Gdy Polska w czasie ukraińskiej rewolucji w pełni opowiedziała się po stronie Ukrainy. Dużą rolę odegrał wtedy Radosław Sikorski, który podróżował do Kijowa i między innymi namawiał liderów opozycji do podpisania porozumienia z prezydentem Wiktorem Janukowyczem. Niedługo potem Polska zaczęła walczyć z importem rosyjskiego węgla, a kandydatura Donalda Tuska na szefa Rady Europejskiej zaczęła być poważnie rozważana w Brukseli. Rosyjskie elity władzy, które nie traktują Polski podmiotowo, poczuły się urażone i zagrożone. Te kilka powodów wystarczyło, by popchnąć Kreml do działania. Zdecydowano, że trzeba nam dać po łapach. Po aneksji Krymu Putin już się nie patyczkował. Radosław Sikorski powtarzał, że nigdy nie był u Sowy. Twierdzi, że został nagrany w restauracji Amber Room. Jaką rolę w całej sprawie odegrał ten lokal? To prawda – Sikorski, a z nim wielu innych polityków oraz biznesmenów zostało podsłuchanych właśnie w Amber Roomie. Ten ekskluzywny lokal, należący do Polskiej Rady Biznesu, był drugim „studiem nagraniowym”, które na polecenie Łukasza N. „założył” kelner Konrad Lasota. Właśnie po to, by nagrywać tych, którzy z różnych powodów omijali Sowę. Ale Rosjanie musieli sobie zdawać sprawę, że alternatywą dla ówczesnej ekipy rządzącej było Prawo i Sprawiedliwość, które jest znane ze swojej antyrosyjskości. Czemu miałaby służyć ta zamiana? PiS z perspektywy Władimira Putina było doskonałą alternatywą. To partia antyeuropejska i antyliberalna, negatywnie nastawiona do naszych ważnych sojuszników, takich jak Niemcy czy Ukraina. Zarówno Kreml, jak i PiS działają bezwzględnie i cynicznie, skrywając się pod płaszczykiem konserwatywnych wartości. Moskwa dąży do rozpadu liberalnej demokracji, która jest jej zmorą, a środkiem do celu jest podzielenie państw Zachodu i skompromitowanie jego wartości. Podobny cel realizuje Jarosław Kaczyński i jego polityka „wstawania z kolan”. Retoryka i cele są zbliżone, co PiS potwierdziło po zdobyciu władzy. Co ma pan myśli? PiS kopiuje rozwiązania i strategie, które z sukcesem zostały zastosowane wcześniej w Rosji. Weźmy choćby kwestie światopoglądowe. Cała ta ofensywa wymierzona w imigrantów, a ostatnio w osoby LGBT, wcześniej została z sukcesem przeprowadzona na Wschodzie. Nawet wykonawców PiS ma podobnych. To nie tylko młodzi nacjonaliści, ale też środowiska kibicowskie. Przy okazji rząd istotnie osłabił Agencję Bezpieczeństwa Wewnętrznego, a w raz z nią polski kontrwywiad, który powinien przeciwdziałać rosyjskiej ingerencji. Korki od szampana powinny na Kremlu strzelać każdego 25 października, dla uczczenia tej zmiany władzy w Polsce. Sądzę, że wiele osób po rosyjskiej i polskiej stronie zostało za to wynagrodzonych. To znaczy? Rosjanie lubią o takich akcjach mówić w kategoriach biznesowych. Dla nich to jest po prostu projekt, który powstał w Moskwie, ale został zrealizowany tutaj, polskimi rękami. Ale przecież w Polsce właściwie nie da się funkcjonować w polityce, mając prorosyjskie poglądy. Przedstawiciele PiS-u oburzają się na tego typu oskarżenia. Oczywiście, bo Polacy są najbardziej antyrosyjskim narodem w Europie. Otwarte wspieranie działań Rosji w naszym kraju to polityczne samobójstwo. Gdy wyszło na jaw, że minister Jacek Czaputowicz paktował z Rosją na temat powrotu tego kraju do Rady Europy, to w samym PiS-ie pojawiły się głosy bardzo krytyczne – ze strony jego poprzednika na tym stanowisku Witolda Waszczykowskiego oraz wiceszefa MSZ Szymona Szynkowskiego vel Sęka. Rosjanie mogli zakładać, że ujawnienie nagrań kompromitujących elity ówczesnej władzy wpłynie na wyniki wyborów w 2015 roku, ale nie mogli być pewni, że PiS dzięki temu wygra. Doskonale jednak zdawali sobie z tego sprawę, jak bardzo tego typu sprawy rezonują w polskim społeczeństwie i jak PiS lubi takimi materiałami się posługiwać. Przecież poprzednia afera podsłuchowa z 2009 roku ujrzała światło dzienne właśnie za sprawą przecieków z CBA, z którego pod rządami Mariusza Kamińskiego wypłynęły do mediów nagrania rozmów ówczesnego szefa klubu PO Zbigniewa Chlebowskiego z jego znajomym z branży hazardowej. Teraz wystarczyło to powtórzyć, ale na większą skalę. Czyli zapakować ten urobek z Sowy i Przyjaciół i wsunąć pod drzwi na Nowogrodzkiej. Posłańcem był Marek Falenta. I tylko on poniósł prawne konsekwencje w wyniku afery. Cała reszta to wyroki w zawieszeniu i grzywny. Z początku nawet Falenta miał pozostać na wolności, bo prokuratura domagała się dla niego półtora roku w zawieszeniu. Sprawa się skomplikowała za sprawą Sądu Okręgowego w Warszawie, który orzekł, że biznesmen powinien bezwzględnie pójść do więzienia i to na dwa lata. A Falenta nie miał zamiaru poświęcać się dla swoich mocodawców. Oni się od niego odwrócili, co potwierdzają też jego listy. Wiele na sumieniu ma jednak ówczesna prokuratura. Osoby prowadzące dochodzenie nie były nawet zainteresowane tym, żeby oskarżyć Falentę o kierowanie lub udział w zorganizowanej grupie przestępczej. To by mogło coś zmienić? Widmo kary sięgającej nawet 10 lat więzienia na pewno bardziej skłaniałoby go do współpracy z prokuraturą. Ta wyraźnie jednak tego nie chciała. Kara w zawieszeniu zapewniała komfort milczenia. Dziś, po całej tej historii z ucieczką za granicę i zatrzymaniu w Hiszpanii, nikt nie chce słuchać Falenty, bo stracił wiarygodność. Czytając pana książkę, nie potrafiłem znaleźć odpowiedzi na to, gdzie w tym wszystkim były polskie służby. Pogrążyły się walkach wewnętrznych frakcji i zostały sparaliżowane. Służby mogą działać efektywnie tylko wtedy, kiedy mają jasno określone cele i zadania, z których są rozliczane. Wtedy nadzór nad nimi pełnił minister Bartłomiej Sienkiewicz, który sam został podsłuchany. On sam nie ufał służbom w tej sprawie między innymi dlatego, że nie ostrzegły go przed zagrożeniem. Potem zaś podejrzewał je, że brały udział w spisku. Śledztwo zabrnęło w ślepą uliczkę? Tak się stało, ponieważ osoby odpowiedzialne za jego prowadzenie pozostawały ślepe na rosyjskie tropy. Usilnie kierowano działaniami śledczych tak, aby zakończyły się one wątkiem biznesowo-finansowym, który funta kłaków niewarty. Co ciekawe, wnioski dowodowe składane między innymi przez pełnomocników ministra Sienkiewicza i innych poszkodowanych, które dotykały udziału Rosji i ludzi PiS-u, były odrzucane przez prokuraturę. Mariusz Błaszczak w 2015 roku mówił, że tylko sejmowa komisja śledcza może wyjaśnić sprawę. Wtedy nie powołała jej PO, dziś, kiedy o powołanie takiej komisji apeluje Krzysztof Brejza, nie chce jej powołać PiS. Zgodnie z tym, co pan mówi, to żadnej z tych partii nie zależy na państwie, bo żadna z nich nie chce zbadać afery podsłuchowej. Nawet rosyjskie ministerstwo spraw zagranicznych zabrało głos w sprawie, oczywiście wszystkiemu zaprzeczając. A polski rząd konsekwentnie milczy. PiS jest niezainteresowane dotykaniem jej. Z dwóch powodów. Po pierwsze, gdyby rozpoczęto śledztwo, istnieje ryzyko odkrycia tego, że ludzie PiS-u byli zaangażowani w operację. Po drugie, jeśli udałoby się dojść do Rosjan, to odpowiedź Kremla byłaby dla PiS-u druzgocąca. To znaczy? Afera podkarpacka z jej głównym wątkiem seksualnym pokazuje, że Rosjanie zbierają kompromaty na przedstawicieli różnych stron polskiej sceny politycznej. PiS woli siedzieć cicho i chce to przeczekać. Nie ma tutaj jednego decydującego dowodu: nagrania, zdjęcia – więc temat schodzi z pierwszych stron gazet. Jest za to dość wyraźnie widoczna ścieżka, która prowadzi z Polski do Rosji. Dlaczego PO nie wyjaśniła tej sprawy? Tego nie potrafię zrozumieć. Platforma zostawiła tę sprawę prokuraturze, która wtedy była niezależna od Ministerstwa Sprawiedliwości. Przez Donalda Tuska i później Ewę Kopacz ta sprawa była traktowana trochę jak gorący kartofel, którego każdy w PO chciał się pozbyć. Tusk początkowo poszedł dobrym tropem i wskazał na Rosjan, wątki węglowe i energetyczne. Później to się rozmyło, głównie w konsekwencji paraliżu służb i sprowadzania śledztwa na boczny tor przez policję i prokuraturę. Donald Tusk twierdził, że we wrześniu 2014 roku powstanie specjalny raport, który miał być opracowany przez szefa MSW. Tymczasem 9 września premier podał swój rząd do dymisji, pojechał do Brukseli, a w nowym gabinecie dla Bartłomieja Sienkiewicza nie było już miejsca. Żadnego raportu do dziś nie zobaczyliśmy, sprawa się rozmyła. A teraz Platforma napisała list do prezydenta z pytaniami o rosyjskie wątki w aferze podsłuchowej.  Prezydent milczy i to jest skandaliczne. Obowiązkiem każdego, kto odpowiada za bezpieczeństwo w Polsce i sprawuje w tym kraju władzę, jest wyjaśnienie tej sprawy do końca. Bezczynność to zachęta dla działań obcych wywiadów i służb, które wiedzą, że jeśli tylko będą działać wystarczająco sprawnie, nie zostaną zdemaskowane. A czego pan oczekiwał? Minęły trzy miesiące od wydania tej książki i ponad rok od pierwszych tekstów, które pisałem na ten temat w „Polityce”. Wiele nie oczekiwałem, ale miałem cichą nadzieję, że to, co napisałem, stanie się elementem jakiejś debaty publicznej. Tymczasem, tak naprawdę zainteresowanie było niewielkie i szczerze mówiąc, jest to dla mnie szokujące. Tym bardziej że ustalenia z książki potwierdzają się w trakcie mojej dalszej pracy. Po prostu chciałby pan, żeby wokół książki było więcej szumu… Nie chodzi o szum, bo zainteresowanie książką jest. Brakuje analizy jej zawartości i wyciągnięcia wniosków. Moja złość bierze się z tego, że politycy nie potrafią wznieść się ponad swoje partykularne interesy i zająć sprawą, która ma kluczowe znaczenie dla bezpieczeństwa naszego państwa. Ale przecież na jednym nagraniu był Mateusz Morawiecki, mogą istnieć kolejne z przedstawicielami obecnej władzy. Czy nie powinno im zależeć na wyeliminowaniu tego zagrożenia? Powinno. Chyba że są w cichej zmowie z Kremlem i wiedzą, że jeśli będą cicho, to od Rosjan nic nie wypłynie. Jakub Bodziony - zastępca sekretarza redakcji „Kultury Liberalnej”. Grzegorz Rzeczkowski - socjolog i europeista, absolwent Uniwersytetu Jagiellońskiego. Były dziennikarz m.in. „Gazety Wyborczej” i „Przekroju”. Był zastępcą szefa działu kraj w „Dzienniku”. Nominowany do nagrody Grand Press 2009 w kategorii dziennikarstwo śledcze za cykl artykułów na temat KRUS. Nominowany do Nagrody Radia ZET im. Andrzeja Woyciechowskiego 2018. Autor książki „Obcym alfabetem. Jak ludzie Kremla i PiS zagrali podsłuchami”.","""PiS z perspektywy Putina było doskonałą alternatywą""",
https://wiadomosci.onet.pl/kraj/lech-walesa-wycofuje-poparcie-dla-po-wpis-b-prezydenta-na-facebooku/dvbxqrs,"Lech Wałęsa wycofuje poparcie dla PO. ""Chcę wesprzeć Kosiniaka-Kamysza""","""Nie mogę sobie wyobrazić, by tak zdolny polityk jak Kosiniak-Kamysz, jak i ludzie wsi nie mieli miejsca w parlamencie"" - stwierdził Lech Wałęsa na Facebooku. ""Wobec ostatnich, prezentowanych wyników różnych sondaży proszę publicznie PO o zwolnienie mnie z danego publicznie słowa, że będę głosował na PO"" - napisał i dodał - ""Chcę wesprzeć Kosiniaka–Kamysza!"".","Lech Wałęsa napisał też, że nie wyobraża sobie by Kosiniak-Kamysz, ani PSL nie weszli do Sejmu. Zaapelował też, by odsunąć niebezpiecznych ludzi od możliwości decyzyjnych. Wpis został już usunięty z Facebooka. Swoją deklarację Wałęsa złożył tuż po burzy, jaką wywołał swym przemówieniem na konwencji Koalicji Obywatelskiej. Przypomnijmy, było to po śmierci Kornela Morawieckiego. Wałęsa powiedział wówczas: - On założył Solidarność Walcząca i to była zdrada, co za kozak! To był zdrajca. Taka jest prawda. Dziś wybaczamy mu. Sala zareagowała, bijąc brawo, jednak słowa byłego prezydenta wywołały burzę - także wśród polityków obecnej opozycji. Głos zabrali Jarosław Wałęsa, Grzegorz Schetyna, czy Bronisław Komorowski i wszyscy Wałęsę skrytykowali. Czytaj więcej o sprawie. Co na to wszystko Wałęsa? Kilkakrotnie zabrał głos, ale nie po to, by kogokolwiek przeprosić. Przeciwnie - podtrzymał swoje stanowisko. ""Uwierzcie wreszcie, gdybym myślał i robił jak mi wtedy i dziś proponowano i udowadniano, naprawdę żylibyśmy dziś bez zmian z powojennym komunistycznym podziałem"" - napisał. Były prezydent stwierdził, że będzie postępował po swojemu. ""Nawet jeśli dziś wygracie to tylko po to, by jutro przegrać. Wy chcecie wygrywać a ja, aby rozwiązywać problemy"" - dodał. W kolejnym wpisie na Facebooku Wałęsa zwrócił się też do premiera Morawieckiego, który w niedzielę w telewizji wPolsce.pl mówił: ""Słowa Wałęsy więcej świadczą o nim samym, a nic nie mówią o moim ojcu (...) Mam swoje określone zdanie na temat pana Lecha Wałęsy od wielu lat i ogromnie ubolewam, że na początku lat 90-tych nie przyznał się do tego, że był tajnym współpracownikiem służby bezpieczeństwa"". Lech Wałęsa uważa, że premier go obraził. ""Kto współpracował z SB może Pan i każdy osobiście sprawdzić BARDZO PROSTO. W pismach Pańskiego Ojca z tamtego czasu solidarności walczącej publikowano materiały, te które dopiero teraz po latach ogłoszono jako znaleziska teczki Kiszczaka. Więc Kiszczak w wcześniej podrzucał Morawieckiemu czy Morawiecki współpracował z Kiszczakiem. Może chce Pan więcej dowodów"".",Wałęsa na konwencji KO,
https://wiadomosci.onet.pl/kraj/borys-budka-wygral-proces-w-trybie-wyborczym-z-tvp/shehncq,Borys Budka wygrał proces w trybie wyborczym z TVP,"Gliwicki sąd ogłosił postanowienie w procesie wytoczonym Telewizji Polskiej przez Borysa Budkę. Poseł PO poinformował o swojej wygranej. ""Sąd w całości zgodził się z moim wnioskiem"" - napisał na Twitterze. TVP ma sprostować informację, jakoby polityk podawał w czasie debaty nieprawdziwą cenę leku Valcyte.","""Muszą wyemitować sprostowania w TVP Info i na swoim portalu. Rozprawa przeciwko Pereirze dziś o 15.00. Trzymajcie kciuki!"" - dodał polityk. Sąd zaznaczył, że Budka pokazał autentyczny paragon, nie wypowiadał się natomiast na temat ceny tego leku po refundacji. Postanowienie jest nieprawomocne, można się od niego odwołać do Sądu Apelacyjnego w Katowicach. Kilka dni temu podczas debaty w TVP Budka przedstawił paragon i opublikował na Twitterze post: ""Oto paragon hańby tego rządu. Ponad 2000 zł dla dziecka po przeszczepie, które rodzice muszą wydać tylko dlatego, że ten rząd zamiast dofinansować służbę zdrowia woli wydawać na nagrody dla swoich ministrów"". Na paragonie (noszącym datę 30 września br.) jest lek Valcyte, proszek do sporządzania roztworu doustnego; kwota opiewa na 2028,36 zł (dwa opakowania po 1041,18 zł). Więcej informacji o wyborach parlamentarnych Minister zdrowia Łukasz Szumowski odpowiadał, że odpłatność ryczałtowa dla pacjenta za Valcyte wynosi 3 zł 20 gr, jeśli został przepisany zgodnie ze wskazaniem w wykazie refundacyjnym. ""Lek dostępny jest w tej cenie, jeśli został przepisany zgodnie ze wskazaniem ujętym w wykazie refundowanych leków, środków spożywczych specjalnego przeznaczenia żywieniowego oraz wyrobów medycznych"" – podał resort zdrowia resort. Politycy PiS wskazywali, że paragon przedstawiał kwotę, którą trzeba zapłacić za ten lek, gdy recepta jest wystawiona ze stuprocentową płatnością bez refundacji. Szef portalu tvp.info napisał na Twitterze, że dzwonił do apteki, w której wydano paragon i ustalił cenę leku. Zarzucił Budce kłamstwo. Z tego powodu Budka postanowił skierować wniosek w trybie wyborczym, domagając się sprostowania. Budka podkreśla, że paragon jest prawdziwy i nigdy nie twierdził, iż lek nie jest objęty refundacją w ogóle. Powołując się na opinię specjalistów, poseł dodał, że lek jest obecnie refundowany tylko przy określonych zakażeniach, tylko dla części pacjentów, do 110 dni, a w niektórych przypadkach do 200. Politycy PO przekonywali, lek Valcyte jest też potrzebny dzieciom dłużej niż 110 dni po przeszczepie, a po takim czasie nie jest refundowany. - Paragon jest autentyczny, ma datę wystawienia, wyraźnie wskazuje na to, że jest to odpłatność 100 proc., bo ten lek nie jest refundowany dla wszystkich – dodał. Wyjaśnił, że paragon otrzymał za pośrednictwem mediów społecznościowych. - Podesłał nam go któryś z pacjentów. To autentyczna apteka, autentyczny paragon – mówił Budka. Jak mówił kilka dni temu senator PO Tomasz Grodzki, lek kosztował za rządów Platformy, w ramach refundacji 3,20 zł, za rządów PiS stopniowo drożał do kilkuset złotych, a następnie do ponad tysiąca zł. Od 1 września br. lek został ponownie objęty refundacją.",Borys Budka,
https://wiadomosci.onet.pl/kraj/tasmy-neumanna-byly-dzialacz-po-neumann-by-nagrywany-przez-ponad-rok/txfp033,Były działacz PO dla TVP Info: Neumann był nagrywany przez ponad rok,"Sławomir Neumann (PO-KO) był nagrywany na przestrzeni ponad roku w związku z tym, że wywierał presję na działaczach w Tczewie; zmuszał do wyboru swoich kandydatów - mówił były działacz PO w Tczewie w rozmowie z TVP Info.","Były polityk w wywiadzie dla TVP Info wyemitowanym w niedzielę wieczorem, mimo że nie ujawnił swojej tożsamości stwierdził, że Neumann na pewno wie, kim on jest. Działacz przyznał, że boi się b. szefa klubu PO-KO, bo - jak twierdzi - jest to osoba mściwa i może być żądna odwetu. Pytany o to, ile jest nagranych rozmów z udziałem Neumanna, odpowiedział, że nie jest w stanie określić ich ilości. - Sławomir Neumann był nagrywany na przestrzeni ponad roku. Nagrywany był w związku z tym, że wywierał presję na tczewskich działaczy PO, zmuszał tczewskich działaczy PO do wyboru Adama Korola na przewodniczącego PO w Tczewie - powiedział działacz. Jego zdaniem Neumann miał swojego kandydata ""w teczce"" i przymuszał tczewskich działaczy do takiego wyboru. Jednocześnie, przekonywał były działacz, Neumann ""usuwa"" z szeregów PO ludzi, którzy mają inną koncepcję funkcjonowania partii w Tczewie. Na pytanie, czy wiedział o takiej sytuacji lider PO Grzegorz Schetyna, były działacz odpowiedział, że ""doskonale"", m.in. od niego. Dopytywany, co lider PO z tym zrobił, b. działacz odparł, że nic. - Pewnie łączą ich wspólne interesy. Wspólne sprawy. Ja z Grzegorzem Schetyną na ten temat rozmawiałem parokrotnie - powiedział. W rozmowach z liderem PO działacz z Tczewa miał m.in. przywoływać słowa Neumanna, z których wynikało, że nie zamierza on przeprowadzić demokratycznych wyborów na obsadzenie partyjnych funkcji. Według mężczyzny w tczewskiej Platformie do chwili obecnej nie ma demokratycznie wybranego szefa i rządzi nią ""niejaki komisarz"", wskazany przez Neumanna i niemający poparcia wśród członków PO. - Nie ma demokracji - podkreślił. - Sławomir Neumann gardzi generalnie ludźmi, którzy nie są z nim - dodał. Dopytywany, jak Neumann pozbywa się niesprzyjających mu osób, odpowiedział, że w różny sposób. - Cel jest prosty: po prostu usunięcie tego człowieka z szeregów - powiedział. - Na przykład ja zostałem zawieszony w prawach członka - wskazał, zastrzegając jednocześnie, że sam odszedł z Platformy. Pytany o pozycję Neumanna na Pomorzu, mężczyzna przyznał, że ""wydaje mu się dość duża"". - Ale wydaje mi się, że jest to ściśle związane z tym, że jest to pierwszy przyboczny Grzegorza Schetyny - podkreślił. - Generalnie w szeregach PO mówi się negatywnie o działalności Neumanna jako szefa PO na Pomorzu - dodał.",Sławomir Neumann,
https://wiadomosci.onet.pl/tylko-w-onecie/wyborczy-weekend-dzis-konwencje-ko-i-pis/39p34t1,Ostatnia przedwyborcza niedziela. Konwencje PiS i KO [RELACJA],"Zakończyły się dzisiejsze konwencje PiS w Krośnie i Rzeszowie. Wcześniej odbyła się konwencja KO, której gościem specjalnym był Lech Wałęsa. Były prezydent nazwał zmarłego w tym tygodniu Kornela Morawieckiego ""zdrajcą"".",,Jarosław Kaczyński na konwencji PiS w Krośnie,
https://wiadomosci.onet.pl/kraj/sondaz-rz-klaudia-jachira-powinna-zrezygnowac-ze-startu-w-wyborach/khkqjwy,"Klaudia Jachira powinna zrezygnować ze startu w wyborach? Sondaż: 42,6 proc. nie ma wątpliwości","42,6 proc. uczestników sondażu SW Research dla rp.pl jest zdania, że budząca kontrowersje swoim zachowaniem Klaudia Jachira powinna zrezygnować ze startu w wyborach parlamentarnych, które odbędą się już 13 X. Jachira jest kandydatka Koalicji Obywatelskiej na posła.","Przeciwnego zdania jest 16,1 proc. ankietowanych. 41,2 proc. nie ma zdania w tej kwestii - czytamy na stronie rp.pl. - Częściej za tym, że Klaudia Jachira powinna zrezygnować ze startu w wyborach są mężczyźni (45 proc.), osoby w wieku 35-49 lat (49 proc.) oraz badani o wykształceniu wyższym (45 proc.). Tego samego zdania są ankietowani o dochodzie netto powyżej 5000 zł (52 proc.) oraz badani z miast powyżej 500 tys. mieszkańców (54 proc.) - komentuje dla ""Rzeczpospolitej"" wyniki badania Piotr Zimolzak z SW Research. Blogerka Klaudia Jachira wywołała oburzenie wielokrotnie swoich zachowaniem. W ostatnim czasie głośno było o zdjęciu Jachiry - stoi przy pomniku Armii Krajowej w Warszawie z napisem ""Bób, Hummus, Włoszczyzna, Vege"". Porozumienia Organizacji Kombatanckich i Niepodległościowych zareagowało, domagając się jej usunięcia z list wyborczych. Koalicja Obywatelska nie usunęła blogerki z list. Kontrowersje budzą również wulgarne nagrania, które publikuje Jachira na YouTube. Więcej na stronie internetowej ""Rzeczpospolitej""",Klaudia Jachira wraz z symbolizująca Jarosława Kaczyńskiego kukłą,
https://wiadomosci.onet.pl/tylko-w-onecie/debata-ekologiczna-onetu-czy-projekt-regulacji-rzek-ma-sens/pc2ffzq,Debata ekologiczna Onetu. Czy projekt regulacji rzek ma sens?,"- Regulacja rzek ma wiele celów: cel przeciwpowodziowy, cel retencji na potrzeby rolnictwa i cel żeglugowy - w końcu chcemy, żeby transport nie był tak emisyjny - tłumaczył minister środowiska Henryk Kowalczyk. - Zachowujecie się, jakbyście byli w erze rewolucji przemysłowej - kontrowała posłanka PO Joanna Mucha.","Minister środowiska Henryk Kowalczyk, posłanka PO Joanna Mucha, rzeczniczka SLD Anna Maria Żukowska i poseł PSL Marek Sawicki wzięli udział w prowadzonej przez Andrzeja Stankiewicza przedwyborczej debacie poświęconej ekologii. Politycy mieli okazję przedstawić swoje pomysły na walkę z postępującymi zmianami klimatycznym. Zapytany o projekt regulacji polskich rzek, minister Kowalczyk tłumaczył, że spełni on ""wiele celów"". - Regulacja rzek nie polega na tym, że będzie kanał wybudowany, tylko na pogłębieniu dna - wyjaśniał. - Zawsze gdy do tej pory mówiliśmy o ministrze środowiska, mieliśmy na myśli ministra ochrony środowiska. W tej chwili to jest minister eksploatacji środowiska i to eksploatacji dość rabunkowej - stwierdziła Joanna Mucha.",,
https://wiadomosci.onet.pl/tylko-w-onecie/wybory-parlamentarne-2019-debata-ekologiczna-onetu-jak-politycy-chca-walczyc-ze/97l3qzc,Debata ekologiczna Onetu. Jak politycy chcą walczyć ze zmianami klimatu?,"Minister środowiska Henryk Kowalczyk, posłanka PO Joanna Mucha, rzeczniczka SLD Anna Maria Żukowska i poseł PSL Marek Sawicki wzięli udział w prowadzonej przez Andrzeja Stankiewicza przedwyborczej debacie poświęconej ekologii. Politycy mieli okazję przedstawić swoje pomysły na walkę z postępującymi zmianami klimatycznym. Tematem przewodnim była przyszłości energii pochodzącej z węgla i walka ze smogiem.","- Musimy natychmiast przestawić się na odnawialne źródła energii – apelowała startująca z listy Koalicji Obywatelskiej Joanna Mucha. - W moim przekonaniu, ważna jest edukacja ekologiczna od samego początku, od pierwszych klas szkoły podstawowej. To będzie rosnąca gałąź całej światowej nauki – dodała. - Stop inwestycjom w nowe kotły węglowe. Stop inwestycjom w nowe kopalnie. Przede wszystkim energia odnawialna. Dzisiaj, gospodarstwa rolne mają spadek dochodów mniej więcej o 16 proc. Gdyby dachy tych gospodarstw były pokryte panelami fotowoltaicznymi, miałyby dodatkowe dochody – stwierdził Sawicki. - Biomasa z przetwórstwa rolno-spożywczego powinna być przerabiana na biogaz. Mamy wtedy i nawóz azotowy i pozostałe nawozy i substraty do nawożenia pola i zwiększenia intensyfikacji produkcji ekologicznej – mówił polityk PSL. - Powstrzymanie kryzysu klimatycznego powinno być priorytetem. Musimy być do tego zdeterminowani. Podpisuję się pod postulatami posła Sawickiego i minister Muchy. Transformacja energetyczna, odejście od węgla i nastawienie się na odnawialne źródła energii – powiedziała Anna-Maria Żukowska, która zwróciła również uwagę m.in. na regularne zanieczyszczanie Bałtyku. - Za dużo nawozów spływa do Bałtyku i mamy przełowioną populację ryb. Jeżeli nie podejmiemy natychmiastowych kroków to Bałtyk stanie się śmierdzącym bajorem – stwierdziła.",,
https://wiadomosci.onet.pl/kraj/pakt-sprawiedliwosci-podpisany-co-w-nim-jest/ls1r50r,"""Pakt sprawiedliwości"" podpisany. Co w nim jest?","Zapewniam państwa, że wszystkie trzy bloki opozycyjne się porozumieją i stworzą rząd. To oczywiście będzie trudne, bo mamy duże różnice w rozmaitych punktach programu. Każdy, nawet daleko idący kompromis, jest lepszy niż pozostawienie PiS władzy na kolejne cztery lata – mówi Władysław Teofil Bartoszewski (PSL), komentując podpisanie „Paktu naprawy i reformy wymiaru sprawiedliwości"".","- Jeżeli myślimy poważnie, żeby robić program odbudowy i naprawy wielu rzeczy, które dzieją się w naszym kraju, jeżeli nie będziemy mieli zaufania do sądów, jeżeli nie będzie trójpodziału władzy, to nie posuniemy się ani krok do przodu– zaznacza Małgorzata Kidawa- Błońska z PO. - Mamy przygotowane projekty ustaw, które pomogą nam to osiągnąć, ale także Sejm będzie musiał doprowadzić do tego, że wszystkie wyroki, które nie były opublikowane, zostały opublikowane - dodaje. Pakt zakłada przywrócenie niezależności Trybunału Konstytucyjnego i odbudowę jego autorytetu, stworzenie Krajowej Rady Sądownictwa niezależnej od polityków i bliższej obywatelom oraz zapewnienie, by sądy były niezależne od polityków. Dokument zobowiązuje także komitetu do zapewnienia prokuratorom niezależności od politycznych nacisków, dbania o sprawne sądy, a także uczynienia sądów dostępnymi dla ludzi.",,
https://wiadomosci.onet.pl/kraj/lublin-tomasz-pitucha-chce-ulicy-lub-obiektu-imienia-kornela-morawieckiego/gc2ppr7,Lublin będzie miał ulicę Kornela Morawieckiego? Jest wniosek radnego PiS,"Radny PiS i kandydat do Sejmu Tomasz Pitucha chce upamiętnienia Kornela Morawieckiego, który zmarł kilka dni temu. Przedstawił w tej sprawie stanowisko, które trafi na najbliższą sesję Rady Miasta. Zdaniem radnego PO jest to wykorzystywanie śmierci człowieka w kampanii wyborczej.","W poniedziałek 30 września zmarł marszałek senior i poseł Kornel Morawiecki. Były działacz opozycji antykomunistycznej w czasach PRL był założycielem Solidarności Walczącej. Niespełna dzień po jego śmierci radny PiS Tomasz Pitucha przygotował projekt stanowiska, który trafi na najbliższą sesję Rady Miasta 17 października.  - Podjąłem inicjatywę przedstawienia Radzie Miasta stanowiska w sprawie upamiętnienie i oddania czci Kornelowi Morawieckiemu, który do końca był wierny ideałom ""Solidarności"" i ojczyźnie - mówił Tomasz Pitucha, radny PiS i kandydat do Sejmu. - Stosowne jest, aby Rada Miasta wspomniała człowieka, który nieugięcie przenosił w sobie ducha solidarności – dodał radny. W stanowisku znajduje się apel do prezydenta Lublina o wskazanie ulicy lub obiektu, który mógłby godnie upamiętnić zmarłego. Pomysł ten nie podoba się radnemu PO Bartoszowi Margulowi. Jego zdaniem jest to element toczącej się właśnie kampanii wyborczej. - To na prawdę niesmaczne prowadzić kampanię wyborczą na śmierci innego człowieka. Radny Pitucha balansuje na granicy ostatnich miejsc ""biorących"" i chyba doszedł do wniosku, że na samym ataku na LGBT wyborów może nie wygrać - uważa Bartosz Margul, radny klubu prezydenta Krzysztofa Żuka.  Nieco w innym tonie wypowiada się klubowy kolega Margula. - Postać na pewno zasługuje na upamiętnienie. Jednak inicjatywa wymaga czasu i wszczęcia szczegółowej procedury zespołu ds. nazewnictwa. To nie czas by rozmawiać przed pogrzebem i w trakcie kampanii wyborczej. Na pewno dla takich osób jest miejsce w miejskim nazewnictwie - podkreśla Marcin Nowak, wiceprzewodniczący Rady Miasta. ",Tomasz Pitucha,
https://wiadomosci.onet.pl/kraj/wybory-parlamentarne-2019-kidawa-blonska-przed-schetyna-sondaz/6gbvv1b,"Najnowszy sondaż dla ""SE"": Kidawa ""nokautuje"" Schetynę","Wygląda na to, że wyznaczenie Małgorzaty Kidawy-Błońskiej jako kandydatki Koalicji Obywatelskiej na szefową rządu było strzałem w dziesiątkę - napisano w sobotnio-niedzielnym wydaniu ""Super Expressu"", powołując się na najnowszy sondaż Instytutu Badań Pollster.","Jak podaje gazeta, obecną wicemarszałek Sejmu ""Polacy widzą w fotelu premiera znacznie chętniej niż lidera Koalicji Obywatelskiej Grzegorza Schetynę"". Według sondażu Instytutu Pollster dla ""Super Expressu"" na Kidawę-Błońską jako premiera chce głosować 20 proc. badanych, a na Grzegorza Schetynę - 2 proc. - To prawdziwy nokaut - oceniono w ""SE"". - Nie dość, że Kidawa-Błońska miażdży Schetynę, to jeszcze wytrwale goni Mateusza Morawieckiego. W naszym sondażu różnica między nią a obecnym szefem rządu wynosi 4 pkt proc. - podkreślono w ""SE"". Według Instytutu Pollster, na Mateusza Morawieckiego chce głosować 24 proc. badanych. Aż 28 proc. osób w badaniu nie wie, kto miałby być premierem. Jak poinformował ""SE"", przewodniczący Platformy Obywatelskiej ostatnio sam wytłumaczył, dlaczego Kidawa-Błońska byłaby lepsza jako premier niż on sam. - Zapewne przyjdzie nam zawiązać koalicję z innymi partiami. Małgorzata jest najlepszym politykiem do prowadzenia takich rozmów. Lepszym ode mnie - cytuje słowa Schetyny ""SE"". Gazeta przytacza opinię politologa prof. Rafała Chwedoruka, który zauważył, że ""elektorat Platformy był zawsze na tle innych partii elektoratem sfeminizowanym, więc w naturalny sposób kobieta, na dodatek rozpoznawalna, budzi z góry zaufanie"". ""Ponadto sama Kidawa-Błońska jest osobą rzadziej obecną w konfliktach politycznych niż Schetyna"" - argumentuje Chwedoruk. Badania zrealizował Instytutu Badań Pollster w dniach 24-25 września na próbie 1101 dorosłych Polaków.",Małgorzata Kidawa-Błońska,
https://wiadomosci.onet.pl/kraj/sprawa-klaudii-jachiry-apel-bylych-politykow-po/gesrc49,Politycy Porozumienia oczekują reakcji członków PO na wypowiedzi i zachowania Klaudii Jachiry,"Politycy Porozumienia, którzy należeli w przeszłości do Platformy Obywatelskiej - z wicepremierem Jarosławem Gowinem na czele - napisali list do członków Platformy Obywatelskiej z prośbą o reakcję na ""haniebne"" wypowiedzi i zachowania kandydatki Koalicji Obywatelskiej Klaudii Jachiry.","Działacze Porozumienia, którzy należeli w przeszłości do Platformy Obywatelskiej, skierowali list do obecnych członków tej partii. Pod listem podpisali się m.in. lider Porozumienia, wicepremier, szef MNiSW Jarosław Gowin, wiceprezes Porozumienia, szefowa MPiT Jadwiga Emilewicz, wiceszefowa MEN Iwona Michałek, czy posłowie: Jacek Żalek, Artur Zasada, Andrzej Sośnierz. ""Kiedyś, jako członkowie Platformy Obywatelskiej, chcieliśmy razem zmieniać polską rzeczywistość. Dziś stoimy po dwóch różnych stronach politycznego sporu. Choć nasze zdania różnią się w wielu kwestiach, to nigdy nie myśleliśmy, że odsuniemy się od siebie tak daleko"" - ocenili sygnatariusze listu, dodając, że nie chodzi tu o sferę polityczną, ale o tę czysto ludzką. Politycy Porozumienia wskazali, że temperatura sporu politycznego rośnie, trwa kampania wyborcza, czas w którym z ust polityków często padają niefortunne słowa. ""Wierzymy jednak, że istnieją granice, których nie należy przekraczać. Przypomnijcie sobie czym kiedyś była Platforma Obywatelska i dlaczego się w niej znaleźliśmy. Czy dziś możecie z czystym sumieniem powiedzieć: to jest Platforma jaką chciałem zbudować? Postawcie sobie pytanie – czym dziś jest PO? Jak brzmi odpowiedź?"" - pytają w liście. POLECAMY: Kidawa-Błońska o wpisie Klaudii Jachiry: władze PO powinny zareagować ""Wasi liderzy w stosunku do haniebnych wypowiedzi i zachowań Klaudii Jachiry chowają głowę w piasek i udają, że tak być musi, bo taka jest dzisiaj Platforma. Znamy się wiele lat i wiemy, że Was to oburza i szokuje. To nie jest Wasz świat. W nim nie można szydzić z ludzkich tragedii, cierpienia, dramatów i żałoby"" - podkreślili działacze Porozumienia. Politycy wskazali, że list do polityków PO to prośba o reakcję. ""Możecie to zrobić nie tylko dla dobra swojej partii, ale przede wszystkim po to, żeby zamanifestować kim jesteście. Szanujemy Was i wiemy, że daleko Wam do Klaudii Jachiry i jej prowokacyjnej i nieakceptowalnej moralnie działalności. Nie byliście i nie jesteście ludźmi, którzy drwią z ludzkiego cierpienia. W sprawach najważniejszych zawsze będziemy wyznawać wspólne wartości. Chyba się nie mylimy? Prawda? Współpraca, a nie kłótnie. Warto wziąć to hasło na serio"" - oświadczono. Jachira, która startuje z warszawskiej listy KO do Sejmu, zamieściła kilka dni temu na Twitterze zdjęcia z Młodzieżowego Strajku Klimatycznego, wśród nich jest zdjęcie wykonane przed pomnikiem Armii Krajowej i Polskiego Państwa Podziemnego, który znajduje się w okolicach Sejmu. Na zdjęciu jest Jachira oraz dwie młode osoby, które trzymają transparent z napisem: ""Bób, Hummus, Włoszczyzna, Vege"" a w tle widać fragment pomnika z napisem ""Bóg Honor Ojczyzna"".",Jarosław Gowin,
https://wiadomosci.onet.pl/kraj/sondaz-ibris-kampania-wyborcza-ktora-najlepsza/wygc3bs,Sondaż IBRiS dla Interii: czyja kampania wyborcza jest najlepsza?,"Aż 57,1 proc. ankietowanych uważa, że to PiS ma najlepszą kampanię wyborczą. Opozycja? Mniej niż 5 proc.","Na Koalicję Obywatelską wskazało raptem 4,8 proc. ankietowanych, na Lewicę 3,5 proc. - tyle samo co na PSL. Kampania Konfederacji podoba się najbardziej 1,3 proc. badanych. 25,2 proc. badanych nie ma zdania w tej sprawie, a według 4,6 proc. żadna z kampanii nie zachwyca. Badanie zrealizowane zostało metodą telefonicznych, standaryzowanych wywiadów kwestionariuszowych wspomaganych komputerowo (CATI) w dniach 21-22 września 2019 r. na próbie 1100 osób, 18+, reprezentatywnej dla ogółu Polaków.",Jarosław Kaczyński,
https://wiadomosci.onet.pl/kraj/wybory-parlamentarne-2019-schetyna-o-swojej-przyszlosci-w-po/mvrn7x8,Grzegorz Schetyna o swojej przyszłości w PO,"Moja kadencja przewodniczącego kończy się w styczniu 2020 r. Wtedy czekają nas powszechne wybory nowych władz. Ocenią mnie wszyscy członkowie naszej partii - stwierdził w rozmowie z ""Gazetą Wyborczą"" przewodniczący PO Grzegorz Schetyna.","Schetyna pytany, czy jeśli jego formacji nie uda się wygrać wyborów, to ustąpi z funkcji przewodniczącego PO, odpowiedział: ""Nie będę musiał. Moja kadencja przewodniczącego kończy się w styczniu przyszłego roku. Wtedy też czekają nas powszechne wybory nowych władz"". - Mojej oceny i rozliczenia wyborczego wyniku tak czy siak dokonają więc wszyscy członkowie naszej partii - dodał. Dopytywany, czy będzie ponownie ubiegał się o to stanowisko, odpowiedział: ""Myślę, że tak, ale dziś w głowie mam tylko to, co najważniejsze. A najważniejsze jest zwycięstwo 13 października"". Przewodniczący PO pytany, kto po ewentualnym wyborczym zwycięstwie Koalicji Obywatelskiej będzie formował ekipę rządową – Małgorzata Kidawa-Błońska czy on, powiedział: ""Zapewne przyjdzie nam zawiązać koalicję z innymi partiami. Małgorzata jest najlepszym politykiem do prowadzenia takich rozmów. Lepszym ode mnie"". Na pytanie, dlaczego w Koalicji Obywatelskiej nie ma ani Lewicy, ani PSL, odpowiedział, że Ludowcy sami podjęli taką decyzję. - Przecież to Piotr Zgorzelski (poseł PSL) dzień po wyborach europejskich poinformował, że Koalicja Europejska nie istnieje, bo stworzona została z myślą o tamtej elekcji. Że nie chcą w kolejnych wyborach iść z Lewicą - podkreślił. Odnosząc się do braku Lewicy w KO wskazał, że ""to już konsekwencja decyzji ludowców"". - Bo choć byłem zwolennikiem jednego wielkiego bloku, to po opuszczeniu go przez PSL uznałem, że warto zachować centrowość Platformy Obywatelskiej. Pokazać, że nie jesteśmy ani partią lewicową, ani centrolewicową, tylko formacją polskiego centrum - stwierdził Schetyna. Szef PO zaznaczył, że to on zbudował Koalicję Europejską, która do europarlamentu wprowadziła trzech eseldowskich premierów: Leszka Millera, Włodzimierza Cimoszewicza i Marka Belkę. - Przez ostatnie miesiące robiłem wszystko, by tę jedność utrzymać. Nie udało się. Trudno. Ale nie powiem dziś złego słowa o liderach innych formacji politycznych. Mam zresztą wrażenie, że wszyscy odrobiliśmy lekcję sprzed czterech lat, kiedy to przez błędy lewicy PiS zdołał zdobyć bezwzględną większość w Sejmie. Dziś głosy oddane wtedy na SLD i Razem się nie zmarnują - powiedział. Pytany, czy dogadają się po wyborach z ""Zandbergiem, Biedroniem, z byłymi członkami PO, których wyrzucił z partii, a którzy startują z PSL, albo ze swoim dawnym kolegą Kukizem"", odpowiedział: ""bez obaw"". - Podstawą będą kwestie programowe. I myślę, że kto jak kto, ale Małgorzata Kidawa-Błońska będzie potrafiła porozumieć się z każdym wymienionym. Po to, by jutro Polski naprawdę było lepsze niż dziś - stwierdził lider PO.",Grzegorz Schetyna,
https://wiadomosci.onet.pl/kraj/kto-finansuje-sok-z-buraka-radoslaw-fogiel-apeluje-do-kidawy-blonskiej/c727p3g,Hejterski profil jest finansowany przez samorządy? Radosław Fogiel: niech PO odetnie się od Soku z Buraka,"- Niestety, mówię to z ubolewaniem, zaczyna rysować się obraz, z którego mogłoby wynikać, że hejterski profil, używany do atakowania przeciwników politycznych jest finansowany przez samorządy, w których rządzi Platforma Obywatelska - stwierdził wicerzecznik PiS Radosław Fogiel.","Dodał, że ""z tego, co już zostało ujawnione, z artykułu prasowego, z naszych dociekań, nie da się uwierzyć, że (szef PO) Grzegorz Schetyna nie wiedział, że płaci pieniądze komuś, kto tworzy hejterski profil Sok z Buraka"". - Chcielibyśmy tylko usłyszeć opinię, pani (wice) marszałek Sejmu Małgorzaty Kidawy-Błońskiej, bo co innego jest opowiadanie pięknych słówek o współpracy, co innego jest zalanie Polski billboardami z przytulającymi się osobami, ale jeśli przychodzi co do czego, to za panią Kidawą-Błońską stoi najgorsza zawartość internetu - podkreślił Fogiel. - Nie wystarczy, że Kidawa-Błońska powie, że to nie jest jej etyka, że to jej się nie podoba. My domagamy się, żeby pani Kidawa-Błońska złożyła jasną deklarację, że Platforma Obywatelska nie tylko odetnie się od Soku z Buraka, ale odetnie (też) jego finansowanie - oświadczył wicerzecznik PiS.",Radosław Fogiel,
https://wiadomosci.onet.pl/kraj/katarzyna-lubnauer-upublicznilam-sprawe-pogrozek-by-pokazac-ze-takie-rzeczy-nie-sa/3b981mg,"Katarzyna Lubnauer: upubliczniłam sprawę pogróżek, by pokazać, że takie rzeczy nie są bezkarne","- Wczoraj spotkał się ze mną komendant Straży Marszałkowskiej, żeby wyrazić słowa ubolewania. W sytuacji, kiedy mamy cały Sejm okrążony jak forteca i wydaje się, że powinniśmy być szczególnie bezpieczni, okazuje się, że zagrożenie jest gdzieś w środku - mówiła w RMF FM Katarzyna Lubnauer, odnosząc się do pogróżek i zatrzymania ich nadawcy.","Szefowa Nowoczesna Katarzyna Lubnauer powiedziała, że początkowo nie zamierzała upubliczniać sprawy pogróżek pod jej adresem, ale zmieniła zdanie gdy okazało się, że ich autor został zatrzymany. To dobra okazja, by pokazać, że takie rzeczy nie są bezkarne - podkreśliła. Szefowa Nowoczesnej poinformowała w poniedziałek, że w niedzielę, w czasie emisji jednego z programów TVN24 na adres kontaktowy stacji został przesłany mail z pogróżkami. W poniedziałek zatrzymany został przez policję funkcjonariusz Straży Marszałkowskiej w związku z zawiadomieniem dot. kierowania gróźb karalnych pod adresem osoby publicznej. We wtorek w radiu RMF FM Lubnauer zaznaczyła, że nie zamierzała sprawy początkowo upubliczniać. - Ale w momencie, w którym okazało się rano, że człowieka złapali uznałam, że powiedzenie o tym jest dobrą okazją do tego, żeby ostrzec wszystkich, że takie rzeczy nie są bezkarne - powiedziała. Zobacz także: Groźby w kierunku Katarzyny Lubnauer. Fala komentarzy - Wczoraj spotkał się ze mną komendant i zastępca Straży Marszałkowskiej, żeby wyrazić słowa ubolewania, że tak się zdarzyło. Jest coś w tym, że w sytuacji, w której mamy cały Sejm okrążony jak forteca i wydaje się, że powinniśmy być szczególnie bezpieczni okazuje się, że zagrożenie jest gdzieś w środku - dodała. - Komendant głównie mówił, że on nie pamięta, żeby takie zjawisko, takie coś się zdarzyło - podkreśliła. W ocenie Lubnauer na przesłane pogróżki pod jej adresem miał wpływ hejt w internecie. Przewodnicząca Nowoczesnej dodała, że na adres TVN24 przesłano dwa maile. - To nie było tak, że ktoś pod wpływem chwili napisał jednego (maila - red.), tylko napisał jednego, potem doszedł do wniosku, że tamten był niewystarczająco mocny, w związku z tym przesłał po chwili jeszcze kolejnego maila z tego samego adresu - powiedziała. Wczoraj, zanim do opinii publiczne dotarła informacja, że zatrzymany mężczyzna to funkcjonariusz Straży Marszałkowskiej, Lubnauer dziękowała policji za dotarcie do tego, kto jej groził: Centrum Informacyjne Sejmu podało, że w poniedziałek został zatrzymany przez policję funkcjonariusz Straży Marszałkowskiej w związku z zawiadomieniem dotyczącym kierowania gróźb karalnych pod adresem jednej z osób publicznych. Funkcjonariusz miał 19-letni staż. ""Do dotychczasowego przebiegu jego kilkunastoletniej służby nie było żadnych zastrzeżeń"" - zaznaczono w komunikacie CIS.",Katarzyna Lubnauer,
https://wiadomosci.onet.pl/tylko-w-onecie/prof-sadurski-w-programie-tomasz-lis-opozycja-popelnila-straszliwe-bledy-zaniechania/h112vzl,"Prof. Sadurski w programie ""Tomasz Lis."": opozycja popełniła straszliwe błędy zaniechania","- Mamy sytuację, że trzeba ratować Polskę przed agresorami. Od czterech lat trwa absolutne bezceremonialna agresja na rzeczy dla nas najważniejsze: na rządy prawa, na demokrację, na wolności i na miejsce Polski w UE. A przy okazji zapożyczają potężnym długiem nasze dzieci i nasze wnuki - stwierdził w programie ""Tomasz Lis."" prof. Wojciech Sadurski z Uniwersytetu w Sydney.",,,
https://wiadomosci.onet.pl/kraj/po-ko-zada-dymisji-mariana-banasia/r69chxs,"Materiał w ""Superwizjerze"" o Marianie Banasiu. Reakcja PO","Dymisja Mariana Banasia w związku z materiałem, który opublikował w sobotę ""Superwizjer"" TVN, to plan minimum; prezes NIK to jest człowiek, który musi się cieszyć nieposzlakowaną opinią, nie mogą ciążyć na nim jakiekolwiek podejrzenia - oświadczyli posłowie PO-KO.","""Superwizjer"" TVN poinformował w sobotę, że były minister finansów i nowy szef Najwyższej Izby Kontroli Marian Banaś wpisał do oświadczenia majątkowego dwa domy, grunty rolne oraz kamienicę. Kamienicę oraz dwa mniejsze mieszkania wynajmuje - informują dziennikarze programu. ""Superwizjer"" podaje, że kamienica położona jest w krakowskiej dzielnicy Podgórze. Według dziennikarzy programu mieści się w niej niewielki pensjonat, który oferuje gościom pokoje na godziny. Jak podkreślono w materiale ""Superwizjera"", w 2016 r. Marian Banaś zadeklarował, że sprzeda kamienicę, ale nigdy do tego nie doszło. Umowa przedwstępna - zaznaczyli dziennikarze ""Superwizjera"" - została jednak odnotowana w dokumentach sądowych. Jak podano, niedoszłym nabywcą jest 30-letni Dawid O., który jednocześnie prowadzi pensjonat w kamienicy ministra. Banaś w oświadczeniu przesłanym PAP zaznaczył, że nie zarządzał pokazanym w materiale ""Superwizjera"" hotelem, a obecnie nie jest właścicielem tej nieruchomości. Jak dodał, ""materiał odbiera jako próbę manipulacji, szkalowania i podważania dobrego imienia"" nie tylko jego osoby, ale również kierowanych przez niego instytucji i zamierza skierować sprawę na drogę sądową. Poseł Mariusz Witczak (PO-KO) na briefingu przed siedzibą NIK w Warszawie podkreślał, że prezes NIK ""to jest człowiek, który musi się cieszyć nieposzlakowaną opinią, musi być jak żona Cezara i nie mogą ciążyć na nim jakiekolwiek podejrzenia, sugestie medialne, związane z jego działalnością, które mogą urągać tej instytucji"". Dlatego - przypomniał polityk - w niedzielę lider PO Grzegorz Schetyna zażądał, by Banaś podał się do dymisji. - Dzisiaj ponawiamy to żądanie i dziś jest ten dzień, kiedy ta rezygnacja musi być opinii publicznej pokazana. Po takiej rezygnacji marszałek Elżbieta Witek musi w trybie pilnym zwołać posiedzenie Sejmu, aby ta rezygnacja została przyjęta i musi na stanowisko prezesa NIK zostać powołana jak najszybciej nowa osoba - oświadczył. - Oprócz tego planu minimum, bo ta rezygnacja to jest w tej sytuacji plan minimum, musi się toczyć bardzo poważne śledztwo, które musi wyjaśnić wszystkie szczegóły dotyczące źródeł pochodzenia majątku Mariana Banasia, jego ewentualnych - jak sugerowały doniesienia medialne - powiązań z ludźmi z półświatka (...). Te wszystkie kwestie muszą być w toku śledztwa przy udziale społeczeństwa, przy udziale obywateli, to musi być wszystko jasno, twardo wyjaśnione - dodał Witczak. Poseł PO-KO Jarosław Urbaniak ocenił, że Marian Banaś jest jedną z ""ulubionych osób Jarosława Kaczyńskiego"", która zrobiła ""błyskawiczną karierę w ostatnich czterech latach"". - Najpierw zostaje wiceministrem finansów odpowiedzialnym za demolkę w polskiej skarbowości, zrobił czystkę kadrową, jak za Stalina w latach 30. Potem zostaje szefem Krajowej Administracji Skarbowej, która składa się z nowych, niedoświadczonych ludzi, którzy zamiast ścigać wielkich przestępców podatkowych, skupiają się na małych i średnich przedsiębiorcach. Później, w nagrodę zostaje ministrem finansów, a na koniec zasiada tutaj, jako prezes NIK - wyliczał Urbaniak. - Na każdym tym etapie, pomimo że jest obowiązek sprawdzania, czy tacy ludzie są kryształowo czyści, tego się nie dokonuje - oświadczył poseł PO-KO, pytając, czy służby zataiły informacje o kłopotach z pochodzeniem majątku Mariana Banasia. Centralne Biuro Antykorupcyjne od kwietnia kontroluje oświadczenia majątkowe obecnego prezesa NIK Mariana Banasia; kontrola ma się zakończyć w drugiej połowie października – oświadczyło w poniedziałek CBA. Biuro zaznaczyło, że zgodnie z ustawą o CBA postępowanie może trwać do dziewięciu miesięcy. ""Jej przedłużenie w tym czasie wynika z potrzeby zgromadzenia niezbędnej dokumentacji. Do chwili zakończenia kontroli CBA, jak w każdym innym przypadku, nie informuje o szczegółach toczącego się postępowania ani też nie przesądza o jego wynikach"" – oświadczyło CBA. Poseł PO-KO Cezary Tomczyk zwracał z kolei uwagę, że prezes PiS Jarosław Kaczyński ""bardzo często mówił o tym, że szuka układu"". - Problem polega na tym, że jeden układ władzy on stworzył, dzisiaj w ten układ władzy została włączona NIK, która ma kontrolować innych. Paradoks polega na tym, że to dzisiaj NIK jest pod kontrolą Jarosława Kaczyńskiego, kolejna instytucja oblepiona tą ośmiornicą, z którą musimy się zmagać w polskim państwie - podkreślił poseł PO-KO.",Marian Banaś,
https://wiadomosci.onet.pl/kraj/wybory-parlamentarne-2019-kidawa-blonska-skoro-kaczynski-nie-chce-ze-mna-debaty-to/jpq4h8b,"Małgorzata Kidawa-Błońska: skoro Kaczyński nie chce ze mną debaty, to znaczy, że się boi","- Jarosław Kaczyński boi się debaty i tego, że będzie to dla niego niekorzystne, jeżeli Polacy usłyszą jakiej Polski on chce - stwierdziła Małgorzata Kidawa-Błońska, komentując brak odpowiedzi prezesa PiS na propozycję wyborczej debaty z kandydatką PO na premiera.","- Jeśli chodzi o akcję ""Nie świruj idź na wybory"", moim zdaniem trzeba wycofać kontrowersyjne spoty - stwierdziła w trakcie wywiadu Kidawa-Błońska. Jednocześnie oceniła, że spot Janusza Gajosa jej ""nie razi"". W ramach akcji ""Nie świruj, idź na wybory"" znane osoby m.in. aktorzy oraz anonimowi użytkownicy mediów społecznościowych w krótkich filmikach zachęcają, aby 13 października wziąć udział w wyborach parlamentarnych. W materiałach wideo wystąpił, poza Januszem Gajosem, Wojciech Pszoniak. Akcja wywołała oburzenie m.in. wśród polityków PiS, którzy ocenili, że w filmikach parodiowane są osoby niepełnosprawne. Kidawa-Błońska pytana była też na antenie Radia Zet, kim w rządzie byłby Grzegorz Schetyna, gdyby ona została premierem, stwierdziła, że ""Grzegorz Schetyna jest szefem Platformy Obywatelskiej i na pewno w rządzie będzie miał swój udział"". - Działamy zespołowo, ale to ja będę podejmowała decyzje – podkreśliła. Na uwagę prowadzącej audycję, że trudno wyobrazić sobie Schetynę, jako jej podwładnego, Kidawa-Błońska powiedziała, że ""ludzie powinni ze sobą współpracować"". - Mówię o tym w całej kampanii. Jeśli ma być dobra współpraca, to musi być podział ról, żeby każdy wiedział, co do niego należy i nie wchodził sobie w kompetencje – dodała. Pytana, czy będzie walczyć o przywództwo w Platformie Obywatelskiej odparła: ""Dzisiaj mamy przed sobą 13 października i to jest cel, na którym się skupiam, ja i wszyscy moi koledzy"". - Po 13 października na pewno będziemy rozmawiali, co dalej – zapewniła. Kidawa-Błońska odniosła się też do wypowiedzi wicepremiera Jacka Sasina w piątkowej ""Rzeczpospolitej"", że debata Jarosława Kaczyńskiego z nią, byłaby ""podwójnie jałowa"", bo nie jest ona ""żadnym realnym liderem politycznym"". - Rozumiem, że skoro prezes Kaczyński nie chce ze mną rozmawiać, to po prostu nie (chodzi o) to, że nie jestem realnym liderem, bo rozmawiać można z każdym, tylko po prostu boi się tej rozmowy; boi się tego, że nasze wizje Polski, tego jak (ją) sobie wyobrażamy, są tak różne, że będzie to dla pana prezesa niekorzystne, jeżeli Polacy usłyszą, jakiej Polski on chce - powiedziała. - Debata to rozmowa i przekonywanie do swoich racji. Jestem przekonana, że do tego, o czym bym opowiadała, przekonałabym Polaków – podkreśliła Kidawa-Błońska. Komentując słowa wicepremiera Sasina, że ona ""nie będzie premierem, nawet gdyby PO wygrała wybory, bo to jest tylko PR-owe zagranie"", Kidawa-Błońska stwierdziła, że ""odkąd się pojawiła, Prawo i Sprawiedliwość nie odnosi się do spraw programowych"". - Słyszymy tylko ze strony PiS, że bilbordy nie takie, że ja jestem nie taka. Zajmują się mną, zamiast programem – oceniła kandydata PO na premiera po wyborach.",Małgorzata Kidawa-Błońska,
https://wiadomosci.onet.pl/kraj/krzysztof-szczerski-o-akcji-nie-swiruj-idz-na-wybory-prezydent-jest-oburzony-tego/t58wpmg,"Krzysztof Szczerski: prezydent jest oburzony akcją ""Nie świruj, idź na wybory""","- Nie można gardzić nikim, nie można nikogo tak używać, a zwłaszcza osób, które wymagają szczególnej pomocy - mówił szef gabinetu prezydenta RP Krzysztof Szczerski komentując akcję ""Nie świruj, idź na wybory"". - Prezydent, jak większość Polaków, jest tego typu akcją oburzony - zapewnia.","W ramach akcji ""Nie świruj, idź na wybory"" znane osoby m.in. aktorzy oraz anonimowi użytkownicy mediów społecznościowych w krótkich filmikach opatrzonych hasztagiem #nieświrujidźnawybory zachęcają, aby 13 października wziąć udział w wyborach parlamentarnych. W materiałach wideo wystąpili m.in. aktorzy: Janusz Gajos i Wojciech Pszoniak. Akcja wywołała oburzenie m.in. wśród polityków PiS, którzy ocenili, że w filmikach parodiowane są osoby niepełnosprawne. Krzysztof Szczerski w piątek w radiowej ""Jedynce"" był proszony o komentarz ws. akcji. Zapytany, jak prezydent i jak on sam oceniają ten sposób mobilizowania do wzięcia udziału w wyborach, odpowiedział: ""Jak większość Polaków prezydent jest tego typu akcją oburzony, dlatego, że nie można gardzić nikim, nie można nikogo w ten sposób używać - a zwłaszcza osób, które wymagają szczególnej pomocy, opieki i troski - jako broni politycznej i to jeszcze w tak perfidny sposób - to jest rzecz absolutnie niegodna"". - Myślę, że ktoś, kto wpadł na ten pomysł, dał bardziej świadectwo temu kim jest sam, a nie dał świadectwa o tych osobach, które parodiuje - powiedział Szczerski. - To powinno też otrzeźwić wszystkich tych, którzy patrzą na tego typu akcję i uważają, że to jest PR i tego typu gierki, to jest treść demokracji. Treścią demokracji jest troska o każdego obywatela. Pan prezydent taką troskę o każdego obywatela prezentuje - zapewnił szef gabinetu prezydenta RP. Szczerski został również zapytany, czy artyści, którzy pokazują się w spotach, powinni przeprosić. - Warto, żeby przeprosili, warto, żeby publicznie przekazały to, jak dzisiaj czują się w tej sytuacji, w której zostały być może wmanipulowane, być może jakoś towarzysko namówione - warto, żeby się do tego odniosły, nie mogą milczeć, nie powinny milczeć w tej sprawie, bo milczenie pokazuje, że akceptują to w jakim kontekście się znalazły - powiedział.",Krzysztof Szczerski,
https://wiadomosci.onet.pl/kraj/wybory-2019-sondaz-kantar-pis-w-gore-ko-traci/ek1kdj7,"Sondaż Kantar: blisko co piąty badany nie wie, na kogo oddać swój głos w wyborach","Gdyby wybory do Sejmu odbyły się we wrześniu 17 proc. ankietowanych spośród tych, którzy zadeklarowali udział w wyborach stwierdziło, że trudno im powiedzieć na kogo oddaliby głos. To wzrost o 5 punktów proc. w porównaniu z sondażem Kantar z sierpnia.","Według badania na PiS wraz z Solidarną Polską i Porozumieniem zagłosowałoby 40 proc. ankietowanych, którzy zadeklarowali udział w wyborach do Sejmu. To o 2 pkt proc. więcej niż w sondażu z sierpnia. Na Koalicję Obywatelską tworzoną przez PO, Nowoczesną, Inicjatywę Polska i Partię Zieloni głos oddałoby 24 proc. respondentów - o 2 pkt proc. mniej niż w poprzednim sondażu. Na ugrupowania lewicowe - SLD, Lewicę Razem i Wiosnę, których kandydaci będą startować z list KW SLD - zagłosowałoby 11 proc. ankietowanych. To o 1 pkt proc. więcej niż poprzednio. PSL-Koalicję Polską wybrałoby 6 proc. respondentów - z list tego komitetu startują też kandydaci Kukiz'15. W poprzednim sondażu PSL i Kukiz'15 ujęte były osobno i wówczas PSL miało 5 proc., a Kukiz'15 - 6 proc. poparcia. Na Konfederację Wolność i Niepodległość (partie KORWiN i Ruch Narodowy oraz środowisko Grzegorza Brauna) zagłosowałoby 2 proc. (spadek o 1 pkt proc. w stosunku do sierpnia). 17 proc. ankietowanych spośród tych, którzy zadeklarowali udział w wyborach stwierdziło, że trudno im powiedzieć na kogo oddaliby głos. To wzrost o 5 punktów proc. w porównaniu z sondażem z sierpnia. Chęć udziału w wyborach do Sejmu zadeklarowało łącznie 66 proc. respondentów - zdecydowanie uczestniczyć w wyborach zamierza 32 proc., a raczej wzięłoby w nich udział 34 proc. W głosowaniu nie ma zamiaru uczestniczyć 22 proc. respondentów, przy 10 proc. składa taką deklarację zdecydowanie. Grupa osób deklarujących udział w wyborach zwiększyła się o 3 pkt proc. Z kolei osób, które nie zamierzają uczestniczyć w wyborach było we wrześniu mniej o 5 pkt proc. ""W połowie września mamy jeszcze wielu niezdecydowanych wyborców. Mimo trwającej kampanii, odsetek takich osób nie zmniejsza się. Elektoraty partyjne pozostają na stabilnym poziomie - PiS wygrywa, mając znaczącą przewagę, na drugim miejscu jest Koalicja Obywatelska, która mimo wskazania nowej kandydatki na premiera, nie zyskała, a nawet nieznacznie straciła"" - skomentował wyniki badania Kantar. Jak dodano, ""lewica powoli buduje swoją pozycję"", a ""PSL i Kukiz’15 balansują na progu wyborczym i na razie nie widać zysku ze wspólnego startu"". Sondaż przeprowadzono w dniach 6-11 września na ogólnopolskiej, reprezentatywnej grupie 975 osób w wieku 18 i więcej lat. Preferencje partyjne badano w grupie 645 osób deklarujących ""zdecydowanie"" lub ""raczej"" zamiar uczestnictwa w wyborach. ","Wybory 2019. Sondaż Kantar: PiS w górę, KO traci",
https://wiadomosci.onet.pl/kraj/zaremba-intelektualna-bezradnosc-opozycji-komentarz/xk1mbqv,Zaremba: intelektualna bezradność opozycji [KOMENTARZ],"Dawni liberałowie posługują się dziś czystym kuglarstwem. Są przekonani, że klucz do sukcesu leży tylko w skutecznej propagandzie - czytamy w artykule Piotra Zaremby opublikowanym na stronach ""Rzeczpospolitej"".","Wedle wszelkich znaków na niebie i ziemi miniony weekend przyniósł apogeum kampanii wyborczej. Oczywiście spodziewać się można jeszcze wszystkiego. Nowych tematów, nowych zarzutów, nowych nagrań, przecieków czy śledztw. Ale Koalicja Obywatelska już prawdopodobnie nie wymyśli niczego bardziej oryginalnego niż wymiana głównej twarzy kampanii będącej zarazem kandydatem na premiera. Z nieco topornego lidera uosabiającego twardy styl opozycyjności i twardą metodę kierowania partią na miłą panią apelującą o przerwanie spirali nienawiści. Z kolei obóz rządzący przy największych wysiłkach nie będzie już w stanie przebić swoich własnych obietnic złożonych w ostatnią sobotę w Lublinie. Zapowiedź utrwalenia trzynastej emerytury w systemie socjalnym Polski, a nawet poszerzenia tego systemu o czternastą, i radykalnego podniesienia płacy minimalnej oznacza dojście do ściany. Jeśli rozpatrywać te propozycje łącznie z „piątką Kaczyńskiego"", mamy wizję potężnych wydatków o nieznanej do końca skali, a na pewno nieznanych konsekwencjach. I do tego jeszcze wygłoszoną jednym tchem obietnicę ścięcia wydatków tak, aby Polska miała osiągnąć niedostępny wielu mniej rozrzutnym krajom stan budżetowej równowagi. Karty zostały rzucone na stół, można by nawet twierdzić, że gracze próbują się posługiwać równocześnie kilkoma taliami. W atmosferze kompletnej improwizacji i niewielkiego liczenia się z wiarygodnością własnych słów. Kiedy w piątek obserwowałem w Polsacie posła Marcina Święcickiego z KO-PO, polityka, który zaczynał karierę w zupełnie innych epokach, jak dociskany przez dziennikarza Piotra Witwickiego nie umie wymienić nawet przybliżonych, z pewnością wielomiliardowych kosztów obietnic jego formacji, uznałem to za symbol. Tenże sam Święcicki nie potrafił powtórzyć prawidłowo hasła dopiero co wrzuconego w obieg przez jego komitet wyborczy. Ale naturalnie stopień wiarygodności obozu rządowego też nie powala na kolana. Symbolizuje go kontrast: z jednej strony zapowiedź czternastej emerytury na przyszłość w scenerii bombastycznej konwencji. Z drugiej bezradność polityków PiS łącznie z premierem, kiedy przychodzi tłumaczyć, dlaczego ta trzynasta nie została na przyszły rok wpisana do budżetu. Kiedy zebrać wszystkie komunikaty do kupy, rodzi się wrażenie, że opowieść rządzących jest spójniejsza. Przez długie tygodnie opozycja pokładała nadzieje w oskarżeniach natury quasi-aferowej – od przelotów byłego już marszałka Marka Kuchcińskiego po zdemaskowanie hejterów w resorcie sprawiedliwości. I wszystkie sygnały sondażowe świadczyły o tym, że to nie skutkuje. Poparcie obozu rządzącego jeśli drgało, to nieznacznie. Obie konwencje przeniosły spór definitywnie na płaszczyznę, która chyba najbardziej interesuje Polaków: społeczno-ekonomiczną. Obietnice PiS są w tej konkurencji klarowniejsze, a wyśmiewane przez media liberalne wysłane w kraj cysterny stanowią część klarownej narracji: wy nie radziliście sobie ze złodziejstwem, my mamy z czego dawać ludziom. To raczej nie zapowiada zmiany proporcji poparcia. Czy kontrreceptą okaże się Małgorzata Kidawa-Błońska uprzejmie odpowiadająca na pytania, najczęściej w towarzystwie Schetyny? Zobaczymy. Mam zasadnicze wątpliwości, nawet jeśli kierunek myślenia: oderwać się od polityki z zaciśniętymi zębami, był generalnie słuszny.",Małgorzata Kidawa-Błońska,
https://wiadomosci.onet.pl/kraj/wybory-parlamentarne-2019-konwencje-pis-ko-i-lewicy-oraz-psl-kp/x6n6bqe,"Konwencje PiS, KO i Lewicy oraz PSL-KP. Nowe obietnice wyborcze","Dziś odbyły się trzy konwencje największych partii politycznych. W Poznaniu przedstawiciele KO mówili o gospodarce. W tym samym mieście Lewica postulowała wprowadzenie m.in. aborcji na żądanie. PiS z kolei debatowało w Łodzi o rodzinie. W Lublinie swoją konferencję mieli liderzy PSL-KP, czyli Władysław Kosiniak-Kamysz i Paweł Kukiz.","- W Polsce - i to pokazaliśmy - obok tej elity stworzonej przez postkomunizm jest już nowa elita, która jest w stanie zmieniać Polskę - mówił podczas konwencji w Łodzi prezes PiS Jarosław Kaczyński. - Nasza formacja służąc Polsce, służąc polskiej rodzinie, wykonując swoje zobowiązania, swoje zapowiedzi okazała się wiarygodna - mówił Kaczyński. Jak zaznaczył bez wiarygodności tak naprawdę nie ma demokracji. - Bo jeżeli w trakcie kampanii wyborczych społeczeństwo wprowadza się w błąd, zapowiada coś czego się wcale nie ma zamiaru zrobić, albo nie potrafi zrobić, to wtedy akt wyborczy staje się do pewnego stopnia fikcją, pewną procedurą, ale w żadnym wypadku nie procedurą, którą wypełnia pewna treść - ocenił szef PiS. Kaczyński mówił, że PiS stoi nie tylko na straży polskiej rodziny, ale też ""stoi na straży normalności i czegoś, co by można było określić jako zgodność z naturą"". To, jak powiedział, ""rodzina złożona z kobiety i mężczyzny i dzieci"". - I dobrze żeby te dzieci były, bo muszą być kolejne pokolenia - mówił. - Dlatego potrzebujemy rozwoju, potrzebujemy państwa nastawionego na budowę dobrobytu całego społeczeństwa, a to oznacza także pewien poziom dystrybucji - jak mówił tu już premier (Mateusz Morawiecki), to w skali kraju to nie jest poziom tak bardzo wielki, ale on jest potrzeby żeby likwidować nędzę, to wszystko co z nędzą się łączy - dodał szef PiS. - I będziemy to robili, niezależnie od tego jak inni będą na nas krzyczeli. Będziemy wspierali bardzo skutecznie polskich przedsiębiorców, będziemy wspierali inwestycje i innowacje, przede wszystkim w sferze prywatnej, chociaż będą także i te w sferze publicznej - podkreślił. Jak dodał to oprowadzi do tego, że przewidywania sformułowane przez uczonych z SGH, że za 14 lat doganiamy przeciętną UE, a za 21 lat Niemcy, ""nie tylko się spełnią, ale tak jak mówił premier Morawiecki, zrobimy to jeszcze szybciej"". Prezes PiS przekonywał, że ""dziś trwa atak na polską rodzinę, trwa atak, który zmierza do tego, by jej istotę podważyć, by uczynić ją co najwyżej jednym z możliwych rozwiązań"". - Nie tym najlepszym, bo przecież niby jest obciążona mnóstwem wad, niby godzi w prawa w szczególności kobiet i dzieci, jest sferą patologii. Tak mówią jej przeciwnicy - mówił. - Oczywiście nie ma takiej instytucji społecznej, która jest doskonała, ale nie ma też takiej instytucji społecznej, która tak przyczyniłaby się do stworzenia najbardziej życzliwej człowiekowi cywilizacji w dziejach świata - cywilizacji chrześcijańskiej. A nasza rodzina, czy to się komuś podoba, czy nie, wyrasta z chrześcijaństwa - podkreślił Kaczyński. - My jesteśmy tolerancyjni, to jest cecha naszego narodu i to jest cecha także naszej formacji. Ale mówiłem już: tolerancja - tak, ale afirmacja wszystkiego, co komukolwiek do głowy przyjdzie - nie - dodał prezes PiS. - Ja to mówię po to, by zapewnić, że PiS stoi na straży polskiej rodziny, stoi i będzie stało - podkreślił Kaczyński. Głos podczas konwencji zabrał również Mateusz Morawiecki. podkreślał, że w polityce gospodarczej rządu PiS w mijającej kadencji, jednym z priorytetów były nie tylko transfery społeczne, ale też przyciąganie inwestycji, tworzenie miejsc pracy, zmniejszanie bezrobocia. Krytykował także neoliberalizm gospodarczy. - Nie ma takiego państwa, które odniosłoby dzisiaj sukces bez inteligentnej ręki państwa - mówił szef rządu. W tym kontekście Morawiecki zaznaczył, że w minionych 4 latach wynagrodzenia wzrosły w wartościach realnych o ponad 20 proc. - Nigdy wcześniej nie doprowadzono do takiego wzrostu płac. To jest nasze świadome założenie - wsparcie rodzin nie tylko od strony polityki społecznej, ale również pracy i płacy, jak najbardziej godnej płacy. Stąd też jest idea podnoszenia płacy minimalnej w cyklu szybszym, niż do tej pory - mówił Morawiecki. - Do naszych adwersarzy, liderów PO, chcę powiedzieć, bo to z ich ust padły następujące słowa, że podniesienie płacy minimalnej jest nierealne, jest absurdalne. Otóż nie jest nierealne, absurdalne, to jest jak najbardziej realne i korzystne dla polskich pracowników zjawisko i będziemy na pewno to robić, będziemy szli w tym kierunku - dodał. Premier nawiązując do protestów środowisk opozycyjnych w obronie konstytucji, zwrócił uwagę, że często przeciwnicy polityczni Prawa i Sprawiedliwości ""przebierali się w koszulki"" z hasłem ""konstytucja"". Wyraził jednocześnie pogląd, że artykułem zasadniczym dla rodzin jest art. 71 konstytucji, który - według niego - ""mówi o tym, że państwo jest zobowiązane do wspierania rodzin, w szczególności rodzin w trudnym położeniu"". - Można zapytać: kto lepiej opiekował się rodzinami i kto poprzez to lepiej wypełniał zapisy konstytucji? Czy ci, którzy wprowadzili wielkie programy społeczne, takie jak 500 plus czy 300 plus czy wszystkie inne, których jest wiele i które przesunęły w kierunku rodzin nieistniejące dochody, a tak naprawdę dochody, które lądowały w kieszeniach mafii VAT-owskich, przestępców podatkowych i w rajach podatkowych, czy ci, którzy mieli zamknięte oczy na art. 71 konstytucji? - pytał szef rządu. - Na zachodzie coraz częściej mówi się tym, że praca kobiet jest niedoinwestowana - ta praca obejmująca również prace kobiety w rodzinie, że jest niedopłacona, niedowartościowana. I odpowiedzią na te skądinąd słuszną konstatację jest to, żeby rozmontować rodzinę. Wszystkie te programy arodzinne, które nie służą rodzinie, one są uderzeniem w pewien model cywilizacyjny model chrześcijański, ale przecież nie tylko - powiedział premier. Według niego odpowiedzią PiS ""na tę skądinąd słuszną obserwację, jest docenienie rodzin i pracy kobiety"" i ""zapewnienie pełnej równości płacowej i warunków pomiędzy kobietami i mężczyznami miejscu pracy"". Jak podkreślił szef rządu, PiS ""wierzy bardzo mocno, że w modelu DINC (double income, no children) nie ma przyszłości dla społeczeństw"". Podkreślał, że przy takim modelu następuje zupełnie inny sposób realizacji życia społecznego, polegający m.in. na ""przyjmowaniu milionów imigrantów"" i ""nie ma przyszłości dla społeczeństw, bo nie ma innych pokoleń"". - Musi być przyszłość przed Polską, a ona jest tylko wtedy, gdy jest przyszłość polskich rodzin, rodzin z dziećmi, docenianych, właśnie poprzez program 500 plus - oświadczył Morawiecki. Prawo do przerywania ciąży na żądanie do 12. tygodnia, dostęp do refundowanej antykoncepcji i rzetelna edukacja seksualna oraz ustawowa gwarancja refundacji in vitro - to niektóre postulaty z 10-punktowego ""Paktu dla kobiet"" podpisanego w przez liderów lewicy. Liderzy i liderki ""Lewicy"" (KW Sojusz Lewicy Demokratycznej) podpisali dziesięciopunktowy pakt na konwencji w Poznaniu; przedstawiła go Marceli Zawisza. - Proponujemy pakt dot. 10 rozwiązań, które wprowadzimy w nowej kadencji Sejmu, te rozwiązania zagwarantują w Polsce prawdziwą równość i wolność dla kobiet - powiedziała Zawisza. Pierwszym punktem jest prawo do bezpiecznego przerywania ciąży na żądanie kobiety do 12. tygodnia, drugi postulat to dostęp do nowoczesnej i refundowanej antykoncepcji oraz rzetelnej edukacji seksualnej. Trzeci punkt to ustawowa gwarancja refundacji in vitro. Czwartym postulatem jest dostęp do lekarza ginekologa ""bez kolejek, bez upokorzeń, bez klauzuli sumienia"". Lewica chce także gwarancji wysokich standardów opieki okołoporodowej oraz gwarancji miejsca w żłobku dla każdego dziecka. Po siódme lewica domaga się równości płac kobiet i mężczyzn. Ósmym punktem jest wprowadzenie parytetu płci we władzach publicznych, dziewiątym skuteczna walka z przemocą domową i natychmiastowa izolacja sprawców tej przemocy oraz wprowadzenie edukacji antyprzemocowej w szkołach. Dziesiątym punktem ""Paktu dla kobiet"" jest ściąganie alimentów przez administrację skarbową.  Na dole ""Paktu dla Kobiet"" lewica oprócz swojego logo umieściła także znaki graficzne Koalicji Obywatelskiej i Polskiego Stronnictwa Ludowego, które pod tym paktem mogą się podpisać. Szef sztabu ""Lewicy"" (KW Sojusz Lewicy Demokratycznej) Robert Biedroń zapowiedział, że ""Lewica"" będzie robić wszystko, by kobiety miały m.in. pensje takie jak mężczyźni, by nie były dyskryminowane w pracy, a także by miały większe prawo do aborcji i do skutecznego przeciwstawiania się przemocy domowej. Przekonywał, że o prawa kobiet trzeba twardo walczyć. - W XXI wieku, w 2019 r., w sercu Europy, muszą kobiety i solidarnie z nimi mężczyźni, wychodzić na ulicę naszych miast i walczyć o to, bo politycy i księża zgotowali im to piekło - mówił Biedroń. - Dzisiaj ""Lewica"" chce powiedzieć jasno i wyraźnie - koniec piekła kobiet, my to zmienimy, ""Lewica"" to zmieni - dodał. Mówił, że kobiety nadal traktowane są jako mniejszość, choć stanowią większość. - Wiem, co to znaczy należeć do mniejszości, co to znaczy przemoc domowa - zaznaczył. - Wiem, jakie piekło może stworzyć facet, który na czas nie jest eksmitowany z domu - dodał. Przekonywał, że ""Lewica"" chce zbudować ""nowoczesne państwo dobrobytu, gdzie wszystkim ludziom będzie żyło się dobrze"". - Chcecie, żeby Polska miały taki sam poziom zarobków jak Skandynawia? To wybierzcie do cholery jasnej te dziewczyny - apelował, nawiązując do kandydatek na listach ""Lewicy"" w Poznaniu. - Każdy wolny człowiek jest dla tej władzy wrogiem; najwięksi wrogowie to ludzie pracy, a już szczególnie pracodawcy - mówił podczas konwencji KO w Poznaniu Grzegorz Schetyna. Lider PO działania rządzących porównał do działań zaborców i komunistów. Podczas konwencji w Poznaniu Schetyna przypomniał propozycje Koalicji Obywatelskiej, m.in. wyższe zarobki także dla osób średnio zarabiających oraz niższe składki na ZUS dla małych firm. Podkreślał, że za zapowiadane przez obecny rząd podwyższenie płacy minimalnej zapłacą przedsiębiorcy. Krytykował też obecną władzę za ""szastanie pieniędzmi"". Szef Platformy podkreślał, że w Wielkopolsce od zawsze szanuje się pracę i gospodarność. - Polacy w Wielkopolsce, szczególnie w Poznaniu, przez całe wieki dobrze pracowali i gospodarzyli. Mimo ciągłych przeciwności nie dali się złamać - znamy to przecież z historii. Ale tak się składało, że wiecznie ktoś im przeszkadzał, ktoś próbował ich zniszczyć, odebrać im etos dobrej pracy - mówił Schetyna. Jak wyliczał ""raz był to pruski zaborca, któremu polska przedsiębiorczość nie była w smak, potem komuniści, dla których wszelka przedsiębiorczość była złem; tworzono różne bariery, nakładano daniny, piętrzono trudności - dzisiaj tę rolę przyjmuje obecna władza, dla której ludzie pracy, ludzie pracujący, a już szczególnie pracodawcy to najwięksi wrogowie"". - Ktoś może zapytać: dlaczego tak się dzieje? Bo człowiek, który sam się utrzymuje, czuje się po prostu niezależny. Człowiek, który dobrze pracuje, wymaga też dobrej pracy od rządu. Człowiek, który wie, że sam ciężko zapracował na swój chleb, nie da sobą pomiatać; ma swoją dumę. Człowiek pracy zna swoje prawa, wie, co mu się należy i potrafi się tego domagać. Kiedyś już to wytłumaczyli, tu, w Poznaniu, władzy pracownicy Cegielskiego i innych fabryk Poznania. Pamiętamy o tym - podkreślił Schetyna, nawiązując do historii robotniczego buntu w czerwcu 1958 r. Jak mówił, ""pielęgniarka, która ma wiedzę i bezcenne doświadczenie, handlowiec, który ma dar przekonywania, nauczyciel, który oddaje dzieciom połowę swojego życia, właściciel warsztatu sklepu, firmy, robotnik budowlany, który zna się na swojej robocie - to jest prawdziwa lista wrogów dzisiejszej władzy"". - Pracownicy sklepów, magazynów, informatycy, kierowcy, wszyscy ci, którzy dobrze znają dźwięk budzika o szóstej rano - oni są dla tej władzy wrogiem. (...) Każdy wolny człowiek dla tej władzy jest wrogiem. Tymczasem wszyscy politycy powinni właśnie tym ludziom nisko się kłaniać, być im wdzięczni za pracę, ułatwiać im życie - mówił szef PO. Schetyna przekonywał, że plan Koalicji Obywatelskiej ""niższe podatki, wyższa płaca"" mógłby dać ludziom zarabiającym pensję minimalną 100 złotych więcej, niż przewidują plany rządowe. ""I zapłaci za to państwo, a nie firmy, nie pracodawcy"" - zaznaczył. Małgorzata Kidawa-Błońska mówiła, że zdrowa gospodarka to nie ""słupki na kartce i prezentacja danych w programie telewizyjnym"". - Gospodarka to właśnie miejsca pracy i pensja w kieszeni na koniec miesiąca. Gospodarka to marzenie o przyszłości naszych dzieci i o lepszym życiu, a w samym sercu są małe firmy, małe przedsiębiorstwa i ludzie, którzy z odwagą i optymizmem podejmują ryzyko, by te firmy założyć i prowadzić - wskazywała wicemarszałek Sejmu. - I nie można im mówić, że się do tego nie nadają - zaznaczyła. Zadeklarowała, że jest po stronie wszystkich tych, którzy chcą założyć własną firmę oraz tych, którzy chcą znaleźć dobrze płatną pracę, żeby zapewnić rodzinie dobre życie. - Jeżeli wstajecie o świcie, żeby zbudować firmę i pracujecie od rana do wieczora, to także jestem po waszej stronie. Jeżeli wspieracie się zasiłkiem, ale chcecie zapracować na lepszą szansę w życiu, to tym bardziej jestem po waszej stronie - podkreślała. Kidawa-Błońska mówiła, że sytuacja pracowników nie jest łatwa. - Nie zastanawiajcie się, co będzie za trzy, cztery lata. Wiemy, co zrobić, żebyście zarabiali więcej teraz i to już od stycznia. Dzięki programowi Koalicji Obywatelskiej 6,5 mln Polaków dostanie ponad 600 zł więcej miesięcznie - od ręki i do ręki. To już macie zagwarantowane - to prawie 7,5 tys. zł rocznie - powiedziała Kidawa-Błońska. Jak stwierdziła, obecnie coraz bardziej brakuje dobrych rzemieślników, a tych, którzy jeszcze zostali, rząd ""wykańcza"" wysokimi kosztami pracy i dekretami o wysokości płac. Zapewniła, że to się zmieni. Kidawa-Błońska przekonywała też, że filozofia państwa wobec pracy i ludzi pracujących musi ulec zmianie, a KO ma propozycje zarówno dla pracowników, jak i pracodawców. - Udział obywateli w życiu publicznym musi być większy, nie można dopuścić do władzy jednej partii – mówili na wspólnej konferencji lider PSL Władysław Kosiniak-Kamysz i lider ruchu Kukiz’15 – Paweł Kukiz. Liderzy obu ugrupowań wystąpili razem na konferencji prasowej w Lublinie, na której zaprezentowano również kandydatów do Sejmu z listy PSL – Koalicji Polskiej w woj. lubelskim. - Udział obywateli w życiu społecznym w życiu publicznym musi być większy. Musi być więcej demokracji bezpośredniej – powiedział Kosiniak-Kamysz. Służyć ma temu m.in. proponowany przez koalicję dzień referendalny. - Raz w roku, z niższym progiem frekwencyjnym, z wiążącym referendum powinniśmy dać silny głos obywatelom. On wtedy będzie słyszany i słuchany, bo tak traktujemy naszych rodaków - powiedział Kosiniak-Kamysz. Prezes PSL podkreślił, że listy koalicji są „najbardziej otwarte” na obywateli i jest na nich bardzo dużo osób nie należących do żadnej partii politycznej. - Idziemy wspólnie do wyborów, bo wierzymy, że łączenie Polaków i przywracanie Polsce braterstwa ma sens, że to jest nasza misja w polityce(…) My się możemy różnić, ale nie możemy się nienawidzić – zaznaczył. Paweł Kukiz powiedział, że hasło o łączeniu Polaków jest nie do zrealizowania, jeśli „pozostaniemy państwem partyjnym” i „nie przejdziemy w państwo obywatelskie, w którym to obywatele na co dzień mają instrumenty do kontroli nad władzą”. - Żyjemy w państwie partyjnym o ustroju postkomunistycznym, a najbardziej przerażającą rzeczą jest to, że obecna partia władzy dąży do jeszcze większego zradykalizowania, do formuły autorytarnego państwa, do powrotu konstrukcji ustrojowej z czasów PRL – powiedział. - Proszę wyborców o głosowanie na PSL - Koalicja Polska – Kukiz’15 choćby po to, by nie dopuścić do monowładzy, do władzy jednej partii. Jedna partia - a ja pamiętam czasy PZPR - już była, a ta idzie w jej ślady ewidentnie – dodał Kukiz. Kukiz podkreślił, że program Koalicji Polskiej rozpoczyna się do hasła Rzeczpospolita Obywatelska. - Polska musi być krajem, w którym najważniejszy głos należy do obywateli, a nie do liderów partii politycznych. Chcemy wzmocnić rolę wyborców w kontroli władz i zwiększyć ich wpływ na sprawy publiczne – cytował. Jego zdaniem potrzebne jest do tego wprowadzenie ordynacji większościowej, głosowania przez internet, prowadzenia e-konsultacji z obywatelami, obligatoryjnych wiążących referendów dla władz. Kukiz uważa, że w takim referendum obywatele powinni się wypowiedzieć np. w sprawie legalizacji związków partnerskich i małżeństw homoseksualnych. Kukiz uważa też, że obywatele powinni mieć możliwość odwołania posła, który okazał się „człowiekiem nieprzyzwoitym”.","Piotr Gliński, Beata Szydło, Mateusz Morawiecki, Jarosław Kaczyński",
https://wiadomosci.onet.pl/tylko-w-onecie/michal-kaminski-w-onet-opinie-ruch-po-wybil-z-rytmu-pis/sl4e99e,"Michał Kamiński w ""Onet Opinie"": ruch PO wybił z rytmu PiS","Michał Kamiński był gościem Agnieszki Burzyńskiej w programie „Onet Opinie”. - W interesie tych wszystkich, którzy nie chcą rządu PiS, jest trzymanie kciuków za najlepszy wynik każdego z tych trzech bloków (KO, PSL-KP oraz Lewica Razem – red.) - powiedział poseł. Zapewnił, że w kampanii zobaczymy spoty z udziałem Władysława Kosiniaka-Kamysza. Nie chciał jednak ocenić kampanii, jaka prowadzona jest przez opozycję. - Bardzo dobrym ruchem PO, z którego się wszyscy cieszymy, jest to, że został zaprezentowany ruch z kandydatem na premiera, który ewidentnie wybił z rytmu PiS – ocenił poseł klubu PSL-KP.",,,
https://wiadomosci.onet.pl/kraj/po-ko-kaczynski-ma-jakis-szalony-plan-po-wyborach/5wg00px,"PO-KO: decyzję o przerwie w posiedzeniu Sejmu podjął Kaczyński, który ma ""jakiś szalony plan po wyborach""","Decyzję o przerwie w posiedzeniu Sejmu i kontynuowaniu go po 13 października podjął prezes PiS Jarosław Kaczyński, który ""w głowie ma jakiś szalony plan po wyborach"" - ocenili dziś posłowie PO-KO. Według nich, PiS zastawia się, ""jak Polakom ukraść wolne wybory"".","Rozpoczęte wczoraj ostatnie posiedzenie Sejmu zostanie przerwane tego dnia i kontynuowane po wyborach parlamentarnych, w dniach 15-16 października. Wniosek o przerwę zgłosił klub PiS. Pierwotnie ostatnie w tej kadencji posiedzenie Sejmu miało zakończyć się w ten piątek. Poseł Cezary Tomczyk (PO-KO) ocenił na konferencji prasowej w Sejmie, że sytuacja ta jest ""bezprecedensowa"". - Dzisiaj trzeba postawić polityczną tezę, że rząd PiS szykuje się na przegraną lub szykuje się na to, że straci samodzielną większość w polskim parlamencie - powiedział poseł PO-KO. W jego ocenie rząd PiS zastanawia się nad tym, ""jak Polakom ukraść wolne wybory"". - To jest sytuacja bardzo niebezpieczna, wyjątkowa, która rodzi wiele pytań. A na samym końcu jest jakiś plan, który został wymyślony w głowie prezesa PiS Jarosława Kaczyńskiego, plan, który zakłada ewentualność przegranej. Plan, który gdzieś na samym końcu może się skończyć bardzo źle, który może zawierać w sobie również antydemokratyczne działania, bo ci ludzie są zdolni do wszystkiego - mówił Tomczyk. Jak dodał, PiS jest zdolny do wszystkiego po to, żeby utrzymać w Polsce władzę. - My nie możemy na to pozwolić. Dlatego z tego miejsca zwracamy się z apelem do wszystkich Polaków, żeby każdy odpowiedział sobie na pytanie: jaka władza chce organizować posiedzenie Sejmu już po wyborach, mimo że nie było do tej pory takiego obyczaju. Po co chce to robić - pytał poseł PO-KO. - I każdy z nas musi pamiętać, że 13 października odbędą się najważniejsze wybory od 1989 roku, wybory, które zdecydują o tym, jak będzie wyglądała Polska przez najbliższe 10 lat - dodał Tomczyk. Zdaniem posła Sławomira Nitrasa (PO-KO) ""istnieje poważne niebezpieczeństwo, że zostanie podważony wynik demokratycznych wyborów"". - Bo ktoś wpadł na pomysł, aby w normalny poniedziałek powyborczy, kiedy Polacy emocjonują się, poznają wyniki wyborów, dowiadują się, kto jest nowym parlamentarzystą, by po tym poniedziałku odbyło się posiedzenie Sejmu, gdzie będzie stary parlament, będą starzy posłowie - podkreślił Nitras. Jak mówił, przez 30 lat wolnej Polski różne osoby były marszałkami Sejmu, ale żadna z nich nie podjęła takiej decyzji, jaką odważyła się podjąć marszałek Elżbieta Witek. - Ja mówiłem w trakcie wyboru nowego marszałka Sejmu, że wybór pani marszałek Witek może oznaczać, że tak naprawdę Jarosław Kaczyński zdejmie maskę, zużytą maskę Marka Kuchcińskiego i założy nową maskę pani marszałek Witek. I to on będzie podejmował decyzje. I tak jest w tym przypadku, to jest jednoosobowa decyzja Jarosława Kaczyńskiego, który w głowie ma jakiś szalony plan po wyborach - ocenił poseł PO-KO. Marszałek Sejmu Elżbieta Witek mówiła wczoraj, że posłowie ""chcieliby być między swoimi wyborcami, czas kampanii jest bardzo krótki"" i prezydium Sejmu przychyliło się do wniosku największego klubu parlamentarnego. Witek zadeklarowała też, że nie będzie żadnych zmian w harmonogramie prac Sejmu na 15 i 16 października i nie będą wprowadzone żadne nowe propozycje. - Nie będziemy niczego nagle wprowadzać, trzymamy się harmonogramu - zapewniła.",Jarosław Kaczyński,
https://wiadomosci.onet.pl/kraj/wybory-parlamentarne-2019-kidawa-bloncka-o-placy-minimalnej/rw205mj,Małgorzata Kidawa-Błońska: płaca minimalna powinna być połową średniej krajowej,Płaca minimalna powinna być połową średniej krajowej; powinna rosnąć wraz ze wzrostem tej średniej - powiedziała kandydatka Koalicji Obywatelskiej na premiera wicemarszałek Sejmu Małgorzata Kidawa-Błońska (PO).,"Kidawa-Błońska w Polsat News przekonywała, że zawarte w programie KO kwestie dotyczące ekonomii mają doprowadzić do tego, że polska gospodarka będzie ""prorozwojowa"". Tłumaczyła, że praca jest wartością, dzięki której ""ludzie muszą czuć, że ich życie jest lepsze, że więcej zarabiają"". Jak jednak dodała, nie popiera propozycji poniesienia płacy minimalnej, czym dziś ma zająć się rząd. - Zgadzam się co do tego, że ludzie powinni więcej zarabiać i płaca minimalna powinna być większa - mówiła Kidawa-Błońska. Przekonywała jednak, że to propozycje Koalicji Obywatelskiej są lepsze od rządowych ponieważ ""nie dekretując płacy minimalnej"". - Do kieszeni każdej osoby trafi więcej pieniędzy - zapowiedziała. - Płaca minimalna ma być połową średniej krajowej, a średnia krajowa nie bierze się z księżyca - na nią składa się wiele rzeczy. Jeżeli średnia krajowa rośnie, to w ten sam sposób automatycznie rośnie minimalna krajowa. To jest bezpieczny mechanizm i dla przedsiębiorców i dla naszej gospodarki - zaznaczyła. Kidawa-Błońska przekonywał, że zapisy programu KO nie narzucają przedsiębiorcom podwyżek. Tłumaczyła, że po obligatoryjnym podniesieniu płacy minimalnej, małe przedsiębiorstwa, prawdopodobnie będą musiały likwidować stanowiska. Jej zdaniem lepszym pomysłem byłoby obniżenie składek ZUS i podatków. - Jeżeli obniżamy podatki, jeżeli obniżamy składki ZUS dla małych przedsiębiorstw, jest szansa na to, że przedsiębiorca zatrzyma dobrego pracownika - mówiła. Dodała, że ""nigdy nie było tak, że płaca minimalna w całości będzie obciążała przedsiębiorców"". Dziś rząd zajmie się m.in. projektem rozporządzenia w sprawie minimalnego wynagrodzenia i minimalnej stawki godzinowej w 2020 r. W sobotę premier Mateusz Morawiecki zapowiedział, że od 1 stycznia 2020 r. płaca minimalna będzie podwyższona do 2600 zł. Na sobotniej konwencji PiS zapowiedziano też, że pensja minimalna wzrośnie do końca 2020 r. do 3000 zł, a do końca 2023 r. do 4000 zł.",Małgorzata Kidawa-Błońska,
https://wiadomosci.onet.pl/kraj/borys-budka-odpowiada-na-slowa-premiera-morawieckiego/yd1ckr9,Premier: Przecierałem oczy ze zdumienia. Borys Budka odpowiada,"Borys Budka skomentował na Twitterze wypowiedź Mateusza Morawieckiego wygłoszoną podczas konwencji PiS. Premier mówił o zdjęciu Budki, jakie ten umieścił na Facebooku.","– Ja przecierałem oczy ze zdumienia, bo jeden z liderów partii pana Grzegorza Schetyny występował przed kamerą, miał marynarkę, koszulę, krawat, a na dole miał klapki i kąpielówki. Serio, serio tak było. Tak wygląda ich oferta programowa. Drodzy przyjaciele, oni wszystko są w stanie obiecać, ale na dole – klapki i kąpielówki – mówił w sobotę premier. O jakie zdjęcie chodzi? 22 sierpnia budka zamieścił na Facebooku fotografię z podpisem: ""Kiedy doskwiera upał, a media nie odpuszczają"". Poseł Budka skomentował w sobotę na Twitterze słowa szef rządu. - Podobno @MorawieckiM wspominał coś dziś o moich krótkich spodenkach. Szkoda, że nie powiedział, dlaczego tak boi się otwartej debaty o #Śląsk.u. Panie Premierze, wiem, że Pan tego nie rozumie, ale mam dystans do siebie, a szacunek dla Wyborców. A nie na odwrót..."" - napisał polityk PO. Źródło: Twitter, Onet",Borys Budka,
https://wiadomosci.onet.pl/kraj/konwencja-koalicji-obywatelskiej-znamy-program-wyborczy/vtqk6s1,Koalicja Obywatelska przedstawiła swój program wyborczy,"Koalicja Obywatelska zaprezentowała swój program wyborczy. Przedstawiła go kandydatka na premiera Małgorzata Kidawa-Błońska. Wśród propozycji znalazły się rozwiązania dotyczące m.in. służby zdrowia, seniorów, in vitro oraz zrównania płac kobiet i mężczyzn. W trakcie wystąpienia Kidawa-Błońska zwróciła się do premiera Mateusza Morawieckiego i prezesa PiS Jarosława Kaczyńskiego, wskazując, że nie jest tak różowo ""jak w waszych spotach reklamowych"".","Na wstępie dzisiejszego wystąpienia Małgorzata Kidawa-Błońska dziękowała Grzegorzowi Schetynie za tę nominację. - Staję dzisiaj przed wami pełna pokory, bo Polska to wielka rzecz. Rzeczypospolita to wielka sprawa, a ja znalazłam się w polityce, tak jak wy, bo kocham Polskę - mówiła. Jak mówiła, ubiega się o urząd premiera, bo chce ""zmienić polską politykę"". - Chcę, żeby politycy przestali zaciskać pięści i potrafili podać sobie otwarte dłonie. Chcę, żeby nauczyli się ze sobą rozmawiać, chcę, żeby przestali zarażać nienawiścią wszystkich dookoła, żeby wreszcie Polacy mogli spokojnie spędzić święta przy swoich stołach i rozmawiać bez kłótni - powiedziała Kidawa-Błońska. Jak dodała, ""chcę także, aby polityka stała się sztuką porozumiewania, a nie wiecznej wojny"". - Chcę nowej, jasnej, uśmiechniętej Polski - oświadczyła. - Jeśli mnie wesprzecie, jeśli razem ze mną jesteście w stanie powiedzieć: dość, jeśli zrobimy to wszyscy, bez względu na podziały, to nikt nam nie wmówi, że nienawiść to normalność. Odmienimy Polskę - podkreśliła Kidawa-Błońska. W trakcie wystąpienia zwróciła się do premiera Mateusza Morawieckiego i prezesa PiS Jarosława Kaczyńskiego, wskazując, że nie jest tak różowo ""jak w waszych spotach reklamowych"". - Nie wystarczy w programach telewizyjnych pokazywać, że wszystko wygląda wspaniale. Polski nie naprawia się w telewizji, tylko tam, gdzie jest prawdziwe życie, tam, gdzie są prawdziwe problemy. Znajdziecie wreszcie czas i zejdziecie na ziemię. Wyjdźcie z limuzyn, wyjdźcie zza ochroniarzy i posłuchajcie, co mówią ludzie - apelowała. Małgorzata Kidawa-Błońska zapewniła, że ""to, co zostało ludziom dane, nie zostanie odebrane"". - Wprowadzimy plan obrony demokracji, wprowadzimy reformę w służbie zdrowia, zapewnimy 60 minut jako maksymalny czas oczekiwania na lekarza w wypadkach. Zmniejszymy umieralność na raka. Zdobędziemy na to środki z UE - mówiła na konwencji Małgorzata Kidawa-Błońska. Kidawa-Błońska przekonywała, że Koalicja Obywatelska ma ""bardzo dobry program"", w którym znalazł się m.in. ""akt odnowy demokracji"". Wśród kolejnych elementów programu kandydatka KO na premiera wymieniła naprawę służby zdrowia, w tym wprowadzenie maksimum 21 dni oczekiwania do lekarza specjalisty, 60 minut oczekiwania na lekarza w nagłych wypadkach, przywrócenie nocnych dyżurów na SOR-ach, zmniejszenie umieralności na raka. W programie KO - jak dodała Kidawa-Błońska - znalazł się postulat ""mądrej otwartej szkoły"", podwyższenia płac, ""przywrócenia godności ludzi pracujących"". - W Polsce praca musi się opłacać - mówiła. Przekonywała również, że KO zatrzyma wycinkę lasów, smog, przywóz śmieci do Polski i węgla z Rosji. - Zatrzymamy smog, zatrzymamy plastik. Nie będzie plastiku - mówiła. - Zrównamy wreszcie płace kobiet i mężczyzn na tych samych stanowiskach - zadeklarowała kandydatka KO na premiera. - Alimenty będą regularnie ściągane. Wprowadzimy dwumiesięczny, płatny urlop tacierzyński - dodała. KO w swoim programie chce również zapewnić bezpłatny dostęp do in vitro. - Zrównamy prawa, związki partnerskie i będziemy walczyć z przemocą domową - dodała kandydatka KO na premiera. Kidawa-Błońska zapowiedziała również wprowadzenie darmowego internetu dla młodzieży do 24. roku życia. - Wykluczenie cyfrowe jest o wiele większym problemem, niż nam się wydaje - powiedziała. Przeczytaj także: Rzeczniczka rządu, marszałek Sejmu, a w przyszłości premier? Kariera polityczna Małgorzaty Kidawy-Błońskiej Małgorzata Kidawa-Błońska podkreśliła podczas konwencji programowej KO, że chce pomóc przedsiębiorcom, którzy - jak oceniła - dziś są gnębieni. - Stworzymy jasne i przejrzyste prawo podatkowe promujące rozwój firm - powiedziała. Jak mówiła, bardzo bliska jej sercu jest kultura, rozumiana jako element rozwoju społeczeństwa. - Dla mnie kultura to także wolność, swoboda wypowiedzi, oczywiście z poszanowaniem innych, prawo do twórczego eksperymentu, brak cenzury - mówiła Kidawa-Błońska. Jak mówiła, naród, który nie dba o swoją kulturę, traci tak naprawdę swoją tożsamość. Zapowiedziała, że będzie walczyła także o kulturę w polityce. - Będziemy wspierali przejrzystość konkursów i przyznawania środków finansowych (...) uruchomimy dla twórców bogaty system stypendialny, ograniczymy do minimum wpływ urzędników na instytucje kultury i na artystów - mówiła Kidawa-Błońska. - Naprawimy media publiczne, aby naprawdę były publiczne, zlikwidujemy abonament, a co najważniejsz,e przywrócimy 50 proc. kosztów uzysków (dochodu) dla twórców w pełnym wymiarze - powiedziała Kidawa-Błońska. Zaznaczyła, że program Koalicji Obywatelskiej nie jest pisany przeciwko komuś. - To jest program ludzkich spraw - mówiła. - Marzy mi się Polska, w której nikomu nie trzeba będzie przypominać, co to jest honor, zdrowy rozsądek, odpowiedzialność, dobre wychowanie i panowanie nad emocjami. Chcę, żeby w przyszłym parlamencie posłowie wszystkich opcji potrafili usiąść razem i wypracowywać rozwiązania - mówiła Kidawa-Błońska. - Wierzę, że wspólnie odwrócimy zły bieg wydarzeń, mamy już pomysł, plan, mamy determinację i mamy nadzieję, że razem stworzymy lepsze jutro. Możemy to wybrać już w październiku, może to być już 13 października - powiedziała kandydatka KO na premiera. - 13 października zmienimy Polskę, a wtedy wszystkich nas Polaków czeka naprawdę lepsze jutro, bo jutro może być lepsze - podkreśliła. - Chcę uzupełnić pakiet dla seniorów. Mamy ofertę zarówno dla seniorów aktywnych - tym damy premię emerytalną w wysokości nawet 20 tys. zł oraz zwolnienie emerytury z PIT dla tych, którzy pracują - powiedziała. Jak dodała, ""w Polsce żyjemy coraz dłużej, a polscy emeryci są naprawdę bardzo aktywni"". Podkreśliła, że KO myśli też o seniorach mniej sprawnych. ""W Polsce zbyt wiele osób staje przed tragicznym dylematem, czy opieka nad rodzicami, czy praca. Koalicja Obywatelska chce, by rodzina była razem. Domy spokojnej starości powinny być rozwiązaniem tylko wtedy, gdy nie ma już innego wyjścia - powiedziała. Zapowiedziała w tym kontekście wprowadzenie ""czeku opiekuńczego, który pomoże sfinansować opiekę nad seniorem"". - Czeki opiekuńcze będą opiewać do wysokości połowy najniższego wynagrodzenia, czyli do ponad 1 tys. zł - powiedziała. Kidawa-Błońska mówiła też o ""pakiecie dla kobiet"". - Zrównamy wreszcie płace kobiet i mężczyzn na takich samych stanowiskach. W ocenie i wynagradzaniu pracy mają się liczyć kompetencje, a nie płeć - zapowiedziała. Zadeklarowała, że jej rząd będzie konsekwentny w ściganiu sprawców i w ochronie ofiar przemocy, zwłaszcza domowej i seksualnej. Alimenty będą realnie ściągane przez aparat państwa tak, jak zaległe podatki - powiedziała. Zapowiedziała też wprowadzenie dwumiesięcznego, płatnego urlopu ""tacierzyńskiego"". - Zagwarantujemy dostęp do bezpłatnej procedury in vitro oraz prawo do darmowego znieczulenia przy porodzie - dodała. Zadeklarowała też wprowadzenie darmowego internetu dla młodzieży do 24. roku życia. Lider PO Grzegorz Schetyna zaznaczył, że program Koalicji Obywatelskiej jest ""pełen konkretnych propozycji, które uczynią życie Polek i Polaków lepszym, który przedstawia plan dla Polski nie tylko na dziś, ale też na jutro i na pojutrze, który koncentruje się na tych, którzy Polskę na co dzień budują, na ludziach pracy"". Podkreślił, że program to ""efekt setek spotkań z Polakami przez ostatnie cztery lata"", napisany przez ""dziesiątki ekspertów, specjalistów, praktyków i zwykłych ludzi"". - Przed nami pięć tygodni najważniejszej pracy naszego życia, ale ruszamy do niej z wielką nadzieją, wszyscy wierzymy w zwycięstwo - powiedział Schetyna.",Małgorzata Kidawa-Błońska,
https://wiadomosci.onet.pl/kraj/konwencja-koalicji-obywatelskie-relacja-na-zywo/sc3d34n,Koalicja Obywatelska przedstawia program na wybory parlamentarne [RELACJA],"- Panie premierze, panie prezesie. Nie jest wcale tak różowo jak w waszych spotach. Nie wystarczy w programach TV pokazywać że wszystko wygląda wspaniale. Polski nie naprawia się w telewizji - powiedziała Małgorzata Kidawa Błońska zwracając się do prezesa PiS. Trwa konwencja Koalicji Obywatelskiej, na której przedstawiony zostanie program na wybory. Zapraszamy na relację!",,"Barbara Nowacka, Małgorzata Kidawa-Błońska, Grzegorz Schetyna i Katarzyna Lubnauer",
https://wiadomosci.onet.pl/kraj/grzegorz-schetyna-zawiesimy-bojkot-tvp/sdf52yk,Schetyna: zawiesimy bojkot TVP,"Zawiesimy bojkot TVP - taka jest decyzja zarządu krajowego Platformy Obywatelskiej - poinformował lider PO Grzegorz Schetyna. Jak mówił, ""musimy dać sobie równe szanse w kampanii wyborczej"". Przypomniał, że bojkot TVP trwał od tragicznej śmierci prezydenta Gdańska Pawła Adamowicza.","Schetyna pytany w programie ""Tłit"" Wirtualnej Polski, czy to prawda, że Platforma planuje zawiesić bojkot TVP, przyznał, że ""tak"" i bojkot będzie zawieszony. - Będziemy tę sprawę komunikować. Zawiesimy ten bojkot. Jest rzeczywiście decyzja zarządu krajowego (PO - red.). My musimy dać sobie równe szanse w kampanii wyborczej. Czasami jest tak, że media publiczne docierają w głównej mierze do niektórych miejsc, i nie chcemy po prostu wyłączyć się z politycznej debaty, szczególnie w regionach - powiedział lider PO. Przypomniał, że Platforma podjęła decyzję o bojkocie mediów publicznych po tragicznej śmierci prezydenta Gdańska Pawła Adamowicza. - To, w jaki sposób telewizja publiczna zachowywała się wtedy, jaki wpływ miała na tę tragiczną historię, na atmosferę zaszczuwania Adamowicza, to było przyczyną tej decyzji - wyjaśnił. Paweł Adamowicz zmarł w styczniu br. w wyniku ran zadanych mu przez zamachowca podczas udziału w finale Wielkiej Orkiestry Świątecznej Pomocy. Uzasadniając zawieszenie bojkotu, Schetyna wskazał na trwającą kampanię wyborczą przed jesiennymi wyborami parlamentarnymi. - Chcemy naszym kandydatom dać równe szanse obecności w mediach publicznych - podkreślił Schetyna. Pytany, ""kiedy jest szansa, że pierwszy polityk Platformy pojawi się w TVP"", Schetyna powiedział, że w piątek oficjalnie ta decyzja wchodzi w życie i można zapraszać polityków PO do programów telewizji publicznej. Dopytywany, czy politycy PO są ""gotowi do tego, żeby wejść w paszczę lwa"", szef PO odparł: ""My nie mamy z tym żadnych problemów. Wręcz przeciwnie - będziemy tam po to, żeby dawać świadectwo prawdzie, i żeby nie pozwalać na posługiwanie się kłamstwem"".",Grzegorz Schetyna,
https://wiadomosci.onet.pl/kraj/po-zawiesi-bojkot-tvp-info-jest-projekt-uchwaly/mgm5gdb,PO zawiesi bojkot TVP Info? Jest projekt uchwały,"Platforma Obywatelska rozważa zawieszenie bojkotu TVP Info na czas kampanii wyborczej. Borys Budka przyznał, że projekt odpowiedniej uchwały Zarządu Krajowego PO rozesłano do członków partii. Bojkot trwał od śmierci prezydenta Pawła Adamowicza - informuje TVP Info.","""Zawiesza się bojkot telewizji publicznej zarządzony Uchwałą Nr 1/2019 Zarządu Krajowego Platformy Obywatelskiej RP z dnia 22 stycznia 2019 roku w sprawie telewizji publicznej. Uchwała wchodzi w życie z chwilą podjęcia"" - brzmi projekt uchwały, który publikuje TVP Info. Wiceszef PO Borys Budka potwierdził w rozmowie z TVP Info, że rzeczywiście podobny projekt istnieje. - Odbędzie się głosowanie obiegowe. Decyzję zakomunikuje Grzegorz Schetyna - stwierdził Budka. To nie pierwsza próba przerwania bojkotu TVP Info. Już pod koniec lipca Onet donosił, że politycy PO chcą zakończyć bojkot. Przypomnijmy. 22 stycznia tego roku w PO zarządzono bojkot programów TVP Info. ""Pod rządami PiS telewizja publiczna stała się narzędziem politycznej nagonki oraz partyjnej propagandy. Polityka obecnego zarządu TVP prowadzi do groźnych podziałów społecznych i godzi w poczucie bezpieczeństwa Polaków. Ta sytuacja wymaga naszej stanowczej reakcji"" – tak brzmiał fragment uchwały zarządu PO podpisanej przez Grzegorza Schetynę . Bojkot miał trwać „do czasu odwołania obecnego zarządu TVP oraz ustanowienia społecznej kontroli nad telewizją publiczną"".",Borys Budka i Grzegorz Schetyna,
https://wiadomosci.onet.pl/kraj/koalicja-europejska-i-pis-wydaly-najwiecej-na-eurowybory/3b77zjn,Ile partie wydały na wybory do Parlamentu Europejskiego?,"Państwowa Komisja Wyborcza sprawdza sprawozdania finansowe komitetów wyborczych, które wzięły udział w wyborach do Parlamentu Europejskiego. Najwięcej wydała Koalicja Europejska, ale niewiele mniej od niej Prawo i Sprawiedliwość. Fundusz KO najskromniej zasiliła Nowoczesna. Wpłaciła niecałe 4,5 złotych.","Spośród trzech komitetów wyborczych, które uzyskały w majowych wyborach mandaty do PE, najwięcej wydała Koalicja Europejska - 17 mln 416 tys. 561 zł. Niewiele mniej wydało Prawo i Sprawiedliwość - 17 mln 035 tys. 018 zł. Z kolei kampania do europarlamentu Wiosnę kosztowała 2 mln 413 tys. 930 zł. Jeśli chodzi o fundusze Koalicji Europejskiej - tworzonej przez PO, SLD, PSL, Zielonych i Nowoczesną - to zdecydowana ich większość pochodziła z funduszu wyborczego Platformy Obywatelskiej (blisko 12,5 mln zł). SLD i PSL wpłaciły po około 2,5 mln zł, Partia Zieloni - nieco ponad 100 tys. zł, a Nowoczesna - niecałe 4,5 tys. zł. Najwięcej pieniędzy wszystkie trzy komitety przeznaczyły na kampanię w środkach masowego przekazu. Liderem jest tu PiS, który za reklamę swoich kandydatów w mediach zapłacił ponad 8 mln 707 tys. zł. Kampania w telewizji kosztowała PiS blisko milion złotych, nośniki plakatów ponad 5 mln zł, a reklama w internecie – ponad 1 mln 369 tys. zł. Niespełna 8 mln zł na ten cel przeznaczyła Koalicja Europejska. Na kampanię telewizyjną komitet ten przeznaczył blisko 600 tys. zł, na nośniki plakatów – prawie 5 mln zł, a na reklamę w internecie – ponad 1,5 mln zł. Wiosna na kampanię w środkach masowego przekazu wydała nieco ponad 784 tys. zł. Na kampanię w telewizji przeznaczono ponad 200 tys. zł, podobną kwotę przeznaczono na nośniki plakatów, a blisko 300 tys. na reklamę w internecie. Kolejny punkt sprawozdań wyborczych to wykonanie materiałów wyborczych. Koalicja Europejska przeznaczyła na ten cel ponad 4 mln 669 tys. zł, a PiS - ponad 4 mln 403 tys. zł. Znacznie mniej, bo blisko 700 tys. zł, wydała na ten cel Wiosna. Większe rozbieżności między komitetami można zauważyć natomiast w wydatkach na podróże kandydatów na europosłów. Zdecydowanie najbardziej kosztowne były podróże kandydatów PiS (ponad 358 tys. zł). Koalicja Europejska przeznaczyła na ten cel ponad 252 tys. zł, a Wiosna - ponad 100 tys. zł. Spore różnice widać także w kosztach spotkań wyborczych. Rekordzistą w tej kwestii jest PiS, które wydało blisko 2 mln 300 tys. zł. Koalicja Europejska przeznaczyła na spotkania wyborze ponad 1,5 mln zł, a Wiosna niespełna 500 tys. zł. Termin składania do Państwowej Komisji Wyborczej sprawozdań finansowych komitetów wyborczych, które brały udział w tegorocznych wyborach do Parlamentu Europejskiego minął 26 sierpnia. Zgodnie z Kodeksem wyborczym Państwowa Komisja Wyborcza ma sześć miesięcy na zbadanie sprawozdań i podjęcie uchwał w tej sprawie; może je przyjąć bez zastrzeżeń, przyjąć wskazując uchybienia albo odrzucić. Zobacz raport specjalny Onetu o wyborach do PE",Najwięcej pieniędzy trzy komitety wydały na kampanię w środkach masowego przekazu,
https://wiadomosci.onet.pl/tylko-w-onecie/kidawa-blonska-kandydatka-na-premiera-jaroslaw-sellin-komentuje/6tlz4e7,Jarosław Sellin w “Onet Opinie”: opozycja desperacko poszukuje poparcia politycznego,"- To ruch dosyć interesujący, ale desperacki, bo czyniony na ostatniej prostej. Poza tym środowisko było przekonywane, że jego lider jest szykowany na premiera, a tymczasem ucieka z Warszawy i chowa się we Wrocławiu - stwierdził wiceminister Jarosław Sellin w programie “Onet Opinie”, komentując wysunięcie kandydatury Małgorzaty Kidawy-Błońskiej na premiera.","Minister ocenił, że ruch Grzegorza Schetyny, który zaproponował Kidawę-Błońską na szefa rządu, to szukanie mechanizmów, które mogłyby zwiększyć poparcie polityczne. To poparcie - w opinii Sellina - “nie jest zbyt obiecujące”. Wiceminister kultury i dziedzictwa narodowego był też pytany o cysterny z negatywnymi hasłami dotyczącymi rządów PO-PSL, które pojawiły się dziś na ulicach polskich miast. Gość Agnieszki Burzyńskiej stwierdził, że ""ma to pokazać, że Polacy stracili przez ich rządy dwa lata działania programu 500 plus i sześć lat wypacania 13. emerytury"".",,
https://wiadomosci.onet.pl/kraj/wybory-parlamentarne-2019-sondaz-ibris-z-forum-ekonomicznego-w-krynicy/3ttyfle,Nowy sondaż IBRiS. PiS z dużą przewagą nad opozycją,"PiS utrzymuje sporą przewagę nad pozostałymi partiami politycznymi - wynika z najnowszego badania IBRiS zaprezentowanego na Forum Ekonomicznym w Krynicy. Na partię Jarosława Kaczyńskiego swój głos w wyborach chce oddać 43,4 proc. osób, co daje jej samodzielną większość. W sumie do Sejmu weszłyby cztery ugrupowania.","Gdyby wybory odbyły się we wrześniu, PiS mógłby liczyć na głosy 43,4 proc. Polaków. Na drugim miejscu znalazła się Koalicja Obywatelska z poparciem na poziomie 21,2 proc. Podium zamyka sojusz partii lewicowych z SLD, Wiosną i Razem, na które chce zagłosować 14,1 proc. Polaków. Do Sejmu dostałoby się jeszcze PSL, uzyskując wynik 5,7 proc. Tuż pod progiem wyborczym znalazłaby się Konfederacja, którą popiera 4,8 proc. Polaków. Z sondażu IBRiS wynika, że 10,5 proc. ankietowanych nie wie, na kogo oddać swój głos. Taki wynik oznacza, że Prawo i Sprawiedliwość uzyskałoby w wyborach 259 mandatów i mogłoby samodzielnie rządzić przez kolejne cztery lata. KO wprowadziłaby do Sejmu 119 posłów, Lewica 66, zaś PSL 15. Badanie wskazuje, że udział w głosowaniu chce wziąć 51,9 proc. Polaków, z czego 39,5 proc. zdecydowanie wybierze się na wybory, a 12,4 proc. ""raczej"" pójdzie zagłosować. Z kolei 32 proc. ankietowanych zdecydowanie nie weźmie udziału w głosowaniu, a 14,2 proc. deklaruje, że ""raczej"" nie pójdzie do urn. POLECAMY: Mateusz Morawiecki człowiekiem roku na Forum Ekonomicznym w Krynicy IBRiS zbadał wizerunek emocjonalny i racjonalny poszczególnych partii. – Dla wyborców Koalicji Obywatelskiej ich ugrupowanie może być postrzegane jako ""ospały lew"". Niektórzy mówią również o nich ""miś panda"" – sympatyczne zwierzę, ale leniwe. Lewica to sojusz ""starego kota"" (SLD) z ""młodym rumakiem"" (Wiosną) i ""zwykłymi ludźmi (Razem) – tłumaczył prezes IBRiS Marcin Duma podczas prezentacji na Forum Ekonomicznym w Krynicy. - Prawo i Sprawiedliwość ma bardzo jednoznaczny wizerunek. Jest podziwiany i afirmowany przez swoich własnych wyborców, ale także doceniany (przy jednoczesnej niezgodzie z programem) przez wyborców opozycji. Oni mówią o PiS, że jest silny, agresywny, mądry, sprytny i drapieżny – mówił szef IBRiS. - Elektorat opozycyjny na razie nie widzi się przy urnach. To będzie premiowało obóz rządzący. Tu i teraz widzimy ogromną przewagę Prawa i Sprawiedliwości nad pozostałymi ugrupowaniami. Część wyborców KO pozostanie w domach i część wyborców widzi się po stronie Lewicy – tłumaczył Marcin Duma. Z badań wynika, że wyborcy PiS są ciągle ""głodni"" zwycięstwa, a wygrana z przeciwnikami nadal stanowi dla nich źródło satysfakcji. Dane instytutu pokazują jednak, że sympatycy obozu rządzącego byli poruszeni i oburzeni aferą związaną z lotami marszałka Kuchcińskiego. Podczas prezentacji badań ekspert tłumaczył, gdzie znajduje się główny rezerwuar głosów Konfederacji. – Ta partia „żywi się” głosami wyborców z prowincji. To ciekawe, ponieważ pod tym kątem prawie zupełnie się nie myśli, a ich wynik w dużej mierze zależy właśnie od tych głosów – wskazywał. Wyniki badań IBRiS komentował Jan Rokita. Jego zdaniem ""PiS skutecznie przekształcił się w partię ludową, to znaczy mającą oparcie w tradycyjnych grupach społecznych, przede wszystkim na wsi"". - To nie jest oczywiste, ponieważ przez całe lata dominowała tam partia chłopska - mówił. Według Rokity PiS jest w większym stopniu uzależnione od wyborców wiejskich niż PSL. - Moim zdaniem to świadome założenie strategów PiS, którzy zajmowali się konsekwentnym niszczeniem PSL. Jeśli wykraczamy daleko poza te wybory, to będzie oznaczało, że w miarę zmian społecznych, PiS zacznie mieć te same kłopoty, które miało PSL. Dla utrzymania władzy poparcie na wsi to dla PiS rzecz kluczowa – mówił Rokita. - Badania jakościowe potwierdzają intuicję. Prawdą jest obiegowe przekonanie, że siłą PiS jest ludowość, zainteresowanie zwykłym człowiekiem i wielkie transfery socjalne, które mają być dowodem, że to zainteresowanie jest prawdziwe. Ja tej prawdy nie kwestionuję. Ale porównania do zwierząt w badaniach jakościowych pokazują, że siła i sprawczość PiS fascynuje wszystkich. Zdaniem Rokity rozłam koalicji, którą na eurowybory zbudował Grzegorz Schetyna, będzie znaczący dla przyszłości polskiej polityki. - Istniała perspektywa podporządkowania sobie lewicy przez PO. Sojusz Zandberg-Czarzasty-Biedroń jest bardzo ciekawym eksperymentem. On na nowo postawił perspektywę pojawienia się w Polsce lewicy nie mającej bezpośredniego zakorzenienia w PRL. Wynik tej partii będzie bardzo ciekawy - ocenił. - Jeśli różnica pomiędzy PO a Lewicą będzie niewielka, można spekulować, że podział polityczny w Polsce będzie przebiegał między ludowym PiS a antyreligijnym ruchem lewicowym. W przyszłości mogłoby się tak stać, że po utracie władzy przez PiS kiedyś w Polsce nastaną rządy nadwiślańskiego Zapatero. Wypuszczenie Czarzastego spod kontroli PO, to wypuszczenie dżina z butelki. Nie dlatego, że Czarzasty jest tak ważny, ale dlatego że to uruchamia zjawiska trudne do przewidzenia - ocenił Rokita. Według badań pod koniec kampanii wyborczej będzie następować zwiększanie pozycji PO w rywalizacji z lewicą. - Kluczowe jest to, jak mocną drugą pozycję zajmie Koalicja Obywatelska. Czy będzie blisko zwycięzcy, czy blisko peletonu? - komentował Rokita. Jego zdaniem, jeśli dojdzie do konfliktu ideologicznego między PO i Lewicą, zyska ta druga. - Ostry konflikt ideologiczny promuje partię lewicową - ocenił. - To, że po czterech latach rządzenia wyborcy PiS są tak bardzo zmobilizowani, jest fascynujące. Zbudowali wśród swoich sympatyków wiarygodność i oni znów są w stanie zagłosować. Zapewnili bezpieczeństwo socjalne, moim zdaniem również poczucie fizycznego bezpieczeństwa, Morawiecki zapewnił pieniądze dla budżetu. Z drugiej strony Platforma nie zbudowała wiarygodności jako partia opozycyjna. Mam wielu znajomych po drugiej stronie, którzy nienawidzą PiS, ale są rozczarowani Platformą - komentował Igor Janke. Zdaniem publicysty istnieją dwa główne zagrożenia dla PiS: widmo kryzysu gospodarczego oraz odejście Jarosława Kaczyńskiego. - To spowoduje nie tylko rozłam w obozie rządzącym, ale również na opozycji. Być może to się stanie za rok, dwa, ale bardzo prawdopodobne, że stanie się to dopiero za lat 20 - mówił Janke. W sondażu IBRiS uwzględniono m.in. to, w jaki sposób głosują widzowie głównych serwisów informacyjnych. Okazuje się, że 80,1 proc. widzów ""Wiadomości"" TVP deklaruje, że odda swój głos na PiS, a 6,2 proc. na KO. Osoby oglądające ""Wydarzenia"" Polsatu to w 49,5 proc. wyborcy PiS, w 22,9 proc. to wyborcy KO, zaś w 15,5 proc. Lewicy. Z kolei 33,7 proc. osób deklarujących się jako widzowie ""Faktów"" TVN odda swój głos na PiS, 34,7 proc. na KO i 21,9 proc. na Lewicę. - Wyniki badań pokazują ogromne znaczenie Jacka Kurskiego w budowaniu potęgi Prawa i Sprawiedliwości. Kurski jest niczym szczerbiec w ręku Jarosława Kaczyńskiego. To miecz ze złota - komentował Rokita. Badanie przeprowadzono w dniach 24 sierpnia - 4 września 2019 roku na grupie 8000 pełnoletnich Polaków metodą telefonicznych standaryzowanych wywiadów kwestionariuszowych wspomaganych komputerowo (CATI). POLECAMY: Małgorzata Kidawa-Błońska kandydatką Koalicji Obywatelskiej na stanowisko premiera",Jarosław Kaczyński,
https://wiadomosci.onet.pl/kraj/wybory-parlamentarne-2019-ruszaja-cysterny-wstydu-po-psl/dbjpwqn,"Kampania wyborcza. Rozpoczęto akcję ""cysterny wstydu PO-PSL""","Dziś PiS wystartował z akcją ""konwój cystern wstydu PO-PSL”. Ma ona pokazać, skąd pochodzi finansowanie programów społecznych oraz ma zobrazować straty, które ponosił budżet państwa na nieszczelnym systemie podatkowym w latach 2007-2015. Z tej okazji w Świecku odbyła się konferencja prasowa Joachima Brudzińskiego z premierem Mateuszem Morawieckim.","Cysterny ruszyły z dawnego przejścia na granicy polsko-niemieckiej w Świecku. Sztab PiS zapewnia, że cysterny są opłacone przez komitet wyborczy. - Nie wystarczy powiedzieć: ""my utrzymamy 500 plus"". Trzeba potrafić jeszcze znaleźć finansowanie na to 500 plus i my udowodniliśmy, że jesteśmy partią, która potrafi zapewnić to finansowanie dla całego społeczeństwa, dla polskich rodzin, ale też na politykę rozwojową - mówił szef rządu w środę na konferencji prasowej w Świecku. Premier wyjaśnił, że kampania PiS, pod hasałem ""cysterny wstydu PO-PSL"", ma uświadomić Polakom, ""jakie jest bezpośrednie przełożenie tego, jaki był proceder wyłudzeń podatkowych wcześniej, jaka była tolerancja rządu PO-PSL dla nieprawidłowości, dla patologii, jak niefrasobliwie zarządzano finansami publicznymi"". - Na biurku ministra finansów stoją stosy pism z różnych branż: paliwowej, stalowej, elektronicznej, które błagały wręcz o uszczelnienie sytemu podatkowego i my to zrobiliśmy w sposób skuteczny i sprawiliśmy, że dzisiaj te 20-24 mln zł dziennie trafia do polskiego społeczeństwa. Pomnóżmy to razy 365 dni w roku, to 8,5-8,7 mld zł. To prawie tyle ile kosztowała emerytura plus. Czyli z samego uszczelnienia podatków zabezpieczyliśmy środki na emeryturę plus dla naszych seniorów, dla wszystkich rencistów, dla wszystkich emerytów - mówił premier. Mówiąc o nadchodzących wyborach, ocenił, że ""ta gra jest o najwyższą stawkę"", ""o to, czy będą zapewnione środki, żeby kontynuować politykę społeczną"". - Trzeba potrafić, trzeba umieć to zrobić, chcieć walczyć z przestępcami, z patologiami różnego rodzaju - podkreślił szef rządu. W internecie od kilku dni pojawiają się informacje, jakoby to cysterny Orlenu z czystą wodą miały dostarczać wodę zdatną do picia do mieszkańców Warszawy. Akcja ta miała być przygotowana przez PiS. Dementi w tej sprawie złożył Orlen. ""W związku z pojawiającymi się nieprawdziwymi doniesieniami o zamieszczaniu na naszych cysternach treści niezwiązanych z działalnością biznesową, informujemy, że nie jesteśmy w żaden sposób związani z tą akcją, a wspomniane cysterny nie należą do naszej firmy"" - napisano. Źródło: 300polityka.pl; Twitter; PAP",,
https://wiadomosci.onet.pl/kraj/farma-trolli-w-ministerstwie-sprawiedliwosci-po-reaguje-na-publikacje-gazety/pnccdlj,"PO reaguje na publikację ""Gazety Wyborczej""","- Jarosław Kaczyński odgrywa rolę quasi-dyktatora. Pamiętajmy, że Kaczyński bardzo często mówił, że jego rząd i politycy PiS będą tropić układ. Paradoks całej sytuacji polega na tym, że PiS żadnego układu nie znalazł, ale kolejne układy stworzył - mówił na konferencji prasowej Cezary Tomczyk. Polityk PO skomentował dzisiejszy tekst ""Gazety Wyborczej"", która opublikowała odpowiedź prezesa PiS skierowaną w lipcu 2019 r. do hejterki Emilii Sz.","- Dzisiaj na naszych oczach widzimy macki, które oplatają Ministerstwo Sprawiedliwości i poszczególne organy państwa. Ten układ, który stworzył Jarosław Kaczyński, ukazuje nam się w pełnej krasie - dodał Tomczyk. - Zbigniew Ziobro mówił wczoraj, że zachowuje się modelowo i już wiemy, o jakim modelu mówił. To PiS-owski model niszczenia przyzwoitych sędziów, tworzenie amoralnej sieci powiązań, która ma na celu niszczenie porządnych sędziów i wymiaru sprawiedliwości. Sędzia Piebiak i Zbigniew Ziobro stworzyli całą sieć. Sędzia Iwaniec, sędzia Cichocki, ale też rzecznicy dyscyplinarni – sędzia Schab, sędzia Lasota, sędzia Radzik. Te wszystkie osoby powinny natychmiast mieć wszczęte postępowania dyscyplinarne i powinni zostać wydaleni z zawodu - podkreślił z kolei Robert Kropiwnicki. - PO zaapelowała, by Kaczyński ujawnił całą korespondencję z hejterką, żeby opinia publiczna mogła się dowiedzieć, w ramach jakich uprawnień i kompetencji interweniował w różnych problemach życia prywatnego hejterki. Będziemy pisać m.in. do rzecznika praw dziecka i innych organów państwa, by pokazały oficjalną korespondencję - zaznaczył polityk PO Mariusz Witczak. Dzisiejsza „Gazeta Wyborcza"" opublikowała odpowiedź prezesa PiS skierowaną w lipcu 2019 r. do Emilii Sz. - uczestniczki akcji mającej na celu zniesławienie niektórych sędziów. ""Z treści pani listu wynika, że czuje się pani pokrzywdzona działaniami wymiaru sprawiedliwości, ale także pana Łukasza Piebiaka, (ówcześnie) podsekretarza stanu w Ministerstwie Sprawiedliwości"" - napisał Kaczyński. ""W związku z powyższym uprzejmie informuję, że jeśli będzie pani oczekiwała ode mnie wsparcia, którego mógłbym udzielić, działając w ramach uprawnień przysługujących parlamentarzystom, proszę o informację o zajętym stanowisku oraz sprecyzowaniu problemu"" - napisał prezes PiS. Przypomniał, że w marcu 2017 r. interweniował u Rzecznika Praw Dziecka w jej sprawie. Chodziło o postępowanie dotyczące ustalenia kontaktów jej małżonka - sędziego Tomasza Szmydta - z ich małoletnimi córkami, co wcześniej było rozpatrywane przez sąd. Odnosząc się do publikacji ""GW"", zastępca rzecznika PiS powiedział, że do „prezesa Kaczyńskiego listów w podobnych sprawach przychodzi rocznie kilkadziesiąt tysięcy”. - Kilka tysięcy kończy się interwencją na podstawie ustawy o wykonywaniu mandatu posła i senatora. Interwencją, czyli przekazaniem sprawy do właściwej instytucji. To była jedna z tych tysięcy spraw i była standardowo procedowana przez biuro poselskie – podkreślił Fogiel. - ""Gazeta Wyborcza"" próbuje po raz kolejny rozkręcić jakąś aferę, w którą chce wmieszać prezesa Kaczyńskiego – ocenił wicerzecznik PiS. Z artykułów publikowanych w drugiej połowie sierpnia przez portal Onet wynikało, że ówczesny wiceszef MS Łukasz Piebiak utrzymywał w mediach społecznościowych kontakt z kobietą o imieniu Emilia, która miała prowadzić akcje dyskredytujące niektórych sędziów, m.in. szefa Iustitii prof. Krystiana Markiewicza. Miało się to odbywać za wiedzą wiceministra. Po tych doniesieniach Piebiak podał się do dymisji. Kontakty z Emilią miał też utrzymywać delegowany do MS sędzia Jakub Iwaniec (pod koniec sierpnia jego delegacja została odwołana) oraz sędzia Arkadiusz Cichocki, który został pod koniec sierpnia odwołany z delegacji do Sądu Apelacyjnego w Katowicach. Źródło: Onet, PAP",Jarosław Kaczyński,
https://wiadomosci.onet.pl/kraj/wybory-parlamentarne-2019-ruszaja-cysterny-wstydu-po-psl/wxezepz,"Kampania wyborcza. Ruszają ""cysterny wstydu PO-PSL""","Dziś PiS wystartuje z akcją ""konwój cystern wstydu PO-PSL”. Jak informuje 300polityka.pl, ma ona pokazać, skąd pochodzi finansowanie programów społecznych oraz ma zobrazować straty, które ponosił budżet państwa na nieszczelnym systemie podatkowym w latach 2007-2015.","Cysterny mają ruszyć z dawnego przejścia na granicy polsko-niemieckiej w Świecku. Sztab PiS zapewnia, że cysterny są opłacone przezkomitet wyborczy. W internecie od kilku dni pojawiają się informacje, jakoby to cysterny Orlenu z czystą wodą miały dostarczać wodę zdatną do picia do mieszkańców Warszawy. Akcja ta miała być przygotowana przez PiS. Dementi w tej sprawie złożył Orlen. ""W związku z pojawiającymi się nieprawdziwymi doniesieniami o zamieszczaniu na naszych cysternach treści niezwiązanych z działalnością biznesową, informujemy, że nie jesteśmy w żaden sposób związani z tą akcją, a wspomniane cysterny nie należą do naszej firmy"" - napisano. Źródło: 300polityka.pl, Twitter",,
https://wiadomosci.onet.pl/kraj/malgorzata-kidawa-blonska-kandydatka-ko-na-stanowisko-premiera/zrklw15,Małgorzata Kidawa-Błońska kandydatką Koalicji Obywatelskiej na stanowisko premiera,"Decyzję Koalicji Obywatelskiej ogłosił Grzegorz Schetyna podczas prezentacji ""jedynek"" sejmowych i kandydatów do Senatu. - Zaczyna się twój czas! - podkreślał lider PO, mówiąc o Kidawie-Błońskiej.","- Dziękuję. Mam ogromną tremę. (...) To była trudna decyzja dla nas wszystkich, bo my te wybory wygramy, bo musimy. Oczekują tego od nas Polacy. Dużo z nimi rozmawialiśmy. Wiemy czego chcą. Nie chcą polityków, którzy zajmują się sami sobą - oświadczyła w pierwszym słowa po ogłoszeniu decyzji PO-KO Kidawa-Błońska. - Chciałabym, że Polska była krajem, w którym ludzie się do siebie uśmiechają. Polska jest warta tego, żeby była krajem bez nienawiści. Polacy chcą, żeby Polska była krajem, gdzie wszyscy się nawzajem szanują. Gdzie politycy będą rozwiązywać ich problemy - podkreśliła w swoim przemówieniu. - W piątek przedstawimy nasz program. Powiemy, co chcemy zrobić dla Polski - poinformowała. Mówiąc o kandydaturze KO, Schetyna stwierdził: ""nie wiem, jak mogliśmy na to wcześniej nie wpaść. Przecież to takie oczywiste"". - Trzeba słuchać ludzi, naprawdę trzeba słuchać ludzi. A Małgorzata, warszawianka, kobieta sukcesu, matka, ludzi potrafi słuchać. Z taką samą uwagą i szacunkiem rozmawia z ambasadorem filharmonii, jak i ze sprzedawczynią na miejskim bazarku. I w jednym, i drugim przypadku potrafi z rozmówcą nawiązać tak samo ciepłą i serdeczną relację - mówił lider PO. Jak mówił dalej Schetyna, Kidawa-Błońska ""zna życie, wie czego potrzebują polskie rodziny, była świetnym marszałkiem Sejmu"". - Zawsze chce się porozumieć dla dobra Polek i Polaków. Może ma to w genach? Jej jednym pradziadkiem był prezydent II Rzeczpospolitej Stanisław Wojciechowski, a drugim premier II Rzeczpospolitej Władysław Grabski. Obaj nie pracowali dla żadnej partii, tylko dla Polski, tak, jak Małgorzata - podkreślił szef PO. Mówiąc o zbliżających się wyborach parlamentarnych, Grzegorz Schetyna stwierdził, że PO nie popełni błędów przeszłości. - Nikt nie może, chcąc rządzić, oderwać się od ludzi. Tego błędu już nie popełnimy - mówił. - Pytacie, dlaczego opozycja nie idzie razem do wyborów? Mówicie, że wtedy ma większe szanse. I znowu ludzie mają rację. Mamy porozumienie, co do list do Senatu - zaznaczył Schetyna. - Zwyciężymy - zapewniał dalej lider PO - bo nie mamy innego wyjścia. Pytacie, czy odbierzemy 500 plus? Nic, co dane, nie będzie odebrane - mówił dalej Schetyna. - Oni płacą waszymi pieniędzmi za farmę trolli - podkreślał. - Na całym świecie od czterech lat panuje świetna koniunktura. Za chwilę się skończy i szansa na porządne zarobki europejskie się skończy. Czy skończą się pieniądze PiS? Nie! - stwierdził. - To smutne i niesprawiedliwe, że człowiek pracujący w Polsce nic nie dostaje - mówił dalej Schetyna. - Wszyscy, którzy pracują mają poczucie, że się ich nie szanuje - stwierdził lider PO. - Wszyscy skarżą się na rosnące ceny. To jedyne, co stało się bardziej europejskie, przez ostatnie cztery lata - dodał. - Skończy się bezczelne wyciąganie pieniędzy z kieszeń Polaków - zapowiedział Schetyna. - Wszyscy pytają o wysychające pole i brudne powietrze. Stawką jest przyszłość. Nie tylko ta daleka, ale i najbliższa. Ludzie domagają się porządku i spokoju - tak mówią. Chcą kogoś kto wprowadzi ład. Chcą nowej jakości. Kogoś, kto będzie zajmował się pracą, a nie polityczną wojną - mówił podczas przemówienia lider PO.",Małgorzata Kidawa-Błońska,
https://wiadomosci.onet.pl/kraj/zmarl-zbigniew-zaleski-prof-kul-i-byly-europosel-po/jfthtbr,"Zmarł Zbigniew Zaleski, prof. KUL i były europoseł PO","Katolicki Uniwersytet Lubelski poinformował o śmierci Zbigniewa Zaleskiego, profesora psychologii , dziekana Wydziału Nauk Społecznych w latach 1999 - 2005, wieloletniego kierownika Katedry Psychologii Emocji i Motywacji. Dwukrotnie był posłem do Parlamentu Europejskiego z ramienia Platformy Obywatelskiej.","Zbigniew Zaleski urodził się 29 kwietnia 1947 w Rogozińcu. W 1972 roku ukończył studia z zakresu psychologii na Katolickim Uniwersytecie Lubelskim. Następnie w 1994 r. otrzymał tytuł profesora nauk humanistycznych. Wykładał m.in. na Uniwersytecie Jagiellońskim oraz na KUL. Na lubelskiej uczelni pełnił funkcję dziekana Wydziału Nauk Społecznych. W 2001 r. bez powodzenia startował do Sejmu z listy PO. Rok później został radnym Sejmiku Województwa Lubelskiego. W 2004 r. po raz pierwszy dostał się do Parlamentu Europejskiego. Pięć lat później nie udało mu się uzyskać reelekcji. W 2013 r. ponownie został europosłem, zastępując Lenę Kolarską-Bobińską. W następnych wyborach do PE już nie startował. - Z głębokim smutkiem przyjąłem informację o śmierci prof. Zbigniewa Zaleskiego. Był on człowiekiem bardzo zasłużonym dla województwa lubelskiego, uznanym wykładowcą akademickim oraz co najważniejsze wspaniałym człowiekiem. Razem budowaliśmy Platformę Obywatelską na Lubelszczyźnie, walczyliśmy o lotnisko w Świdniku oraz pokazywaliśmy korzyści płynące z członkostwa w Unii Europejskiej - napisał na Facebooku Stanisław Żmijan, poseł PO.",Prof. Zbigniew Zaleski,
https://wiadomosci.onet.pl/kraj/stanislaw-tyszka-w-onet-opinie-liczymy-ze-stworzymy-trzecia-sile/8d3kk76,"Stanisław Tyszka w ""Onet Opinie"": liczymy, że stworzymy trzecią siłę","Gościem Bartosza Węglarczyka był polityk Kukiz'15. Zdaniem Tyszki partie polityczne powinny upubliczniać, na co wydają pieniądze. Jak przypomniał, po wyborach do Parlamentu Europejskiego poinformował, że Kukiz'15 wydało na kampanię trochę ponad milion złotych, a PiS i PO dziesiątki milionów. - PiS chce wyeliminować mniejsze komitety i skrócono okres na zbiórkę podpisów z 60 do 15 dni - zauważył. - To betonowanie systemu przez POPiS - uważa Tyszka.",,,
https://wiadomosci.onet.pl/kraj/wybory-parlamentarne-2019-sondaz-ipsos-pis-potrzebuje-koalicjanta/q1tmjgd,Sondaż IPSOS: PiS bez samodzielnej większości w Sejmie,"Gdyby wybory parlamentarne odbywały się w sierpniu na Prawo i Sprawiedliwość zagłosowałoby 41 proc. Polaków - wynika z sondażu IPSOS dla OKO.press. Z symulacji przeprowadzonej przez portal wynika, że partii Jarosława Kaczyńskiego brakuje dwóch mandatów do zdobycia samodzielnej większości w Sejmie.","Na drugim miejscu jest Koalicja Obywatelska z poparciem 28 proc. badanych. Trzecią siłą w Sejmie byłaby Lewica – SLD, Wiosna i Lewica Razem - z wynikiem 13 proc. Na granicy progu wyborczego w sondażu IPSOS znalazło się PSL (mający na swoich listach także polityków Kukiz’15) oraz Konfederacja - ugrupowania cieszą się poparciem 5 proc. respondentów. Z symulacji OKO.press wynika, że PiS w nowym Sejmie zdobyłoby 229 mandatów. Oznacza to, że do samodzielnej większości partii Jarosława Kaczyńskiego zabrakłoby dwóch posłów. Ugrupowanie musiałoby rządzić np. z przedstawicielami Konfederacji, która zdobyłaby 13 mandatów. Partie opozycyjne - KO, Lewica, PSL - zdobyły razem 218 mandatów. Sondaż IPSOS dla OKO.press przeprowadzono w dniach 26-28 sierpnia 2019 r. metodą CATI (telefonicznie) na ogólnopolskiej reprezentatywnej próbie 1006 osób. Źródło: OKO.press",Politycy PiS w Sejmie. Wśród nich prezes partii Jarosław Kaczyński,
https://wiadomosci.onet.pl/kraj/wybory-parlamentarne-2019-sondaz-cbos-pis-z-duza-przewaga/e1zfx96,Sondaż CBOS. Ogromna przewaga PiS nad opozycją,Gdyby wybory parlamentarne odbywały się w sierpniu niemal 50 proc. Polaków zagłosowałoby na PiS - wynika z sondażu CBOS. Na Koalicję Obywatelską chce zagłosować prawie 20 proc. Do Sejmu weszłoby jeszcze SLD oraz PSL.,"W sierpniu najwięcej zwolenników miało Prawo i Sprawiedliwość wraz z Solidarną Polską i Porozumieniem - 47 proc. Od lipca liczba sympatyków PiS wzrosła o 3 pkt. proc. Na drugim miejscu jest KO z poparciem wynoszącym 19 proc. Trzecią siłą w Sejmie byłaby Lewica – SLD, Wiosna i Lewica Razem - z wynikiem 9 proc. Tuż nad progiem znalazłoby się PSL (mający na swoich listach także polityków Kukiz’15) z poparciem wynoszącym 6 proc. Pozostałe komitety, zgodnie z deklaracjami ankietowanych, nie przekroczyłyby progu wyborczego, który wynosi 5 proc. dla partii i 8 proc. dla koalicji. Na nieobecny dotychczas w badaniach CBOS Komitet Bezpartyjni i Samorządowcy chce zagłosować 3 proc. Polaków. Wśród pozostałych ugrupowań w tym miesiącu swoich zwolenników znalazła jeszcze Konfederacja Wolność i Niepodległość z poparciem 2 proc. Procent badanych zadeklarowało głosowanie na inny komitet wyborczy. CBOS zauważył, że PiS wraz z koalicjantami utrzymuje w sierpniu wysoką przewagę nad pozostałymi konkurentami. ""W planowanych na 13 października wyborach największe szanse na wprowadzenie swoich przedstawicieli do parlamentu mają jeszcze Koalicja Obywatelska i Lewica – SLD, Wiosna, Lewica Razem"" - czytamy. ""Warto zauważyć, że ich wyniki nie różnią się w znaczący sposób od prostej sumy głosów, odnotowanych w lipcu, dla poszczególnych tworzących te komitety partii"" - zaznaczono. Jak podkreślono, Lewica w lipcowym badaniu zgromadziła w sumie 8 proc. poparcia, przy czym żadna z partii zarejestrowanych obecnie na jednej liście (SLD, Wiosna i Lewica Razem) nie osiągała w lipcu progu wyborczego. ""Połączenie sił pod wspólnym szyldem, choć dla niektórych może się wiązać z rezygnacją z czystości ideowej i klarowności politycznej, daje realne szanse na wprowadzenie swoich przedstawicieli do parlamentu"" - czytamy. ""Odwrotny efekt obserwujemy w przypadku wspólnego startu w wyborach polityków PSL i Kukiz’15. Obie partie dotychczas balansowały na granicy progu wyborczego, w lipcu gromadziły w sumie 10 proc. głosów. Natomiast zarejestrowanie jednej listy nie spowodowało skoku poparcia dla tego komitetu"" - zauważa CBOS. Udział w wyborach w sierpniu zadeklarowało 77 proc. dorosłych Polaków. W porównaniu z pomiarem z ubiegłego miesiąca liczba deklaracji uczestnictwa w wyborach do Sejmu i Senatu wzrosła o 4 punkty procentowe. ""Jest to rekordowo wysoki poziom zainteresowania wyborami – od 2015 roku równie wysoki wynik odnotowaliśmy tylko w czerwcu b.r."" - podkreśla CBOS. ""Znacząco spadł też udział respondentów z góry odrzucających możliwość uczestniczenia w wyborach – obecnie wynosi 7 proc. i jest najniższy od czasu ostatnich wyborów parlamentarnych. Wzrósł natomiast (do 16 proc.) udział osób niepewnych, czy wezmą udział w nadchodzącym – a nie hipotetycznym – głosowaniu do Sejmu i Senatu"" - podkreśla CBOS. Badanie ""Aktualne problemy i wydarzenia"" przeprowadzono metodą wywiadów bezpośrednich wspomaganych komputerowo (CAPI) w dniach 22–29 sierpnia br. roku na liczącej 1029 osób reprezentatywnej próbie losowej dorosłych mieszkańców Polski.",Jarosław Kaczyński,
https://wiadomosci.onet.pl/kraj/wniosek-o-wotum-nieufnosci-wobec-zbigniewa-ziobry/tb81674,PO składa wniosek o wotum nieufności wobec Zbigniewa Ziobry,- Sprawy zmasowanego hejtu wobec sędziów nie kończy dymisja wiceministra Piebiaka - przekonywał szef PO Grzegorz Schetyna. - Polityczna odpowiedzialność jest na barkach Zbigniewa Ziobry - dodał. PO składa dziś wniosek o wotum nieufności wobec ministra sprawiedliwości.,"Schetyna powiedział, że wniosek o wotum nieufności wobec Ziobry ma związek z ujawnieniem przez Onet ""zorganizowanej grupy sędziów w Ministerstwie Sprawiedliwości, która zajmowała się produkcją hejtu i językiem nienawiści"". Polityk zaznaczył, że oczekiwał reakcji premiera Mateusza Morawieckiego i prezesa PiS Jarosława Kaczyńskiego, ale ""ich moc polityczna jest zbyt słaba, żeby taką decyzję wyegzekwować"". - Ministerstwo Sprawiedliwości chcę tę sprawę ukryć i jeszcze bardziej schować pod dywan - mówił Schetyna. Z artykułów publikowanych w zeszłym tygodniu przez Onet wynikało, że wiceszef MS Łukasz Piebiak utrzymywał w mediach społecznościowych kontakt z kobietą o imieniu Emilia, która miała prowadzić akcje dyskredytujące niektórych sędziów, m.in. szefa Iustitii prof. Krystiana Markiewicza. Miało się to odbywać za wiedzą wiceministra. Po tych doniesieniach Piebiak podał się do dymisji. Przedstawiciele rządu wskazywali wówczas, że dymisja wiceministra sprawiedliwości kończy sprawę ""w sensie politycznym"". Zobacz cz. 1 śledztwa Onetu: Według informacji Onetu, na komunikatorze WhatsApp miała powstać zamknięta grupa o nazwie ""Kasta"", która wymieniała się pomysłami na oczernianie niektórych sędziów. Według mediów mieli do niej należeć m.in. dwaj zastępcy głównego rzecznika dyscyplinarnego sędziów - Przemysław Radzik i Michał Lasota, sędzia Konrad Wytrykowski z Izby Dyscyplinarnej Sądu Najwyższego, członkowie KRS - Dariusz Drajewicz, Maciej Nawacki i Jarosław Dudzicz, a także Tomasz Szmydt z biura prawnego Rady oraz były prezes Sądu Okręgowego w Katowicach i obecnie sędzia NSA Rafał Stasikowski. Zobacz cz. 2 śledztwa Onetu: Kontakty z Emilią miał też utrzymywać delegowany do MS sędzia Jakub Iwaniec (w zeszłym tygodniu jego delegacja została odwołana) oraz sędzia Arkadiusz Cichocki, który w poniedziałek został odwołany z delegacji do Sądu Apelacyjnego w Katowicach.",Grzegorz Schetyna,
https://wiadomosci.onet.pl/kraj/schetyna-odpowiada-brudzinskiemu-w-pieczarze-nikt-nie-jest-w-stanie-mnie-zamknac/jc2yen2,Schetyna odpowiada Brudzińskiemu: w pieczarze nikt nie jest w stanie mnie zamknąć,"Lider Platformy Obywatelskiej stwierdził na antenie Polsat News, że Jarosław Kaczyński musiał zostać ""schowany"" na dwa tygodnie, by uniknąć odniesienia się do przyszłości Zbigniewa Ziobry po aferze Piebiaka. - W pieczarze nikt nie jest w stanie mnie zamknąć - dodał, odpowiadając na wczorajszy apel szefa sztabu PiS Joachima Brudzińskiego.","Miniony weekend był pierwszym od sześciu tygodni, w którym - mimo wcześniejszych zapowiedzi - zabrakło politycznej aktywności Jarosława Kaczyńskiego. Politycy opozycji rozpoczęli spekulacje, które w rozmowie z Onetem wyjaśnił wicerzecznik PiS Radosław Fogiel: - Pan prezes poświęcił weekend na ostatnie szlify programu. W tym tygodniu rusza już na trasę - mówił. Wczoraj doszło do spotkania Kaczyńskiego w Sieradzu i Piotrkowie Trybunalskim. Do sprawy odniósł się szef sztabu PiS Joachim Brudziński. W jego ocenie ""schowaniu w pieczarze"" uległ szef PO Grzegorz Schetyna. - Panie Grzegorzu, pan się nie boi, pan wyjdzie i powie, dlaczego taki chaos na listach Koalicji Obywatelskiej - zaapelował. Kilku kandydatów KO z dalszych miejsc zrezygnowała z kandydowania. Tak stało się m.in. w Piotrkowie Trybunalskim, gdzie o mandat nie będzie ubiegać się wieloletnia posłanka i była pełnomocnik rządu ds. równego traktowania Elżbieta Radziszewska. - Rozumiem, że ta troska Brudzińskiego wynika z tego, że musieli schować prezesa Kaczyńskiego na dwa tygodnie, żeby nie musiał wypowiadać się co dalej ze Zbigniewem Ziobro - odpowiedział w Polsat News lider Platformy. - Nikt nie jest w stanie schować mnie w pieczarze - dodał. Pytany o rezygnację Radziszewskiej Schetyna stwierdził, że proponował jej ""dwójkę"" na liście wyborczej KO. - Nie przyjęła jej uważając, że chce poświęcić się innym aktywnościom - potwierdził. - Szkoda, bo Elżbietę Radziszewską znam od lat, byliśmy od 1997 r. w Sejmie. Szkoda jej doświadczenia, takiej nieustępliwości. Była bardzo dobrą posłanką. Mogę żałować, ale na pewno znajdzie swoją aktywność w innym miejscu - dodał. Szef PO zapowiedział, że na jutrzejszym zarządzie krajowym partii zapadną ostateczne decyzje ws. list wyborczych. - Czasami niektórym nie odpowiadają miejsca, które otrzymali w tym pierwszym rozdaniu, czasami rezygnują. Jutro planuję dobry, krótki zarząd krajowy, którym zamkniemy sprawy list do Sejmu i Senatu Koalicji Obywatelskiej - przekazał. Źródło: Polsat News, PAP",Grzegorz Schetyna,
https://wiadomosci.onet.pl/kraj/krakow-miejska-infrastruktura-radni-przeciwko-kontroli-pomimo-nieprawidlowosci/fml205w,"Kraków: Przywłaszczali pieniądze w miejskiej spółce. Radni PO, PiS i Jacka Majchrowskiego nie chcą kontroli","Krakowscy radni są przeciw przeprowadzeniu kontroli w likwidowanej spółce Miejska Infrastruktura, pomimo prokuratorskiego śledztwa dotyczącego przywłaszczenia pieniędzy. Audytu chcieli radni ""Kraków dla mieszkańców"". Jednak przeciwko wprowadzeniu takiego punktu pod obrady byli radni PiS oraz prezydenckiego klubu ""Przyjazny Kraków"". Od głosu wstrzymali się radni Koalicji Obywatelskiej (PO i Nowoczesna). Tymczasem w spółce pracował m.in. radny kluby Jacka Majchrowskiego oraz osoby związane z Platformą.","Miejska Infrastruktura do tej pory była odpowiedzialna za budowanie parkingów w Krakowie i zarządzanie strefą płatnego parkowania. Koszty funkcjonowania spółki w zeszłym roku wyniosły 13 milionów złotych, z czego 12 milionów przeznaczonych było na wynagrodzenia. Z samego zarządzania strefą roczny wpływ wynosił 54 miliony złotych. Tymczasem w połowie lipca zapadła decyzja - poparta przez radę - o likwidacji spółki. Jak tłumaczył radnym wiceprezydent Krakowa Andrzej Kulig, spółka jest likwidowana z powodu niezadowalającego tempa budowy parkingów ""park and ride"" w mieście. W ciągu pięciu lat powstały tylko trzy: na Kurdwanowie, w Bieżanowie i w Małym Płaszowie, choć w 2014 r. (kiedy powstała spółka) urzędnicy zapowiadali, że do roku 2020 będzie ich piętnaście. Pomimo likwidacji, przeprowadzenia audytu w spółce chcieli radni ""Kraków dla mieszkańców"". Przygotowali w tej sprawie uchwałę kierunkową do prezydenta Jacka Majchrowskiego. Z dokumentu wynika, że władze miasta miały podjąć kompleksowe działania zmierzające do przeprowadzenia szczegółowej kontroli. Dokument miał być głosowany podczas dzisiejszej sesji rady miasta. Tak się jednak nie stało. Na początku sesji radny Rafał Komarewicz z prezydenckiego klubu ""Przyjazny Kraków"" zgłosił wniosek o wycofanie punktu z porządku obrad. - Sprawą Miejskiej Infrastruktury zajmuje się prokuratura i warto poczekać, aż zakończy swoje działania i wtedy podejmować ewentualne decyzje - mówi radny. Ostatecznie za wycofaniem projektu z porządku obrad głosowali radni Prawa i Sprawiedliwoci oraz ""Przyjaznego Krakowa"". Od głosu wstrzymali się radni Platformy Obywatelskiej i Nowoczesnej (Koalicja Obywatelska). Za zagłosowali tylko radni ""Kraków dla mieszkańców"". - Decyzja jest niezrozumiała. Radni wolą tuszować, zamiast wyjaśniać - mówi radny Łukasz Maślona, który był za przeprowadzeniem kontroli. - Być może problem jest w tym, że w tej instytucji pracowali ludzie związani z klubem PO i klubem prezydenckim - zastanawia się Maślona. I dodaje, że będzie chciał wprowadzić projekt uchwały na kolejnej sesji. Tymczasem w połowie lipca prezydent Krakowa skierował pismo do prokuratury ws. spółki Miejska Infrastruktura. Zawiadomienie to wynik kontroli, którą zleciły władze miasta w związku z informacjami o przywłaszczeniu przez pracownika spółki pieniędzy pochodzących z opłat za parkowanie. W spółce powołano komisję wewnętrzną do przeprowadzenia kontroli niedoborów wpłat z parkometrów, która miała za zadanie określenie przyczyn i rozmiarów uszczuplenia środków finansowych. Komisja ta wyliczyła – na podstawie dostępnych danych – niedobory na kwotę 122 tys. 709 zł 59 gr i ustaliła przyczyny, które w jej ocenie miały wpływ na ich powstanie. W wyniku kontroli stwierdzono, że przyjęta przez zarząd spółki organizacja wewnętrzna oraz obieg informacji i dokumentów, nie zapewniały właściwie działających mechanizmów kontroli wewnętrznej, w tym kontroli wpływów z parkometrów. Kontrola ustaliła, że występowały także błędy techniczne parkometrów i systemów je obsługujących, które uniemożliwiały określenie kwot niedoborów lub nadwyżek. Na podstawie ustaleń kontroli zostało skierowane zawiadomienie do prokuratury o popełnieniu przestępstwa z art. 77 pkt 1 ustawy o rachunkowości polegającego na nierzetelnym prowadzeniu ksiąg rachunkowych przez spółkę. Chcesz porozmawiać z autorem? Napisz: dawid.serafin@redakcjaonet.pl",Siedziba Miejskiej Infrastruktury,
https://wiadomosci.onet.pl/tylko-w-onecie/wybory-parlamentarne-2019-sondaz-ibris-dla-onetu/regwxdg,Sondaż IBRiS dla Onetu. Wyraźna przewaga PiS nad KO,Ponad 40 proc. Polaków chce oddać swój głos na Prawo i Sprawiedliwość - wynika z sondażu IBRiS dla Onetu. Partia Jarosława Kaczyńskiego ma sporą przewagę nad drugą Koalicją Obywatelską. Na formację pod przywództwem Grzegorza Schetyny zagłosować chce blisko 27 proc. badanych.,"Gdyby wybory do Sejmu odbyły się w najbliższą niedzielę, to zdecydowanym zwycięzcą byłoby Prawo i Sprawiedliwość z wynikiem 41,5 proc. głosów. Drugie miejsce należałoby do Koalicji Obywatelskiej, która zanotowała poparcie 26,6 proc. respondentów. Podium zamyka Lewica - SLD, Wiosna, Razem. Zagłosowałoby na nią 12,2 proc. badanych. W Sejmie znaleźliby się także przedstawiciele Polskiego Stronnictwa Ludowego - Koalicja Polska (PSL + Kukiz'15) z 7,2 proc. głosów. Pod 5 proc. progiem wyborczym w sondażu IBRiS znalazła się Konfederacja zdobywając poparcie 4,7 proc. respondentów. Aż 7,8 proc. osób odpowiedziało, że nie wie lub trudno im powiedzieć na kogo oddaliby głos. IBRiS zapytał także o to, ile osób wzięłoby udział w wyborach. Okazuje się, że 41,1 proc. osób ""zdecydowanie"" poszłoby zagłosować. ""Raczej tak"" odpowiedziało 12,1 proc. badanych. Razem to 53,3 proc. respondentów. 14 proc. osób odpowiedziało, że ""raczej nie"", a aż 31,9 proc. zadeklarowało, że ""zdecydowanie nie"" weźmie udziału w wyborach. Grupa 0,8 proc. badanych wciąż nie wie, czy poszłaby zagłosować. Ogólnopolskie badanie zostało wykonane przez Instytut Badań Rynkowych i Społecznych IBRiS dla Onetu 26 sierpnia 2019 roku. Próba wynosiła 1100 osób. Sondaż zrealizowano przy pomocy metody wywiadów telefonicznych wspomaganych komputerowo (CATI).",Jarosław Kaczyński i Mateusz Morawiecki,
https://wiadomosci.onet.pl/kraj/pozegnanie-z-abonamentem-radiowo-telewizyjnym/vn0qvzl,"""DGP"": pożegnanie z opłatą abonamentową na publiczne radio i telewizję jest przesądzone","Rządzący i opozycja zgadzają się w jednym: najlepszym rozwiązaniem problemów finansowych mediów publicznych będą pieniądze z budżetu - czytamy w dzisiejszym ""Dzienniku Gazecie Prawnej"".","""Niezależnie od tego, kto wygra październikowe wybory, pożegnanie z opłatą abonamentową na publiczne radio i telewizję wydaje się przesądzone"" - podaje ""DGP"". Dziennik zauważa, że Prawo i Sprawiedliwość pieniędzmi z budżetu zasila TVP i radio już od trzech lat, i są one przekazywane na podstawie doraźnych ustaw jako rekompensata za zwolnienia z obowiązku opłacania abonamentu RTV. ""W ten sposób w 2017 r. media dostały 307 mln zł, w 2018 r. 673 mln zł, a do końca br. otrzymają 1,26 mld zł. Wpływy abonamentowe wyniosły w tym czasie odpowiednio 697 mln zł, 741,5 mln zł i - według prognozy regulatora - 650 mln zł. Pieniądze z budżetu stanowią więc coraz znaczniejsze źródło przychodów"" - czytamy w ""DGP"". Zdaniem gazety, w drugiej kadencji PiS, jeśli wygra, ten hybrydowy system abonamentowo-budżetowy ma zastąpić regularne zasilanie tylko z budżetu. W planach Platformy Obywatelskiej - pisze dziennik - kwestia finansowania jest elementem większej reformy mediów publicznych, obejmującej m.in. zmianę sposobu wybierania ich kierownictwa; w kwestii finansowania będzie synteza dwóch koncepcji - obu stawiających na budżet.",Siedziba TVP w Warszawie,
https://wiadomosci.onet.pl/kraj/afera-piebiaka-poslowie-po-ko-rozpoczynaja-kontrole-w-ministerstwie-sprawiedliwosci/ypxemkw,Posłowie PO-KO rozpoczynają kontrolę poselską w Ministerstwie Sprawiedliwości,"- Dymisja Łukasza Piebiaka nie kończy sprawy dyskredytowania niektórych sędziów; ta afera musi być precyzyjnie wyjaśniona - mówili posłowie PO-KO, którzy dziś weszli do siedziby Ministerstwa Sprawiedliwości w ramach kontroli poselskiej. Podkreślili, że domagają się pełnego wglądu w dokumentację znajdującą się w resorcie.","Posłowie PO-KO Mariusz Witczak, Joanna Augustynowska i Arkadiusz Myrcha, w ramach kontroli poselskiej spotkali się z wiceministrem sprawiedliwości Michałem Wójcikiem. Politycy domagali się pełnego wglądu w dokumentację znajdującą się w resorcie sprawiedliwości i informacji m.in. o księdze wejść i wyjść, o tym, czy Łukasz Piebiak już po swojej dymisji mógł używać jeszcze służbowego telefonu i komputera oraz informacji o umowach cywilno-prawnych. Witczak poinformował na konferencji prasowej po spotkaniu, że posłowie dostali zapewnienie, że w przyszłym tygodniu otrzymają dokumenty, o które wnioskowali. Z kolei Myrcha zwracał uwagę, że część z tych dokumentów, dostępnych jest ""od ręki, bo są prowadzone w elektronicznym systemie"". - Mimo to one na to spotkanie nie zostały przygotowane. To daje pierwszy sygnał, że ministerstwo na razie tych dokumentów nie chce ujawnić - ocenił. - To zapala sygnalizacyjną lampkę, że coś w tym temacie może ministerstwo chcieć ukrywać. Nie zakładam złych intencji, ale takie są fakty - dodał. Polityk zauważył też, że w sprawie Piebiaka resort sprawiedliwości nie wszczął postępowania wyjaśniającego. - Jest całkowita bierność kierownictwa resortu, pomimo że były już podsekretarz stanu posługuje się określeniem ""szef"", co w naturalny sposób rodzi przeświadczenie, że jest mowa bądź o ministrze Ziobrze, bądź o premierze Morawieckim - dodał. - Dziś nawet nie uzyskaliśmy odpowiedzi na to, czy po dymisji pan wiceminister Piebiak odwiedzał resort, odwiedzał swój gabinet. Nie otrzymaliśmy jednoznacznej odpowiedzi - podkreślił poseł PO-KO. Wiceminister Wójcik powiedział dziennikarzom po spotkaniu, że materia, o którą pytają posłowie PO-KO jest ""nieprawdopodobnie szeroka"" i nie da się przygotować wszystkich dokumentów w godzinę, dzień, czy dwa dni. - Ale oczywiście my jesteśmy transparentni, przejrzyści w tym zakresie. Nie ma żadnego problemu jesteśmy gotowi ujawnić wszystkie dokumenty, tutaj nie ma żadnej tajemnicy - dodał. Jak mówił wiceszef resortu sprawiedliwości, ""nie ma żadnego problemu"", żeby ujawnić wszystkie umowy cywilno-prawne, jednak są to ""dziesiątki, jeżeli nie setki tysięcy stron"". - Tego nie da się przygotować w godzinę, w dzień, czy dwa - dodał. - Jeżeli chodzi o kwestie dotyczące materiałów związanych z byłym wiceministrem sprawiedliwości panem Łukaszem Piebiakiem, kwestii dymisji - oczywiście nie widzimy żadnych problemów żeby udostępnić te dokumenty dotyczące dymisji. Minister sprawiedliwości podjął natychmiastową decyzję i to jest ta różnica w standardach z opozycją - mówił Wójcik. - Jest też prośba o to, żeby przedstawić rejestr wejść do Ministerstwa Sprawiedliwości za ostatnie cztery lata. W samym Ministerstwie Sprawiedliwości pracuje około tysiąca osób. Dziennie takich wejść i wyjść z ministerstwa jest kilka, do kilkunastu tysięcy - mówił Wójcik. - Jeżeli posłowie PO życzą sobie, żebyśmy przedstawili takie informacje, nie widzę problemu, ale logika jest oczywista, że tego nie da się przygotować w godzinę, dzień, czy dwa dni - podkreślił. Zobacz cz. 1 śledztwa Onetu: Zobacz cz. 2 śledztwa Onetu: Przeczytaj cz. 3 śledztwa Onetu:","Arkadiusz Myrcha, Joanna Augustynowska i Mariusz Witczak",
https://wiadomosci.onet.pl/kraj/polityka-historyczna-kacper-plazynski-krytycznie-o-rosji-i-pomorskich-politykach-po/3j3cgbl,Płażyński krytykuje Ławrowa za usprawiedliwianie paktu Ribbentrop-Mołotow. I atakuje PO za ich politykę historyczną,"Szef gdańskiego klubu PiS Kacper Płażyński zwołał dzisiaj konferencję ws. wypowiedzi ministra Federacji Rosyjskiej Siergieja Ławrowa. Polski polityk nie ma wątpliwości, że rosyjski MSZ usprawiedliwia zawarcie paktu Ribbentrop-Mołotow, a Rosja fałszuje swoją historię. Płażyński przekonuje, że ""fałszowanie historii niestety często znajduje podatny grunt również tutaj, w gdańskiej i pomorskiej polityce"".","Wczoraj w Moskwie została otwarta wystawa poświęcona II wojnie światowej. W uroczystości wziął m.in. udział szef rosyjskiego MSZ Siergiej Ławrow. W cytowanej przez szereg mediów wypowiedzi Ławrow przekonywał: - W jednej linii stawia się katów i ich ofiary w oczywistym celu oczernienia Rosji jako spadkobiercy ZSRR, oczyszczenia własnych państw z winy ustępowania reżimowi hitlerowskiemu i uzasadnienia wojny z pomnikami wyzwolicieli. Jak czytamy na portalu gazetaprawna.pl, minister Ławrow przekonywał, że to polsko-niemiecka deklaracja o niestosowaniu przemocy z 1934 r. oraz polityka Paryża i Londynu zmusiły ZSRR do podpisania 23 sierpnia 1939 r. paktu Ribbentrop-Mołotow. Pakt ten de facto dokonywał rozbioru Polski i sankcjonował współpracę hitlerowskich Niemiec i stalinowskiej Rosji. Co ciekawe, w zapowiedzi wystawy pojawiło się zdanie o ""odrzuceniu przez Polskę sowieckich propozycji przeciwdziałania niemieckiej ekspansji”. Minister Ławrow nie wyjaśniał już, dlaczego Rosja, chcąc ""przeciwdziałać niemieckiej ekspansji"" zgodziła się na pakt z Hitlerem i aneksję Polski. Szef gdańskiego klubu PiS Kacper Płażyński I kandydat tej partii w wyborach do Sejmu zwołał dzisiaj konferencję ws. wypowiedzi ministra Ławrowa. Ale szybko okazało się, że nie chodziło tylko o wyrażenie swojego oburzenia wz. z polityką naszego sąsiada. - Rosja fałszuje historię na swój użytek wewnętrzny przeciwko polskiej racji stanu. Spotykamy się dzisiaj, żeby pokazać, przypomnieć i stwierdzić, że to fałszowanie historii niestety często znajduje podatny grunt również tutaj, w gdańskiej i pomorskiej polityce. W wykonaniu członków, sympatyków i przedstawicieli samorządu, związanych z Platformą Obywatelską - mówił dzisiaj w Gdańsku szef gdańskiego PiS Kacper Płażyński. Jako przykłady Płażyński wymienił tu m.in. ""czczenie żołnierzy Armii Czerwonej jako wyzwoleńców ziemi pomorskiej"". Szef gdańskiego PiS nawiązywał tutaj do uroczystości, gdzie gdańscy politycy (m.in. śp. prezydent Adamowicz) składali kwiaty na Cmentarzu Wojennym Żołnierzy Radzieckich. Dwa lata temu prezydent Adamowicz tłumaczył w rozmowie z Dziennikiem Bałtyckim: ""Byłem, jestem i będę na Cmentarzu Żołnierzy Radzieckich, bo Gdańsk w 1945 r. był wyzwalany i przez żołnierzy polskich i radzieckich"". Płażyński mówił dzisiaj. - Nie możemy ciągnąć w dalszym ciągu jakiś chorych wizji władz miasta Gdańska, gdzie faktycznie Armię Czerwoną traktuje się jak wyzwolicieli. Co jest po prostu kłamstwem. Bo gdy Armia Czerwona przybyła na Pomorze, to zgotowała gehennę Kaszubom polskim. Gwałciła, mordowała. Polaków, którzy jakimś cudem uchowali się w Wolnym Mieście Gdańska do Gdańska, gwałciła i mordowała. A nasze Stare Miasto po prostu bez powodu spaliła. Na dzisiejszej konferencji Płażyński przypominał też słowa prezydenta Grzelaka, który podczas obchodów rocznicy zakończenia II wojny światowej mówił: ""na początku było złe słowo"" (...) ""i to złe słowo było Polaka przeciwko innemu narodowi, Niemca przeciwko innemu narodowi"". Grzelakowi zarzucono, że taką wypowiedzią zrównuje odpowiedzialność Polaków i Niemców za wybuch drugiej wojny światowej. Wiceprezydent Gdańska zapewnił, że nie to miał na myśli, a za swoją wypowiedź przeprosił. - Siergiej Ławrow, szef rosyjskiego MSZ wczoraj w swoich wypowiedziach - można by uznać, że prawie cytował te zdania, które niedawno wypowiadał wiceprezydent Piotr Grzelak. Na to nie może być naszej zgody. Musimy bardzo twardą stawiać sprawę, że tam gdzie zaczyna się polska racja stanu, tam kończy się spór polityczny. Płażyński oczekuje, że polscy politycy wszystkich opcji będą opowiadać ""prawdę o 39. roku, o następnych latach i o tym, kto był winny, kto był katem, a kto był ofiarą drugiej wojny światowej"". Płażyński przytoczył też wywiad marszałka Mieczysława Struka dla rosyjskiego portalu Sputnik. - To jest polityk, który nie jest przypadkowym nowicjuszem. A decyduje się udzielać wywiadu, atakującego Rzeczpospolitą Polską (bo polski rząd reprezentuje RP), tubie propagandowej Kremla. Tubie propagandowej - nie jesteśmy przecież dziećmi - kontrolowanej przez rosyjskie służby. To jest coś, co nie jest zgodne z polską racją stanu. Coś, co nie może być dalej akceptowane - mówił Onetowi Płażyński. Służby marszałka odpowiadają gdańskiemu szefowi PiS. - Owszem, marszałek w 2016 roku rozmawiał ze Sputnikiem. Przypomnę jednak, że wypowiadał się na temat pomysłu budowy przekopu Mierzei Wiślanej. Wypowiadał się merytorycznie. Używając tych samych, znanych opinii publicznej, argumentów, których używał wielokrotnie. I wcześniej, kiedy w rządzie zasiadali politycy Platformy Obywatelskiej, i później - za rządów PiS – rozmawiając z ministrem Gróbarczykiem, czy odpowiadając dziennikarzom TVP, czy Gazety Polskiej - mówi Onetowi Michał Piotrowski z Biura Prasowego pomorskiego marszałka.  - Ktoś, kto ma merytoryczne argumenty w dyskusji, nie obawia się żadnych rozmówców. Tym bardziej szkoda, że ze strony przedstawicieli rządu, czy związanych z obecnym rządem mediów nie doczekał się równie merytorycznych odpowiedzi, a zamiast tego pojawiły się oskarżenia o ""wspieranie polityki Kremla"", czy wprost – ""antypolskość"". I szkoda że taka narracja jest kontynuowana - dodaje Piotrowski. Na konferencji wypowiadał się też radny PiS Andrzej Skiba, który stwierdził, że ""rosyjski Kreml obecnie prowadzi wojnę propagandową"". - Musimy mówić prawdę o naszej historii, nawet jeżeli ta prawda jest niewygodna dla któregoś z naszych sąsiadów. Prawda mimo że szlachetna sama się nie wybroni. Prawda potrzebuje szeregu narzędzi poprzez które będzie propagowana. Dlatego istotne jest, by właściwie podchodzić do dat z naszej historii i z powagą podchodzić do uroczystości, które są organizowane. Co ciekawe, odpowiadając na pytania dziennikarzy Płażyński przyznał, że oczekuje teraz również reakcji ze strony polskiego rządu i MSZ. - Myślę, że taka reakcja nastąpi. Zakładam, że rząd chce postąpić roztropnie i najpierw tę sprawę dokładnie przeanalizować i wystąpić z odpowiednią reakcją.",Kacper Płażyński i Andrzej Skiba,
https://wiadomosci.onet.pl/kraj/afera-lukasza-piebiaka-schetyna-oczekuje-reakcji-j-kaczynskiego/0p0vk44,Afera Piebiaka. Grzegorz Schetyna oczekuje reakcji Jarosława Kaczyńskiego,"Lider Platformy Obywatelskiej Grzegorz Schetyna wezwał prezesa Prawa i Sprawiedliwości Jarosława Kaczyńskiego do reakcji na aferę Łukasza Piebiaka, związaną ze zorganizowanym hejtem na sędziów, przeciwnym zmianom wdrażanym w wymiarze sprawiedliwości. Zapowiedział też złożenie projektu ustawy ws. rozdziału prokuratury od Ministerstwa Sprawiedliwości.","- Chcę zwrócić się do Jarosława Kaczyńskiego, żeby tej sprawy nie zostawiał i się od niej nie odwracał. Lech Kaczyński - kiedy był prezydentem - projekt ustawy przez nas zgłoszony wspierał, podpisał i realizował. To był projekt rozdziału prokuratury od ministerstwa sprawiedliwości - powiedział Schetyna. Takie rozwiązanie funkcjonowało w latach 2010-2016. - Dzisiaj każdy przyzwoity polityk musi na tę sprawę zareagować. Dlatego składając projekt rozdziału prokuratury od Ministerstwa Sprawiedliwości liczymy, że zostanie on poparty przez większość parlamentarną - powiedział. W ocenie lidera PO opisana przez Onet akcja zorganizowanego hejtu na sędziów to ""standardy, które się nie mieszczą w cywilizacji zachodniej Europy"". Polityk stwierdził, że PiS stworzyło ""partyjny poligon"" w Ministerstwie Sprawiedliwości. - Dzisiaj najważniejsze to jest dać gwarancję, że prokuratura jest niepartyjna, niepolityczna, że może funkcjonować w normalny sposób, może realizować i budować to, co jest najważniejsze - dawać gwarancję bezpieczeństwa Polkom i Polakom. Dzisiaj tak nie jest, dzisiaj minister sprawiedliwości jest także prokuratorem generalnym, jest odpowiedzialny za to, jest wskazany w pokazanych rozmowach jako osoba powiadamiana o przestępczym procederze - mówił Schetyna. - Nie może być tak, że minister sprawiedliwości, partyjny polityk realizuje partyjną politykę, używając prokuratury. Dzisiaj doszło do absurdalnej sytuacji, że to właśnie prokurator generalny Zbigniew Ziobro będzie sędzią we własnej sprawie, będzie nadzorował postępowanie, które jego będzie dotyczyć - uważa lider Platformy. Pytany przez dziennikarzy o komentarz do rezygnacji Łukasza Piebiaka ze stanowiska wiceszefa MS stwierdził, że ""wyrzucenie jednego urzędnika nie załatwia sprawy"". - Dotyczy ona ministra sprawiedliwości. Dlatego mówimy, że to jest kwestia odejścia Zbigniewa Ziobry - oznajmił Schetyna. - Jeżeli nie będzie reakcji Jarosława Kaczyńskiego to oznacza, że toleruje takie praktyki przestępcze - dodał. Lider PO przyznał też, że ugrupowanie bierze pod uwagę wniosek o odwołanie ministra sprawiedliwości. Grzegorz Schetyna wyjaśnił jednak, że do końca tygodnia będzie oczekiwał na reakcję prezesa PiS. Onet opisał w poniedziałek kontakt, jaki w mediach społecznościowych wiceszef MS Łukasz Piebiak nawiązał z kobietą o imieniu Emilia, która miała prowadzić akcje dyskredytujące niektórych sędziów, m.in. szefa Iustitii prof. Krystiana Markiewicza. Działania Emilii miały polegać na anonimowym rozsyłaniu, m.in. do mediów i sędziów, kompromitujących materiałów. Miało to się odbywać za wiedzą i aprobatą wiceministra, który wczoraj zrezygnował ze stanowiska. W kolejnym materiale ujawniliśmy, że sędzia Jakub Iwaniec od trzech lat zatrudniony w MS utrzymywał z Emilią bezpośredni kontakt i instruował ją, jak kompromitować prezesa Iustitii. Dostarczał jej także dokumentów niekorzystnych dla sędziów sprzeciwiających się zmianom w sądach, które potem kobieta ujawniała w mediach społecznościowych i wysyłała do mediów sprzyjających władzy. Rzecznik rządu Piotr Müller poinformował dziś, że Jakub Iwaniec został wyrzucony z pracy w resorcie sprawiedliwości. Źródło: Onet, PAP",Grzegorz Schetyna,
https://wiadomosci.onet.pl/kraj/wybory-parlamentarne-2019-krzysztof-brejza-startuje-do-senatu/mjcwzbv,Krzysztof Brejza startuje do Senatu,"Start do Senatu jest moją świadomą i przemyślaną decyzją-tego wymaga odpowiedzialność za Polskę - napisał na Twitterze poseł Krzysztof Brezja, czym potwierdził wcześniejsze doniesienia Onetu.","""Słyszę dziwne wieści z zarządu PO, który zatwierdza listy: Krzysztof Brejza, jeden z najlepszych posłów w tej kadencji Sejmu, ma kandydować do Senatu, bo trzeba zrobić miejsce na jedynce w Bydgoszczy T. Zwiefce. Tak to Koalicja Obywatelska wyborów na pewno nie wygra"" - napisała na Twitterze dziennikarka ""Newsweeka"" Renata Grochal. Jak ustalił Onet w źródłach w zarządzie PO, Krzysztof Brejza sam poprosił o możliwość startu do Senatu. ""Start do Senatu jest moją świadomą i przemyślaną decyzją-tego wymaga odpowiedzialność za Polskę. Nie liczy się dla mnie sam fakt bycia w Sejmie, liczy się tylko i wyłącznie wynik całej"" - potwierdził informację sam Krzysztof Brezja. Brejza, pytany o tę zmianę, stwierdził, że październikowe wybory będą najważniejszymi wyborami od 1989 r. - W 1989 r. wszystko zaczęło się od Senatu. Startuję do Senatu, bo trzeba walczyć o każdy mandat. 51 to jest minimum. Zjednoczona opozycja musi mieć większość w Senacie, stąd start do Senatu - oświadczył. - Mój okręg, okręg nakielsko-inowrocławcko-żniński (okręg nr 10) jest okręgiem frontowym. W moim mieście Koalicja uzyskuje rekordowe wyniki, na prowincji, na terenach wiejskich jest trochę gorzej, ale popracujemy nad tym - dodał. Zarząd Platformy Obywatelskiej zaakceptował dziś listy KO do Sejmu i kandydatów KO do Senatu - poinformowała dziennikarzy była premier i była szefowa PO Ewa Kopacz. Rzecznik PO Jan Grabiec pytany o tzw. pakt senacki powiedział, że większość okręgów jest już uzgodniona z Lewicą i PSL, ale jest jeszcze kilka okręgów, które wymagają uzgodnienia. - Są jeszcze okręgi sporne, na szczęście jest ich niewiele, mam nadzieję że w ciągu kilku godzin nastąpi uzgodnienie - powiedział Grabiec. Listy mają być zaakceptowane jeszcze w poniedziałek przez Radę Krajową PO.",Krzysztof Brejza,
https://wiadomosci.onet.pl/kraj/wybory-parlamentarne-2019-pierwsi-kandydaci-opozycji-do-senatu/9t387s7,Lubelskie: znamy pierwszych kandydatów opozycji do Senatu,"Największe ugrupowania opozycyjne doszły do porozumienia w kwestii kandydatów do Senatu. W sześciu okręgach wyborczych w województwie lubelskim swoich przedstawicieli wystawią Lewica, PSL oraz Koalicja Obywatelska. Na ostateczne uzgodnienia trzeba będzie jeszcze poczekać.","Dziś nastąpi oficjalne ogłoszenie Paktu Senackiego, jaki został zawarty między Lewicą, Koalicją Obywatelską i Polskim Stronnictwem Ludowym. Oznacza to, że opozycja porozumiała się w sprawie wspólnych kandydatów do Senatu, co ma ułatwić pokonanie przedstawicieli PiS. Jednak nie wszędzie udało się ustalić wspólnych kandydatów. W okręgu nr 14 (powiaty: lubartowski, łukowski, opolski, puławski, rycki) jedynym kandydatem opozycji będzie Arkadiusz Kasznia. To były poseł SLD w latach 2001-2005. Wcześniej pracował m.in. w Kancelarii Prezydenta RP jako dyrektor zespołu gabinetu prezydenta Aleksandra Kwaśniewskiego. O mandat senatora w okręgu nr 15 (powiaty: janowski, kraśnicki, lubelski, łęczyński, świdnicki) powalczy kandydat Koalicji Obywatelskiej mecenas Krzysztof Kamiński. W latach 1991-2001 był posłem I, II i III kadencji Sejmu. Następnie wstąpił do Platformy Obywatelskiej, którą opuścił w 2013 roku. Obecnie jest szefem lubelskich struktur Komitetu Obrony Demokracji. - Jestem niezależnym kandydatem popieranym przez Koalicję Obywatelską. Mam nadzieję, że będę kandydatem całej opozycji. Właśnie rozpocząłem zbiórkę podpisów - mówi w rozmowie z Onetem Krzysztof Kamiński. Również Polskie Stronnictwo Ludowe chce mieć swojego przedstawiciela w Senacie. Już wiemy, że w okręgu nr 17 (powiaty: bialski, parczewski, radzyński oraz miasto Biała Podlaska) będzie kandydował były marszałek województwa lubelskiego Sławomir Sosnowski. Senatorem chce być również Jacek Bury. Przedsiębiorca zaistniał w polityce cztery lata temu, jako jeden ze współtwórców Nowoczesnej. Był nawet szefem lubelskich struktur partii. W ubiegłym roku został wybrany radnym sejmiku woj. lubelskiego z listy Koalicji Obywatelskiej. Na początku czerwca 2019 roku opuścił Nowoczesną, a miesiąc później ogłosił swój start do Senatu w okręgu nr 16, który obejmuje miasto Lublin. Swój udział w wyborach potwierdził również popierany przez Obywateli RP i Lubelski Ruch Miejski Paweł Cegiełko. Mecenas już wcześniej zapowiedział, że jest w stanie wycofać się z wyborczego wyścigu, jeśli wszyscy ""prodemokratyczni kandydaci"" wezmą udział w tzw. wysłuchaniu obywatelskim. Odbyło się już jedno takie spotkanie, jednak nie pojawił się na nim Jacek Bury. Nierozstrzygnięta jest za to sprawa w okręgu nr 18 (powiaty: chełmski, krasnostawski, włodawski oraz miasto Chełm). Tu szanse na start mają dwaj kandydaci wysuwani przez Lewicę: Michał Gołoś, rektor Wyższej Szkoły Stosunków Międzynarodowych i Komunikacji Społecznej w Chełmie oraz dr Rafał Stachura, rolnik, hodowca bydła i producent mleka. Każdy z nich może liczyć na poparcie Koalicji Obywatelskiej. Na ten moment największą niewiadomą jest okręg nr 19, który obejmuje miasto Zamość oraz powiaty biłgorajski, hrubieszowski, tomaszowski i zamojski. W grze ciągle jest dwóch kandydatów. Swój start z ramienia Koalicji Obywatelskiej rozważa adwokat Jarosław Kaczyński, prywatnie mąż posłanki PO-KO Kornelii Wróblewskiej. Według naszych informacji ciągle się waha. Tymczasem Lewica wskazuje swojego człowieka, którym jest Marek Palonka, szef miejskich struktur SLD.",Sławomir Sosnowski,
https://wiadomosci.onet.pl/kraj/slawomir-neumann-zlozy-zawiadomienie-do-prokuratury-ws-cba/ddy61pf,"Sławomir Neumann złoży zawiadomienie do prokuratury. ""CBA działa na polityczne zamówienie""","W poniedziałek zamierzam złożyć zawiadomienie do prokuratury przeciwko CBA, które - moim zdaniem działając na polityczne zamówienie - próbuje oczerniać mnie i pomawiać - powiedział dziś Sławomir Neumann szef klubu PO-KO odnosząc się do sprawy zarzucanych mu nieprawidłowości w wydatkach jego biura poselskiego.","""Super Express"" w weekendowym wydaniu napisał, że dotarł do zawiadomienia z 29 lipca br., w którym CBA zwraca się do Prokuratury Okręgowej w Jeleniej Górze. ""W piśmie agenci zarzucają jednemu z najważniejszych polityków PO poświadczenie nieprawdy i fałszywe zeznania"" - napisano w gazecie. Chodzi o kontrolę oświadczeń majątkowych Sławomira Neumanna z lat 2013-2018. W zawiadomieniu o podejrzeniu popełnienia przestępstwa, do którego dotarł ""SE"", agenci wyliczają, że polityk wydawał pieniądze zasilające konto jego biura poselskiego na biżuterię, restauracje, alkohol. PAP poprosiła Sławomira Neumanna o komentarz w tej sprawie. - To, co robi CBA, to udział w absolutnie brudnej i oszczerczej kampanii politycznej. Nigdy nie rozliczałem w biurze poselskim - i nie ma takich rozliczeń w biurze kancelarii Sejmu - ubrań, kosmetyków czy innych tego typu wydatków. Wszystkie moje rozliczenia biura poselskiego są przyjmowane bez zastrzeżeń. To manipulacja, której dopuszcza się CBA. A niektórzy te oszczerstwa powtarzają - powiedział. - Sprawę tej kontroli CBA i wypuszczania przecieków, manipulowania opinią publiczną oddaję do prokuratury - zapowiedział. I sprecyzował: ""W poniedziałek złożę zawiadomienie do prokuratury przeciwko CBA, które - moim zdaniem działając na polityczne zamówienie brudnej kampanii wyborczej - próbuje oczerniać mnie i pomawiać w tej sprawie"". Pytany, czy ma dostęp do materiałów zebranych przez CBA, Neumann powiedział, że CBA przysłało mu protokół pokontrolny. - Naniosłem do niego mnóstwo uwag - powiedział. I dodał, że CBA uwag tych nie uwzględniło. - To nierzetelnie przeprowadzona kontrola z absolutnie nieprawdziwymi sugestiami i oszczerstwami - ocenił szef PO-KO.",Sławomir Neumann,
https://wiadomosci.onet.pl/kraj/zamieszanie-wokol-zdjecia-kaczynskiego-z-duda-poslowie-po-przepraszaja/5ewrt84,Zamieszanie wokół zdjęcia Kaczyńskiego z Dudą. Posłowie PO przepraszają,"Posłowie PO Michał Szczerba i Cezary Tomczyk na Twitterze udostępnili zdjęcie z 2018 roku, na którym widać Jarosława Kaczyńskiego stojącego przed Andrzejem Dudą. Drugi z nich napisał, że to ""Polska w 2019 roku na jednym zdjęciu"". W mediach społecznościowych politycy oskarżeni zostali o wprowadzanie w błąd. Posłowie dziś przeprosili.","W dniu święta Wojska Polskiego Cezary Tomczyk oraz Michał Szczerba udostępnili na swoich profilach na Twitterze to samo zdjęcie. Pierwszy z polityków napisał, że to ""Polska w 2019 roku na jednym zdjęciu"". Drugi napisał: ""Precedencja się nie przyjęła"". Zdjęcie, które udostępnili politycy, jest przyciętym kadrem z transmisji zeszłorocznej uroczystości odsłonięcia w Sejmie tablicy Lecha Kaczyńskiego. W mediach społecznościowych politykom PO zarzucono manipulację. ""To jest tablica brata. Precedencja jest taka, że najbliższa rodzina zawsze składa kwiaty pierwsza"" - napisał prezydencki fotograf Jakub Szymczuk. ""Pan też, podobnie jak @CTomczyk opublikowali zdjęcie z 2018 i odsłonięcia tablicy na cześć Lecha Kaczyńskiego, przed którą Jarosław Kaczyński składa kwiaty pierwszy jako przedstawiciel rodziny. Kilkanaście osób zwracało Panom uwagę - rozumiem że za mało, aby sprostować?"" - napisał z kolei publicysta Marcin Makowski. W odpowiedzi Michał Szczerba napisał: ""A to były uroczystości prywatno-rodzinne czy państwowe? Mam wrażenie, że były oficjalne i państwowe w gmachu Sejmu RP. I powinna obowiązywać precedencja"". Dziś obaj posłowie ponownie odnieśli się do sprawy fotografii. ""Opublikowane wczoraj przeze mnie zdjęcie jest z 9 kwietnia 2018 z uroczystości państwowej w Sejmie RP. Jeśli wprowadziłem Państwa w błąd, to bardzo przepraszam. Nie było to moim zamiarem. Nie jest aktualne, ale niestety symbolicznie pokazuje sposób działania #PaństwaPiS od 4 lat"" - napisał Michał Szczerba. ""Zostałem źle zrozumiany. Zdjęcie jest oczywiście z 2018 roku, a nie z 2019. Nie miałem tu złej intencji. Natomiast porządek rzeczy w naszym państwie niestety przedstawia się w tej kolejności. I na tym polega dziś problem co widać niemalże każdego dnia"" - napisał z kolei Cezary Tomczyk.",Michał Szczerba,
https://wiadomosci.onet.pl/kraj/grzegorz-schetyna-o-obchodach-swieta-wojska-polskiego/7jx82g2,Schetyna oskarża PiS o wykorzystywanie symboli narodowych do polityki,"- Tegoroczne obchody 15 sierpnia odbywają się w Katowicach, bo to okręg wyborczy premiera Mateusza Morawieckiego, to niegodne traktowanie Wojska Polskiego i symboli narodowych - ocenił lider PO Grzegorz Schetyna.","Politycy PO, m.in. Schetyna, wicemarszałek Sejmu Małgorzata Kidawa-Błońska i rzecznik partii Jan Grabiec złożyli dziś rano wieńce przed pomnikiem marszałka Józefa Piłsudskiego i przy Grobie Nieznanego Żołnierza. Wieniec w imieniu prezydenta Warszawy złożyła wiceprezydent Renata Kaznowska. Schetyna po złożeniu kwiatów podkreślił, że 15 sierpnia to bardzo ważna data w polskiej historii. - Oprócz wielkiego zwycięstwa w Bitwie Warszawskiej, zatrzymania bolszewickiej nawały i uratowania Europy przed komunizmem, bolszewizmem, to oczywiście jest dla nas święta data, dlatego, że to dzień Wojska Polskiego - powiedział lider Platformy. Jak dodał, zobowiązaniem jego formacji jest niewykorzystywanie symboli narodowych i Wojska Polskiego do bieżącej polityki partyjnej. - Bo tak oceniamy to, co dzisiaj będzie się działo w Katowicach - powiedział Schetyna. - Dzisiaj obchody 15 sierpnia, dnia Wojska Polskiego, będą odbywać się w Katowicach, dlatego, że jest to okręg wyborczy obecnie urzędującego premiera (Mateusza Morawieckiego). To niegodne i nieprzyzwoite traktowanie Wojska Polskiego, symboli narodowych i tej daty - ocenił lider PO. Jak mówił, za rok przypada setna rocznica Bitwy Warszawskiej. - Przypomnę huczne zapowiedzi o budowie Muzeum Bitwy Warszawskiej 1920 roku, nic w tej sprawie nie zostało zrobione - zauważył lider PO. - Chcę też podjąć zobowiązanie - zrobimy wszystko, żeby wygrać wybory 13 października, ale też chcę powiedzieć, że po zwycięskich wyborach, godnie przygotujemy obchody setnej rocznicy Bitwy Warszawskiej w 2020 r. I także - to jest nasze zobowiązanie, to Muzeum Bitwy Warszawskiej musi powstać, to jest zobowiązanie każdego polskiego rządu - powiedział Schetyna. Ocenił, że obecnie polska armia nie daje gwarancji bezpieczeństwa Polakom, a 70 proc. zakupów i inwestycji dotyczących uzbrojenia lokowanych jest dzisiaj za granicą. - Wrócimy do dobrych tradycji inwestycji w polski przemysł zbrojeniowy i zakłady produkcyjne - zadeklarował lider PO. Główne uroczystości Święta Wojska Polskiego z udziałem prezydenta Andrzeja Dudy, premiera Mateusza Morawieckiego i innych przedstawicieli władz odbędą się dziś w Katowicach. Głównym punktem obchodów będzie wojskowa defilada ""Wierni Polsce"", która po południu przejdzie ulicami miasta. Przemarsz wojsk, organizowany co roku 15 sierpnia w Warszawie, tym razem odbędzie się w Katowicach, dla upamiętnienia setnej rocznicy wybuchu I powstania śląskiego.  Zastępca rzecznika PiS ocenił, że swoją wypowiedzią Schetyna ""obraża pamięć Powstań Śląskich"". - Decyzja, żeby zorganizować centralne obchody święta Wojska Polskiego w Katowicach zapadła dlatego, że w tym roku przypada stulecie Powstań Śląskich - zauważył. Jak dodał, ""nie ma to nic wspólnego z tym, kto z Katowic kandyduje"". - Co więcej, decyzja o miejscu zorganizowania defilady zapadła na długo przed tym zanim zapadła decyzja o kandydowaniu premiera Morawieckiego. Tego typu insynuacje są po prostu niskie – podkreślił. Czytaj również: Fogiel o pokazie drag queen w Poznaniu: absolutne kuriozum i skandal",Grzegorz Schetyna,
https://wiadomosci.onet.pl/kraj/loty-marka-kuchcinskiego-poslowie-po-kontroluja-lotnisko/2cbr7lk,Posłowie PO z kontrolą na rzeszowskim lotnisku. Chcą informacji o lotach Kuchcińskiego ze statusem HEAD,"Posłowie Platformy Obywatelskiej z Podkarpacia przeprowadzili kontrolę poselską w Porcie Lotniczym Rzeszów-Jasionka. To właśnie tam najczęściej lądował i startował samolot, którym podróżował Marek Kuchciński. Opozycja chce również poznać liczbę odwołanych i opóźnionych regularnych połączeń lotniczych.","W poniedziałek podkarpaccy parlamentarzyści PO spotkali się z prezesem Portu Lotniczego Rzeszów-Jasionka w sprawie lotów byłego już marszałka Sejmu Marka Kuchcińskiego. Posłowie złożyli wniosek o udostępnienie im dokumentów dotyczących lotów samolotem rządowym ze statusem HEAD. Interesuje ich również kwestia korzystania z saloników VIP. - Uzyskaliśmy informację, że zarząd województwa podkarpackiego na podstawie umowy zryczałtowanej korzysta z saloników VIP. Koszt miesięczny to 800 zł netto, 964 zł brutto. Jeżeli chodzi o inne osoby korzystające z saloników VIP na zlecenie kancelarii Sejmu, Senatu i KPRM, otrzymamy najpóźniej 22 sierpnia 2019 roku - mówił Zdzisław Gawlik, przewodniczący regionu podkarpackiego PO. Kolejnym istotną sprawą są odwoływane i opóźnione loty regularnych połączeń lotniczych. Według posłów może zachodzić podejrzenie, że przez podróże Marka Kuchcińskiego część takich lotów nie mogła odbyć się zgodnie z obowiązującym rozkładem. Podobnie jak kwestia saloników VIP, tak i w tej sprawie do 22 sierpnia uzyskają pozostałe dokumenty.  - Gdyby marszałek Sejmu zachowywał się przyzwoicie i nie nadużywał swoich uprawnień do lotów z delegacjami, stosował się do instrukcji z października 2018 roku wydanej przez ministra Błaszczaka, nie byłoby potrzeby omówienia i dopytywania przez nas o dodatkowe informacje - podkreślała Krystyna Skowrońska. Posłowie przypominają, że chodzi im wyłącznie o stosowanie się rządzących do instrukcji przelotów najważniejszych lotów w państwie w statusie HEAD. Ich zdaniem nie trzeba zmieniać obowiązujących przepisów. ",Lotnisko Rzeszów-Jasionka,
https://wiadomosci.onet.pl/kraj/smierc-dawida-kosteckiego-po-ko-chce-pilnego-posiedzenia/dxjclmz,PO-KO chce pilnego posiedzenia komisji sprawiedliwości ws. śmierci Dawida Kosteckiego,"Zdaniem posłów opozycji wokół śmierci Kosteckiego są same pytania i żadnej odpowiedzi, a prokuratura sprawia wrażenie, że chce tę sprawę bardzo szybko zakończyć.","Do śmierci boksera Dawida Kosteckiego doszło w ubiegły piątek nad ranem w celi Aresztu Śledczego w Warszawa-Białołęka. Miał się powiesić na pętli z prześcieradła, leżąc w łóżku pod kocem. Nie udało się go uratować. Zlecona przez prokuraturę sekcja zwłok Kosteckiego wykluczyła udział osób trzecich, potwierdzając, że bokser popełnił samobójstwo. W poniedziałek ""Gazeta Wyborcza"" napisała, że prokurator, który pierwszy oglądał ciało Dawida Kosteckiego, odkrył dwa maleńkie - jak po igle - nakłucia na szyi byłego boksera. Podejrzewał, że mógł zostać najpierw odurzony, a potem uduszony, tak by wyglądało to na samobójstwo. Podczas sekcji zwłok tych śladów nie zbadano. Czytaj więcej: Prokuratura ws. śmierci Kosteckiego: biegli wykluczyli, że ślady na szyi boksera to skutek nakłucia Roman Giertych reprezentujący w sprawie rodzinę denata, powiedział ""Wyborczej"", że w piątek 9 sierpnia, został złożony wniosek ""o zmianę kwalifikacji prawnej czynu z art. 151 kodeksu karnego [podżeganie do samobójstwa] na art. 148 kk [zabójstwo] w związku z ujawnionymi w aktach sprawy dowodami mogącymi świadczyć, że śmierć Dawida Kosteckiego nie nastąpiła w wyniku samobójstwa"". Mecenas we wniosku domaga się również ponownej sekcji zwłok i przesłuchania świadków mogących wskazać motyw ewentualnych zleceniodawców zabójstwa. Prokuratura podała w poniedziałek, że opinia biegłych przeprowadzających sekcję Dawida Kosteckiego wskazuje na to, że mikrourazy na szyi miały charakter wyłącznie powierzchowny. Jak podkreślono, z ich opinii jednoznacznie wynika, że do zgonu Kosteckiego doszło w wyniku ucisku pętli na szyi. Poseł PO-KO Grzegorz Furgo zwracał uwagę na konferencji prasowej w Sejmie, że Dawid Kostecki był bardzo ważnym świadkiem w tzw. aferze podkarpackiej, a jego śmierć jest ""trzecim samobójstwem"" dokonanym przez osoby mogące mieć informacje w sprawie tej afery. - Trudno nam uwierzyć, że wszystkie te sprawy są przypadkiem - ocenił polityk. - To jest o tyle tajemnicza sprawa, że mamy do czynienia z niewyjaśnioną sprawą 4 tysięcy taśm. Ta liczba jest porażająca. Przypomnę, że 13 lat trwał proceder handlu kobietami. Rodzi się takie wrażenie, że działał pod przykryciem służb, czy też państwa. Do dzisiaj odpowiedzi nie mamy, co się stało z tymi taśmami. Tym bardziej, że na jednej z tych taśm (...) jest ponoć nagrana była druga osoba w państwie, czyli były marszałek Sejmu (Marek Kuchciński) - mówił Furgo. Posłanka PO-KO Joanna Kluzik-Rostkowska poinformowała, że zwróci się z wnioskiem o pilne zwołanie posiedzenia komisji sprawiedliwości i praw człowieka. - Rozumiemy, że wiceminister (sprawiedliwości Michał Wójcik), który nadzoruje służbę więzienną będzie miał w tej sprawie dużo do powiedzenia - oświadczyła. - Trzeba wiedzieć kto, na jakiej podstawie i dlaczego podjął decyzję o przewiezieniu świadka do więzienia na Białołęce, trzeba wiedzieć, kto wtedy tego więźnia miał pilnować, trzeba wiedzieć, dlaczego prokuratura bagatelizuje dzisiaj te dwa ślady na szyi (...). Są same pytania, żadnej odpowiedzi - mówiła posłanka PO-KO. Jej zdaniem, prokuratura sprawia wrażenie, że chce tę sprawę bardzo szybko zakończyć. Do momentu nadania depeszy dziennikarzowi PAP nie udało się skontaktować z szefem komisji sprawiedliwości Stanisławem Piotrowiczem (PiS).",Dawid Kostecki,
https://wiadomosci.onet.pl/kraj/z-czyim-poparciem-malzenstwo-zdrojewskich-powalczy-o-senat/cr8qbbj,Koalicja Obywatelska może jednak poprzeć Zdrojewskich,Decyzja w sprawie poparcia przez KO kandydatur Barbary i Bogdana Zdrojewskich ma zapaść w ciągu najbliższych dni.,"O zamiarze kandydowania do Senatu Barbara i Bogdan Zdrojewscy poinformowali pod koniec lipca, za pośrednictwem mediów społecznościowych. Wiadomo, że Zdrojewska planuje start z okręgu nr 8 (południowo-zachodnia część Wrocławia), natomiast Zdrojewski chce rywalizować w okręgu nr 7, który obejmuje północno-wschodnią część miasta. Oboje liczą na poparcie Koalicji Obywatelskiej. Decyzja w tej sprawie ma zapaść w najbliższych dniach. Jutro w Warszawie odbędzie się zarząd krajowy Platformy Obywatelskiej, a w przyszły poniedziałek listy ma zatwierdzić rada krajowa. – Czekamy na rozstrzygnięcia. Zależy nam na poparciu PO – mówi Onetowi Barbara Zdrojewska, senator Platformy Obywatelskiej. – Kampania będzie bardzo krótka, dlatego zależy nam na jak najszybszym zebraniu podpisów. Trzeba się tym szybko zająć i ruszyć z kampanią – dodaje. Wcześniej Platforma Obywatelska proponowała Zdrojewskiej jedynkę w wyborach do Sejmu z Wrocławia. Tyle że Zdrojewska od dawna mówiła, że interesuje ją ponowny start do Senatu, dlatego też propozycji nie przyjęła. Ostatecznie z pierwszego miejsca do Sejmu w stolicy Dolnego Śląska wystartuje Małgorzata Kidawa-Błońska. Bogdan Zdrojewski także był namawiany do startu w wyborach do Sejmu: przez PO i PSL. Od miesięcy konsekwentnie odmawiał. W końcu podjął jednak decyzję, że powalczy o miejsce w Senacie. Jeśli Zdrojewscy nie uzyskają poparcia PO i nie znajdą się na listach KO do Senatu, prawdopodobnie wystartują z własnych komitetów. Na ten moment pewniakiem PO w wyborach do Senatu wydaje się obecna posłanka prof. Alicja Chybicka. Wybory parlamentarne odbędą się 13 października. Na początku sierpnia ""Wprost"" napisał, że jeśli Platforma przegra październikowe wybory, w styczniu przyszłego roku Bogdan Zdrojewski będzie chciał zastąpić Grzegorza Schetynę na stanowisku szefa PO. Przypomnijmy, Bogdan Zdrojewski został pominięty przy ustalaniu list Koalicji Europejskiej w wyborach do Parlamentu Europejskiego, choć mocno liczył na ponowny start. Ma żal do Schetyny, że o jego decyzji dowiedział się z mediów, a nie osobiście. – Za moment będziemy wiedzieć, czy Schetyna ma pomysł na pierwszy swój sukces. Czy wyciągnięto wnioski z przegranych wyborów, czy też nie. O ile porażka w wyborach samorządowych była nieznaczna, w wyborach do PE już dużo bardziej dotkliwa, to jednak ta jesienna kampania będzie ostateczną weryfikacją możliwości PO w obecnym kształcie i z obecnym kierownictwem – mówił w czerwcu w wywiadzie dla Onetu Bogdan Zdrojewski.",Barbara i Bogdan Zdrojewscy,
https://wiadomosci.onet.pl/kraj/ustawa-ws-lotow-vip-ow-dworczyk-do-piatku-przygotujemy-projekt/60jf45j,Ustawa ws. lotów VIP-ów. Dworczyk: do piątku przygotujemy projekt,"- Chcemy skonsultować ten projekt nie tylko z instytucjami, które biorą udział w organizacji lotów, ale również z klubami parlamentarnymi - zapowiedział szef kancelarii premiera Michał Dworczyk, który poinformował, że projekt ustawy o organizacji lotów najważniejszych osób w państwie powstanie do piątku.","W poniedziałek w kancelarii premiera odbyło się spotkanie m.in. przedstawicieli klubów parlamentarnych w sprawie projektu ustawy, który ma uregulować loty służbowe najważniejszych osób w państwie. Dworczyk po jego zakończeniu oświadczył, że pojawił się na nim ""szereg merytoryczno-technicznych, ważnych spraw i wyzwań, z którymi trzeba się zmierzyć"". Dodał, że rozmawiano o sprawach, które trzeba rozstrzygnąć politycznie. - Na przykład kto może się znajdować na pokładzie statku powietrznego, którym podróżuje jedna z czterech najważniejszych osób w państwie. Pojawiły się też różne opinie na temat tego, w jaki sposób te przepisy powinny zostać sformułowane, czy na zasadzie doprecyzowania aktów prawnych już istniejących, czy też - i my stoimy na tym stanowisku jako KPRM - na gruncie nowej ustawy, ustawy o organizacji lotów najważniejszych osób w państwie - powiedział Dworczyk. POLECAMY: Podniebne taksówki Kuchcińskiego kosztowały podatników kilka milionów złotych Jak wskazał szef KPRM, po zebraniu opinii i informacji ""jako kancelaria premiera podjęliśmy decyzję, że do piątku przygotujemy pierwszą wersję projektu ustawy"". - Będziemy chcieli jeszcze ją konsultować, nie tylko oczywiście z instytucjami, które biorą udział w organizacji lotów, ale również klubami parlamentarnymi. Mamy nadzieję, że w tej kolejnej turze konsultacji PO weźmie udział - powiedział szef KPRM. - Członkowie rodzin najważniejszych osób w państwie nie będą mogli przebywać na pokładzie rządowych samolotów, jeśli nie będą wchodzić w skład oficjalnej delegacji - zapowiedział Dworczyk. Zaznaczył, że w przypadku prezydenta i pierwszej damy będą inne regulacje. - Wierzymy, że nie mamy szansę wspólnie jeszcze w tej kadencji wypracować dobre przepisy - powiedział szef KRPM. Jak mówił, podczas spotkania były różnego rodzaju opinie dotyczącego tego, kto będzie mógł latać z najważniejszymi osobami w państwie. - Decyzje polityczne to są właśnie te, kto powinien być jeszcze na pokładzie samolotów - powiedział Dworczyk. - Jedno jest pewne, na pewno członkowie rodzin tych najważniejszych osób w państwie - z wyłączeniem pana prezydenta i pierwszej damy, bo tutaj będą inne regulacje - jeżeli nie wchodzą w oficjalny skład delegacji, nie będą mogły przebywać na pokładzie. Podobnie jak rodziny parlamentarzystów, które ewentualnie by się znalazły na pokładzie takiego statku powietrznego - powiedział szef KPRM. POLECAMY: Marek Kuchciński odbył jeszcze więcej przelotów. Kancelaria Sejmu opublikowała wykaz podróży Jak mówił, do tej pory takich ograniczeń nie było, a instrukcja HEAD jest w tej sprawie ""niedookreślona i uznaniowa"". Dworczyk poinformował, że przedstawiciele kubów parlamentarnych podczas spotkania podnosili kwestię dot. bezpieczeństwa państwa. - To kwestia tego, czy wszystkie loty na pewno powinny być jawne, czy też nie powinno być możliwości wyłączenia z jawności niektórych lotów, ze wglądu na bezpieczeństwo państwa. Tutaj wszystkie kluby mówiły jednym głosem - stwierdził Dworczyk. ",Premier Morawiecki przed wylotem do Brukseli,
https://wiadomosci.onet.pl/kraj/spotkanie-w-kprm-ws-lotow-vip-ow-po-ko-nie-bedzie/1nxxnzz,Przepisy dot. lotów VIP-ów do zmiany. PO-KO nie będzie na spotkaniu,"Przedstawiciele klubu PO-KO nie idą na spotkanie w KPRM w sprawie przepisów dot. zasad lotów najważniejszych osób w państwie; najpierw muszą zostać w pełni wyjaśnione kwestie związane z lotami marszałków Sejmu, Senatu oraz premiera - powiedział rzecznik PO Jan Grabiec.","- Nie idziemy na spotkanie w kancelarii premiera. Oczekujemy najpierw wyjaśnienia afery lotów prywatnych państwową flota odrzutowców i śmigłowców. Te wyjaśnienia muszą być pełne, muszą być dogłębne. Na wszystkie pytania kierowane przez dziennikarzy, przez posłów powinna odpowiedzieć kancelaria premiera, Kancelaria Senatu i Kancelaria Sejmu - powiedział na konferencji prasowej w Sejmie rzecznik PO Jan Grabiec. Jak zaznaczył, nadal nie ma pełnej informacji o lotach byłego marszałka Sejmu Marka Kuchcińskiego z ostatnich czterech lat, o osobach, które mu towarzyszyły ani o celach tych lotów. - Nie mamy też pełnej informacji o lotach marszałka Senatu Stanisława Karczewskiego; nie ma tej informacji, zwłaszcza jeśli chodzi o osoby towarzyszące marszałkowi - zaznaczył rzecznik PO. POLECAMY: Sienkiewicz: loty marszałka Kuchcińskiego to przewinienie ""większego kalibru"" niż afera podsłuchowa Po trzecie - kontynuował rzecznik Platformy - nie ma pełnego wykazu lotów samego premiera Mateusza Morawieckiego, premier Beaty Szydło. - Informacje, które zostały ujawnione są to zaledwie informacje wycinkowe, szczątkowe, nie zawierające najistotniejszych danych: celu podróży i listy pasażerów konkretnego lotu - podkreślił Grabiec. Jak zaznaczył, ""dopóki ta afera nie zostanie wyjaśniona trudno mówić o wprowadzaniu nowych jakichkolwiek rozwiązań prawnych chyba, że chodzi o legalizacji tego procederu, który trwał przez ostatnie cztery lata"". Grabiec zwracał uwagę, że kwestię lotów najważniejszych osób w państwie reguluje m.in. instrukcja HEAD. - Niestety, afera marszałka Kuchcińskiego pokazała, że te przepisy są łamane - dodał. Były wiceszef MON, poseł PO-KO Czesław Mroczek oświadczył, że prace nad nowymi przepisami dot. lotów najważniejszych osób w państwie to ""próba ucieczki od tego co się stało - od naruszeń dotychczasowych regulaminów i instrukcji"". - Osobiście widzę tam zapowiedź pisania instrukcji i regulaminów przez polityków, by dopuścić wykorzystanie transportu rządowego zakupionego ze środków przeznaczonych na obronę narodową przez rodziny polityków - ocenił. - Instrukcje i regulaminy lotnicze pisane są krwią pilotów, ofiar katastrof. Każde takie zdarzenie, w którym giną ludzie musi być podstawą do tego, żeby poprawić przepisy. Tak stało się również po katastrofie smoleńskiej. Przewodniczyłem zespołowi wielu ekspertów i specjalistów, którzy wtedy zmienili instrukcję HEAD - mówił. - Niech będą przestrzegane przepisy, które były pisane krwią pilotów. Niech politycy nie piszą przepisów dla siebie i dla władnych rodzin - dodał. POLECAMY: Rząd chce wprowadzić nową ustawę. ""PiS zapomniało o żonie prezydenta, skazując ją na upokorzenie"" Powstanie projektu ustawy, który ma uregulować kwestie lotów służbowych najważniejszych osób w państwie zapowiedział prezes PiS Jarosław Kaczyński po ujawnieniu przez media informacji ws. lotów marszałka Sejmu Marka Kuchcińskiego. Prezes PiS poinformował wówczas, że zwrócił się do ministra obrony narodowej, szefa KPRM i poprosił prezydenta, by stworzyć przepisy regulujące loty służbowe. Pod koniec lipca Radio Zet podało, że marszałek Sejmu latał rządowymi samolotami wraz z rodziną. W ubiegły poniedziałek Kuchciński, przepraszając za loty z rodziną flotą rządową, poinformował, że zdarzyła się raz sytuacja, kiedy rządowym samolotem podróżowała tylko jego żona. Kuchciński przekonywał, że w związku z przelotami, kiedy na pokładzie samolotu towarzyszyli mu bliscy, nie doszło do złamania prawa. Zadeklarował też wpłatę 28 tys. zł na modernizację sił zbrojnych za lot żony. Kwestia lotów Kuchcińskiego była krytykowana przez polityków PO, którzy chcą, by przedstawił on szczegóły lotów rządowym samolotem, kiedy na pokładzie byli jego bliscy: ile było takich lotów i kto brał w nich udział. Posłowie PO-KO w związku z informacjami o lotach Kuchcińskiego złożyli wniosek o odwołanie go z funkcji marszałka Sejmu, nad którym Sejm miał debatować w piątek. Ponadto politycy PO-KO powołując się na doniesienia medialne zarzucili Kuchcińskiemu, że w sposób nieuprawniony podróżowali z nim podczas służbowych lotów m.in. poseł PiS Stanisław Piotrowicz i jego żona Maria, Zdzisław Krasnodębski, Anna Krasnodębska, Bogdan Rzońca, Krystyna Wróblewska ""i wielu innych w tym asystenci marszałka Kuchcińskiego"".",Jan Grabiec,
https://wiadomosci.onet.pl/kraj/pride-of-poland-ministerstwo-rolnictwa-oglosilo-sukces-watpliwosci-opozycji/5zhms2d,"Sukces Pride of Poland? Sprzedano 14 koni za 1,4 mln euro. Żmijan: w 2015 r. tyle płacono za jedną klacz","Zakończyła się 50. aukcja koni arabskich Pride of Poland w Janowie Podlaskim. Wczoraj sprzedano 14 koni za niemal 1,4 mln euro. Najdroższa była Galerida ze stadniny w Michałowie. Poseł PO Stanisław Żmijan przypomina, że przed ""dobrą zmianą"" 1,4 mln euro płacono za jednego konia.","Wczoraj w Janowie Podlaskim odbyła się 50. aukcja Pride of Poland. Organizatorzy wystawili 21 koni, z czego 18 pochodziło ze stadnin w Janowie Podlaskim, Michałowie i Białce. Do Polski przyjechali kupcy z 26 krajów. W sumie sprzedano 14 koni za łączną kwotę 1 mln 396 tys. euro. Najwięcej zapłacono za wyhodowaną w michałowskiej stadninie klacz Galerida, która pojedzie do Zjednoczonych Emiratów Arabskich za 400 tys. euro. Z kolei najdroższym koniem ze stadniny z Janowa Podlaskiego została Potentilla, którą sprzedano za 215 tys. euro. Zdaniem ministra rolnictwa jubileuszowa edycja Pride of Poland zakończyła się sukcesem. Podkreśla, że państwowe stadniny otrzymały spory zastrzyk finansowy. - To jest chyba przerwanie złej passy i tego krytykowania, że my nic nie potrafimy. Musimy przede wszystkim szanować siebie i oczekujemy, żeby również inni nas szanowali. Zarówno czempionat, jak i aukcja są ewidentnym sukcesem polskiej hodowli koni arabskich - mówił Jan Krzysztof Ardanowski. Minister zwrócił uwagę, że w tym roku nie próbowano wyprzedawać koni za wszelką cenę. Tegoroczna aukcja przyniosła zysk prawie 1,4 mln euro, czyli ok. 6 mln zł. To o wiele więcej niż w poprzednim roku, kiedy Pride of Poland zakończyło się wynikiem 410 tys. euro, a po wycofaniu się kupców ok. 200 tys. euro. ",Pride of Poland,
https://wiadomosci.onet.pl/kraj/pawel-kukiz-dla-rz-mowi-o-wspolpracy-psl-i-rzadach-pis/6909be7,Paweł Kukiz: PiS chce centralizować państwo i wrócić ustrojowo do czasów komunistycznych,"Zanim Paweł Kukiz wszedł we współpracę z PSL, próbował wybadać inne możliwości koalicyjne. - W pierwszej kolejności byłem w partii mającej największe moce, czyli w Prawie i Sprawiedliwości - przyznaje polityk w rozmowie z ""Rzeczpospolitą"".","Nie ustaje temat Pawła Kukiza i jego koalicji z PSL - partią, którą jeszcze nie tak dawno określał jako ""organizację przestępczą"". Kiedy polityk zmienił zdanie na temat partii ludowców? - Kiedy po czterech latach okazało się, że nikt nie został skazany. Z tego można wysnuć dwa wnioski: PSL nie jest organizacją przestępczą albo że jeśli jest, to w takim razie ci, którzy ich nie zamknęli, są szefami tej mafii - odpowiada Kukiz w wywiadzie dla ""Rzeczpospolitej"". - Porozumienie, które zawarłem z PSL, i postulaty programowe doprowadzą do tego, że taki ustrój, system postmagdalenkowy, który daje partiom politycznym władzę absolutną nad obywatelami, przestanie istnieć. Jeżeli przez cztery lata partia, która posiada wszelkie instrumenty: prokuraturę, policję, wymiar sprawiedliwości, nie zamyka ludzi, których sama wcześniej oskarżała o korupcję, to z tego wniosek, że albo to są niewinni, albo są w zmowie - ocenia Paweł Kukiz. Lider Kukiz'15 nie ukrywa, że początkowo badał inne możliwości koalicyjne. - W pierwszej kolejności byłem w partii mającej największe moce, czyli w Prawie i Sprawiedliwości. Rozmawiałem z prezesem Kaczyńskim o postulatach, o zmianie ordynacji wyborczej na model mieszany (...) Nie doszedłem do innych postulatów. Pan prezes nie był nawet zainteresowany powołaniem w kolejnej kadencji zespołu parlamentarnego do spraw zmiany ordynacji wyborczej. PiS chce centralizować państwo i wrócić ustrojowo do czasów komunistycznych - relacjonuje Kukiz. Paweł Kukiz przyznaje, że ma ""różne opcje"", ale jeśli wycofa się z polityki, to ""wszystkie partie polityczne zrobią wszystko, aby wywalić te postulaty (postulaty Kukiza - red.) z dyskursu politycznego"". Z drugiej strony jedna, zdaniem polityka, Koalicja Polska ma szansę ""na taki wynik, który spowoduje, że w nowym parlamencie będą języczkiem u wagi"", a to doprowadzi do wprowadzenia postulatów, które PSL zdążył już wpisać do swojego programu. Kukiz nie wyklucza koalicji ani z PiS, ani PO. Wymogiem jest podpisanie postulatów.",Paweł Kukiz,
https://wiadomosci.onet.pl/kraj/raport-nik-pis-lepiej-radzi-sobie-z-luka-vat-niz-rzady-po-psl/f70k0jn,NIK: obecny rząd jest skuteczniejszy w walce z luką VAT niż poprzednicy,"Najwyższa Izba Kontroli prześwietliła rządy PO-PSL i PiS pod względem walki z luką VAT. NIK nie ma wątpliwości, że obecna ekipa rządząca wypada w tej kwestii dużo lepiej - dowiadujemy się z ""Dziennika Gazety Prawnej"".","Partia rządząca zarzuca swoim poprzednikom bierność w sprawach dochodów podatkowych, twierdząc, że budżet był regularnie drenowany przez oszustów kreujących karuzele podatkowe na VAT. Rządzący powołali komisję śledczą, na przesłuchania, której regularnie wzywani są ministrowie i wiceministrowie poprzednich rządów. NIK prześwietliła rządy PO-PSL, a także trzy lata rządu PiS. Zdaniem Izby, choć ministrowie finansów od 2007 roku rzetelnie podchodzili do kwestii kontroli skarbowej, to tempo walki z wyłudzeniami nie zawsze było satysfakcjonujące. Poprzedni rząd w 2011 roku wprowadził mechanizm odwrotnego obciążenia przy rozliczaniu VAT, następnie instytucję odpowiedzialności solidarnej oraz jednolity plik kontrolny (PJK) w 2015 roku. Te działania eliminowały wyłudzenia VAT na stal czy elektronikę, jednakże NIK widzi w tym jedynie gaszenie pożaru i punktowe działania, które było w dodatku za każdym razem spóźnione - pisze ""Dziennik Gazeta Prawna"". Luka VAT w latach 2010-2015 wynosiła przeciętnie 24 proc., zaś średnia dla całej Unii to 14 proc. NIK docenia działania obecnych rządzących, której w latach 2016-2018 ""udało się istotnie obniżyć poziom luki podatkowej"". Sukces jednak przede wszystkim leży w działaniu mechanizmu wprowadzonego jeszcze przez poprzednią ekipę - PJK. PiS kompletnie owy jednolity plik kontrolny przebudowało, a następnie wprowadziło pakiet paliwowy, pakiet przewozowy, mechanizm podzielonej płatności, system informatyczny izby rozliczeniowej oraz utworzenie Krajowej Administracji Skarbowej. Politycy poprzedniej ekipy rządzącej tłumaczą się sytuacją geopolityczną. Ich zdaniem ich działania były ograniczone przez finansowy kryzys globalny oraz zadłużenie w strefie euro, zaś aktualna ekipa rządzi w czasie najlepszej od lat koniunktury. Wnioski zawarte w raporcie sugerują, że ""trudno będzie pociągnąć do odpowiedzialności urzędników, którzy w ostatnich latach - z różnym skutkiem - walczyli z luką VAT-owską"".",,
https://wiadomosci.onet.pl/kraj/wynajem-willi-dla-marszalka-karczewskiego-reakcja-cis/7ehmrdv,Wraca sprawa wynajmu willi dla marszałka Karczewskiego,"Posłanka PO zapytała o koszt wynajmu willi marszałkowi Senatu przez KPRM. ""Wynajmowanie willi dla marszałka Senatu Stanisława Karczewskiego od Kancelarii Prezesa Rady Ministrów jest korzystniejsze dla budżetu państwa, niż gdyby marszałek wynajmował mieszkanie »na mieście«"" - odpowiedziało Centrum Informacyjne Senatu.","Wczoraj posłanka PO Izabela Leszczyna poinformowała, że złożyła zapytanie do KPRM, ile kosztuje podatników wynajem willi przy ul. Parkowej dla marszałka Stanisława Karczewskiego. - Są informatorzy, którzy twierdzą, że utrzymanie wilii kosztuje dużo więcej, niż płaci za to Kancelaria Senatu - stwierdziła. Dziennikarka ""Newsweeka"" Renata Grochal w najnowszym numerze tygodnika opisała koszty wynajmu willi dla marszałka Karczewskiego. ""Za wynajem 180-metrowego mieszkania o podobnym standardzie w tej okolicy na wolnym rynku trzeba zapłacić miesięcznie 15-20 tysięcy złotych"" - zaznaczyła. Jak poinformowano w komunikacie umieszczonym na stronie internetowej Senatu, ""wynajmowanie willi od Kancelarii Prezesa Rady Ministrów jest korzystniejsze dla budżetu państwa: środki na wynajem służbowego mieszkania trafiają z budżetu Kancelarii Senatu do budżetu KPRM (pozostają w kasie państwowej), ponadto SOP nie ponosi kosztów dodatkowej ochrony"". ""Gdyby marszałek wynajmował mieszkanie »na mieście«, Służba Ochrony Państwa musiałby organizować ochronę takiego lokalu"" - dodano. Podkreślono, że marszałek nie ma możliwości odstąpienia od ochrony. Z informacji wynika, że kompleks mieszkaniowy przy ul. Parkowej od lat jest zabezpieczany przez SOP (wcześniej BOR). Podano, że Biuro Administracyjne Kancelarii Senatu zawarło umowę z Centrum Obsługi Administracji Rządowej na najem pomieszczeń w Zespole Rezydencjalnym ""Parkowa"". ""Marszałek Senatu korzysta z pomieszczeń wynajmowanych od Centrum Obsługi Administracji Rządowej od 2016 r. Opłata za korzystanie z obiektu to 5 tys. 601,85 zł netto miesięcznie. Zgodnie z umową, najemca zobowiązał się do pokrywania opłat za korzystanie z obiektu, a w stawce czynszu zawarte są wszystkie koszty związane z utrzymaniem obiektu"" - napisano. Zaznaczono, że kwota najmu nie zmieniła się od 2016 r. Dodano także, że ""umowa najmu nie obejmuje cateringu, a także usług prania i sprzątania willi"". Podkreślono, że ""lokal służący do zaspokojenia potrzeb reprezentacyjnych i mieszkaniowych przysługuje marszałkowi Senatu zgodnie z ustawą"". ""Jest to uprawnienie ustawowe, z którego od lat korzystają kolejni prezydenci, marszałkowie i premierzy. Podstawą są przepisy ustawy o wynagrodzeniu osób zajmujących kierownicze stanowiska państwowe oraz rozporządzenie Rady Ministrów z 12 marca 2002 r. w sprawie warunków i trybu obejmowania oraz zwalniania lokali przez osoby zajmujące kierownicze stanowiska państwowe"" - czytamy w wyjaśnieniu. Źródło: PAP, Newsweek, Onet",Stanisław Karczewski,
https://wiadomosci.onet.pl/kraj/marek-kuchcinski-poda-sie-do-dymisji-brejza-oczywiscie-wina-tuska/221hp6c,Marek Kuchciński poda się do dymisji. Krzysztof Brejza: to absolutnie nie rozwiązuje problemu,"Marek Kuchciński ogłosił swoją rezygnację z funkcji marszałka Sejmu a prezes PiS Jarosław Kaczyński zwrócił uwagę na sprawę licznych lotów premiera Donalda Tuska. - Nie przypominam sobie, żeby Tusk organizował jakieś obloty nad Kaszubami, zabierał ze sobą siostrę, leciał do siostrzenicy na wesele, albo żeby ktoś mu wiózł krawat. Przecież to jest ze strony PiS kuriozalny sposób odwrócenia uwagi od istoty problemu - mówi w rozmowie z Onetem poseł Krzysztof Brejza (PO).","Marszałek podkreślił, że jego loty nie łamały prawa i wynikały z przyjętego modelu sprawowania funkcji. - Utraciłem zaufanie opinii publicznej i dlatego podjąłem taką decyzję - dodał Kuchciński. - Prawo nie zostało złamane. Skoro poważna część opinii publicznej ma inne zdanie, decyzja pana marszałka jest dowodem postawy związanej z naszym hasłem: słuchać Polaków i służyć Polsce - powiedział z kolei Jarosław Kaczyński. Prezes PiS przypomniał liczne loty do Gdańska i egzotycznych krajów, które odbywał w czasie swojego premierostwa Donald Tusk. - Apelowalibyśmy do dziennikarzy o poświęcenie takiej samej uwagi lotom polityków poprzedniej ekipy - dodał zastępca rzecznika PiS Radosław Fogiel. - To Jarosław Kaczyński powinien podać się do dymisji. To on w 2016 r. latał policyjnym helikopterem. PiS stworzyło sobie wielkie, podniebne, luksusowe taxi. Latają czym mogą. Gdyby mieli dywany latające, lataliby na dywanach - mówi w rozmowie z Onetem poseł Krzysztof Brejza. Polityk uważa, że Jarosław Kaczyński w czasie konferencji był bardzo zdenerwowany. - Wymowna jest jego ucieczka przed pytaniami dziennikarzy - dodaje. Jak poseł komentuje sprawę odniesienia się przez prezesa PiS do lotów Donalda Tuska? - Oczywiście, wina Tuska. To jest standard tej oligarchii. Przypominam sobie jak nasz rząd podjeżdżał do Sejmu skodami. Teraz mamy cały wybieg luksusowych, niemieckich limuzyn - przekonuje. - Nie przypominam sobie, żeby Donald Tusk organizował jakieś obloty nad Kaszubami, zabierał ze sobą siostrę, leciał do siostrzenicy na wesele, albo żeby ktoś mu wiózł krawat. Przecież to jest ze strony PiS kuriozalny sposób odwrócenia uwagi od istoty problemu. Mamy do czynienia z czterema czy pięcioma kłamstwami tej ekipy i to urzędników, którzy poświadczają nieprawdę w dokumentach dla dziennikarzy. Kłamstwo goni kłamstwo - mówi Brejza. Przyznaje też, że dymisja Marka Kuchcińskiego ""absolutnie nie rozwiązuje problemu"". Podkreśla, że w przypadku lotów marszałka Sejmu doszło do łamania instrukcji HEAD. - Do dymisji powinien podać się też minister Błaszczak, minister Witek, konsekwencje powinni ponieść też ich poprzednicy - przekonuje poseł PO. - Szefowie MON, MSWiA, SOP nie wiedzieli co się dzieje? Tylko jeden Kuchciński, gdy cała dywizja działaczy latała z przyzwoleniem wszystkich ministrów? - pyta retorycznie.",Krzysztof Brejza,
https://wiadomosci.onet.pl/kraj/kto-wejdzie-w-sklad-bloku-lewicy-jaka-decyzje-podejmie-robert-biedron/t17myze,Lewica poda skład sztabu wyborczego. Robert Biedroń ogłosi decyzję ws. startu,"W poniedziałek podczas konferencji prasowej Lewica ogłosi też sztab wyborczy i nowe podmioty, które wejdą w skład szerokiego bloku. Lider Wiosny Robert Biedroń ma ogłosić decyzję ws. swojego startu w wyborach - dowiedziała się Polska Agencja Prasowa.","Lewica, którą tworzą: SLD, Wiosna Roberta Biedronia i Lewica Razem, ma ogłosić o godz. 13 na konferencji prasowej przed pomnikiem Ignacego Daszyńskiego przy warszawskim placu Na Rozdrożu pełen skład sztabu wyborczego. Jak dowiedziała się PAP, ogłoszony ma zostać skład rady konsultacyjnej Lewicy, a także podmioty: mniejsze partie lewicowe i organizacje pozarządowe, które w wyborach będą startowały ze wspólnej listy w bloku lewicowym, a swoją decyzję w sprawie startu ma podjąć Robert Biedroń. Kwestią dni jest także - jak informują PAP źródła w lewicowym bloku - list w nadchodzących wyborach. Nieoficjalnie: SLD chce zmienić nazwę na Lewica Jak dowiedziała się nieoficjalnie PAP, liderzy Sojuszu Lewicy Demokratycznej chcą zmienić nazwę partii na Lewica. Powodem jest obawa przed startem w najbliższych wyborach w formule koalicji, a jednocześnie niechęć partnerów SLD - Lewicy Razem i Wiosny - do startu z list Sojuszu. Szef SLD Włodzimierz Czarzasty pytany przez PAP o te doniesienia powiedział, że nie potwierdza i nie zaprzecza. - Wszystko ogłosimy w przyszłym tygodniu - zaznaczył. Zobacz: Były szef SLD, ""polski Zapatero"" wstąpił do klubu PO Liderzy tych ugrupowań mają obawy przed rejestracją porozumienia jako koalicji wyborczej, bo to wymagałoby przekroczenia progu 8 procent. W 2015 roku podobnej koalicji lewicowej zabrało niewielu głosów, by ten próg przekroczyć. Zobacz także: Schetyna chce rozbić SLD. Wenderlich, Piekarska, Ferenc wystartują w wyborach z list KO","Przewodniczący SLD Włodzimierz Czarzasty, lider Wiosny Robert Biedroń, Adrian Zandberg i Dorota Olko z partii Lewica Razem",
https://wiadomosci.onet.pl/kraj/sondaz-wyborczy-zjednoczona-prawica-wygrywa-z-koalicja-obywatelska/mvwmrft,Kto wygrałby dziś wybory? Sondaż SC dla wPolityce,"45,9 proc. dla Zjednoczonej Prawicy (PiS, Solidarna Polska, Porozumienie) i 29,9 proc. dla Koalicji Obywatelskiej (PO i Nowoczesna) - takie wyniki daje nowy sondaż Social Changes przygotowany dla wPolityce.","Trzecie miejsce w badaniu zajęła Koalicja Lewicy z wynikiem 11 proc. Kolejne to Koalicja Polska (PSL i Kukiz'15) z poparciem na poziomie 9,2 proc. Konfederacja otrzymała 4 proc. poparcia. Portal wPolityce przedstawił też drugie zestawienie z wynikami, gdzie nie wszystkie partie są połączone w koalicje. W takim rozdaniu Zjednoczona Prawica ma 46,7 proc., PO 25,7 proc., SLD 6,2 proc., PSL 5,9 proc. Wiosna 5,7 proc. Więcej na stronie w Polityce.pl. Zobacz inne sondaże w raporcie specjalnym Onetu",Sondaż wPolityce daje wygraną Zjednoczonej Prawicy,
https://wiadomosci.onet.pl/kraj/sondaz-po-to-prawica-czy-lewica-badani-nie-maja-zdania/1jzkbqz,Sondaż: jaką partią jest Platforma Obywatelska?,"Uczestnicy sondażu SW Research dla Rp.pl nie potrafili odpowiedzieć na pytanie, czy PO jest dziś partią liberalną, lewicową lub centroprawicową.","Swojego zdania w tej kwestii nie wyraziło aż 40,8 proc. respondentów. Największy odsetek badanych stwierdził, że ugrupowanie pod wodzą Grzegorza Schetyny jest formacją lewicową - 23,7 proc. Nieco mniej przyznało, że to partia liberalna - 22,3 proc. Zaledwie 13,1 proc. osób uznało, że Platforma powinna być sklasyfikowana jako centroprawica. - Największy problem z określeniem wizerunku PO miały kobiety oraz osoby do 24 roku, mieszkańcy wsi oraz osoby najsłabiej wykształcone - komentuje dla Rp.pl Piotr Zimolzak z SW Research. PO na swojej stronie internetowej przywołuje wypowiedź Władysława Bartoszewskiego - ""Platforma Obywatelska jest partią rozsądku, umiaru, centrum, a nie szaleństw i skrajności"". Zobacz cały materiał na stronie internetowej ""Rzeczpospolitej"" (mba)",Grzegorz Schetyna,
https://wiadomosci.onet.pl/kraj/opolskie-zarzut-dla-polityka-po-za-psychiczne-znecanie-sie/4q62rrk,Brzeg: polityk PO usłyszał zarzut psychicznego znęcania się nad rodziną,"Jackowi N., politykowi Platformy Obywatelskiej, który został zatrzymany w piątek wieczorem, przedstawiono zarzut psychicznego znęcania się nad rodziną - poinformował Stanisław Bar z Prokuratury Okręgowej w Opolu.","Jacek N. jest szefem brzeskich struktur Platformy Obywatelskiej, przewodniczącym rady miasta Brzeg i zastępcą dyrektora departamentu w opolskim urzędzie marszałkowskim. Został zatrzymany w piątek wieczorem przez policję wezwaną do awantury domowej. Noc spędził na policyjnej izbie zatrzymań. Wczoraj, po przedstawieniu zarzutów został zwolniony bez zastosowania środków zapobiegawczych. Jak poinformował rzecznik opolskiej prokuratury okręgowej Stanisław Bar, politykowi przedstawiono zarzut psychicznego znęcania się nad rodziną w ciągu ostatnich dwóch lat. Zgodnie z Kodeksem karnym, za taki czyn grozi kara do pięciu lat pozbawienia wolności. Śledztwo z urzędu prowadzi prokuratura. Szymon Ogłaza - członek zarządu województwa i jednocześnie członek władz regionalnych Platformy Obywatelskiej - powiedział, że w przypadku oficjalnego potwierdzenia informacji, wobec Jacka N. zostaną wyciągnięte konsekwencje przewidziane przez prawo i statut partii.",Jacek N.,
https://wiadomosci.onet.pl/kraj/abp-jedraszewski-o-lgbt-przewodniczacy-rady-miasta-krakowa-potepia/tx3dre5,"Burza po słowach abpa Jędraszewskiego o ""tęczowej zarazie"". Przewodniczący Rady Miasta zabiera głos",Przewodniczący Rady Miasta Krakowa i jednocześnie szef krakowskiej PO Dominik Jaśkowiec potępił słowa abpa Marka Jędraszewskiego i zapowiedział złożenie wniosku o wykreślenie abpa z kapituły nagrody Cracovia Merenti. Ośrodek Monitorowania Zachowań Rasistowskich i Homofobicznych złożył z kolei zawiadomienie o możliwości popełnienia przestępstwa przez metropolitę krakowskiego.,"""Czerwona zaraza już po naszej ziemi nie chodzi. Co wcale nie znaczy, że nie ma nowej, która chce opanować nasze dusze, serca i umysły"" - powiedział wczoraj arcybiskup Marek Jędraszewski, dodając, że nowa zaraza jest tęczowa. Słowa padły w Krakowie podczas mszy świętej w Bazylice Mariackiej, z okazji 75. rocznicy wybuchu Powstania Warszawskiego. Powtórzył też słowa, które dzień wcześniej wygłosił na Jasnej Górze o ""największej tolerancji"", która - jak stwierdził - jest ""szczytem nietolerancji"": - Na ustach tych, którzy głoszą wszem i wobec tolerancję pojawiają się przemoc, poniżanie, szyderstwo z najświętszych znaków, Matki Boski Częstochowskiej, a ostatnio symbolu Polski Walczącej - mówił Jędraszewski. Dziś na słowa metropolity reagują władze Krakowa. Przewodniczący Rady Miasta skrytykował wypowiedź duchownego, chce też wykreślenia abpa z kapituły nagrody Cracovia Merenti. Jest to wyróżnienie nadawane przez Radę Miasta osobom, organizacjom i instytucjom szczególnie zasłużonym dla Krakowa. Słowa abpa potępił też szef małopolskiej Platformy Obywatelskiej Aleksander Miszalski. Ośrodek Monitorowania Zachowań Rasistowskich i Homofobicznych dziś złożył zawiadomienie o możliwości popełnienia przestępstwa przez metropolitę krakowskiego. Prezes ośrodka, Konrad Dulkiewicz, chce, by wypowiedź Marka Jędraszewskiego zbadano pod kątem publicznego propagowania faszyzmu lub innego systemu totalitarnego.",Abp Marek Jędraszewski,
https://wiadomosci.onet.pl/kraj/byly-szef-sld-grzegorz-napieralski-wstapil-do-klubu-po/gb2djst,Były szef SLD Grzegorz Napieralski wstąpił do klubu PO,"Były szef SLD, senator Grzegorz Napieralski wstąpił dziś do klubu senackiego PO i klubu parlamentarnego PO-KO. Jak powiedział PAP, była to formalność, bo uczestniczył już wczoraj w posiedzeniu senatorów Platformy.","Napieralski poinformował, że dziś wypełnił formalności, aby wstąpić do klubu senatorów Platformy Obywatelskiej i automatycznie stać się też członkiem klubu parlamentarnego PO-KO. Senator zaznaczył, że jego przystąpienie do klubu PO nie oznacza, że wstąpi on do partii. - Nie było nawet takich rozmów - zaznaczył. Podkreślił przy tym, że w każdej partii są parlamentarzyści, którzy de facto w niej nie są. Dodał, że już wczoraj uczestniczył w posiedzeniu klubu senatorów PO. Napieralski był szefem SLD w latach 2008-2011, a także kandydatem Sojuszu w wyborach prezydenckich w 2010 r., w których uzyskał ponad 13 proc. głosów. W przeszłości nazywany był ""polskim Zapatero"" od nazwiska wieloletniego hiszpańskiego premiera Jose Luisa Zapatero i lidera Hiszpańskiej Socjalistycznej Partii Robotniczej. 4 lata temu Napieralski startował w wyborach do Senatu w Szczecinie jako kandydat PO; do tej pory w obecnej kadencji był senatorem niezrzeszonym. Jednocześnie uzyskał rekomendację zachodniopomorskich struktur Platformy do startu z listy Koalicji Obywatelskiej w wyborach do Sejmu z tego regionu.",Grzegorz Napieralski,
https://wiadomosci.onet.pl/kraj/po-pracuje-nad-dokumentem-ws-nieprawidlowosci-w-sluzbach-pod-rzadami-wiceministra/bddnec7,PO wytknie nieprawidłowości w służbach za rządów Jarosława Zielińskiego,"Posłowie PO-KO pracują nad dokumentem, który ma pokazać nieprawidłowości w służbach mundurowych podległych MSWiA. Dokument ma w przyszłym tygodniu trafić do premiera Mateusza Morawieckiego wraz z żądaniem dymisji odpowiedzialnego za te służby wiceministra Jarosława Zielińskiego (PiS).","Wiceszef PO Tomasz Siemoniak wyraził na konferencji prasowej pogląd, że na Podlasiu, skąd pochodzi wiceszef MSWiA tamtejsze służby: policja i straż pożarna zostały ""sprowadzone do roli politycznego, prywatnego zaplecza dla różnych ambicji i dziwactw"" Zielińskiego. - Pamiętamy konfetti, odciętą głowę, hawajskie tańce wiceministra Zielińskiego. Wielokrotnie domagaliśmy się reakcji od kolejnych ministrów spraw wewnętrznych, od premiera. Nie dzieje się nic. Ta sytuacja jest - w naszej ocenie - ogromnym obciążeniem i fatalnym przykładem dla funkcjonariuszy w całej Polsce - podkreślił Siemoniak. Dodał, że w służbach podległych Zielińskiemu ""promuje się miernoty"", a nie tych, którzy uczciwie służą. Wiceszef Platformy poinformował, że posłowie PO-KO pracują nad dokumentem, który miałby ukazać nieprawidłowości w służbach mundurowych, do których dochodzi pod rządami wiceministra Zielińskiego. Dokument ma zostać w przyszłym tygodniu skierowany do premiera Mateusza Morawieckiego wraz z żądaniem odwołania wiceszefa MSWiA. - Ten człowiek nie powinien nigdy tej funkcji sprawować - podkreślił Siemoniak. Według suwalskiej posłanki PO-KO Bożeny Kamińskiej funkcjonariusze Państwowej Straży Pożarnej wielokrotnie informowali ją o nieprawidłowościach na Podlasiu i apelowali o wsparcie. - Ci, którzy reagują, mają odwagę, żeby stać na straży prawa, stają się potem ofiarami - powiedziała posłanka. Według niej funkcjonariusze tacy mają np. wielokrotnie niższe dodatki stażowe niż ci, którzy przychodzą z nadania Zielińskiego.",Tomasz Siemoniak,
https://wiadomosci.onet.pl/tylko-w-onecie/w-platformie-wojna-o-listy-wyborcze/mzvhzjl,W Platformie wojna o listy wyborcze,"W PO wrze po prezentacji list wyborczych. Grzegorz Schetyna zmarginalizował polityków konserwatywnych oraz dawnych europosłów — choćby Jarosława Wałęsę, Julię Piterę i Michała Boniego. — Schetyna przygotowuje się na przegraną i tak ułożył listy, żeby mieć kontrolę nad klubem Platformy po wyborach — takie zdanie słyszymy najczęściej zarówno ze strony sojuszników lidera PO, jak i jego krytyków w partii.","Tak naprawdę to nikt w Platformie niczego pewnego nie wiedział aż do wtorkowego popołudnia, gdy Schetyna ogłosił nazwiska liderów list wyborczych. Decyzje o czołowych miejscach na listach w 41 okręgach zapadały wyłącznie w gabinecie lidera PO. Schetyna radził się swoich najbliższych współpracowników, ale ostatecznie decydował sam. Politycy spoza dworu lidera PO mieli niewielki wpływ na listy. Dlatego też można uznać ten zestaw nazwisk za autorski projekt Schetyny, który pokazuje jego pomysł na Platformę. A jaki jest ten pomysł? Na pewno — wbrew zapowiedziom — nie ma mowy o wielkim otwarciu na działaczy społecznych i samorządowców. Najwyraźniej widać to na przykładzie Iwony Hartwich, nieformalnej liderki protestów niepełnosprawnych. Hartwich wycofała się z kandydowania po tym, gdy dostała ofertę startu z odległego, siódmego miejsca na liście wyborczej w Bydgoszczy. — Czuję się oszukana — oznajmiła. Dopiero wówczas Schetyna dał jej trzecią lokatę. POLECAMY: Schetyna rekomenduje Iwonę Hartwich na trzecie miejsce listy KO. Hartwich: jeśli tak będzie, wystartuję Widać za to, że Schetyna pragnie więcej lewicy. Choć lider PO nie chciał w swej koalicji SLD, to namawia polityków lewicy na indywidualne transfery. To widać na listach. Doceniona została Barbara Nowacka, która już jesienią minionego roku związała się z Platformą — będzie „jedynką” w Gdyni. Wraz z nią do PO dołączył dawny rzecznik SLD Dariusz Joński — będzie „trójką” w Łodzi. Teraz dołączają do nich kolejni politycy SLD. Katarzyna Piekarska będzie szósta w Warszawie (wyżej niż znany z antypisowskich happeningów poseł PO Michał Szczerba). Niedawny szef kujawsko-pomorskiego SLD Ireneusz Nitkiewicz wystartuje z „czwórki” Koalicji Obywatelskiej w Bydgoszczy. Były poseł SLD Eugeniusz Czykwin będzie piąty na Podlasiu. Zaś wieloletni prezydent Rzeszowa Tadeusz Ferenc otworzy listę KO w swym mieście. Te transfery wywołują tarcia wewnątrz Platformy. Nasi rozmówcy zwracają uwagę, że w Gdyni Nowacka ma zastąpić konserwatystę Marka Biernackiego, z którym Schetyna się rozstał ze względu na różnice zdań w sprawie aborcji. Zamiana zwolennika zaostrzenia przepisów aborcyjnych na zwolenniczkę ich liberalizacji wywołała w partii zdumienie. W dodatku na gdyńskiej liście zmarginalizowana została posłanka PO i była działaczka „Solidarności” Henryka Krzywonos — będzie dopiero czwarta. Inna rzecz, że znani działacze antykomunistyczni nie mają łatwo na listach PO. Jeden z bohaterów strajku w Stoczni Gdańskiej w sierpniu 1980 r. Jerzy Borowczak będzie dopiero siódmy na liście w Gdańsku. Antoni Mężydło — szósty w Bydgoszczy. Bogusław Sonik — dziewiąty w Krakowie. POLECAMY: Najciekawsze pojedynki w nadchodzących wyborach parlamentarnych Kusząc lewicę, Schetyna wyraźnie osłabił nurt konserwatywny w Platformie. Żaden konserwatysta PO nie dostał „jedynki” — Czesław Mroczek jest drugi w Siedlcach, Elżbieta Radziszewska — trzecia w Piotrkowie, podobnie Tomasz Głogowski w okręgu Katowice II, za to Joanna Fabisiak jest czwarta w Warszawie, zaś Ireneusz Raś — szósty w Krakowie. Jest jeden polityk konserwatywny na „jedynce” — tyle, że to Paweł Kowal, dawny polityk PiS i partii Jarosława Gowina. Wśród transferów są też celebryci, tacy jak dziennikarz sportowy Tomasz Zimoch — „jedynka” w Łodzi. Łódzkie struktury PO są na tyle oburzone narzuceniem im Zimocha, że prezydent miasta Hanna Zdanowska — regionalna liderka Platformy — zrezygnowała z prac w centralnym sztabie wyborczym partii. — Nowi ludzie będą niegroźni dla Schetyny, bo nie są zakorzenieni w partii — tłumaczy jeden z posłów, przesuniętych na dalsze miejsce. Takie zdania słychać w rozmowach z posłami PO bardzo często. W partii panuje przekonanie, że Schetyna tak ułożył listy, by wprowadzić do Sejmu ludzi, którzy nie wystąpią przeciwko niemu. — Schetyna przygotowuje się na przegraną z PiS i tak ułożył listy, żeby mieć kontrolę nad klubem Platformy po wyborach — mówi nam znany poseł. — To ma być dla niego gwarancja zachowania stanowiska. Z tego powodu wiele „jedynek” to wierni druhowie Schetyny — Sławomir Neumann, Tomasz Siemoniak, Borys Budka, Robert Tyszkiewicz, Marcin Kierwiński, Jan Grabiec, Mariusz Witczak i Piotr Borys. Schetyna nie wystawił na listach tylko jednego swego człowieka — byłego lidera PO w Zachodniopomorskiem Stanisława Gawłowskiego, który ma sprawę korupcyjną i siedział w areszcie. Ale Gawłowski — jak się dowiaduje Onet — ma szansę na miejsce na liście do Senatu. POLECAMY: KO ogłosiła ""jedynki"" na listach wyborczych do Sejmu. Kto wystartuje? Do Senatu Schetyna chce też zesłać grupę znanych polityków PO, z którymi mu nie po drodze. Może tam trafić były europoseł Jarosław Wałęsa, którego w tej chwili nie ma na listach PO. Z trzech różnych źródeł dowiedzieliśmy się, że Wałęsa zażądał od Schetyny „jedynki” do Sejmu w Gdańsku lub kandydowania z tego miasta do Senatu. — To było dla nas nie do przyjęcia. Listę sejmową otwiera Neumann, który jest szefem klubu PO. A do Senatu od wielu lat wystawiamy Bogdana Borusewicza — opowiada uczestnik negocjacji. Wałęsa zerwał rozmowy, ale ludzie Schetyny liczą, że ostatecznie przyjmie ofertę kandydowania do Senatu z innego okręgu. Do Senatu mógłby też wystartować były minister cyfryzacji i były europoseł Michał Boni — tak przynajmniej twierdzą liderzy Platformy. Bo na razie to Boni jest obrażony za to, że dostał marne miejsce w wyborach europejskich i nie udało mu się dostać do europarlamentu. Na listach sejmowych go nie ma, podobnie zresztą jak Julii Pitery, także byłej europosłanki. Pitera jest skłócona z ludźmi Schetyny w Warszawie i dlatego nie kandydowała w eurowyborach. Wyraziła gotowość kandydowania do Sejmu, ale szefostwo PO widzi ją na listach senackich, prawdopodobnie w Radomiu. W Senacie może się znaleźć także były minister kultury i były europoseł Bogdan Zdrojewski. Gdy władze PO nie dały mu miejsca na listach europejskich, Zdrojewski mocno atakował Schetynę i zarzekał się, że do Sejmu nie będzie kandydował. Do Sejmu rzeczywiście nie wróci, ale niedawno ogłosił, że chce zostać senatorem i liczy na poparcie Platformy. Schetyna powoli testuje odporność opinii publicznej na rozgrzeszenie bohaterów „afery taśmowej”. W eurowyborach wystawił Radosława Sikorskiego i Bartosza Arłukowicza — obaj w dobrym stylu zdobyli mandaty. Tym razem „jedynkę” dostał inny nagrany przez kelnerów polityk — Bartłomiej Sienkiewicz otworzy listę w Kielcach. Szef PO jest też przekonany, że większość wyborców zapomniała o innych kontrowersjach. Po wielu latach, po cichu, na listy wracają działacze kojarzeni z wyrzuconym z Platformy w 2006 r. byłym prezydentem stolicy Pawłem Piskorskim. Była posłanka PO Marta Fogler została „trójką” w Nowym Sączu, zaś Sławomir Potapowicz — jest ósmy w Warszawie. Fogler została zmarginalizowana w 2003 r. po doniesieniach „Rzeczpospolitej” o tzw. aferze mostowej — czyli powiązaniach stołecznych polityków PO z firmami budującymi mosty w mieście. — Nie było żadnej afery. Prokuratura prowadziła przez blisko pięć lat śledztwo w tej sprawie i ostatecznie umorzyła je, bo nie stwierdzono żadnego naruszenia prawa. Nikomu nie postawiono jakichkolwiek zarzutów — mówiła Fogler „Rzeczpospolitej” dwa lata temu. Inne zdanie ma jednak na ten temat Julia Pitera, która w rządzie Tuska była pełnomocnikiem ds. antykorupcyjnych. Z kolei Potapowicz, usunięty wraz z Piskorskim, odnalazł się w ostatnich latach w Nowoczesnej. Jako polityk .N ostro atakował prezydent stolicy Hannę Gronkiewicz-Waltz (PO), żądając referendum w sprawie jej odwołania. A teraz dzięki temu, że Nowoczesna jest w Koalicji Obywatelskiej, tylnym wejściem trafił na listy Platformy.","Na zdj.: Grzegorz Schetyna, Katarzyna Lubnauer, Barbara Nowacka, Marek Kossakowski, Małgorzata Tracz",
https://wiadomosci.onet.pl/kraj/riad-haidar-kandydatem-ko-do-sejmu-sld-zaprzecza/lmvxz7c,"Riad Haidar ""jedynką"" KO do Sejmu. Co na to SLD? ""To nasz kandydat""","Dwa konkurujące ze sobą ugrupowania przedstawiają Riada Haidara jako swojego lidera listy w okręgu chełmskim. Popularny lekarz otrzymał pierwsze miejsce na liście Koalicji Obywatelskiej. To wywołało prawdziwą konsternację na lewicy. Szef lubelskich struktur SLD uważa, że Haidar wystartuje tam z ""jedynki"", ale jako ich kandydat.","Zgodnie z tym, co wczoraj wieczorem zaprezentował Grzegorz Schetyna, liderem listy do Sejmu został radny Sejmiku Woj. Lubelskiego i ordynator Oddziału Neonatologicznego w Wojewódzkim Szpitalu Specjalistycznym w Białej Podlaskiej Riad Haidar. Na drugim miejscu znalazł się poseł PO Stanisław Żmijan, a na trzecim posłanka Kornelia Wróblewska.  Na kilka godzin przed wystąpieniem Schetyny informowaliśmy, że liderzy partii lewicowych dogadali się co do ""jedynek"" w poszczególnych okręgach. W Lublinie listę miała otworzyć kandydatka Wiosny Monika Pawłowska, a w okręgu nr 7 właśnie Riad Haidar. To ostatnie stało się nieaktualne po konferencji prasowej szefa Platformy Obywatelskiej. Poniżej wyjaśniamy, jak do tego doszło. Według naszych informacji jeszcze w poniedziałek Riad Haidar oficjalnie deklarował start z list Sojuszu Lewicy Demokratycznej. Spotkał się z przewodniczącym Rady Wojewódzkiej SLD Jackiem Czerniakiem. Haidar, jako wiceprzewodniczący lubelskich struktur, podpisał stanowisko ws. startu w wyborach parlamentarnych. Dokument w trybie natychmiastowym miał trafić do władz partii w Warszawie. W sprawie wyborów Haidar postawił jeden warunek, który znajdował się w wysłanym stanowisku. Chodziło o to, by kandydaci lewicy startowali z listy SLD. Radny sejmiku nie chciał powtórki sytuacji z 2015 r., kiedy jako kandydat Zjednoczonej Lewicy zrobił bardzo dobry wynik (ponad 11,4 tys. głosów), a mimo to nie znalazł się w Sejmie. Zjednoczona Lewica, jako komitet koalicyjny, nie przekroczyła wówczas progu 8 proc. Start z listy SLD daje większe szanse na zdobycie mandatu poselskiego, ponieważ w tym przypadku wystarczy dobić do 5 proc.  Dla bialskiego lekarza był to moment krytyczny. Oczekiwał szybkiej reakcji, a w zamian nie otrzymał żadnych zapewnień. - Pomimo tego, że nasze władze centralne dostały taki sygnał i zamiast dać jakikolwiek komunikat działaczom usłyszałem, że Robert Biedroń będzie startował na urząd prezydenta Polski. W żaden sposób nie ustosunkowano się do żądań dołów partyjnych - zaznacza w rozmowie z Onetem Riad Haidar. Ale w jaki sposób tak szybko trafił na listę Koalicji Obywatelskiej? Słyszymy dwie wersje. Pierwsza sugeruje, że kandydat od dłuższego czasu grał na dwa nfronty. Jednak Haidar stanowczo temu zaprzecza. Zaskoczeni są nawet lokalni politycy Platformy Obywatelskiej. - Rozmawiałem z nim w poniedziałek. Mówił mi, że będzie jedynką na liście SLD. Jestem bardzo zaskoczony, ale cieszę się, że wzmocnił naszą listę - mówi nam anonimowo jeden z posłów PO.  Druga wersja mówi, że historia tego ""transferu"" jest bardzo krótka. Haidar został zapytany, czy interesowałby go start z listy KO. Odpowiedział, że musi się zastanowić, ale raczej jest na ""tak"". Jest to najbardziej prawdopodobny scenariusz, ponieważ - jak nam przyznaje - o otrzymaniu pierwszego miejsca w okręgu chełmskim dowiedział się z… konferencji prasowej Grzegorza Schetyny. Mimo wszystko traktuje to jako wyróżnienie. - Moja działalność została dostrzeżona i doceniona - cieszy się pediatra. Zupełnie inne nastroje panowały w domach lubelskich działaczy SLD. Wielu z nich musiało przecierać oczy ze zdumienia, kiedy na planszy z logiem KO ujrzeli nazwisko swojego kolegi z partii. Czy Haidar poinformował ich o swojej decyzji? Według niego tak. - Powiedziałem Jackowi Czerniakowi, że jeśli nie będzie reakcji na nasze ustalenia i otrzymam propozycję startu z list KO, to ją przyjmę - dodaje radny sejmiku. Dla lewicy jest to ogromna strata, ponieważ przy przekroczeniu progu wyborczego pediatra z Białej Podlaskiej gwarantował pewny mandat. Świadczą o tym jego wyniki. O wyborach z 2015 r. już wspomnieliśmy. Przypomnimy tylko ubiegłoroczne wybory samorządowe. Haidar uzyskał mandat radnego sejmiku, zdobywając 18 tys. 826 głosów. To był piąty najlepszy wynik w całym województwie. W tym roku startował też do Parlamentu Europejskiego. Do Brukseli nie poleciał, ale przekonał do siebie 16,8 tys. wyborców. W SLD doskonale zdają sobie sprawę, że nie mają go kim zastąpić. - Nic złego nie zrobiłem. Nie czuję żadnego kaca moralnego, bo zrobiłem wszystko co w mojej mocy, żeby projekt zjednoczonej lewicy doszedł do skutku. A skoro to było niezależne ode mnie, to jestem usprawiedliwiony - tłumaczy Haidar. W maju br. Włodzimierz Czarzasty pojawił się w Lublinie, by wesprzeć Haidara, który kandydował z listy Koalicji Europejskiej do PE. - Przyjąłeś na ten świat 27 tys. niemowląt. To imponujące. Jesteś w sercach wielu matek i ojców. Robisz wiele dobrego dla mieszkańców Lubelszczyzny - zachwalał kandydata szef Sojuszu. Od działaczy SLD słyszymy, że to sprawa ""z kategorii tych trudnych"". Dlaczego? Bo partia ciągle uważa Riada Haidara za swojego kandydata. - W poniedziałek zostało przyjęte stanowisko ws. tworzenia i startu z list SLD, by obowiązywał próg 5 procent. Riad Haidar potwierdził swój udział w wyborach i start z pierwszego miejsca z listy SLD. To nasz kandydat. Podczas wczorajszej rozmowy zapewnił mnie, że jest zaskoczony znalezieniem się na listach Koalicji Obywatelskiej - informuje nas Jacek Czerniak. Zatem wszystko wskazuje na to, że jeden kandydat jest rekomendowany przez dwa ugrupowania na pierwsze miejsce z dwóch różnych list w tym samym okręgu wyborczym. Jacek Czerniak wierzy, że sprawę można jeszcze odkręcić. - Jestem w stałym kontakcie z zarządem partii. Do końca tygodnia musimy rozstrzygnąć, co dalej z naszym partyjnym kolegą - zapowiada szef lubelskich struktur SLD.",Riad Haidar,
https://wiadomosci.onet.pl/kraj/lubelskie-mucha-i-haidar-liderami-list-wyborczych-ko/sebhwy5,"Koalicja Obywatelska ogłosiła ""jedynki"" do Sejmu. Liderami w lubelskim Joanna Mucha i Riad Haidar","Szef PO Grzegorz Schetyna ogłosił wczoraj ""jedynki"" na listach wyborczych Koalicji Obywatelskiej do Sejmu. Liderami w woj. lubelskim zostali: Joanna Mucha i, co stanowi największe zaskoczenie, Riad Haidar z SLD.","Jeśli chodzi o okręg nr 6 (Lublin, Kraśnik, Puławy), to nie ma zaskoczenia. Liderem listy została Joanna Mucha. Jeżeli można mówić o pewnych niespodziankach, to z pewnością są nimi dalsze miejsca na liście. Drugie przypadło Michałowi Krawczykowi, szefowi klubu radnych prezydenta Krzysztofa Żuka w Radzie Miasta Lublin. Trzecie miejsca przyznano również miejskiej radnej z Lublina Marcie Wcisło. - Bardzo się cieszę z tej listy. To były moje typy. Bardzo mi zależało, by odświeżyć listę i zaproponować osoby, które świetnie się sprawdzają w Radzie Miasta i robią świetne wyniki wyborcze. To naprawdę dobry wybór - mówi w rozmowie z Onetem Joanna Mucha.  Największym zaskoczeniem jest co innego - start Riada Haidara z list Koalicji Obywatelskiej. Popularny pediatra z Białej Podlaskiej otworzy listę w okręgu nr 7 (Chełm, Biała Podlaska, Zamość). Do tej pory wszyscy byli przekonani, że Haidar, od wielu lat członek SLD, wystartuje z list zjednoczonej lewicy. Tak się jednak nie stało. - Byłem kandydatem Koalicji Europejskiej do europarlamentu. Uważam, że to był dobry projekt i kiedy otrzymałem propozycję startu z list Koalicji Obywatelskiej to przyjąłem ją - podkreśla radny sejmiku woj. lubelskiego.",,
https://wiadomosci.onet.pl/kraj/wybory-parlamentarne-2019-grzegorz-napieralski-wystartuje-z-list-ko/1b8n34y,Zachodniopomorskie: Grzegorz Napieralski będzie jedynką Koalicji Obywatelskiej do Sejmu,"Były szef SLD, senator Grzegorz Napieralski, ma startować w wyborach do Sejmu z listy Koalicji Obywatelskiej w okręgu obejmującym zachodnią część województwa zachodniopomorskiego.","Podczas konferencji prasowej w Sejmie Marchewka powiedział, że Koalicji Obywatelskiej zależy na budowie najszerszego środowiska poparcia i zbudowanie siły, która ma realne szanse na wygraną w jesiennych wyborach. - Jeżeli chcemy wygrać te wybory, musimy być zwarci, gotowi i budować drużynę, która będzie w stanie wygrać te wybory. Dlatego zależy na budowaniu szerokiego środowiska, które nie będzie oparte tylko i wyłącznie o polityków Platformy Obywatelskiej i Nowoczesnej, ale chcemy czerpać z doświadczeń innych osób, które są sprawdzone i doświadczone - podkreślił poseł. Jak dodał, takim politykiem jest były szef SLD Grzegorz Napieralski, z którymi współpracuje od czterech lat w regionie. - Będę rekomendował Zarządowi Krajowemu i przekażę propozycję startu pana Grzegorza Napieralskiego w wyborach do Sejmu z okręgu 41 obejmującego zachodnią część województwa zachodniopomorskiego - zapowiedział Marchewka. Napieralski powiedział, że bardzo ważne jest to, żeby wokół PO, która - jak zaznaczył - jest największą partią opozycyjną, budować duży ruch. - Ruch, który da radę, który wygra wybory, który będzie przyciągał nie tylko partie, środowiska, ale też poszczególnych ludzi - powiedział senator. - W środę oficjalnie złożę dokumenty potwierdzające, czy prośbę, o przyjęcie mnie do klubu parlamentarnego Platforma Obywatelska-Koalicja Obywatelska - zapowiedział były szef SLD. Cztery lata temu Napieralski startował w wyborach do Senatu w Szczecinie jako kandydat PO; do tej pory w obecnej kadencji był senatorem niezrzeszonym. Na pytanie, czy na listach Koalicji Obywatelskiej znajdzie się więcej polityków lewicy, Napieralski powiedział, że ""otwarcie KO na ludzi lewicy przyniesie tylko zysk"". - Dzisiaj budowanie silnego bloku, budowanie silnej siły politycznej, zróżnicowanej, ale też o wspólnych wartościach, może doprowadzić do tego, że wygramy te wybory, ja jestem o tym przekonany, że tak się stanie - zaznaczył senator. - Czym więcej osób, które mają dobrą pozycję polityczną, które zapisały się na scenie politycznej dobrą działalnością, charyzmą, tylko mogą pomóc Koalicji, a nie zaszkodzić - podkreślił były polityk Sojuszu. O ujawnieniu pierwszych nazwisk list KO piszemy dziś w Onecie. Lider PO chce nagrodzić dobrymi miejscami polityków lewicy, którzy zdecydowali się na ścisłą współpracę z Platformą - informuje nasz dziennikarz Andrzej Stankiewicz. Schetyna chce pozyskać kilku znanych polityków z Sojuszu Lewicy Demokratycznej i w ten sposób rozmontować rodzącą się koalicję lewicy, która mogłaby mu odbierać głosy. Według informacji Onetu, dziś Wenderlich ogłosi swój rozbrat z SLD i dołączy do Koalicji Obywatelskiej (KO), czyli wyborczego sojuszu tworzonego przez Platformę Obywatelską. Z SLD ma pożegnać się Katarzyna Piekarska, była wiceszefowa MSWiA w rządach SLD i wiceszefowa tej partii. Czarzasty przyznał w rozmowie z nami, że Piekarska złożyła w poniedziałek rezygnację z członkostwa w SLD. Jest jeszcze kilku innych obecnych i byłych polityków SLD, którzy mają dołączyć do Platformy. Źródło: PAP, Onet",Grzegorz Napieralski,
https://wiadomosci.onet.pl/kraj/krzysztof-czabanski-o-zmianach-w-mediach-publicznych/0b29lv6,Czabański: pomysł PO na zmianę struktury mediów publicznych oznacza czystki personalne,"- Jeśli PO będzie przy władzy, to dla opozycji nie będzie miejsca w mediach publicznych, a propozycja zmian strukturalnych to czystki personalne - tak przewodniczący Rady Mediów Narodowych Krzysztof Czabański odniósł się do propozycji zmian w mediach publicznych autorstwa PO. Pomysł PO, by podpisywać ""lojalki"" w postaci tzw. kodeksu pracowników mediów publicznych i kontrolować pracowników z pomocą Rad Interesu Publicznego nazwał ""czystym Orwellem"".","Zgodnie z propozycjami PO zmiany dotyczyłyby likwidacji Rady Mediów Narodowych oraz spółek medialnych w obecnym kształcie, przy jednoczesnym powołaniu nowych. Ponadto PO proponuje wyłanianie kandydatów do KRRiT spośród tych, którzy zostaną wskazani przez uczelnie. Przy KRRiT miałaby powstać Rada Interesu Publicznego udzielająca zarządom spółek medialnych absolutorium, a sam KRRiT wybierałby także członków Funduszu Misji Publicznej, z którego pochodziłyby środki na funkcjonowanie mediów w wysokości 0,5 proc. PKB (ok 2 mld zł). Ponadto dziennikarze mediów publicznych mieliby podpisywać kodeks etyki dziennikarskiej. Śledzińska-Katarasińska podkreśliła w wywiadzie, że propozycje wymagałyby zmian ustawowych. Odnosząc się do kwestii likwidacji Rady Mediów Narodowych Czabański ocenił, że PO jest zainteresowana likwidacją ciała, w którym swoje miejsce ma też opozycja. - PO jest zainteresowana likwidacją ciała, w którym po raz pierwszy opozycja ma ustawowo zagwarantowane miejsce. Paradoks? Nie! PO nie przewiduje bowiem miejsca dla opozycji w żadnym ciele, które by współzarządzało mediami publicznymi, bo KRRiT jest obsadzana w całości przez obóz władzy. Myślenie PO jest takie, że jeśli oni będą przy władzy, to dla opozycji w mediach w ogóle nie będzie miejsca, co z resztą nie jest żadną niespodzianką, bo tak było za ich poprzednich rządów - powiedział szef RMN. Czabański skrytykował również pomysł zlikwidowania dotychczasowych spółek medialnych i powołanie w to miejsce nowych. - Postulat likwidacji obecnie działających spółek medialnych jest bardzo groźny, bo w tej chwili w przypadku mediów elektronicznych mamy regionalne rozgłośnie polskiego radia, które są samodzielnymi spółkami oraz oddziały terenowe TVP, które są częścią całego organizmu Telewizji Publicznej i są one mocno osadzone w swoich regionach, pełniąc m.in. funkcje kulturotwórcze - stwierdził - PO chce zlikwidować spółki i oddziały regionalne mediów polskich i de facto zostawić puste pole dla mediów zagranicznych, m.in. prasy regionalnej, która jest w całości w niemieckich rękach - zaznaczył Czabański. Odnosząc się do kwestii finansowania mediów z budżetu państwa przewodniczący RMN ocenił, że nie jest to złe rozwiązanie. - Samo finansowanie z budżetu państwa nie jest złym rozwiązaniem, ale kwota musi być wyższa. Na media publiczne w tej chwili potrzeba około 3 - 3,5 mld zł rocznie, żeby mogły one zacząć planować swoje finanse na dłuższy czas, odbudowywać zaplecze techniczne, które było zaniedbane ze względu na braki wpływów z abonamentu - mówił Czabański. - W zeszłym roku politycy PO i PSL proponowali finansowanie na poziomie 700 mln zł rocznie i to mniej więcej pokazywało ich intencje - żeby dać cokolwiek, żeby media formalnie istniały, ale żeby jednocześnie powoli zanikały i wegetowały - dodał. Według szefa RMN kluczowe jest także zapisanie finansowania mediów publicznych jako część PKB. - Musiałyby być to pieniądze zapisane jako ułamek PKB w budżecie, żeby rząd nie mógł tych pieniędzy dowolnie zmieniać, a należy podejrzewać, że taki byłby plan PO, bo tak przecież działo się za rządów Donalda Tuska, który wezwał do niepłacenia abonamentu RTV - ocenił Czabański. - Pojawia się też np. postulat, żeby media publiczne wycofały się z rynku reklam - może nie w 100 proc., bo PO formułuje to ostrożnie, ale de facto zmierza to do tego, żeby media publiczne całkowicie wycofały się z rynku reklam, co oznacza przejęcie tego rynku przez media komercyjne, które rzecz jasna taki ruch będą popierały z całą swoją energią. To oddanie ""tortu reklamowego"" za darmo, co zresztą przy okazji oznacza, że operacja niszczenia mediów publicznych pod ewentualnymi rządami PO będzie się cieszyła aplauzem mediów komercyjnych - podkreślił. Zdaniem przewodniczącego RMN. pomysł PO na zmianę struktury mediów publicznych oznacza czystki personalne. - Zmiana struktury mediów publicznych oznacza de facto czystki personalne, bo to jest postawienie w stan likwidacji dotychczasowych instytucji medialnych i zakładanie nowych. Oznacza to, że wszyscy dotychczasowi pracownicy przestają być pracownikami, a przyjmujemy nowych, po własnym uważaniu, a na dodatek, co jest kolejnym pomysłem PO, każemy im podpisywać ""lojalki"" w postaci tzw. kodeksu pracowników mediów publicznych. Wywiązywanie się z zapisów takiego ""kodeksu"" byłoby kontrolowane i oceniane przez – jak to nazwano – Radę Interesu Publicznego. No, po prostu czysty Orwell! - powiedział szef RMN. - Powstaje pytanie, skąd się biorą takie pomysły? Przede wszystkim stąd, że zmienił się układ sił na rynku medialnym po roku 2015. Przez te parę lat po zmianie władzy w Polsce przebił się do mediów głos grup obywateli wcześniej systemowo wykluczonych, a po drugie - media publiczne zaczęły patrzeć na różne sprawy pod kątem polskiej racji stanu. Przed 2015 r. jeśli ludzie protestowali przeciwko działaniom Brukseli, to media, w tym media publiczne, oburzały się na protestujących, że Bruksela będzie miała nam za złe takie protesty. Tymczasem w mediach francuskich, włoskich czy nawet niemieckich (jak miało to miejsce w przypadku stoczni), gdy ludzie protestowali, to media ujmowały się za własnymi obywatelami i ich interesami, a nie za Brukselą. Natomiast polskie media komercyjne i media publiczne do 2015 r. nie stawały w obronie interesu Polaków, dla tych mediów obce interesy były na pierwszym planie - dodał Czabański. Zdaniem szefa RMN zarówno rząd, jak i opozycja powinny mieć prawo prezentowania swoich poglądów w mediach publicznych. - Nie chodzi o to, żeby media publiczne były rządowe, ale rząd w mediach publicznych, obok opozycji i np. instytucji pozarządowych, musi mieć prawo do przedstawiania swojej argumentacji, a nie być tylko obiektem złośliwości i przeinaczeń. Według mnie te trzy elementy dobrej zmiany w mediach publicznych po 2015 roku - głos wykluczonych, obrona polskiej racji stanu oraz dawanie możliwości przedstawiania argumentów przez rządzących najbardziej przeszkadzają PO i reszcie opozycji i powodują taką wściekłość w postaci pomysłów likwidacji Rady Mediów Narodowych i spółek mediów publicznych oraz przeprowadzenia czystek wśród dziennikarzy - mówił Czabański.",Krzysztof Czabański,
https://wiadomosci.onet.pl/kraj/koalicja-obywatelska-w-woj-lubelskim/j8r85xj,"Małgorzata Kidawa-Błońska: mamy mocne listy, zamierzamy wygrać te wybory","Dziś od rana politycy Koalicji Obywatelskiej jeździli po województwie lubelskim w ramach akcji ""POrozmawiajmy"". Rozmawiali z mieszkańcami o zbliżających się wyborach parlamentarnych i przekonywali do tzw. ""szóstki Schetyny"". Wicemarszałek Sejmu Małgorzata Kidawa-Błońska zapowiedziała, że opozycja zamierza wygrać te wybory.","Jak informowaliśmy w piątek, w ciągu najbliższych kilku dni powinniśmy poznać listy Koalicji Obywatelskiej (Platforma Obywatelska, Nowoczesna i Inicjatywa Polska). Najprawdopodobniej wydarzy się to we wtorek. Małgorzata Kidawa-Błońska uważa, że przygotowywane listy są na tyle silne, że możliwe będzie zwycięstwo w jesiennych wyborach parlamentarnych.  - Te listy są już dopinane i mam nadzieję, że wkrótce wszyscy poznają ich skład. To są bardzo mocne listy, bo my zamierzamy te wybory wygrać, więc każda osoba, która znajduje się na listach, na pewno przysporzy jej bardzo dużo głosów – podkreśla Małgorzata Kidawa–Błońska. W pierwszej kolejności politycy KO odwiedzili targ w Mokrym. Następnie udali się do Zamościa, skąd pojechali do Kazimierza Dolnego. Później zawitali w Lublinie, gdzie tłumy ludzi uczestniczą w 10. edycji Carnavalu Sztukmistrzów. Dzień zakończą w niedalekim Lubartowie. Posłanka PO Joanna Mucha przekonuje, że rozmowy dotyczą codziennych spraw zwykłych ludzi. - Wyższe zarobki, edukacja, kwestia pomocy seniorom, służby zdrowia i czystego powietrza. Rozmawiamy o tym, że nie ma leków w aptekach, że trzeba składać dodatkowe wnioski, by nie zapłacić horrendalnej opłaty za prąd, czy o problemach w szkołach z podwójnym rocznikiem. To są prawdziwe problemy Polaków. Cały czas uzupełniamy tę naszą propozycję programową - powiedziała Joanna Mucha. Rozmowy dotyczą też m.in. 21 tez samorządowych, które zostały ogłoszone 4 czerwca w Gdańsku. Jednym z sygnatariuszy jest prezydent Lublina. - Do 31 sierpnia, do tej symbolicznej daty, chcemy wydyskutować ostateczny kształt tych tez, które będą rekomendacją do zmian modelu samorządowego, ale również do pogłębienia procesu decentralizacji i umocnienia samorządów - zapowiada Krzysztof Żuk.",Politycy PO w Lublinie,
https://wiadomosci.onet.pl/kraj/po-ostrzega-przed-podwyzkami-cen-pradu/x2j6zgv,"Politycy PO ostrzegają przed podwyżkami cen prądu. ""To skandal i hańba dla ministerstwa energii""","Dziś politycy Koalicji Obywatelskiej w całej Polsce przypominają, że w poniedziałek 27 lipca mija termin składania specjalnych oświadczeń, które mogą uchronić przed drastyczną podwyżką cen prądu. Sprawa dotyczy głównie przedsiębiorców, samorządów oraz szpitali. Bez tego ceny mogą wzrosnąć nawet o 70 proc.","Zdaniem polityków Platformy Obywatelskie działacze PiS tak bardzo skupili się na promowaniu swojego sztandarowego programu Rodzina 500 Plus, że zapomnieli poinformować o innej ważnej sprawie. W poniedziałek 27 lipca mija termin, kiedy osobiście należy złożyć u dostawcy energii oświadczenie, które zapobiegnie podwyżkom cen energii. - Do zniżki uprawnione są szpitale, jednostki finansów publicznych, mikro i mali przedsiębiorcy. Muszą sami złożyć to oświadczenie. Tak wynika z ustawy. Termin jest bardzo krótki – podkreśla Magdalena Marek, lubelska posłanka Platformy Obywatelskiej. Do dziś takie oświadczenia złożyło tylko 5 proc. uprawnionych. Samych mikro i małych przedsiębiorstw jest w Polsce ok. 2 mln. Trzeba pamiętać, że rzecz dotyczy takich firm, tylko jeśli mają podpisane umowy z dostawcami energii. Radna sejmiku woj. lubelskiego z ramienia PO jest oburzona, że tylko jej partia podjęła akcję informacyjną. - Ani Rzecznik Małych i Średnich Przedsiębiorców, ani Ministerstwo Energii, ani podmioty energetyczny nie wyszły z taką kampanią do osób uprawnionych. Może się zdarzyć, że na jednej ulicy będą trzy salony kosmetyczne i tylko jeden z nich zapłaci mniej za energię – mówi Bożena Lisowska. Politycy PO przypominają, że termin upływa w okresie, kiedy wiele osób jest na urlopach. Akurat w tej sprawie nie można wysłać pisma pocztą za pomocą listu poleconego. Ich zdaniem to celowe zagranie rządu Prawa i Sprawiedliwości, by jak najmniej podmiotów złożyło to oświadczenie. Jeżeli ktoś tego nie zrobi, to czekają go podwyżki, ale dopiero w drugim półroczu. - Mamy prąd drogi jak cholera. Jest najdroższy w regionie. W czerwcu importowaliśmy energię elektryczną od Niemców i Skandynawów w wysokości 3 gigawatów. Z jednej strony mamy ruski węgiel i potężny import energii. To, że trzeba złożyć oświadczenie jest skandalem i hańbą dla ministerstwa energii – zaznacza Włodzimierz Karpiński, wiceszef Komisji do Spraw Energii i Skarbu Państwa.",Politycy PO przed PGE,
https://wiadomosci.onet.pl/kraj/opozycja-uklada-listy-we-wtorek-mamy-poznac-liderow-koalicji-obywatelskiej/ctm0nsd,Opozycja układa listy. We wtorek mamy poznać liderów Koalicji Obywatelskiej,"Koalicji Obywatelska ciągle jest na etapie tworzenia list wyborczych. Prawdopodobnie liderów list do Sejmu poznamy w najbliższy wtorek. Joanna Mucha ma największe szanse na otrzymanie pierwszego miejsca w okręgu nr 6 (Lublin, Puławy, Kraśnik).","Platforma Obywatelska idzie do wyborów parlamentarnych tylko z Nowoczesną i Inicjatywą Polską Barbary Nowackiej. Władze partii zdecydowały o powrocie do szyldu Koalicji Obywatelskiej, który został wykorzystany w ubiegłorocznych wyborach samorządowych. Ostateczny kształt list ustalają władze PO w Warszawie. W tym tygodniu odbyły się spotkania z przedstawicielami regionów. Pierwotnie zakładano, że liderów list poznamy w piątek, ale tak się nie stanie. Wszystko wskazuje na to, że ""jedynki"", a może nawet dalsze miejsca na listach poznamy w najbliższy wtorek. Centrala chce jeszcze, by regiony wysłały ""ostateczną listę kandydatów"". Termin mija o godz. 12 w poniedziałek. W okręgu nr 6 (Lublin, Puławy, Kraśnik) największe szanse na pierwsze miejsce ma Joanna Mucha. Nie jest to zaskoczenie, ponieważ cztery lata temu posłanka PO zdobyła tu ponad 43 tys. głosów. Nieoficjalnie było wiadomo, że o pierwsze miejsce walczyła Magdalena Marek, która objęła mandat poselski w 2018 r. wskutek wyboru Wojciecha Wilka na burmistrza Kraśnika.  Według naszych informacji do pierwszej piątki brani są pod uwagę m.in. Magdalena Marek, Włodzimierz Karpiński, Marta Wcisło, Krzysztof Komorski, Michał Krawczyk i Bożena Lisowska. - Władzom partii bardzo zależy, by na liście znalazło się dużo osób z Lublina. Ma to pomóc w zdobyciu większej liczby głosów, co przełoży się na lepszy wynik. Oczywiście nie zapomnimy też o osobach z regionu - mówi nam osoba z lubelskiej PO.",,
https://wiadomosci.onet.pl/kraj/loty-marszalka-marka-kuchcinskiego-ko-sklada-wniosek-o-odwolanie/9wd24qj,Koalicja Obywatelska składa wniosek o odwołanie marszałka Kuchcińskiego,"- To bezczelne, aroganckie standardy, które pokazują, że korzyści są tylko dla PiS-u. To się skończy w październiku - oświadczył na konferencji prasowej w Sejmie Sławomir Neumann z KO. Wniosek o odwołanie Kuchcińskiego ma związek z lotami rządowym samolotem marszałka Sejmu.","- Składamy wniosek o odwołanie Marka Kuchcińskiego z funkcji marszałka Sejmu. Symbolicznie trzeba pokazać, że w normalnym państwie nie ma zgody na oligarchiczne zachowania przedstawicieli władzy - powiedział Neumann. Według wczorajszych doniesień Radia ZET, marszałek Sejmu latał z rodziną rządowym samolotem. Radio ZET dotarło do dokumentów potwierdzających sześć lotów, podczas których na pokładzie poza Kuchcińskim znajdowali się członkowie jego rodziny i oficer Służby Ochrony Państwa. Jak podkreśliło radio, nie wiadomo, czy rodzina Kuchcińskiego zapłaciła za te loty. Neumann na konferencji prasowej podkreślił, że do tej pory nie ma żadnej ""prawdziwej reakcji"" na te doniesienia ze strony PiS. - Poza idiotycznymi tłumaczeniami, że przecież jedna czy dwie osoby więcej na pokładzie nie robią większych kosztów. Prawda jest tak, że każdy taki lot do Rzeszowa, to kilkadziesiąt tysięcy złotych kosztów i marszałek Kuchciński uznał, że na koszt podatnika może swoją rodzinę obwozić tam i z powrotem - zaznaczył szef klubu PO-KO. Jak podkreślił, w ""cywilizowanych krajach takie rzeczy kończą się dymisją"". Dodał, że jego ugrupowanie liczyło na to, iż sam Kuchciński poda się do dymisji. - Jak widać standardy obowiązujące w PiS są zupełnie inne - stwierdził Neumann. Według niego, to jest ""patologia władzy"". Sławomir Nitras powiedział, że uzasadnienie do wniosku klubu PO-KO ""napisało życie"". - Mamy marszałka, który chodzi w otoczeniu sześciu strażników, któremu dziennikarze nie mogą zadać pytania, któremu poseł nie może zadać pytania - powiedział poseł. Jak ocenił, wykorzystywanie samolotu rządowego, by podróżować wraz z rodziną z weekendu do domu jest nadużyciem prawa. - To jest złamanie prawa. Ale co gorsza - pan marszałek, druga osoba w państwie, osoba, która stoi na straży powagi Sejmu, skłamał. Skłamał na pytania dziennikarzy, kiedy pytali o to, czy podróżuje z rodziną. Na piśmie Kancelaria Sejmu odpowiada, że nigdy takie przypadki nie miały miejsca. Dzisiaj słyszymy, że takich przypadków było sześć, bo sześć ujawniliśmy - mówił Nitras. Dodał, iż klub PO-Koalicja Obywatelska, oprócz odwołania marszałka Sejmu, oczekuje też informacji ile odbył tego typu lotów w tej kadencji. Dyrektor Centrum Informacyjnego Sejmu podkreślił dziś, że ""zgodnie z Regulaminem Sejmu rozpatrzenie takiego wniosku i poddanie go pod głosowanie następuje na najbliższym posiedzeniu Sejmu przypadającym po upływie siedmiu dni od dnia jego złożenia"". Jak dodał, ponieważ najbliższe posiedzenie Sejmu przypada za pięć dni (31 lipca), wniosek ""zostanie rozpatrzony w późniejszym terminie"". Kolejne posiedzenie Sejmu zaplanowane jest na 30 sierpnia. Centrum Informacyjne Sejmu odnosząc się do sprawy lotów marszałka podkreśliło w komunikacie, że każda podróż Kuchcińskiego samolotem rządowym miała charakter służbowy. Jak zaznaczono, były to ""podróże realizowane zazwyczaj w bezpośredniej styczności kalendarzowej z posiedzeniami Sejmu, co nakładało na Kancelarię Sejmu dodatkowe zadania o charakterze logistycznym"". Podkreślono też, że ""obecność dodatkowych osób na pokładzie nie wpływa w żadnej mierze na koszt przelotu"". ""Z możliwości towarzyszenia marszałkowi Sejmu w podróżach korzystają zresztą przede wszystkim reprezentanci izby, pracownicy Kancelarii Sejmu oraz funkcjonariusze Służby Ochrony Państwa, co ułatwia sprawną realizację programu podróży, a zarazem nie ma nic wspólnego z korzyściami o charakterze osobistym"" - głosi komunikat.",Sławomir Neumann,
https://wiadomosci.onet.pl/kraj/1000-zl-dla-nowozencow-pomysl-poslanki-po/jefrc07,Posłanka PO chce dać pieniądze nowożeńcom,"Posłanka PO proponuje, aby nowożeńcom na dobry start dawać 1000 zł. Jest to jej odpowiedź na informacje o tym, że fiskus może skontrolować i wyegzekwować zapłatę za prezenty ślubne.","Poseł Artur Dunin zapytał, czy skarbówka może sprawdzić prawidłowość opodatkowania prezentów komunijnych lub weselnych. Ministerstwo Finansów odpowiedziało, że od tego typu prezentów, jeśli ich wartość przekroczy kwotę wolną od podatków, należy zapłacić podatek, bo prezenty wręczane w ramach uroczystości rodzinnych również są darowizną. Jednak wiceszef KAS podkreśla, że zwykle wartość prezentów mieści się w kwocie wolnej od podatku lub droższe prezenty pochodzą od najbliżej rodziny, która jest zwolniona od podatku (o ile zgłosi taki fakt fiskusowi). W innych przypadkach jednak podatki należy zapłacić. Posłanka PO Alicja Dąbrowska na Facebooku postanowiła zareagować na te informacje. ""W sieci krążą sugestie, aby opodatkować prezenty nowożeńców. Ja proponuje, aby im dać na start 1000 zł"" - napisała. Jakie są zasady opodatkowania prezentów? Zapisy ustawy o podatku od spadków i darowizn z zasady są opodatkowane. Wyznaczono kwotę wolną od podatku, której wysokość jest zależna od stopnia pokrewieństwa osoby wręczającej prezent i obdarowanej. Kwota wynosi 9637 złotych przy pierwszej grupie podatkowej, a więc dotyczącej najbliższej rodziny: małżonka, rodziców, dziadków, pradziadków, dzieci, wnuków, prawnuków, pasierbów, ojczymów, macoch, rodzeństwa, teściów, zięcia czy synowej. Jeśli kwotę przekroczymy, to najbliższa rodzina w I grupie podatkowej może być zwolniona z należnego podatku od darowizn pod warunkiem, że w ciągu pół roku fakt otrzymania prezentów o wyższej wartości zostanie zgłoszony do urzędu skarbowego. Kwota wolna dla drugiej grupy podatkowej to 7276 złotych. Próg dotyczy dzieci siostry lub też wnuków brata, a także ciotek i wujków, zstępnych i małżonków pasierbów, małżonków rodzeństwa i rodzeństwa małżonków. Do tej grupy należą także małżonkowie rodzeństwa małżonków, małżonkowie innych zstępnych (np. mąż wnuczki). Pozostałe osoby z dalszej rodziny i niespokrewnione należą do trzeciej grupy, których wolna kwota wynosi 4902 złote. Do kwoty wolnej zlicza się darowizny od jednej, konkretnej osoby w ciągu ostatnich pięciu lat. Ewentualny podatek odprowadza się od nadwyżki przekraczającej kwotę wolną.",,
https://wiadomosci.onet.pl/tylko-w-onecie/newsletter-onetu-tomasz-sekielski-gry-uliczne/fxq9sqg,Newsletter Onetu. Tomasz Sekielski: gry uliczne,"""Najważniejszy marsz odbędzie się w październiku"" - ogłosił Grzegorz Schetyna, tłumacząc w swoim zawiłym i zagmatwanym stylu, dlaczego politycy PO nie wezmą udziału w planowanym na sobotę w Białymstoku ""marszu przeciwko przemocy"", który jest odpowiedzią liderów formacji lewicowych na wydarzenia, do jakich doszło w stolicy Podlasia podczas Marszu Równości. Przewodniczący Platformy Obywatelskiej z jednej strony powiada, że ""dzisiaj musimy protestować codziennie na ulicach przeciwko takim zachowaniom"", ale zaraz dodaje - ""nie będziemy wpisywać się w grę i scenariusz przygotowany na Nowogrodzkiej. Dzisiaj PiS z tych demonstracji i spraw mniejszości chce zrobić główny wątek kampanii wyborczej"". Partia Schetyny zaś chce dyskutować o drożyźnie, szpitalach i smogu, dlatego politycy Platformy będą trzymać się z dala od Białegostoku - pisze dziś w newsletterze Tomasz Sekielski.","Można oczywiście uznać zachowanie PO za pragmatyczne, ale równie dobrze można je określić jako oportunistyczne. Tak czy inaczej, żadna z tych dwóch opcji nie przynosi dziś chluby politykom Platformy, dziś bowiem jest czas na jasne i stanowcze deklaracje poparte czynami. Dziś uczciwy polityk musi wybrać, czy jest po stronie bitych, czy bijących. Czy opowiada się za wolnością i tolerancją, czy też za ksenofobią i nienawiścią? To nie jest czas na kalkulacje, ale na bycie przyzwoitym. Tomasz Sekielski jest autorem Informacyjnego Newslettera Onetu – zapisz się już dziś!Tu znajdziesz formularz. Ważny list byłego duchownego, profesora Stanisława Obirka, do Metropolity Białostockiego - ""[…] bolesna lekcja ognia nienawiści, który zapłonął w Twoim mieście i do którego bezwiednie zapewne dolałeś oliwy, niczego Cię nie nauczyła."" Do Metropolity Białostockiego i pozostałych kościelnych hierarchów apeluje też Szymon Hołownia, publicysta pochodzący z Białegostoku - ""jeśli chcecie odzyskać moralne prawo do protestów przeciw deprawacji dorosłych i seksualizacji dzieci, rozprawcie się najpierw do spodu i do bólu z deprawacją i seksualizacją, którą prowadzili wasi obecni lub byli podwładni"". Po atakach na białostocki Marsz Równości Rzecznik Praw Obywatelskich prosi premiera o wyjaśnienia - ""Mam bowiem obawy, że brak stanowczej reakcji władzy publicznej może w niedługim czasie doprowadzić do poważnej i niepożądanej eskalacji napięć społecznych"". Jednocześnie Adam Bodnar przygotowuje się do zaskarżenia do sądów administracyjnych uchwał samorządów dot. ideologii LGBT. Molestowanie żołnierek, mobbing i nielegalna inwigilacja czyli kolejna afer w Żandarmerii Wojskowej. Wojskowy prokurator wydaje kolejne decyzje na niekorzyść pokrzywdzonych żołnierzy z Żandarmerii Wojskowej, których historie opisał Onet. Najbardziej opornie idzie mu sprawa przeciwko sygnaliście mjr. Robertowi Pankowskiemu.",Autorem dzisiejszego newslettera jest Tomasz Sekielski,
https://wiadomosci.onet.pl/kraj/rz-politycy-szukaja-elektoratu/ztsd4jl,"""Rz"": politycy szukają elektoratu","W poniedziałkowej ""Rzeczpospolitej"" Michał Kolanko przygląda się temu, jak poszczególne partie polityczne przygotowują się do jesiennych wyborów i jak zamierzają przekonać do siebie głosujących.","Jak przypomina ""Rz"", w ten weekend polityków PSL można było spotkać w centralnej Polsce. Lider partii, Władysław Kosiniak-Kamysz w miejscowości Piątek mówił o budowanej przez siebie Koalicji Polskiej. – Podjęliśmy tę decyzję, bo wsłuchaliśmy się w głos ludu. W głos tych wszystkich, którzy mówili: idźcie swoją drogą, bądźcie odważni, miejcie swoje cele. Macie swoją tradycję, macie też nowoczesność - podkreślał. PO spędziła weekend ""w terenie"" - Grzegorz Schetyna odwiedził Małopolskę, a Bartosz Arłukowicz i Katarzyna Lubnauer pojechali na Podkarpacie. Schetyna ponowił zaproszenie do debaty skierowane do Jarosława Kaczyńskiego. Lewica, czyli SLD, Razem i Wiosna, wciąż dopracowuje szczegóły organizacyjne. W przyszłym tygodniu poda, czy startuje jako komitet wyborczy czy jako koalicja. Jak podaje ""Rz"", PiS wybrał strategię piknikową: w ten weekend w całej Polsce odbyły się pikniki z udziałem najważniejszych polityków PiS (prezesa PiS Jarosława Kaczyńskiego, premiera Mateusza Morawieckiego i byłej premier Beaty Szydło). Politycy podkreślali własną wiarygodność i jej brak u polityków opozycji. Obóz Zjednoczonej Prawicy ma skończyć pracę nad listami wyborczymi w przyszłym tygodniu. Źródło: ""Rzeczpospolita""","Siemianowice Śląskie, 21.07.2019. Premier Mateusz Morawiecki podczas Pikniku Rodzinnego #DobryCzasPL w Parku Tradycji",
https://wiadomosci.onet.pl/kraj/wybory-do-parlamentu-2019-marcin-horala-o-debacie-kaczynski-schetyna/kflpjp3,Marcin Horała o debacie Kaczyński - Schetyna: nie urządza się meczów zespołów ekstraklasy z okręgówką,"- Nie spodziewałbym się debaty prezesa PiS Jarosława Kaczyńskiego z liderem PO Grzegorzem Schetyną; nie urządza się meczów zespołów ekstraklasy z okręgówką - powiedział dziś poseł PiS Marcin Horała. Ocenił, że program Koalicji Obywatelskiej jest niewiarygodny i niewykonalny.","Wczoraj przewodniczący PO Grzegorz Schetyna podczas wizyty w Małopolsce wezwał prezesa PiS Jarosława Kaczyńskiego do debaty. Schetyna odniósł się do słów lidera PiS, który mówił wczoraj w Chełmie, że ""wiarygodność to warunek funkcjonowania dobrej demokracji"", a jeżeli ""jest tak, że mamy wybory, mamy kampanię, i różni ludzie, różne partie coś zapowiadają, coś obiecują, a później tego nie wykonują, to ta demokracja jest w istocie fikcją"". - To jest po prostu oszustwo, a nie żadna demokracja – powiedział Kaczyński. Komentując tę wypowiedź Schetyna wskazał, że PiS nie ma odpowiedzi na sześć punktów programowych KO. - Są bezradni – mówię o politykach PiS - i dlatego atakują, są agresywni. Namawiałbym prezesa Kaczyńskiego, żeby, jak już wróci z wakacji, przyjął propozycję debaty – zaproponował Schetyna. Poseł Horała pytany dziś w Polsat News, czy Kaczyński odpowie pozytywnie na zaproszenie lidera PO, odparł: ""To jest oczywiście pytanie do Jarosława Kaczyńskiego, a nie do mnie"". Jednocześnie podkreślił, że nie spodziewałby się takiej debaty. - Nie urządza się meczów zespołów ekstraklasy z okręgówką - to by się po prostu źle skończyło - stwierdził Horała. Dopytywany, kto w tym przypadku jest ekstraklasą, a kto okręgówką, poseł PiS powiedział: ""Myślę, że to jest dość oczywiste - różnica formatów jest tak oczywista. Nie muszę tutaj mówić, kto jest kim"". Horała ocenił również, że przedstawiony przez Schetynę tzw. sześciopak, czyli pakiet kilkunastu propozycji Koalicji Obywatelskiej, ujętych w sześciu hasłach - jest ""niewiarygodny"". - Dlatego nie ma z czym za bardzo dyskutować. To (program KO) jest niewykonalne i wewnętrznie sprzeczne - dodał. Szef Platformy Obywatelskiej w ubiegły weekend, w wystąpieniu podczas forum programowego Koalicji Obywatelskiej, przedstawił sześć głównych zmian, których Polska ""pilnie potrzebuje, a Polacy się ich domagają"". Na tzw. ""szóstkę Schetyny"" składają się propozycje zmian w obszarach: ""wolności i demokracji"", ""przyjaznej szkoły"", ""czystego powietrza i wody"", programy ""wyższa płaca"" oraz ""europejska ochrona zdrowia"", a także program dla seniorów. Schetyna opowiedział się ponadto za zniesieniem zakazu handlu w niedziele oraz związkami partnerskimi.",Marcin Horała,
https://wiadomosci.onet.pl/kraj/grzegorz-schetyna-promuje-swoja-szostke-w-tarnowie-konieczne-podwyzki-dla-nauczycieli/tqnrh0p,"Grzegorz Schetyna promuje swoją ""szóstkę"" w Tarnowie. Konieczne podwyżki dla nauczycieli","Dziś w Tarnowie odbyła się konferencja prasowa, w której udział wziął Grzegorz Schetyna - Chcemy rozmawiać z ludźmi, pytać, co jeszcze trzeba dołożyć do sześciopaku; każda taka rozmowa ma sens, bo to inwestycja w dobry program, który ma służyć ludziom - mówił lider PO.","- Jesteśmy tutaj dlatego, że prowadzimy akcję ""POrozmawiajmy"". Jesteśmy tutaj, aby rozmawiać o tych najważniejszych sprawach, aby słuchać, aby się przyglądać, pytać, co jest ważne dzisiaj, żebyśmy mogli w jeszcze lepszy sposób zainwestować w nasz sześciopak programowy, ten który przejęliśmy tydzień na forum programowym - mówił mediom Schetyna. Jak dodał, ten sześciopak jest dzisiaj ""fundamentem naszego politycznego, wyborczego programu"". - Ale chcemy rozmawiać z ludźmi: z Polkami, z Polakami, pytać, co jeszcze trzeba dołożyć, co trzeba dodać. Każda taka rozmowa ma sens, to są ważne rozmowy, bo to jest inwestycja w dobry program, który ma służyć ludziom - oświadczył. Schetyna dodał, że politycy ugrupowania przyjechali do Tarnowa również, by ""podkreślać, że współpraca z samorządowcami, inwestycja w samorząd, w to żeby władza była blisko ludzi, mogła rozwiązywać ludzkie problemy, pochylać się na ludzkimi sprawami, to jest dzisiaj wyzwanie dla polskiej polityki i Koalicji Obywatelskiej, dla PO. W trakcie konferencji prasowej Schetyna nawiązał też do zmian w oświacie, które wprowadził rząd PiS. - Zrujnowanie kompletnego systemu polskiej szkoły, dzisiaj za niego będziemy płacić my wszyscy: rodzice, dzieci, samorządowcy - mówił. Wskazał, że dla Platformy ważna jest kwestia reformy polskiej szkoły, ""wysłuchania problemów, obietnica zobowiązania się, że będziemy tę kwestię intensywnie naprawiać"". Ten proces naprawy - jak zaznaczył - będzie trwał bardzo długo, ale ""nie zrobimy tego bez samorządowców, rodziców, nauczycieli, bez wsparcia i aktywności uczniów"". Mówił też o konieczności wprowadzenia podwyżek dla nauczycieli, które Platforma obiecała zrealizować. - Te oczekiwania muszą być zrealizowane, bo nauczyciele muszą lepiej zarabiać, ale to samorządowcy muszą o tym decydować, w jaki sposób będą zorganizowane szkoły, w jaki sposób podejmować decyzje, które te kwestie wszystkie ustalają - powiedział Schetyna. Szef Platformy Obywatelskiej w miniony weekend w wystąpieniu podczas forum programowego Koalicji Obywatelskiej przedstawił sześć głównych zmian, których Polska ""pilnie potrzebuje, a Polacy się ich domagają"". Na tzw. ""szóstkę Schetyny"" składają się propozycje zmian w obszarach: ""wolności i demokracji"", ""przyjaznej szkoły"", ""czystego powietrza i wody"", programy ""wyższa płaca"" oraz ""europejska ochrona zdrowia"", a także program dla seniorów. Schetyna opowiedział się ponadto za zniesieniem zakazu handlu w niedziele oraz związkami partnerskimi.",,
https://wiadomosci.onet.pl/kraj/iwona-hartwich-startuje-do-sejmu-z-list-ko-grzegorz-schetyna-komentuje/rb0zr1h,Grzegorz Schetyna komentuje start Iwony Hartwich z list KO,"Grzegorz Schetyna skomentował informacje, że z list Koalicji Obywatelskiej wystartuje Iwona Hartwich. Lider PO ocenił, że jest to ""zaszczyt budować KO z takimi wspaniałymi ludźmi"".","""To zaszczyt, że #KoalicjaObywatelska budujemy z takimi wspaniałymi ludźmi jak Iwona Hartwich. Będą z nami kolejni społecznicy, aktywiści i samorządowcy. Razem zbudujemy lepszą do życia Polskę"" - napisał Schetyna na Twitterze. Wczoraj wieczorem portal rp.pl poinformował, że Iwona Hartwich ""liderka strajku niepełnosprawnych i ich opiekunów w Sejmie, zdecydowała o wejściu do polityki"". ""W jesiennych wyborach parlamentarnych wystartuje z list Koalicji Obywatelskiej"" - czytamy. Jak przypomniano, Hartwich podczas strajku niepełnosprawnych i ich opiekunów zapewniała, że nie jest to strajk polityczny, a ona nie chce mieć z polityką do czynienia. Jednak, jak zaznaczono, ""już w ubiegłym roku stwierdziła, że po 40 dniach protestu w Sejmie zmieniła zdanie"". Rp.pl zwraca uwagę, że liderka protestu niepełnosprawnych i ich opiekunów mówiła wtedy, że ""w Sejmie nie ma mocnego głosu w obronie niepełnosprawnych, więc jeśli dostanie taką propozycję - przyjmie ją"". O swoim starcie w jesiennych wyborach Hartwich poinformowała wczoraj na Facebooku, gdzie opublikowała okładkę toruńskich ""Nowości"" ze swoim, między innymi, zdjęciem. Portal przypomniał także, że jej syn, niepełnosprawny Jakub, w ostatnich wyborach samorządowych został wybrany w Toruniu radnym.",Grzegorz Schetyna,
https://wiadomosci.onet.pl/kraj/wybory-parlamentarne-2019-szef-po-grzegorz-schetyna-o-koalicji-z-psl/p2mwzk9,Grzegorz Schetyna o sojuszu z PSL,"- To on (szef PSL - red.) podjął decyzję o opuszczeniu koalicji – mówi w rozmowie z ""Gazetą Wyborczą"" lider PO Grzegorz Schetyna. - Nie rozumiem tej decyzji, bo uważałem – i mówiłem o tym bardzo jasno – że trzeba wzmacniać, trzeba rozszerzać zjednoczoną opozycję - dodał.","W rozmowie z ""GW"" stwierdzono, że sojusz z PSL był już ""prawie dopięty"". Na pytanie, co się stało na ostatniej prostej, Schetyna odparł: ""dobre pytanie, ale adresatem jest prezes Kosiniak-Kamysz"". - To on podjął decyzję o opuszczeniu koalicji – dodał. - Nie rozumiem tej decyzji, bo uważałem – i mówiłem o tym bardzo jasno – że trzeba wzmacniać, trzeba rozszerzać zjednoczoną opozycję. Trzeba tej formule dać szansę. PSL jej nie dał, w żadnym wariancie. Także w wariancie koalicji Platforma-PSL – wskazał lider PO. Pytany, czy jego zdaniem decyzja PSL ma ""jakieś drugie dno"", Schetyna wskazał w odpowiedzi, że ""korytarze sejmowe są pełne różnych opowieści o scenariuszach politycznych pisanych na przeszłości"". - Czy PSL wybiera koalicję z PiS-em? Takie pytania są zadawane. Ja nie chcę na nie odpowiadać, bo to mnie dzisiaj już kompletnie nie zajmuje. Ja chcę budować Koalicję Obywatelską z ludźmi, nie z partiami politycznymi. Nie może wciąż chodzić o to, ile kto ma miejsc na listach, tylko o program, który przedstawialiśmy kilka dni temu: wyższe płace, czyste powietrze, pomoc seniorom, związki partnerskie – mówił Grzegorz Schetyna. W rozmowie wskazano też na możliwość, że opozycja ""zacznie sobie skakać do gardeł"". - Przynajmniej w Senacie powinniśmy stworzyć formułę niekonfrontacyjną, która wyeliminuje możliwość walki kandydatów partii opozycyjnych, żeby nie doprowadzić do takiej sytuacji, która miała miejsce w 2015 roku, że przez to, że opozycja przedstawiała swoich kandydatów i prowadziła oddzielne kampanie, wygrywali bardzo często ludzi z PiS. Tego trzeba uniknąć. To możliwe i konieczne – ocenił przewodniczący Platformy Obywatelskiej.",Grzegorz Schetyna,
https://wiadomosci.onet.pl/kraj/wybory-parlamentarne-2019-terlecki-komentuje-decyzje-po-o-starcie-jako-koalicja/t40hc0x,Ryszard Terlecki: wielotygodniowe rozmowy opozycji skończyły się politycznym blamażem,"- To smutny finał - ocenił szef klubu PiS Ryszard Terlecki. Jak dodał, dla PiS formuła startu opozycji w wyborach jest ""bez znaczenia"", ponieważ ugrupowanie jest przygotowane do wyborów i zwycięży.","Lider PO Grzegorz Schetyna poinformował, że Platforma do wyborów parlamentarnych idzie jako Koalicja Obywatelska (tworzona przez PO, Nowoczesną i Inicjatywę Polską) poszerzona o społeczników, ekspertów i samorządowców. Decyzję PO komentował szef klubu PO Ryszard Terlecki na konferencji prasowej. - Wszystko wskazuje na to, że po wielu tygodniach bardzo pasjonującego serialu pt. ""tworzymy koalicję"", skończyło się to politycznym blamażem - ocenił wicemarszałek Sejmu. - Żadnej koalicji nie ma, Koalicja Obywatelska idzie sama z obywatelami, którzy dostaną jakieś gorsze miejsca. Zobaczymy, co to za obywatele i co to za miejsca - mówił Terlecki. - Jednym słowem takie wrażenie, że Polska czeka na wynik tych wielotygodniowych rozmów, kończy się smutnym finałem, rozmowy do niczego nie doprowadziły i partie idą osobno - dodał. - Czy to jest dobra wiadomość, czy nie? Dla nas to raczej bez znaczenia, jesteśmy przygotowani na każdy wariant, mamy program, mamy liderów list, jutro będziemy rozmawiać już o szczegółach - wskazywał Terlecki. Zaznaczył, we wtorek Komitet Polityczny PiS zatwierdzi listy wyborcze. - Jesteśmy przygotowani do wyborów, zwyciężymy - dodał.",Ryszard Terlecki i Jarosław Kaczyński,
https://wiadomosci.onet.pl/kraj/komisja-ds-vat-zlozy-zawiadomienie-do-prokuratury/keed6wh,Komisja ds. VAT złoży zawiadomienie do prokuratury,"Sejmowa komisja śledcza ds. VAT złoży zawiadomienie o podejrzeniu popełnienia przestępstwa przez b. ministra finansów Jana Vincenta Rostowskiego i b. wiceministrów finansów: Andrzeja Parafianowicza, Macieja Grabowskiego i Jacka Kapicę.","Wniosek, który w tej sprawie złożył przewodniczący komisji Marcin Horała (PiS), został przyjęty stosunkiem głosów pięć do dwóch. Przed głosowaniem Horała stwierdził, że podejrzenie dotyczy ""wytworzenia sytuacji, gdy jednocześnie zniesiono obowiązek składania zabezpieczeń w procedurach importowych i uproszczonych, a Polska nie przystąpiła wówczas do sieci Eurofisk"". Zbigniew Konwiński (PO-KO) argumentował przed głosowaniem, że w zawiadomieniu brak jest kwoty uszczuplenia, brak wskazanych przepisów, które zostały złamane, a jest ono oparte na pojedynczych pismach urzędników MF, w których wyrażali swoje wątpliwości. - Komisja uznaje, że jak wiceminister nie posłuchał urzędnika, to popełnił przestępstwo - stwierdził Konwiński. Podkreślał, że nie było obowiązku i terminu przystąpienia do Eurofisk. Jak dodał, jeżeli Rostowskiemu zarzuca się zaniechanie przystąpienia do Eurofisk, to analogiczny zarzut może być stawiany w przyszłości rządowi PiS za nieprzystąpienie do prokuratury europejskiej, która ma się zajmować także przestępstwami finansowymi. W odpowiedzi Horała określił argumenty Konwińskiego mianem ""manipulacji"", polegającej na tym, że ""z zawiadomienia zawierającego zespół współgrających działań, które razem prowadziły do określonego efektu"" wyciąga się jedno działanie, które samo w sobie nie było przestępstwem. - Ale było niezbędne do osiągnięcia końcowego efektu - dodał. Komisja śledcza ds. VAT została powołana na początku lipca 2018 roku. Ma zbadać i ocenić prawidłowość działań rządów PO-PSL związanych z zapewnieniem dochodów z VAT i akcyzy oraz ewentualne zaniedbania w tym zakresie. Bada okres od grudnia 2007 r. do listopada 2015 r. Zgodnie z uchwałą Sejmu powołującą komisję, jej prace mają odnosić się w szczególności do działań, zaniedbań i zaniechań m.in. członków rządu, ""w szczególności ministra właściwego do spraw budżetu, finansów publicznych i instytucji finansowych, i podległych im funkcjonariuszy publicznych"".",Posiedzenie komisji śledczej ds. VAT,
https://wiadomosci.onet.pl/kraj/wybory-parlamentarne-2019-platforma-obywatelska-wystartuje-jako-koalicja-obywatelska/5n125mk,"Platforma Obywatelska wystartuje jako Koalicja Obywatelska, ""ale nie koalicja partii""","- Idziemy jako koalicja tych wszystkich, którzy podzielają nasz światopogląd - powiedział Grzegorz Schetyna. - Każdy wynik powyżej 38,5 proc. będzie dla mnie sukcesem - dodał. Lider Platformy powiedział, że koalicja nie będzie porozumieniem partyjnym. Tym samym SLD jako ugrupowanie nie znajdzie się na listach wyborczych.","- Znaleźliśmy nową formułę politycznej ekspresji. Chcemy koalicji demokratów i patriotów. Na naszych listach zmieszczą się wszyscy ci, którzy będą nam pomagać zmieniać Polskę - mówił Schetyna. Platforma chce, by na listach znalazło się miejsce dla społeczników, ekspertów i samorządowców. - Zapraszamy do tej formuły, wszyscy się zmieszczą, ale formuła partyjna się zakończyła. Decyzja PSL kończy historię Koalicji Europejskiej - przekazał Schetyna. Lider PO podkreślał też, że istotne jest dla niego, by do Senatu nie iść przeciwko ludowcom. Schetyna zapowiedział, że 26 lipca przedstawi listy wyborcze. - Program przedstawiłem w sobotę, to podstawa, wokół niego będziemy budować koalicję. Będziemy tam dodawać ważne rzeczy, które będą wynikać z obecnej pracy i głosu środowisk, które zapraszamy do Koalicji Obywatelskiej - powiedział szef Platformy. - Nie ma alternatywy dla największej partii opozycyjnej w bloku, który ma pokonać PiS. Dlatego mówimy o szerokiej formule. Na tej płaszczyźnie będziemy budować nową polityczną jakość - zapewnia Schetyna. - Zależy nam na tym, by dotrzeć do Polek i Polaków, którzy mają dystans do polityki. To wielkie wyzwanie, które dziś podejmujemy - dodał. Prezes PSL Władysław Kosiniak-Kamysz przed kilkoma dniami ogłosił, że ludowcy idą do wyborów samodzielnie jako PSL - Koalicja Polska. - PSL ogłosił swoje stanowisko. Chce startować jako lista PSL. Z tego punktu widzenia budowanie koalicji staje się coraz trudniejsze, jeśli nie niemożliwe. (...) Niestety dziś PSL zostawia za sobą projekt szerokiej zjednoczonej opozycji i wybiera drogę samodzielną. Jestem przekonany, że zwyciężył w PSL nurt współpracy z PiS - oceniał Mariusz Witczak (PO). Od polityków Platformy i Sojuszu można było usłyszeć, że rozmowy liderów obu ugrupowań utknęły w martwym punkcie i rozbijają się o kształt list wyborczych. Chodzi zarówno o liczbę żądanych przez SLD miejsc ""biorących"" na listach, jak i nazwiska proponowanych kandydatów. - SLD proponuje nam na listy takie osoby, jak Joanna Senyszyn, Marek Dyduch czy Jerzy Jaskiernia. Nie ma na to zgody - powiedział bliski współpracownik szefa PO Grzegorza Schetyny. Źródło: PAP, Onet",Grzegorz Schetyna,
https://wiadomosci.onet.pl/kraj/killion-munyama-w-onet-rano-prawie-45-proc-mlodych-ludzi-mieszka-z-rodzicami/vdsf2qm,"Killion Munyama w ""Onet Rano."": Prawie 45 proc. młodych ludzi mieszka z rodzicami","Gościem Bartosza Węglarczyka w ""Onet Rano."" był poseł PO Killion Munyama. Podczas rozmowy poruszono m.in. temat zerowego PIT-u dla osób poniżej 26 roku życia. - Prawie 45 proc. młodych ludzi mieszka dziś z rodzicami, z uwagi na to, że nie mają innego dachu nad głową. Jeśli młodszy człowiek, który ma 24 lata, ma większy dochód niż ktoś, kto ma 30 lat, to jest to trochę dyskryminacja - skomentował gość programu.",,,
https://wiadomosci.onet.pl/kraj/wybory-parlamentarne-2019-klopotek-idziemy-sami-jako-psl/6wxdzh3,"Eugeniusz Kłopotek: idziemy sami, jako PSL; nas w bloku od Sasa do lasa nie będzie","- Idziemy sami do wyborów parlamentarnych, jako PSL, bo prawo wyborcze nie pozwala na dopisek Koalicja Polska, ale taka nazwa będzie na naszych materiałach informacyjnych - powiedział Eugeniusz Kłopotek (PSL). - Nas w bloku od Sasa do lasa nie będzie - zapewnił.","- Kamień z serca mi spadł, gdy w piątek prezes Władysław Kosiniak-Kamysz ogłosił koniec rozmów i że idziemy samodzielnie - powiedział działacz ludowców w wywiadzie dla PR24. - Ostatecznie na obwieszczeniach urzędowych, wyborczych czy na karcie do głosowania zgłosimy Komitet Wyborczy Polskiego Stronnictwa Ludowego, natomiast na naszych materiałach propagandowych będzie ten dopisek Koalicja Polska - wyjaśnił. Tłumaczył, że Koalicja Polska jest po to, by próbować gromadzić wokół Polskiego Stronnictwa Ludowego inne osoby, którym program i wartości ludowe są bliskie. - Mamy już określone nazwiska, które do nas przyszły i prawdopodobnie wspólnie razem wystąpimy w jesiennych wyborach parlamentarnych - podkreślił. - U mnie w województwie kujawsko-pomorskim mamy już kilka osób zdeklarowanych pójść z nami, którzy do tej pory nie byli ani członkami Polskiego Stronnictwa Ludowego, ani nie utożsamiali się z PSL, ale są umiarkowanymi w poglądach politycznych i chcą pójść z nami - mówił. Według niego wejście do szerokiej koalicji oznaczało rozmycie tożsamości PSL. Przypomniał, że przepowiadał to już przed wyborami europejskimi, ""co się zresztą sprawdziło, kiedy przyszło nam się tłumaczyć często za nie swoje winy, za nie swoje grzechy"". Kłopotek uważa, że lidera PO Grzegorza Schetynę interesował tylko jeden szeroki blok - od lewa do prawa - od Sasa do lasa - ""w związku z tym nas tam nie będzie"" - zapewnił poseł Stronnictwa. Pytany, czy decyzja o samodzielnym starcie - wbrew planom PO - może oznaczać zbliżenie z PiS w samorządach - np. sejmikach wojewódzkich powiedział, że ""jeżeli Platforma nie zaprzestanie ataków na PSL, takie głosy mogą się pojawiać coraz częściej"". Dodał jednak, że jego zdaniem PSL nie powinien tego robić. - Nie powinniśmy tego robić; trzeba być fair w polityce - powiedział. - To jest kusząca propozycja, ale ja jednak uważam, że jeszcze honor w polityce też powinien nas obowiązywać - dodał.",Eugeniusz Kłopotek,
https://wiadomosci.onet.pl/tylko-w-onecie/krzysztof-brejza-nie-pozwolimy-aby-pis-skazal-polakow-na-glodowe-emerytury/rs8v1e1,"Szef sztabu PO: nie pozwolimy, aby PiS skazał Polaków na głodowe emerytury","Krzysztof Brejza był gościem Jarosława Kuźniara w programie ""Onet Rano."". Szef sztabu PO wypowiedział się m.in. na temat przyznania przez Grzegorza Schetynę, że podwyższenie wieku emerytalnego było błędem. Jednak według wielu ekspertów jego obniżenie jest niemożliwe ze względu na starzejące się społeczeństwo. Chcesz dowiedzieć się więcej? Kliknij tutaj: vod.pl.",,,
https://wiadomosci.onet.pl/kraj/krzysztof-brejza-w-onet-rano-psl-wpadl-w-chocholi-taniec/740nbkl,"Krzysztof Brejza w ""Onet Rano."": PSL wpadł w chocholi taniec","Gościem Jarosława Kuźniara był poseł Platformy Obywatelskiej, który przekonywał, że wciąż nie jest za późno na wspólny start w jesiennych wyborach z PSL. - W interesie zjednoczonej opozycji jest to, żebyśmy powtórzyli projekt szerokiej opozycji - uważa Brejza.",,,
https://wiadomosci.onet.pl/kraj/sprawa-koalicji-psl-z-po-kosiniak-kamysz-czas-dyskusji-minal/c1eh881,PSL: sprawa rozmów z PO zamknięta,"- Czas dyskusji minął - mówi prezes PSL Władysław Kosiniak-Kamysz pytany, czy będzie prowadzić jeszcze jakieś rozmowy z liderem PO Grzegorzem Schetyną. Startujemy z najbliższymi sojusznikami jako Koalicja Polska - dodał. Sprawa rozmów z PO jest zamknięta - mówi też Marek Sawicki.","- W piątek daliśmy oświadczenie, starujemy jako Polskie Stronnictwo Ludowe, budujemy Koalicję Polską - tak Kosiniak-Kamysz odpowiedział na pytanie, czy będzie prowadzić jeszcze jakieś rozmowy w sprawie koalicji wyborczej z liderem PO Grzegorzem Schetyną. - Czas dyskusji minął - dodał. Zaznaczył, że już prowadzi rozmowy z potencjalnymi partnerami Koalicji Polskiej. Nie chciał komentować słów marszałka województwa mazowieckiego i wiceprezesa PSL Adama Struzika, który dziś odniósł się na Twitterze do zbliżających się wyborów parlamentarnych i sytuacji opozycji. ""Jeszcze nie jest za późno! Gdy PiS chcąc zdominować samorządy wprowadził w 2006 roku blokowanie list doszło do porozumienia PO-PSL. Wygraliśmy wybory i po wyborach parlam. 2007 utworzyliśmy koalicję 2007-15. Teraz podobne wyzwanie. Tylko koalicja PO-PSL może przeciwstawić się PiS"" - napisał. Podobne stanowisko jak prezes zaprezentował w były minister rolnictwa Marek Sawicki. - Sprawę (rozmów z PO - red.) uważamy za zamkniętą"" - powiedział. - Marszałek Struzik może pisać, ale to są jego osobiste oceny - dodał. - Decyzję w piątek podjęliśmy i w tej chwili rozmawiamy już z partnerami z Koalicji Polskiej - podkreślił Sawicki. Przypomniał, że 2007 roku PiS w sondażach też prowadził, a opozycja wtedy poszła na trzech listach i ""PiS nie doszedł do władzy"". - Ciągle zapominamy o tym, że w elektoracie trzeba łowić na kilka sieci, a nie na jedną - zaznaczył Sawicki. - Jak się łowi na kilka sieci w różnych miejscach jest szansa, że w tych wszystkich sieciach coś będzie. Ale jeśli jedną wielką sieć rozłożymy w miejscu, gdzie nie ma ryb to co z tego, że ona będzie wielka, jak może się na koniec okazać, że jest mniej pełna niż druga sieć - mówił. Podkreślił, że z PO ludowcy chcą się porozumieć w sprawie wspólnych kandydatów do Senatu, nie chcą też prowadzić wojny w ramach kampanii. Przyznał, że PSL w kampanii ""nie będzie miał łatwo ani od jednych, ani od drugich"". - PiS doskonale rozumie, że to co my proponujemy jest większym dla nich zagrożeniem, niż mielibyśmy iść na wspólnej liście z Platformą, spodziewamy się więc dużego ataku ze strony PiS - powiedział Sawicki. Decyzja PSL powoduje, że Platforma musi podjąć decyzję, czy wziąć na listy pozostałych partnerów z Koalicji Europejskiej, czyli SLD i Zielonych, czy też nie. Politycy PO w nieformalnych rozmowach w kuluarach Forum Programowego wypowiadali się raczej - w przypadku ostatecznego rozbratu z PSL - za startem wyłącznie w formule Koalicji Obywatelskiej. Największym problemem dla niektórych z nich jest SLD. Lider Sojuszu Włodzimierz Czarzasty mówił dziś w Polsat News, że opowiada się za szerokim porozumieniem, ale zastrzegł, że nie będzie prowadził już żadnych rozmów. Zapowiedział, że jeśli projekt szerokiej koalicji ""przez ludzi nierozsądnych zostanie rozbity"", SLD będzie tworzyć własny blok. Mniej kontrowersji niż SLD budzą w PO Zieloni. Współprzewodnicząca tej partii Małgorzata Tracz powiedziała PAP, że jeśli PO odrzuci SLD, a zaprosi ich, będą się zastanawiać, który blok wybrać: czy Koalicję Obywatelską, czy blok lewicowy. Przyznała, że porozumienie z lewicą może oznaczać, że będzie to start z list SLD, a Zielonym zależy na formule koalicyjnej, by mogli prezentować swoje logo i pewną odrębność programową. - Rozmawiamy ze wszystkimi, czekamy na to, jakie powstaną bloki i jaka będzie w nich rola Zielonych. Rada Krajowa zdecyduje wtedy, która z opcji bardziej umożliwi realizację naszego programu w przyszłym parlamencie - powiedziała Tracz. Decyzję w sprawie formuły przyszłej koalicji zarząd PO ma podjąć w środę.",Władysław Kosiniak-Kamysz,
https://wiadomosci.onet.pl/kraj/wlodzimierz-czarzasty-jezeli-projekt-szerokiej-koalicji-zostanie-rozbity-w-czwartek/43mfvlf,"Czarzasty: jeżeli projekt szerokiej koalicji zostanie rozbity, w czwartek zacznę tworzyć blok lewicowy","Jeżeli projekt szerokiej koalicji przez ludzi nierozsądnych zostanie rozbity, w czwartek zacznę tworzyć blok lewicowy - zapowiedział szef SLD Włodzimierz Czarzasty. Podkreślił, że opowiada się za szerokim porozumieniem i zapowiedział, że nie będzie prowadził już żadnych rozmów.","Lider PO Grzegorz Schetyna zapowiedział w piątek, że Platforma wystartuje w jesiennych wyborach do Sejmu i Senatu jako część Koalicji Obywatelskiej, którą jak dotąd współtworzą PO, Nowoczesna i Inicjatywa Polska Barbary Nowackiej. W KO ma się znaleźć miejsce zarówno dla lewicy, jak i konserwatystów. Szef PSL Władysław Kosiniak-Kamysz poinformował w piątek wieczorem, że jego ugrupowanie do wyborów parlamentarnych buduje Koalicję Polską. Według ludowców, tylko dwa bloki: centrowy - w tym widzą się ludowcy - i lewicowy, mają szansę pokonać PiS w wyborach. Jak powiedział, Stronnictwo nie dostrzega w kierownictwie PO chęci do budowy bloku centrowego. W środę zbierze się Zarząd Krajowy Platformy Obywatelskiej, który podejmie ostateczną decyzję, co do formuły startu w wyborach parlamentarnych. Dziś w Polsat News Czarzasty został zapytany, czy decyzja PSL o budowaniu Koalicji Polskiej oznacza koniec szans na koalicję wyborczą, w której skład weszłyby: PO, Nowoczesna, SLD i PSL. - Ja w tę koalicję wierzę, oceniam ją pozytywnie, nieraz to mówiłem, i będę ostatnim podmiotem, który z tej koalicji wyjdzie - odpowiedział. Jak podkreślił, stworzonej na eurowybory Koalicji Europejskiej, którą SLD współtworzyło z PO, Nowoczesną, PSL i Zielonymi, zabrakło do PiS 7 proc. - To był fantastyczny wynik. Ta struktura trwała trzy miesiące. Pytanie jest takie: czy jest w stanie przez najbliższe 2,5 miesiąca powstać cokolwiek silniejszego od tej struktury? Nie jest - uważa szef SLD. POLECAMY: Grzegorz Schetyna: usuniemy śmietnik bezprawia - Dlaczego to będzie ważny tydzień? Dlatego, że jeżeli nie pójdziemy wspólnie, to na pewno PiS wygra - ocenił Czarzasty. - Jeżeli PSL pójdzie odrębnie, blok lewicowy pójdzie odrębnie, Platforma ze swoimi sojusznikami pójdzie odrębnie, PiS po prostu wygra - nikt nie zakwestionuje moich słów. Jeżeli się zdarzy, że któryś z bloków nie weźmie 5 proc. albo rozdrobnienie nastąpi większe, to system d'Hondta spowoduje to, że PiS będzie miał większość w Sejmie - powiedział lider SLD. Według niego, ""jedyną drogą do wygrania z PiS-em jest jeden blok"". - Jeżeli Platforma nie zdecyduje się na budowanie, bo wszystko już wie, jednego bloku: po pierwsze - weźmie za to odpowiedzialność, po drugie - to znaczy, że nie chce wygrać - powiedział. Czarzasty stwierdził, że jeśli chodzi o PSL to ""jest mu smutno"". Stwierdził przy tym, że ""jeżeli ktoś w tej chwili w notowaniach bierze 5 proc., to nie weźmie 15 proc."". - PSL-u drogi, nie weźmiecie, nie znajdziecie na polu w trakcie żniw 10 proc. w zbożu - po prostu tam tych procent nie ma - dodał. Jeśli chodzi o PO i szefa tej partii, to Czarzasty stwierdził, że wierzy w rozsądek Schetyny. - I jednocześnie mówię to, co mi zarzucają: ""czekasz, czekasz"" - czekam, bo jestem lojalny wobec projektu, natomiast jeżeli ten projekt przez ludzi nierozsądnych zostanie rozbity, jeżeli ludzie się okażą nierozsądni - w czwartek zacznę tworzyć blok lewicowy, bo chcę być w jakimś układzie lojalny do końca, w związku z tym nie będę prowadził do czwartku, czy do środy, żadnych rozmów - zapowiedział szef SLD. Zaznaczył, że jest przygotowany do rozmów. - Ale nie będę ich prowadził, bo zakłamania dosyć, opowieści bzdurnych, okłamywania się, ktoś musi w tej sprawie mieć stabilność, ktoś musi być elementem na którego można liczyć - to jest Sojusz Lewicy Demokratycznej - dodał Czarzasty. Na uwagę, że widać u niego rozgoryczenie, szef SLD powiedział, że nie rozgoryczenie, a dystans. - Ja wiem, jaki jestem, ja po prostu jestem zdeterminowany. Ja chcę wygrać Senat, ja chcę wygrać Sejm i ja wiem, jak to zrobić - w jedności jest siła - powiedział Czarzasty.",Włodzimierz Czarzasty,
https://wiadomosci.onet.pl/kraj/krzysztof-brejza-schetyna-jedynka-w-warszawie/0tckgkg,"Brejza: Schetyna powinien wystartować z ""jedynki"" w Warszawie","W wyborach parlamentarnych lider PO Grzegorz Schetyna powinien startować z Warszawy, gdzie zmierzy się z szefem PiS Jarosławem Kaczyńskim; w ten sposób dojdzie do wielkiej, pozytywnej debaty na programy - powiedział szef sztabu KO Krzysztof Brejza.","Pytany w TVN24, z jakiego okręgu lider PO Grzegorz Schetyna wystartuje w wyborach parlamentarnych, Brejza odparł, że powinien on startować z Warszawy. - Jestem przekonany, że z Warszawy wystartuje, żeby doszło do tej wielkiej, pozytywnej debaty na programy. Grzegorz Schetyna zapewne zmierzy się z Jarosławem Kaczyńskim - powiedział poseł. - Z jednej strony - Polska wyższych płac, odnowionej demokracji, Polska zgody i porozumienia, z drugiej - kłótliwość, polityka nienawiści, polityka jątrzenia, z którą mamy do czynienia przez ostatnie cztery lata - wymieniał. W rozmowie Brejza pytany też o wypowiedź Schetyny, który przyznał, że podwyższenie wieku emerytalnego w 2012 r. było błędem. Brejza podkreślił, że Schetyna mówił o podniesieniu wieku ""przymusowym, obligatoryjnym, bez możliwości wyboru"". - To świadczy o tym, że jest politykiem dużego formatu, mało kto przyznaje się do błędu, jeśli chodzi o politykę formacji - dodał. POLECAMY: Grzegorz Schetyna: usuniemy śmietnik bezprawia Pytany, czy po dojściu do władzy PO nie podniesie wieku emerytalnego, Brejza odparł, że będzie ""tak, jak powiedział Grzegorz Schetyna"", czyli nie dojdzie do podwyższenia tego wieku. - Nie będzie obowiązku pracowania dłużej, nie wykluczam - pracują też nad tym nasi eksperci - że będziemy tworzyć zachęty dla Polaków, żeby Polacy mogli mieć godziwe emerytury - powiedział. W sobotę prezes PiS przedstawił listę ""jedynek"" Prawa i Sprawiedliwości na jesienne wybory do Sejmu. Listę wyborczą w Katowicach otworzy premier Mateusz Morawiecki, w Warszawie - prezes PiS Jarosław Kaczyński, w Chełmie - wicepremier Jacek Sasin, w Łodzi - wicepremier i szef resortu kultury Piotr Gliński, a w Wałbrzychu - szef KPRM Michał Dworczyk. Z kolei w piątek i sobotę pod hasłem ""Uzdrowić Polskę"" odbyło się Forum Programowe Koalicji Obywatelskiej. W swoim sobotnim wystąpieniu Schetyna mówił o najważniejszych tezach programowych. Zapowiedział m.in. związki partnerskie, zniesienie handlu w niedzielę, podwyżki płac, gruntowne zmiany w ochronie zdrowia, utrzymanie trzynastej emerytury i radykalny program ochrony klimatu, w tym wyeliminowanie węgla w energetyce do 2040 r. Dzień wcześniej lider PO przyznał, że podwyższenie wieku emerytalnego było błędem. ""Jeśli pada pytanie o wiek emerytalny, o słynne 67 lat, to przyznajemy - to był błąd. Można to było przeprowadzić na zasadzie dobrowolności i zachęt, a nie przymusu"" - ocenił. Koalicję Obywatelską współtworzą obecnie PO, Nowoczesna i Inicjatywa Polska. W ostatnich dniach prowadzone były przez szefa PO rozmowy o poszerzeniu tego porozumienia. W środę zebrać ma się zarząd PO i zapaść mają ostateczne decyzje co do formuły startu w wyborach parlamentarnych. Źródło: TVN24",Grzegorz Schetyna,
https://wiadomosci.onet.pl/kraj/wystapienia-schetyny-i-kaczynskiego-fala-komentarzy/66vy9q5,Fala komentarzy po wystąpieniach liderów PO i PiS,"Wystąpienia Grzegorza Schetyny i Jarosława Kaczyńskiego wzbudziły wiele emocji. - Schetyna sam nie wierzy w to, co mówi - przekonywała Beata Mazurek. Z drugiej strony rzeczniczka SLD Anna Maria Żukowska stwierdziła: ""Zaprezentowane przez Grzegorza Schetynę rozwiązania programowe to krok naprzód, odejście od lat 90."".","Sobota obfitowała w polityczne wydarzenia. Najpierw Grzegorz Schetyna przedstawił sześć głównych zmian, jakie jego partia chciałaby po wyborach w Polsce wdrażać. Zapowiedział m.in.: związki partnerskie, zniesienie zakazu handlu w niedzielę, podwyżki płac, gruntowne zmiany w ochronie zdrowia, utrzymanie trzynastej emerytury i radykalny program ochrony klimatu, w tym wyeliminowanie węgla w energetyce do 2040 r. Potem Jarosław Kaczyński zaprezentował listę ""jedynek"" w 41 okręgach na jesienne wybory do Sejmu. Politycy i analitycy szeroko komentowali oba wystąpienia partyjnych liderów. ""Schetyna sam nie wierzy w to, co mówi. Agresją i emocjami próbuje zamazać brak wiarygodności KE. Naiwne nadzieje, że Polacy już zapomnieli jak nieudolnie rządzili i jakie Eldorado mieli złodzieje. Tylko w kłamstwach i manipulacjach trzymają wysoki poziom. Tak w tym są mistrzami"" - napisała Beata Mazurek na Twitterze. Słowa Schetyny w mocnych słowach skomentował także wicemarszałek Sejmu Stanisław Tyszka (Kukiz'15). - Nie oglądałem tego, dlatego, że szkoda mi czasu. Platforma Obywatelska obiecywała bardzo różne rzeczy przez wiele lat i nigdy niczego nie dotrzymała, m.in. obiecywała reformy systemowe, jednomandatowe okręgi wyborcze, niskie podatki, itd. Nigdy nie dotrzymała żadnych obietnic, w związku z tym szkoda czasu w ogóle się tym zajmować - powiedział polityk Kukiz'15. Rzecznik PSL Jakub Stefaniak powiedział z kolei, że część - z zaprezentowanych przez Schetynę rozwiązań - znajduje się w programie PSL. - Serce się raduje, jak słyszymy polityków PO, którzy cytują nasz program - podkreślił. Rzecznik ludowców wyraził też radość, że PO niejednokrotnie poparło sztandarowy program Stronnictwa, jakim jest ""Emerytura bez podatku"". - Pozostaje mieć nadzieję, że w przyszłym Sejmie, jak będziemy nasz program realizować, to będziemy mieć wsparcie naszych kolegów z Platformy - powiedział. Plany Grzegorza Schetyny pozytywnie skomentowała Barbara Nowacka. ""Czyste powietrze i woda, prawa kobiet, związki partnerskie, obowiązkowe szczepienia, pakiet seniora, szybka obsługa na SOR, demokratyczna szkoła, pakiet dla osób z niepełnosprawnościami. Odpowiedzialny nowoczesny program. Można?"" - wylicza na Twitterze Nowacka, liderka Inicjatywy Polska. - Podczas gdy my zajmujemy się programem, rozmawiamy o konkretnych pomysłach dla Polaków, PiS zajmuje się personaliami - tak Borys Budka z PO, skomentował przedstawienie przez PiS wyborczych ""jedynek"" do Sejmu. W opinii posła PO-KO, taki, a nie inny kształt list PiS dowodzi, że ""Jarosław Kaczyński pokazuje, kto jest prawdziwym liderem, a kto spadochronem"". - Bo np. premier Mateusz Morawiecki zostanie zrzucony poza Warszawę, gdzie będzie starcie liderów - podkreślił. - Zaprezentowane przez Grzegorza Schetynę rozwiązania programowe to krok naprzód, odejście od lat 90. Pojawiają się kwestie styczne z programem lewicy, takie jak ekologia czy związki partnerskie - oceniła z kolei rzeczniczka SLD Anna Maria Żukowska. ""Brak szerokiej koalicji jest osobistą porażką G. Schetyny. PSL zręcznie wykorzystuje sytuację i przedłuża negocjacje, by szachować PO i być w centrum agendy. Będzie też spychać PO na lewo, a posłuży temu deklaracja GS o związkach partnerskich"" - pisze Norbert Maliszewski. Źródło: PAP, Onet, Twitter",Grzegorz Schetyna,
https://wiadomosci.onet.pl/kraj/forum-programowe-koalicji-obywatelskiej-propozycja-schetyny-dla-osob-w-wieku-50-lat/6dck7ky,Propozycja Schetyny dla osób w wieku 50 lat,"- Każdemu, kto przekroczy 50 lat, będzie przysługiwał pełen bilans zdrowotny obejmujący wszystkie konieczne badania. (…) Będzie pełna dostępność badań prenatalnych, opieka okołoporodowa na najwyższym europejskim poziomie. W tym oczywiście bezwarunkowa możliwość znieczulenia przy porodzie - mówił Grzegorz Schetyna podczas Forum Programowego Koalicji Obywatelskiej ""Uzdrowić Polskę"".","- Służbie zdrowia potrzeba więcej pieniędzy i dobrej organizacji, a mniej ideologii. Kobieta, która trafia do szpitala, musi przede wszystkim czuć się bezpiecznie, mieć pewność, że zajmują się nią najlepsi fachowcy, wyposażeni w najlepszy sprzęt, a nie wysłuchiwać nad swoim łóżkiem światopoglądowych kłótni. Nie pozwolimy na to - zadeklarował. - Jesteśmy za wolnością. Jak ktoś wierzy, że ziemia jest płaska, Elvis Presley ciągle żyje, a szczepienia szkodzą, to jego sprawa, niech tylko trzyma się z daleka od leczenia ludzi – skonkludował Schetyna.",,
https://wiadomosci.onet.pl/kraj/forum-programowe-koalicji-obywatelskiej-schetyna-usuniemy-caly-smietnik-bezprawia/xej5r7l,Grzegorz Schetyna: usuniemy cały śmietnik bezprawia,"- Tu nie ma podziałów i to się nigdy nie zmieni. Tacy jesteśmy i to jest wspaniałe – mówił Grzegorz Schetyna podczas Forum Programowego Koalicji Obywatelskiej ""Uzdrowić Polskę"".","- Bez względu na to, czy jest się w gronie szacownych profesorów, czy rozmawia z ludźmi robiącymi zakupy na rynku, to jest sprawa, która zawsze wywołuje takie same emocje - podkreślał szef Platformy. Polityk wskazał, że Polacy doskonale rozumieją, co to jest równość wobec prawa, szacunek dla instytucji czy tolerancja. - Doskonale wyczuwają, kiedy (konstytucja – red.) jest łamana i chcą jej bronić, to jest natura wolnych ludzi. Dlatego zaczniemy od aktu odnowy demokracji, jednym zbiorem ustaw usuniemy cały śmietnik bezprawia, wszystko to, co niekonstytucyjne, co łamie wolność, co jest niepraworządne - zaznaczył.",,
https://wiadomosci.onet.pl/kraj/seria-wpadek-politykow-ko-forumpogroboweko/x1wyqvp,"Seria wpadek polityków KO. ""#ForumPogroboweKO""","""Ostatni dziś panel #ForumProgroboweKO 'Uzdrowić gospodarkę' i szybki audyt finansów publicznych w wykonaniu @Leszczyna, ze wskazaniem braku odpowiedzialności rządzących - samo 500+ nie wystarczy - konieczne inwestycje w edukację, aktywność zawodową kobiet"" - napisała na Twitterze Barbara Nowacka z Inicjatywy Polskiej, omyłkowo używając hashtagu używanego przez przeciwników politycznych Koalicji Obywatelskiej - czytamy na stronach ""Rzeczpospolitej"".","Właściwy hashtag, stworzony przez Koalicję Obywatelską to #ForumProgramoweKO. Jednak na Twitterze przeciwnicy Koalicji Obywatelskiej stworzyli alternatywny hashtag #ForumProgroboweKO. To ono pojawia się jako pierwsza ""podpowiadana"" przez Twitter nazwa, przy wpisywaniu słowa ""Forum"". Po kilku minutach Nowacka usunęła wpis z błędnie użytym hashtagiem. POLECAMY: Grzegorz Schetyna: wiek emerytalny, słynne 67 lat, to był błąd Wcześniej podobną wpadkę zaliczyła posłanka PO Alicja Chybicka. Z kolei przed kilkoma dniami senator Bogdan Klich zamiast używanego przez PO hashtagu #TwójSztab użył hashtagu #TwójSzwab. Barbara Nowacka jest liderką Inicjatywy Polskiej, formacji, która wchodzi w skład Koalicji Obywatelskiej. Nowacka weszła też w skład sztabu wyborczego KO. Wpadki z hashtagami polityków PO punktował na Twitterze m.in. wicemarszałek Sejmu, Stanisław Tyszka. Źródło: ""Rzeczpospolita""","Barbara Nowacka, Katarzyna Lubnauer, Grzegorz Schetyna, Jacek Karnowski, Tomasz Siemoniak, Sławomir Neumann",
https://wiadomosci.onet.pl/kraj/sondaz-cbos-pis-z-duza-przewaga-nad-opozycja/p93cbjp,Sondaż CBOS: PiS z dużą przewagą nad resztą. W Sejmie tylko trzy partie,"Gdyby wybory parlamentarne odbywały się w lipcu na Zjednoczoną Prawicę swój głos oddałoby ponad 40 proc. Polaków. Do Sejmu weszłyby jeszcze tylko dwie partie, które jednak zanotowały sporą stratę do obecnie rządzącego ugrupowania - wynika z sondażu CBOS.","44 proc. głosujących poparłoby PiS wraz z Solidarną Polską i Porozumieniem, 21 proc. oddałoby głos na PO, a 6 proc. na PSL. CBOS zaznaczył, że to najlepszy wynik ludowców od stycznia. W porównaniu z wynikami z czerwca, poparcie dla PiS się nie zmieniło. O 1 pkt proc. mniej ankietowanych niż przed miesiącem zadeklarowało chęć głosowania na PO. PSL zanotował wzrost poparcia o 3 pkt proc. Poza progiem wyborczym znalazłyby się: Kukiz'15 z 4 proc. poparcia (bez zmian), Wiosna 4 proc. (spadek o 3 pkt proc.), KORWiN - 3 proc. (bez zmian); SLD - 3 pkt proc. (plus jeden pkt proc.). Po 1 proc. ankietowanych oddałoby swój głos na Nowoczesną, Ruch Narodowy i Partię Razem. ""W lipcu istotny statystycznie okazał się wzrost poparcia dla PSL, pozostałe zmiany w notowaniach poszczególnych ugrupowań politycznych okazały się nieistotne"" - ocenił CBOS. Według sondażu frekwencja w wyborach do Sejmu i Senatu wyniosłaby 73 proc. - o 4 pkt proc. mniej niż w sondażu z ubiegłego miesiąca. 10 proc. ankietowanych (wzrost o 1 pkt proc.) nie wie, czy wzięłoby udział w wyborach, gdyby odbyły się już teraz. 17 proc. badanych (wzrost o 3 pkt proc.) z góry odrzuciło możliwość udziału w głosowaniu. CBOS podkreśla, że PiS wraz z koalicjantami utrzymuje w lipcu wysoką przewagę nad pozostałymi konkurentami, a gdyby partie opozycyjne startowały w tych wyborach samodzielnie, do parlamentu mieliby szanse wejść tylko posłowie PO i PSL. ""Gdyby te partie startowały w koalicji zbliżonej kształtem do byłej Koalicji Europejskiej (PO, PSL, SLD, Nowoczesna, Zieloni), ich łączny wynik wyniósłby 31 proc. Gdyby koalicję poszerzono o Wiosnę, suma ich głosów wyniosłaby 35 procent"" - wyliczyła sondażownia. CBOS przeprowadził sondaż w dniach 4–11 lipca 2019 r. na liczącej 1115 osób reprezentatywnej próbie losowej dorosłych.","Ryszard Terlecki, Jarosław Kaczyński i Jarosław Gowin",
https://wiadomosci.onet.pl/kraj/wladyslaw-kosiniak-kamysz-nie-odstapimy-od-koncepcji-dwoch-blokow/fffdp88,Władysław Kosiniak-Kamysz: nie odstąpimy od koncepcji dwóch bloków,"Blok umiarkowanego centrum i blok lewicowy na opozycji to najlepsze rozwiązanie dla Polski przed nadchodzącymi wyborami – powiedział lider PSL Władysław Kosiniak-Kamysz. Jak podkreślił, Stronnictwo nie zamierza odstępować od tej koncepcji i chciałoby stworzenia bloku PO-PSL.","Pytany kiedy należy spodziewać się rozstrzygnięć w przedwyborczych rozmowach koalicyjnych powiedział, że ""czas nagli, ten tydzień to dobry moment na wzajemne określenie się"". - My powiedzieliśmy jasno i wyraźnie, że widzimy na opozycji blok umiarkowanego centrum i blok lewicowy. To jest najlepsze rozwiązanie dla Polski, bo gwarantuje zatrzymanie władzy jednej partii i gwarantuje, że nie będzie ani radykalnego skrętu w prawo, ani w lewo. Od tego nie odstąpimy – powiedział. Jak dodał, warunki stawiane przez Stronnictwo ""nie są podyktowane bezpieczeństwem PSL-u ani chęcią posiadania miejsc w parlamencie, ale tym, żeby idee, wartości, program były wspólne"". Zastrzegł, że ""na jednej, szerokiej liście nie da się tego połączyć"". Lider PSL skomentował wypowiedź Marcina Kierwińskiego (PO), który w rozmowie z RMF24 ocenił, że Stronnictwo w negocjacjach ws. koalicji na wybory parlamentarne nie myśli w kategoriach pokonania PiS, tylko w kategoriach zabezpieczenia własnego interesu. - Gdybyśmy myśleli o swoim interesie, to byśmy nie zmieniali nic w Koalicji Europejskiej, bo mielibyśmy miejsca w parlamencie, pewnie klub parlamentarny i duże bezpieczeństwo pod względem osobistym poszczególnych posłów - powiedział. Jak podkreślił, należy wyciągnąć wnioski z faktu, że Koalicja Europejska przegrała wybory do PE z Prawem i Sprawiedliwością. - Jeśli ktoś nie wyciąga z tego wniosków, to nie widzi tego, co się dzieje w Polsce. I wierzy, że wielokrotne przeprowadzenie tego samego eksperymentu z tymi samymi składnikami da za każdym razem inny wynik. Nie da innego wyniku – powiedział. Władysław Kosiniak-Kamysz pytany był o propozycję sekretarza generalnego Wiosny Krzysztofa Gawkowskiego, by wszystkie partie opozycyjne podjęły rozmowy przy wspólnym stole. - My mamy jasno określone w uchwale Rady Naczelnej PSL, że budujemy umiarkowane centrum. Partnerem, z którym możemy to robić jest PO. To byłby naprawdę silny blok, dający szansę na wygraną. I rozmawiamy z naszym wieloletnim partnerem koalicyjnym. Nasz pomysł to konkretna propozycja dla Polski – ideowa i programowa. Na razie nikt inny nie przedstawił niczego lepszego - oprócz tego, że więcej tego samego, co przegrało z PiS-em siedmioma procentami – dodał. Zapytany, czy zażądał od przewodniczącego PO Grzegorza Schetyny zerwania współpracy z Nowoczesną i Inicjatywą Polską Kosiniak-Kamysz powiedział, że ""nie będzie meblował wnętrza Platformy"". - To jest wewnętrzna sprawa Platformy Obywatelskiej – chcemy to jasno powiedzieć. Tak samo nie pozwolimy, by ktoś meblował wnętrze PSL – powiedział.",Władysław Kosiniak-Kamysz,
https://wiadomosci.onet.pl/kraj/kosiniak-kamysz-nie-wejdziemy-do-koalicji-z-po-jesli-znajdzie-sie-w-niej-sld-lub/pf6c9jx,"Kosiniak-Kamysz: nie wejdziemy do koalicji z PO, jeśli znajdzie się w niej SLD lub Wiosna","Potrzebne są dwa bloki na opozycji, które dają szansę na zmianę rządów: blok lewicowy i umiarkowanego centrum, my budujemy ten drugi - powiedział lider PSL Władysław Kosiniak-Kamysz. Poinformował również, że codziennie jest w kontakcie z przewodniczącym PO Grzegorzem Schetyną.","Kiedy zapadnie decyzja, czy PSL pójdzie do wyborów parlamentarnych w koalicji z PO. - To jest kwestia najbliższych dni - powiedział Władysław Kosiniak-Kamysz w Sejmie. - Chciałbym, żeby rozstrzygnięcie zapadło jak najszybciej, w tym tygodniu - dodał. Po raz kolejny podkreślił, że zdaniem ludowców potrzebne są dwa bloki na opozycji - blok lewicowy i umiarkowanego centrum. Jak podkreślił, jego ugrupowanie buduje ten drugi. - To jest ta myśl przewodnia, która daje szansę na zatrzymanie rządów jednej partii, na nieposiadanie większości przez jedną partię polityczną - jakąkolwiek. To jest myśl, która daje szansę na zmianę rządów - mówił Kosiniak-Kamysz. Powiedział, że już wiele osób w opozycji udało się przekonać do wizji PSL budowania dwóch bloków. Wyraził jednocześnie nadzieję, że uda się przekonać ""wszystkich, którzy są ważnymi podmiotami politycznymi"".",Władysław Kosiniak-Kamysz,
https://wiadomosci.onet.pl/kraj/politycy-po-oddala-sie-perspektywa-wspolnej-koalicji-z-psl-rozmowy-ida-zle/r489h98,"Politycy PO: oddala się perspektywa wspólnej koalicji z PSL, rozmowy idą źle","Do spotkania liderów Polskiego Stronnictwa Ludowego i Platformy Obywatelskiej doszło we wtorek późnym popołudniem i - według relacji polityków z władz PO - doprowadziło do pata w rozmowach. Władysław Kosiniak-Kamysz miał Grzegorzowi Schetynie przedstawić ""zaporowe"" warunki porozumienia, żądając zerwania współpracy z Nowoczesną i Inicjatywą Polską.","- Dla nas ważne jest, żeby łączyć jak najwięcej środowisk i budować jak najszerszą wspólnotę polityczną, która wystartuje w wyborach parlamentarnych, a PSL - co jest dużym zaskoczeniem dla nas - po wyborach europejskich zaczął różne podmioty, z którymi wcześniej współpracował, wykluczać z koalicji, m.in. Barbarę Nowacką i Katarzynę Lubnauer - osoby, które pracują z nami w ramach Koalicji Obywatelskiej - mówi poseł PO Mariusz Witczak. Dodaje, że sytuacja taka jest nie do zaakceptowania dla Platformy. - Jak widzę taką politykę PSL, to zastanawiam się, czy w partii tej nie wygrał nurt pójścia razem z PiS - podkreśla Witczak. Nieoficjalnie politycy Platformy wskazują, że negocjacje z ludowcami rozbijają się przede wszystkim o kształt list wyborczych - PSL chciałoby dostać 20 miejsc pierwszych (czyli w połowie okręgów wyborczych) na listach Koalicji Obywatelskiej, które dałyby kandydatom Stronnictwa pewne mandaty w Sejmie. - Im więcej podmiotów uczestniczy w koalicji, tym gorzej dla ludowców, bo mają mniejsze szanse, by wejść do Sejmu - stąd żądanie najpierw, by nie rozmawiać z SLD, a teraz by nie iść do wyborów wspólnie z Nowoczesną czy Inicjatywą Polską - tłumaczy polityk z kierownictwa PO. Kosiniak-Kamysz miał także - według źródeł PAP - zakomunikować Schetynie, że po wyborach stworzy własny klub w Sejmie. Miałby to być dla ludowców sposób na uratowanie pozycji na scenie politycznej. - PSL to dziś partia 3-4-proc., z niewielkimi szansami na przekroczenie progu wyborczego - ocenia rozmówca PAP z władz Platformy. Nieco lepiej - zdaniem polityków PO - idą rozmowy z Sojuszem Lewicy Demokratycznej, choć w tej sprawie żadne decyzje na razie nie zapadły. Szef klubu PO-Koalicji Obywatelskiej Sławomir Neumann liczy, że wszelkie rozmowy o kształcie koalicji na wybory do Sejmu zakończą się w ciągu dwóch najbliższych tygodni, choć inni rozmówcy PAP nie wykluczają, że Schetyna ogłosi jakąś deklarację w tej sprawie jutro lub w sobotę podczas Forum Programowego w Warszawie. - Na tę chwilę jedyna koalicja, która jest, to Koalicja Obywatelska, skupiająca Platformę Obywatelską, Nowoczesną, Inicjatywę Polska i samorządowców. Nasza oferta pójścia do wyborów kierowana jest i do środowisk lewicowych i do PSL - mówi polityk PO.","Grzegorz Schetyna, Władysław Kosiniak-Kamysz",
https://wiadomosci.onet.pl/kraj/wojna-o-zla-sytuacje-w-oswiacie-joanna-mucha-to-zbrodnia-na-polskich-dzieciach/s18wx5d,Wojna o złą sytuację w oświacie. Joanna Mucha: to zbrodnia na polskich dzieciach. Wojewoda zrzuca winę na PO,"Ponad 600 lubelskich uczniów nie dostało się do żadnej szkoły, a politycy PiS i PO nawzajem przerzucają się odpowiedzialnością. Władze Lublina zapowiadają, że powstanie kilka dodatkowych klas. Trzeba jednak poczekać na zakończenie pierwszego etapu rekrutacji.","Posłanka PO Joanna Mucha wraz z grupą radnych i wiceprezydentem Lublina ds. oświaty wystąpili podczas wspólnej konferencji prasowej ws. sytuacji w lubelskiej oświacie. Chodzi przede wszystkim o fakt, że ponad 600 uczniów „wypadło z systemu” i nie zakwalifikowało się do żadnej szkoły. Problemem jest tutaj podwójny rocznik, który pojawił się po likwidacji gimnazjów. - To zbrodnia na polskich dzieciach, którą w tej chwili dokonuje rząd. Odpowiedzialność przerzucona została na samorząd, który staje na rzęsach, by złagodzić skutki tej dramatycznej zmiany. Całą winę za ten chaos ponosi minister Zalewska i rząd PiS. Jeśli wygramy wybory, to posprzątamy po pani Zalewskiej – zapowiada Joanna Mucha. Wczoraj młodzi ludzie, którzy uczestniczyli w Lubelskim Strajku Uczniowskim, postulowali, by w niektórych szkołach utworzyć dodatkowe oddziały klasowe. Rozwiązałoby to problem ok. 150 uczniów, którzy zakończyli naukę z czerwonym paskiem, a mimo to nie udało im się dostać do wymarzonych szkół. Podobny wniosek złożyła dziś radna Marta Wcisło. Wszystko wskazuje na to, że dodatkowe klasy powstaną, ale więcej szczegółów poznamy po pierwszym etapie rekrutacji, który kończy się 12 lipca. – Po tym dniu przedstawimy propozycję kilku oddziałów, które spróbujemy gdzieś upchnąć. Od razu zaznaczam, że nie będą to nasze najlepsze licea, ponieważ tam już nie zmieścimy żadnego oddziału – mówi Mariusz Banach, wiceprezydent ds. oświaty. To tej konferencji odniósł się dziś wojewoda lubelski, który wystąpił na szybkim briefingu prasowym z kurator oświaty Teresą Misiuk. Zdaniem Przemysława Czarnka słowa posłanki PO były ""skandaliczne"", a winę za obecną sytuację w oświacie zrzuca na władze miasta i Platformę Obywatelską. - Pani Joanna Mucha, prezydenci Krzysztof Żuk i Mariusz Banach nie mają odrobiny honoru i grama wstydu mówiąc o zbrodni na dzieciach i młodzieży. Tylko na terenie Lublina i innych miastach zarządzanych przez PO i lewicową opozycję są problemy. To sztuczne problemy wygenerowane przez nieudolność i celowe wprowadzanie w błąd rodziców i młodzież – uważa Przemysław Czarnek.",,
https://wiadomosci.onet.pl/tylko-w-onecie/ludowcy-grzebia-koalicje-przeciw-pis-analiza/6eek4l4,Ludowcy grzebią koalicję przeciw PiS [ANALIZA],"Ludowcy weszli na ścieżkę przygotowań do samodzielnego startu w wyborach i — bez względu na to, co oficjalnie mówią — trudno sobie wyobrazić, by z niej zawrócili.","Koniec Koalicji Europejskiej — czyli sojuszu PO, PSL, SLD i Nowoczesnej na wybory europejskie — ogłaszany był kilkakrotnie. Ale po sobotnim posiedzeniu Rady Naczelnej PSL można posypać ostatnie grudki ziemi na trumnę z napisem „Koalicja Europejska — urodzona 1 lutego 2019 r., żyła niespełna pół roku”. Ludowcy nie są zadowoleni i z wyniku Koalicji Europejskiej (przegrana z PiS o 7 punktów) i ze współpracy z koalicjantami. Chodzi zwłaszcza o lewicowców, którzy krytykowali Kościół i wspierali mniejszości seksualne, co odstręczyło konserwatywnych wyborców PSL. — Efektu nie przyniesie pójście do wyborów parlamentarnych z SLD czy z Wiosną Biedronia — oznajmił w sobotę szef ludowców Władysław Kosiniak-Kamysz, który ma wsparcie zdecydowanej większości członków Rady Naczelnej PSL. Przekonywał, że w wyborach powinny wystartować dwa bloki opozycyjne — centrowy z udziałem PSL oraz lewicowy. Zapewniał, że Platforma sama musi teraz dokonać wyboru, czy chce budować centrowy blok z PSL, czy porozumiewać się z lewicą. Tak naprawdę to gra pozorów. Kłopotem wcale nie jest SLD. To partia mała, która nie jest wściekle ideologiczna. W dodatku jest karna i pragmatyczna — na polecenie swego szefa Włodzimierza Czarzastego w czasie kampanii nie wszczynałaby ideologicznych awantur, na które ludowcy są tak uczuleni. Kłopotem tak naprawdę nie jest też Wiosna, bo Schetyna gotów był poświęcić koalicję z nielubianym w PO i przegranym po eurowyborach Robertem Biedroniem, po to tylko by utrzymać ludowców jako konserwatywne skrzydło koalicji przeciw PiS. Kłopotem jest sama Platforma, jej ideologiczna przemiana, która zaczęła się za rządów Ewy Kopacz, a dopełniła wyborami europejskimi. — Przecież wszystkie największe kłopoty, które mieliśmy w kampanii europejskiej, wynikały z działań polityków PO. Chodzi np. o prezydenta stolicy Rafała Trzaskowskiego, który podpisał kartę LGBT, czy ataki niektórych polityków Platformy na Kościół — mówi ważny polityk PSL, członek ścisłych władz partii. Tak, to Platforma jest głównym problemem, a nie lewica. Czemu więc PSL twierdzi, że jeśli PO odprawi lewicę, to wspólna koalicja wciąż jest możliwa? Dlatego, że nie chce być oskarżane o to, że zatapia projekt jednej wielkiej opozycyjnej listy przeciw PiS. Dlatego też ludowcy przebiegle postawili Platformie warunek nie do spełnienia — wiedzą, że Schetyna nie jest w stanie pozbyć się całej przyklejającej się do PO od kilku lat lewicy. — Schetyna nam przekazał, że wszystko co może zrobić, to schować partyjne szyldy lewicy na wspólnej liście. Ale ludzi lewicy się nie pozbędzie — mówi Onetowi jeden z negocjatorów PSL. Chodzi choćby o Barbarę Nowacką, która lansowała swego czasu projekt aborcji na życzenie u 15-latek, czy niektórych polityków Nowoczesnej, którzy także mają wyraziste postulaty światopoglądowe. Od wyborów samorządowych Platforma tworzy z nimi Koalicję Obywatelską. — Jeżeli Władysław Kosiniak-Kamysz po wyjściu z Koalicji Europejskiej próbuje teraz jeszcze rozbić Koalicję Obywatelską, mówiąc że chce rozmawiać tylko z Platformą, to znaczy, że to jest tak naprawdę decyzja o samodzielnym starcie PSL — uważa szef sejmowego klubu PO Sławomir Neumann. Rzeczywiście, PO i PSL prawie na pewno pójdą do wyborów oddzielnie. Choć na najbliższe dni planowane są jeszcze rozmowy ostatniej szansy, to niewielu polityków w obu partiach wierzy w ich sukces. Czy mimo to może dojść do niespodziewanego zwrotu i Kosiniak-Kamysz rzuci się Schetynie w ramiona? W polityce wszystko jest możliwe. Jednak patrząc na chłodno — to mało realne. Zarówno PO, jak i PSL stworzyły już własne sztaby wyborcze, pracują także nad listami kandydatów do Sejmu. Rozmówcy Onetu w PSL twierdzą, że ponad połowa składu list tej partii jest już gotowa. Ponieważ PSL jest partią małą i szanse na wybór mają głównie liderzy regionalnych list — tzw. jedynki — znaczy to, że ludowcy rozdzielili już miejsca, które dają szanse na wybór. Ludowcy przestali już nawet dbać o poprawne stosunki z liderami PO. Kontakty ze Schetyną i jego ludźmi nie są zbyt intensywne, ludowcy nie uprzedzają liderów Platformy o swych planach, a ostatnio podebrali dwóch posłów z sejmowego klubu PO. Nie tak wyglądają jaskółki koalicji. Zobacz również: Będą kolejne transfery z PO do PSL? Chcesz być na bieżąco z najważniejszymi informacjami dnia? Polub Onet Wiadomości na Facebooku!",Władysław Kosiniak-Kamysz,
https://wiadomosci.onet.pl/kraj/krzysztof-gawkowski-nie-tylko-psl-bedzie-decydowalo-o-tym-jakie-bloki-powstana-na/t41ynm4,"Krzysztof Gawkowski: nie tylko PSL będzie decydowało o tym, jakie bloki powstaną na jesienne wybory","- Nie tylko PSL będzie decydowało o tym, jakie bloki powstaną na jesienne wybory, ale również inne siły polityczne - mówi sekretarz generalny Wiosny Krzysztof Gawkowski. Dodał, że dla jego ugrupowania w grze są wciąż trzy warianty startu w wyborach parlamentarnych.","- Proponujemy dwa bloki wyborcze dla opozycji: blok centrowy, chadecki, blok umiarkowany, który będziemy współtworzyć i już współtworzymy i blok lewicowy - to jest oczywiście wybór partii lewicowych, ale uważamy, że tak powinna być usystematyzowana scena polityczna w Polsce, żeby ten wybór był prawdziwy, żeby żadna idea się nie zgubiła - oświadczył prezes PSL Władysław Kosiniak-Kamysz. - Dlatego myślę, że dobrze dla Polski by było, gdyby lewica była zjednoczona, bo wtedy ta wyrazistość jest bardzo duża. Ale to jest autonomiczna decyzja tych partii - podkreślił lider Ludowców. Do słów Kosiniaka-Kamysza odniósł się szef sztabu wyborczego Wiosny, Krzysztof Gawkowski. - Wiosna w tej chwili przygotowuje się do startu i prowadzi dalej rozmowy, niczego nie wyklucza. Na stole leżą trzy możliwości: nasz samodzielny start, start w bloku lewicowym i cały czas (możliwy start) w bloku partii opozycyjnych. Jakie będą rozstrzygnięcia? Odpowiedź przyniesie najbliższy tydzień - powiedział. - Sądzę, że nie tylko PSL będzie decydowało, jakie bloki powstaną na jesienne wybory, ale również inne siły polityczne - podkreślił sekretarz Wiosny. Kosiniak-Kamysz mówił w sobotę na konferencji prasowej, że z partiami lewicowymi PSL nie wejdzie w koalicję - jego ugrupowanie będzie budować Koalicję Polską w charakterze umiarkowanego centrum. Jak podkreślił, taki podział jest oparty o analizę politologiczną. Zdaniem lidera PSL, wynika z niej, że taka decyzja jest jedyną szansą na zatrzymanie samodzielnej większości partii rządzącej.",Krzysztof Gawkowski,
https://wiadomosci.onet.pl/kraj/slawomir-neumann-jesli-kosiniak-kamysz-probuje-rozbic-koalicje-obywatelska-to-znaczy/fff7d08,"Sławomir Neumann: jeśli Kosiniak-Kamysz próbuje rozbić Koalicję Obywatelską to znaczy, że podjął decyzję o samodzielnym starcie","- Zakładam, że politycy PSL jeszcze trochę się jednak zastanowią. Uważam, że PSL powinien wspólnie z nami bić się o wygraną w wyborach - mówi Neumann. - Jeżeli Kosiniak-Kamysz po wyjściu z KE, próbuje teraz jeszcze rozbić KO, mówiąc że chce rozmawiać tylko z PO to znaczy, że to jest tak naprawdę decyzja o samodzielnym starcie PSL-u – dodaje szef klubu PO-KO.","Prezes PSL Władysław Kosiniak-Kamysz oświadczył po zakończeniu sobotnich obrad Rady Naczelnej PSL, że Stronnictwo proponuje w wyborach parlamentarnych dwa bloki wyborcze dla opozycji: blok centrowy, chadecki, umiarkowany z udziałem PSL oraz blok lewicowy. Szef ludowców zadeklarował otwartość na rozmowy z PO. - Ale musi być jasna deklaracja, czy PO chce budować razem z nami umiarkowaną, centrową koalicję czy wybiera koalicję lewicową - zaznaczył Kosiniak-Kamysz. Dopytywany, czy jego oferta skierowana jest tylko do PO czy do całej Koalicji Obywatelskiej, którą Platforma współtworzy z Nowoczesną i Inicjatywą Polska, prezes PSL powiedział: ""Od lat mamy współpracę z Platformą Obywatelską, współpracujemy, w sejmikach i w powiatach. Zaproszenie jest więc skierowane do tego partnera, którego znamy od lat"". Szef klubu PO-KO Sławomir Neumann, komentując dla PAP stanowisko PSL, oświadczył, że Koalicja Obywatelska ""jest faktem, funkcjonuje"". - Mamy dziesiątki spotkań w różnych miejscach w Polsce, pracuje sztab wyborczy. Za tydzień w piątek i w sobotę mamy wielkie forum programowe – prawie 50 paneli o różnej tematyce, a do końca lipca będziemy mieć listy wyborcze, to są fakty - podkreślił Neumann. Dodał, że Platforma liczyła na to, że PSL podejmie decyzję o współpracy i wspólnym starcie w ramach Koalicji Obywatelskiej. - Jeżeli jest tak, że Władysław Kosiniak-Kamysz po wyjściu z Koalicji Europejskiej (projektu na wybory do PE – red.) próbuje teraz jeszcze rozbić Koalicję Obywatelską, mówiąc że chce rozmawiać tylko z Platformą, to znaczy, że to jest tak naprawdę decyzja o samodzielnym starcie PSL-u - ocenił Neumann.",Sławomir Neumann,
https://wiadomosci.onet.pl/kraj/grzegorz-schetyna-deklaruje-chec-rozmow-o-szerszej-koalicji-glownie-z-psl-rozmowy-w/khenbbn,Grzegorz Schetyna deklaruję chęć rozmów o szerszej koalicji: Głównie z PSL. Rozmowy w przyszłym tygodniu,"- Deklaruję ponownie chęć rozmów o szerszej koalicji, przede wszystkim z PSL; szerokiego bloku demokratycznych środowisk opozycji chcą Polki i Polacy - podkreślił w sobotę szef PO Grzegorz Schetyna. Zapowiedział rozmowy na przyszły tydzień.","Lider PSL dopytywany, czy jego oferta skierowana jest tylko do PO czy do całej Koalicji Obywatelskiej, którą Platforma współtworzy z Nowoczesną i Inicjatywą Polska, prezes PSL odparł: ""Od lat mamy współpracę z PO, współpracujemy, w sejmikach i w powiatach. Zaproszenie jest więc skierowane do tego partnera, którego znamy od lat"". Decyzję PSL skomentował na Twitterze przewodniczący Platformy Obywatelskiej Grzegorz Schetyna. ""W imieniu Koalicji Obywatelskiej i Samorządowców deklaruję ponownie chęć rozmów o szerszej koalicji, przede wszystkim z PSL. Szerokiego bloku demokratycznych środowisk opozycji chcą Polki i Polacy. Rozmowy w przyszłym tygodniu"" - napisał Schetyna. Natomiast szef klubu PO-KO Sławomir Neumann powiedział, że jeżeli Władysław Kosiniak-Kamysz po wyjściu z Koalicji Europejskiej, próbuje teraz jeszcze rozbić Koalicję Obywatelską, mówiąc że chce rozmawiać tylko z PO to znaczy, że to jest tak naprawdę decyzja o samodzielnym starcie PSL-u. W jego ocenie, samodzielny start ludowców w wyborach to ""prezent dla PiS"". Do deklaracji PSL odnieśli się również przedstawiciele lewicy. W rozmowie z PAP sekretarz generalny Wiosny i szef sztabu wyborczego tej partii Krzysztof Gawkowski powiedział, że ""Wiosna w tej chwili przygotowuje się do startu i prowadzi dalej rozmowy, niczego nie wyklucza"". - Na stole leżą trzy możliwości: nasz samodzielny start, start w bloku lewicowym i cały czas (możliwy start) w bloku partii opozycyjnych. Jakie będą rozstrzygnięcia? Odpowiedź przyniesie najbliższy tydzień - mówił. - Sądzę, że nie tylko PSL będzie decydowało, jakie bloki powstaną na jesienne wybory, ale również inne siły polityczne - podkreślił Gawkowski. Rzeczniczka SLD Anna Maria Żukowska pytana przez PAP, jak SLD odbiera decyzję PSL, odpowiedziała: ""Tak zdecydowało suwerennie PSL, teraz został już tylko jeden z koalicjantów dotychczasowych z Koalicji Europejskiej, który się dotąd nie wypowiedział - jest to Platforma Obywatelska. Jest to największa partia opozycyjna w Polsce, nie ulega wątpliwości i związku z tym czekamy na decyzję Platformy w jakim komitecie chce startować"". W majowych wyborach do Parlamentu Europejskiego PSL startowało w ramach Koalicji Europejskiej z PO, Nowoczesną, SLD i Zielonymi. Mandaty uzyskało trzech europosłów Stronnictwa. 1 czerwca Rada Naczelna PSL podjęła uchwałę o budowie bloku wyborczego na wybory parlamentarne pod nazwą Koalicja Polska. Do współpracy zaprosiła ugrupowania, którym bliskie są ""wartości chrześcijańskie, demokratyczne, ludowe i narodowe"". Lider PO Grzegorz Schetyna mówił podczas piątkowej konferencji prasowej, że szeroka koalicja opozycji ma współpracować w kampanii i wygrać wybory. - Takie jest nasze założenie, taki jest cel. Bardzo wyraźnie chcę powiedzieć, że zrobimy wszystko, żeby tak się stało - zadeklarował lider PO. - Wiemy, że dużo dzieje się na scenie politycznej, że różne partie, ugrupowania próbują szukać swojej tożsamości czy swojego udziału w koalicyjnych porozumieniach. Chcę bardzo wyraźnie powiedzieć: naszym pierwszym wyborem jest PSL, też chcę bardzo wyraźnie powiedzieć, że Koalicja istnieje i będzie istniała - zapowiedział Schetyna.",Grzegorz Schetyna,
https://wiadomosci.onet.pl/tylko-w-onecie/pis-zostawia-opozycje-w-tyle-analiza/nfcq9pt,PiS zostawia opozycję w tyle [ANALIZA],"Prawo i Sprawiedliwość de facto rozpoczęło już kampanię przed jesiennymi wyborami parlamentarnymi, pozostawiając podzieloną opozycję w tyle. Obóz władzy zapowiada powstrzymanie „wielkiej ofensywy zła”, wskazując na kwestie światopoglądowe, mające stanowić główną oś sporu w najbliższych wyborach.","Prezes Jarosław Kaczyński na konwencji PiS w Katowicach jasno wskazał kierunki, którymi ma kroczyć obóz władzy. - Żeby iść dalej potrzebujemy programu kontynuacji, a tam gdzie trzeba - także zmiany; potrzebujemy programu dla wszystkich Polaków, programu stabilizacji i spokoju - mówił lider partii rządzącej, podkreślając, że rząd utrzyma społeczny kurs i wprowadzone dotychczas programy prospołeczne. Jednocześnie Kaczyński zapowiedział, że głównym wyzwaniem na drugą kadencję ma być szeroko definiowana kwestia wzrostu. Mają to być długofalowe programy rozwojowe i inwestycyjne. Część z nich wymienił wicepremier i lider Porozumienia Jarosław Gowin. Chodzi m.in. o takie pomysły, jak Centralny Port Komunikacyjny, elektrownia jądrowa czy dalsza rozbudowa dróg. - Dobra zmiana musi być kontynuowana, musi trwać dobry czas Polski i Polaków – mówił lider PiS. Cel trzeba przyznać dość ambitny i jakże potrzebny, lecz patrząc na dotychczasowe inwestycje, jakie rząd PiS przeprowadził trudno dostrzec jakieś wielkie sukcesy. Pytanie także skąd w następnej kadencji rząd weźmie pieniądze na inwestycje skoro postawiono dotychczas na duże transfery socjalne? Na te pytanie zapewne nikt z rządzących nie udzieli teraz odpowiedzi, a konkretne propozycje programowe zostaną zaprezentowane bliżej września. Wszak teraz okres wakacyjny i w partii rządzącej panuje przekonanie, że Polacy wolą teraz wypoczywać spokojnie niż słuchać o nowych reformatorskich propozycjach. Analizując wystąpienie Kaczyńskiego nie można pominąć najmocniejszego fragmentu, który wskazuje, że kwestie światopoglądowe mogą stanowić główną oś sporu w najbliższych wyborach. - Musimy przeciwstawić się wielkiej ofensywie zła, musimy tą ofensywę odrzucić - powiedział prezes PiS, dając wyraźnie uczestnikom konwencji w Katowicach do zrozumienia, że chodzi mu o działania opozycji dotyczące sporu wokół LGBT, czy wychowania seksualnego. Zresztą w tym samym tonie mówił minister sprawiedliwości Zbigniew Ziobro. - Musimy bronić polskiej rodziny w dziedzinie chrześcijańskiej tożsamości. Nie możemy pozwolić na seksualizację dzieci. Musimy bronić ich przed programami, które chce wprowadzić Platforma Obywatelska - podkreślał lider Solidarnej Polski. Kaczyński doskonale zdaje sobie sprawę, co potwierdziły zresztą wewnętrzne badania zamówione przez partię rządzącą, że spór światopoglądowy pomógł koalicji rządzącej wygrać i to znacznie europejskie wybory. Mając po swojej stronie Episkopat, który coraz bardziej stanowczo zabiera głos w toczącej się dyskusji, PiS chce postawić się w roli obrońcy wiary i polskiej tradycji co już raz przyniosło wymierne wyborcze zyski. To, że kwestie światopoglądowe będą odgrywać ważną rolę w nadchodzących wyborach pokazuje także dzisiejsza decyzja Polskiego Stronnictwa Ludowego. Ludowcy zdecydowali, że bez PO pójdą do wyborów, czym zadali mocny cios rodzącej się w ogromnych bólach opozycyjnej koalicji. PSL zostawiło jednak Platformie furtkę i warunek: mogą negocjować z PO wspólny start, jeśli Grzegorz Schetyna zdecyduje się na koalicję tylko z PSL, bez lewicy. W PSL od dawna mówiono o tym, że zbyt duży skręt na lewo Koalicji Europejskiej był bezpośrednim powodem porażki w wyborach do Parlamentu Europejskiego. Dziś Platforma Obywatelska to w zasadzie bardziej lewicowa partia niż „centrum”, jakim chce być obecnie PSL. Stąd decyzja, aby nie iść razem z lewicą i być może z „Wiosną” Roberta Biedronia pod rękę do jesiennych wyborów. Do wyborów parlamentarnych pozostało około cztery miesiące. Z jednej strony obóz władzy już rozpoczął nieformalną kampanie, w której kreśli mocno perspektywę kolejnych czterech lat rządów. Po przeciwnej stronie jest opozycja, próbująca nadrobić stracony do PiS dystans objazdem po kraju i rozmową z Polakami. Jednak większą uwagę opinii publicznej skupiają wpadki polityków opozycji i wygłaszane apele o jedność niż jakaś konkretna wizja Polski, będącą alternatywą dla „dobrej zmiany”. Wygląda to tak, jakby już na starcie PO ogłosiło kapitulację, mając świadomość, że z PiS teraz nie da się wygrać.",Jarosław Kaczyński podczas przemówienia na konwencji programowej w Katowicach,
https://wiadomosci.onet.pl/kraj/nieoficjalnie-nkw-psl-propozycja-zaproszenia-po-do-wspolnego-startu-w-wyborach/wqb6kf6,Nieoficjalnie: NKW PSL - propozycja zaproszenia PO do wspólnego startu w wyborach,"Jutro Rada Naczelna PSL ma podjąć decyzję, co do formuły startu partii w wyborach. NKW PSL - jak wynika z informacji PAP - rekomenduje Radzie zaproszenie PO do wspólnego startu, ale bez lewicy; jeśli PO tego nie zaakceptuje, ludowcy wystartują samodzielnie jako PSL-Koalicja Polska.","Naczelny Komitet Wykonawczy PSL dziś przez ponad trzy godziny dyskutował, czy rekomendować jutrzejszej Radzie Naczelnej decyzję w sprawie formuły startu w wyborach parlamentarnych i jak ta rekomendacja miałaby wyglądać. Po zakończeniu NKW politycy PSL nie chcieli się wypowiadać dla dziennikarzy, odsyłając do jutrzejszego posiedzenia Rady Naczelnej. - Wszystkie decyzje pozostawiamy Radzie Naczelnej - powiedział marszałek województwa mazowieckiego Adam Struzik. - W sobotę zostanie przedstawiona odpowiednia uchwała - dodał przewodniczący Rady Naczelnej Jarosław Kalinowski. Z nieoficjalnych informacji PAP wynika, że NKW PSL rekomendował Radzie Naczelnej sformułowanie zaproszenia dla Platformy Obywatelskiej do wspólnego startu, ale bez ugrupowań lewicowych. Jeśli jednak to zaproszenie nie zostanie zaakceptowane, ludowcy mają wystartować samodzielnie, z bliskimi ideowo środowiskami, jako PSL-Koalicja Polska. NKW zebrał się, aby przeanalizować informacje, jakie napłynęły z zarządów wojewódzkich w sprawie startu w wyborach, zgodnie z wytyczną Rady Naczelnej z 1 czerwca. Tego dnia Rada ogłosiła zamiar tworzenia w najbliższych wyborach Koalicji Polskiej - jako bloku ugrupowań, którym bliskie są ""wartości chrześcijańskie, demokratyczne, ludowe i narodowe"". Jednocześnie zdecydowała, że w ciągu najbliższych dni w powiatowych i wojewódzkich strukturach partii ma się odbyć dyskusja: wystartować w wyborach samodzielnie czy w koalicji. Każdy z zarządów wojewódzkich miał przekazać swoją rekomendację NKW, a ten miał na tej podstawie rekomendować decyzję w sprawie formuły startu Radzie Naczelnej PSL. Posiedzenie Rady odbędzie się w sobotę 6 lipca. W wyborach do Parlamentu Europejskiego PSL startowało w ramach Koalicji Europejskiej z PO, SLD, Nowoczesną i Zielonymi. Rekomendacje zarządów wojewódzkich - jak wynika z informacji zebranych przez PAP - są niejednoznaczne. Część zarządów opowiedziała się za tworzeniem przez ludowców ""jak najszerszej koalicji"", co oznacza zgodę na start w podobnej formule jak KE; inne poparły formułę PSL-Koalicja Polska, co oznacza de facto samodzielny start. Niektóre z kolei starały się nie opowiadać wyraźnie za żadną z tych opcji. Start w możliwie szerokiej koalicji rekomendowały zarządy w: opolskim, zachodniopomorskim, warmińsko-mazurskim (z zastrzeżeniem, by szeroka koalicja skoncentrowała się na swoim programie na największych błędach czy zaniechaniach PiS, takich jak edukacja i służba zdrowia), pomorskim (choć z preferencją na rzecz koalicji z PO) czy mazowieckim, choć akurat na Mazowszu nie wszyscy politycy PSL popierają takie stanowisko. Do największych krytyków szerokiej koalicji i zwolenników samodzielnego startu PSL, ewentualnie startu z najbliższymi sobie organizacjami, należy b. minister rolnictwa Marek Sawicki. Niektóre zarządy starały się znaleźć możliwie otwartą formułę rekomendowanych decyzji. - Idea tego stanowiska mówiąc w skrócenie jest otwarta. Dajemy wolną rękę do podjęcia decyzji prezesowi Władysławowi Kosiniakowi-Kamyszowi, jaką metodę startu uzna za najskuteczniejszą. Nie odżegnujemy się od wspólnej listy, stawiamy się do dyspozycji wszyscy, jeżeli będzie lista wyłącznie PSL - mówił szef łódzkiego PSL i wiceprezes partii Dariusz Klimczak. Szef świętokrzyskiego PSL Adam Jarubas zaznaczył, że część regionalnych struktur PSL szuka szerszej formuły, a część - patrząc na siłę lokalną Stronnictwa - uważa, że dobrą formułą jest start na bazie PSL, ""ale też z dodatkowymi osobami, które podzielają nasze wartości"". ""Ja jestem zwolennikiem szerszego porozumienia"" - podkreślił. - U nas kierunkowej decyzji nie było, dostosujemy się do decyzji Rady Naczelnej - powiedział szef dolnośląskiego PSL Paweł Gancarz. - Nie wyobrażam sobie koalicji z Wiosną, ale z SLD już mogę sobie wyobrazić - dodał. Jego zdaniem, start samodzielny ma swoje zalety, ponieważ wtedy można dowolnie układać listy i kampanię. Z kolei start z szerokiej koalicji daje - jak ocenił - większe gwarancje uzyskania mandatów. Szefowa lubuskiego PSL Jolanta Fedak powiedziała, że w jej regionie mniej więcej połowa opowiada się za startem w koalicji, a połowa uważa, iż PSL powinien wystartować samodzielnie. - Na pewno podporządkujemy się decyzji Rady Naczelnej - zapewniła. Szef lubelskiego PSL Krzysztof Hetman powiedział PAP, że jego zarząd również pozostawił decyzję Radzie Naczelnej. Szef podkarpackiego PSL Mieczysław Kasprzak mówił z kolei, że jego zarząd rekomenduje start w formule PSL-Koalicja Polska, co oznacza, że ludowcy powinni startować z najbliższymi sobie środowiskami politycznymi. Za samodzielnym startem opowiedział się także kujawsko-pomorski zarząd PSL. Jak mówił PAP Eugeniusz Kłopotek, może się to nazywać PSL-Koalicja Polska, aby gromadzić wokół PSL inne podmioty, ""ale w ostateczności i tak będzie to lista komitetu wyborczego partii, ewentualnie z sympatykami"".",Władysław Kosiniak-Kamysz i Jarosław Kalinowski,
https://wiadomosci.onet.pl/tylko-w-onecie/borys-budka-o-spotkaniu-politykow-pis-z-przedstawicielami-firmy-tytoniowej-to-skandal/txt1xq9,Borys Budka o spotkaniu polityków PiS z przedstawicielami firmy tytoniowej: to skandal,"Borys Budka był gościem Iwony Kutyny w ""Onet Rano."". Polityk PO wypowiedział się na temat spotkania polityków PiS z przedstawicielami firmy tytoniowej. - To absolutny skandal. To nie było zwykłe, towarzyskie spotkanie. Zorganizował je wicemarszałek Terlecki. To było spotkanie, które pokazuje, że nie ma żadnej refleksji z ich strony i traktują Sejm jak prywatny folwark - powiedział Budka. Chcesz dowiedzieć się więcej? Kliknij tutaj: vod.pl.",,,
https://wiadomosci.onet.pl/kraj/marek-biernacki-po-przestala-byc-wiarygodna-to-jej-koniec/3hs544f,"Marek Biernacki: PO przestała być wiarygodna, to jej koniec","To, że PO poszła do wyborów z SLD, sprawiło, że dużo ludzi nie głosowało na Platformę. Większość starych działaczy Solidarności, którzy tworzyli Platformę, miała duże pretensje do PO, że ta reanimowała SLD - mówi w gazecie ""Polska Times"" były szef MSWiA Marek Biernacki.","Wczoraj z klubu PO-Koalicji Obywatelskiej (współtworzą ją posłowie PO i Nowoczesnej) odeszli dwaj znani z konserwatywnych poglądów posłowie: Jacek Tomczak i były minister sprawiedliwości Marek Biernacki. Obaj wzięli udział w posiedzeniu nowo powstałego klubu PSL - Koalicja Polska i zostali jego członkami. Mają też startować do Sejmu z list tworzonych przez ludowców. Przeczytaj: PSL zabiera posłów Platformie Obywatelskiej i .N Biernacki w rozmowie z ""Polska Times"" stwierdził, iż ""szkoda, że Platforma Obywatelska tak bardzo skręca w lewo"". Dodał, że ""to koniec Platformy, dla wyborców Platforma przestała być partią wiarygodną"". Polityk tłumaczył, że Prawo i Sprawiedliwość wygrało wybory już czterokrotnie odkąd Platforma zmieniła swoją optykę i sposób postępowania. - W sytuacji, kiedy po jednej stronie będzie PiS, a z drugiej nie wiadomo co - czyli wszystkie ugrupowania w jednym worku, to Prawo i Sprawiedliwość uzyska w najbliższych wyborach większość konstytucyjną - mówił. Były szef MSWiA pytany, czy gdyby PSL zdecydowało się pójść do wyborów w szerokiej koalicji, z SLD, Wiosną i PO - taka koalicja poniosłaby porażkę w wyborach parlamentarnych, odpowiedział: ""Tak, a PiS miałoby większość konstytucyjną (...) nie mam co do tego żadnych wątpliwości"". - To, że PO poszła do wyborów z SLD sprawiło, że dużo ludzi nie głosowało na Platformę. Miało z tym problem. Jaki? Większość starych działaczy Solidarności, tej pierwszej Solidarności, którzy tworzyli Platformę, miała duże pretensje do PO, że ta reanimowała SLD - uzasadnił Biernacki. Zapytany, czy błędem PO był jej skręt na lewo, stwierdził: ""Od ostatnich wyborów prezydenckich widzimy marsz Platformy na lewą stronę, tworzenie swoistego centrolewu"". - Nie jest tajemnicą, mówią o tym także socjologowie, że polskie społeczeństwo jest centro-prawicowe. 30 proc. Polaków, a nawet mniej, wyznaje lewicowe poglądy - powiedział. Dodał, że ""tak wygląda Polska i prawie cała Europa"". - Polityczne wahadełko przesunęło się na stronę prawą. Taką mamy rzeczywistość i nie ma się co na nią obrażać - mówił były szef MSWiA. Przeczytaj: ""Rzeczpospolita"": 35,6 proc. respondentów nie wiedziało, kogo wskazać na szefa rządu po wyborach",Marek Biernacki,
https://wiadomosci.onet.pl/tylko-w-onecie/budka-gowin-powinien-tego-zalowac-do-konca-zycia/45myts3,Budka: Gowin powinien tego żałować do końca życia,"Borys Budka był gościem Iwony Kutyny w ""Onet Rano."". Polityk PO wypowiedział się na temat powstania klubu PSL-Koalicja Polska, do którego dołączyli Marek Biernacki, Jacek Tomczak i Radosław Lubczyk. - Taki ruch przed wyborami nie jest potrzebny. Najważniejsze, że nie są w drugim obozie, że to nie jest gest, jaki zrobił Jarosław Gowin i powinien żałować tego do końca życia - powiedział Budka. Chcesz dowiedzieć się więcej? Kliknij tutaj: vod.pl.",,,
https://wiadomosci.onet.pl/kraj/grzegorz-schetyna-komentuje-odejscie-poslow-niepotrzebny-gest/26t3exz,Grzegorz Schetyna komentuje odejście posłów: niepotrzebny gest,"To błąd, sensem byłoby, gdyby PO-KO wiązała się bliżej z PSL-em. To niepotrzebny gest - tak lider PO Grzegorz Schetyna ocenił w rozmowie z dziennikarzami decyzję o odejściu Marka Biernackiego z klubu PO-KO do PSL-Koalicja Polska.","Z klubu PO-Koalicji Obywatelskiej (współtworzą ją posłowie PO i Nowoczesnej) odeszli dwaj znani z konserwatywnych poglądów posłowie: Jacek Tomczak i były minister sprawiedliwości Marek Biernacki. Obaj wzięli udział w posiedzeniu nowo powstałego klubu PSL - Koalicja Polska i zostali jego członkami. Mają też startować do Sejmu z list tworzonych przez ludowców. Biernacki i Tomczak weszli do Sejmu z list PO. Zostali wyrzuceni z tej partii, gdy w styczniu 2018 r. poparli projekt zaostrzenia prawa antyaborcyjnego. Pozostawali jednak do dzisiaj w sejmowym klubie PO-KO. Schetyna pytany przez dziennikarzy w Sejmie o odejście Biernackiego przypomniał, że od 1,5 roku nie jest on członkiem PO. - Rozmawialiśmy, wybrał inną drogę polityczną. Uważam, że to błąd, bo sensem byłoby gdyby PO-KO wiązała się bliżej z PSL-em i rozmawialibyśmy o wspólnej kampanii wyborczej""- mówił lider PO. - Jeżeli dochodzi do takich gestów, moim zdaniem niepotrzebnych, to moim zdaniem źle - dodał. Pytany o słowa Biernackiego, że przechodzi do PSL, bo nie wyobraża sobie koalicji PO z SLD, Schetyna odpowiedział, że ""to nieprawdziwy argument"". - Każdy ma wybór politycznej drogi. Jeśli poczuł, że chce być częścią PSL, to jest jego decyzja, ale to niech decyzja wynika z jego przemyśleń, a nie sytuacji wewnętrznej - powiedział lider PO. - Rozmawialiśmy o jego kandydowaniu, o wspólnej polityce. Wybrał inaczej, to jego decyzja - dodał Schetyna. Do klubu PSL wszedł także Radosław Lubczyk, do niedawna poseł Nowoczesnej. Według informacji Onetu, ludowcy rozmawiają o dalszych transferach z tej partii. Źródła: PAP, Onet Chcesz być na bieżąco z najważniejszymi informacjami dnia? Polub Onet Wiadomości na Facebooku!",Grzegorz Schetyna,
https://wiadomosci.onet.pl/kraj/marek-biernacki-o-przejsciu-do-klubu-psl-po-mocno-skrecila-w-lewo/w9w4xcj,Marek Biernacki o przejściu do klubu PSL: PO mocno skręciła w lewo,"- PO to już nie jest centrolew, to jest partia lewicowa - mówił Marek Biernacki, pytany w Polsat News o powody dołączenia do klubu sejmowego ludowców. Polityk przypomniał też, że zarząd partii wyrzucił go ""za głosowanie w zgodzie z sumieniem"". - To była decyzja niezgodna ze statutem - powiedział.","Trójka posłów Platformy Obywatelskiej i Nowoczesnej zmienia barwy partyjne - dowiedział się dziś Onet. Marek Biernacki oraz Jacek Tomczak z Platformy oraz Radosław Lubczyk, do niedawna poseł Nowoczesnej, przeszli do klubu ludowców, który teraz nazywa się PSL-Koalicja Polska. Informację tę potwierdził później podczas konferencji prasowej prezes PSL Władysław Kosiniak-Kamysz. Pytany o powody swojego przejścia do innego klubu parlamentarnego, Marek Biernacki mówił w Polsat News: Najważniejszym elementem, dlaczego jestem w nowym klubie, jest fakt, że moja partia podziękowała mi półtora roku temu, usuwając mnie ze swoich szeregów za głosowanie zgodnie ze swoim sumieniem. Zarówno Biernackiego, jak i Tomczyka zarząd partii formalnie wyrzucił w styczniu 2018 r. ze względu na poparcie dla projektu zaostrzenia prawa antyaborcyjnego. - PO bardzo mocno przesunęła się na lewo - stwierdził Biernacki. - Mam pretensje o to, że partia konserwatywna, centrowa, która wygrywała pod takimi hasłami poszczególne wybory, stała się partią lewicową - powiedział. Pytany o ewentualny start ze wspólnej listy z PO w wyborach do Sejmu, Biernacki mówił, że nowa koalicja tworzona z ludowcami będzie otwarte na współpracę. - Ale pod warunkiem, że PO podziękuje za współpracę z SLD - powiedział. - Gdy okazało się, że partia postkomunistyczna nie wróci na scenę polityczną, została reanimowana przez PO w wyborach do Europarlamentu - zaznaczył poseł. Zdaniem Biernackiego, pójście do wyborów do Parlamentu Europejskiego w szerokiej koalicji było błędem. - Ostatnie wybory do PE pokazały, że konstrukcja, w której budowano jeden wielki blok, w którym pragmatyzm zrównał się z relatywizmem, był błędny. Gdyby sytuacja utrzymała się do następnych wyborów PiS miałby większość konstytucyjną- stwierdził. W sobotę PSL oficjalnie ogłosi, czy do jesiennych wyborów parlamentarnych pójdzie w koalicji, czy samodzielnie.",Marek Biernacki,
https://wiadomosci.onet.pl/tylko-w-onecie/psl-zabiera-poslow-po-i-nowoczesnej/8202h07,PSL zabiera posłów Platformie Obywatelskiej i .N,"Trójka posłów Platformy Obywatelskiej i Nowoczesnej zmienia barwy polityczne i dołącza do PSL — ustalił Onet. Podbieranie posłów niedawnym koalicjantom wskazuje na to, że PSL pójdzie do wyborów samodzielnie, bez Platformy.","PSL-Koalicja Polska — tak się nazywa od dziś sejmowy klub ludowców. Tej zmianie nazwy towarzyszą polityczne transfery z Platformy i Nowoczesnej. Chodzi o trójkę posłów, znanych z konserwatywnych poglądów. Najbardziej znany jest Marek Biernacki, były szef MSWiA, były minister sprawiedliwości, a także koordynator służb specjalnych za rządów Platformy. Drugi jest wielkopolski poseł Jacek Tomczak, niegdyś polityk Zjednoczenia Chrześcijańsko-Narodowego oraz PiS, a ostatnio Platformy. Dwójka była na cenzurowanym ze względu na poparcie dla projektu zaostrzenia prawa antyaborcyjnego. W styczniu 2018 r. zarząd partii formalnie ich wyrzucił, ale trwały zakulisowe negocjacje w sprawie zakończenia tego konfliktu polubownie. Aż do dziś dwójka zasiadała w sejmowym klubie PO. Trzeci transfer to Radosław Lubczyk, do niedawna poseł Nowoczesnej. Rozstał się z partią w czerwcu, po tym, gdy zapadła decyzja o połączeniu klubów PO i Nowoczesnej. O swoim odejściu z PO nie zdecydowała jeszcze Joanna Fabisiak. Transfery posłów z Platformy i Nowoczesnej wskazują na to, że PSL pójdzie do wyborów samodzielnie, bez obu tych partii. W wyborach europejskich ludowcy startowali z PO i N, ale byli niezadowoleni z wyniku (porażka z PiS o 7 punktów) oraz ze współpracy z koalicjantami. Chodzi zwłaszcza o krytykę Kościoła i wsparcie dla mniejszości seksualnych ze strony polityków PO i Nowoczesnej, co odstręczyło konserwatywnych wyborców PSL.",Marek Biernacki,
https://wiadomosci.onet.pl/kraj/kamila-gasiuk-pihowicz-wstapila-do-platformy-obywatelskiej/d9p30ws,Kamila Gasiuk-Pihowicz wstąpiła do Platformy Obywatelskiej,"Była szefowa klubu Nowoczesnej, posłanka Kamila Gasiuk-Pihowicz wstąpiła do Platformy Obywatelskiej. Została członkinią koła PO w Pruszkowie. Jak wynika z nieoficjalnych informacji, Gasiuk-Pihowicz miałaby startować do Sejmu jako ""jedynka"" listy Koalicji Obywatelskiej w Siedlcach. O swej decyzji poinformowała dziś sama posłanka.","Z informacji uzyskanych w strukturach Platformy Obywatelskiej na Mazowszu wynika, że Gasiuk-Pihowicz została członkinią koła PO w Pruszkowie. W jesiennych wyborach parlamentarnych posłanka miałaby kandydować jako liderka listy Koalicji Obywatelskiej (koalicję tę tworzą póki co: PO, Nowoczesna oraz Inicjatywa Polska) w okręgu siedleckim. Gasiuk-Pihowicz w poniedziałek wzięła udział w obradach Rady Regionu Platforma Obywatelska Mazowsze. Swą nową partyjną koleżankę powitał na Facebooku sekretarz warszawskich struktur PO Jarosław Szostakowski. ""Kamila Gasiuk-Pihowicz w Platforma Obywatelska! Kamilę poznałem na ulicy :) Razem uczestniczyliśmy w protestach w obronie demokracji i praworządności. Potem wspierałem ją w kampanii wyborczej do Europarlamentu. W ostatnią sobotę Kamila po raz pierwszy jako pełnoprawny członek brała udział w obradach Rady Regionu ! Razem jesteśmy silniejsi! Zwyciężymy! Obronimy demokrację!"" - napisał Szostakowski. Kamila Gasiuk-Pihowicz (ur. w 1983 r.), z wykształcenia ekonomistka i prawniczka, to jedna z najbardziej znanych i rozpoznawalnych posłanek opozycji. W grudniu ubiegłego roku odeszła z Nowoczesnej, gdzie była m.in. rzeczniczką partii, a później jej wiceprzewodniczącą i szefową klubu poselskiego. Obecnie jest wiceprzewodniczącą klubu parlamentarnego PO-Koalicji Obywatelskiej, który współtworzą posłowie PO i Nowoczesnej. ",Kamila Gasiuk-Pihowicz,
https://wiadomosci.onet.pl/kraj/afera-melioracyjna-w-szczecinie-akt-oskarzenia-przeciwko-gawlowskiemu-i-jego-zonie/vj7f18r,"Jest akt oskarżenia przeciwko posłowi PO Stanisławowi Gawłowskiemu, jego żonie i członkom rodziny","Akt oskarżenia skierowany przeciwko m.in. posłowi PO Stanisławowi Gawłowskiemu i jego bliskim dotyczy korupcji przy inwestycjach melioracyjnych w Szczecinie - informuje prokuratura. W opinii śledczych polityk, będąc sekretarzem stanu w rządzie PO-PSL, przyjął co najmniej 733 tys. zł łapówki. Gawłowski skomentował decyzję na Twitterze.","""Prokurator Zachodniopomorskiego Wydziału Zamiejscowego Departamentu do Spraw Przestępczości Zorganizowanej i Korupcji Prokuratury Krajowej skierował do Sądu Okręgowego w Szczecinie akt oskarżenia przeciwko posłowi na Sejm RP Stanisławowi G., jego żonie Renacie L.–G., członkom jego rodziny oraz innym osobom. Materiały w tym zakresie zostały wyłączone z postępowania dotyczącego tzw. afery melioracyjnej, które jest nadal prowadzone, aktualnie pozostaje w nim 42 podejrzanych"" - podała prokuratura. Jak dodaje PK, ""zgromadzony materiał dowodowy wskazuje na to, że w związku z pełnioną w rządach PO-PSL funkcją sekretarza stanu w Ministerstwie Środowiska poseł Stanisław G. przyjął jako łapówki co najmniej 733 tys. zł w gotówce, a także dwa zegarki o łącznej wartości prawie 26 tys. zł oraz nieruchomości w Chorwacji"". ""Ponadto zarzuty dotyczą nakłaniania do wręczenia łapówki w wysokości co najmniej 200 tys. zł oraz ujawnienia informacji niejawnej i plagiatu pracy doktorskiej. Prokuratura oskarżyła posła również o pranie brudnych pieniędzy"" - przekazała prokuratura. Wśród oskarżonych w tej sprawie są również: były starosta koszaliński Roman Sz., były dyrektor Instytutu Meteorologii i Gospodarki Wodnej w Warszawie Mieczysław O., byli pracownicy Zachodniopomorskiego Zarządu Melioracji i Urządzeń Wodnych w Szczecinie, przedstawiciele i właściciele firm realizujących inwestycje melioracyjne. Wobec oskarżonego posła PO zastosowano poręczenie majątkowe w kwocie 500 tys. zł, dozór policji oraz zakazem kontaktowania się z innymi podejrzanymi w tej sprawie. ""Wobec pozostałych oskarżonych stosowane są środki zapobiegawcze w postaci poręczeń majątkowych, zakazów opuszczania kraju połączonego z zatrzymaniem paszportu oraz dozorów Policji"" - podała PK. Prokuratura dokonała też zabezpieczenia majątkowego na mieniu wszystkich oskarżonych na łączną kwotę blisko 2,6 mln zł.",Stanisław Gawłowski,
https://wiadomosci.onet.pl/kraj/sondaz-pis-wygrywa-bez-wzgledu-na-to-czy-opozycja-wystartuje-razem-czy-osobno/nhjl8er,"Sondaż: PiS wygrywa bez względu na to, czy opozycja wystartuje razem, czy osobno","Niezależnie, czy opozycja pójdzie do wyborów sama, czy w koalicji, to PiS wygrywa ze sporą przewagą. Tak wynika z sondażu Instytutu Badań Pollster dla ""Super Expressu"". Przewaga partii Jarosława Kaczyńskiego jest większa niż w wyborach do Parlamentu Europejskiego.","PiS popiera 45 proc. badanych. Na drugim miejscu w sondażu uplasowała się PO z wynikiem 24 proc. Na ostatnim miejscu podium znalazła się Wiosna Roberta Biedronia z poparciem na poziomie 8 proc. W Sejmie znalazłyby się jeszcze dwie partie SLD i Kukiz'15. Oba ugrupowania uzyskały wynik 5 proc. Poza parlamentem byłyby: PSL - 4 proc., KORWiN - 3 proc., Razem - 2 proc., Nowoczesna - 2 proc., Zieloni - 1 proc., Ruch Narodowy - 1 proc., Teraz! - 0 proc. W badaniu zapytano również o preferencje wyborcze w przypadku, gdyby opozycja zdecydowała się wystartować w takiej samej koalicji, jaka była w przypadku wyborów do PE. Wówczas PiS również wygrałby (45 proc.). Na Koalicję Europejską zagłosowałoby 34 proc., czyli o cztery punkty procentowe mniej niż w majowych wyborach. W Sejmie znaleźliby się jeszcze: Wiosna - 8 proc., Kukiz'15 - 5 proc. oraz Konfederacja - 5 proc. Natomiast poza parlamentem byłaby Partia Razem, na którą zagłosowałoby 3 proc. Polaków. Sondaż zrealizowany przez Instytut Badań Pollster w dniach 26-27 czerwca 2019 r. na próbie 1049 dorosłych Polaków.",Jarosław Kaczyński i Jarosław Gowin,
https://wiadomosci.onet.pl/kraj/fundacja-wolnosci-skarzy-sie-grzegorzowi-schetynie-na-lubelskiego-radnego-po/frm0j3j,Fundacja Wolności skarży się Grzegorzowi Schetynie na lubelskiego radnego PO,"Fundacja Wolności skierowała do szefa Platformy Obywatelskiej list otwarty, w którym skarży się na zachowanie Michała Krawczyka. Lubelski radny, który należy do PO zaproponował ograniczenie czasu wypowiedzi mieszkańców do trzech minut. Wniosek poparł cały klub radnych Krzysztofa Żuka. Władze partii deklarują, że zapoznają się z treścią listu.","W niedzielę 30 czerwca br. podczas posiedzenia Rady Miasta odbyła się krótka debata na temat raportu o stanie Lublina w 2018 roku. Do głosu zgłosiło się 12 mieszkańców. Szef klubu radnych Krzysztofa Żuka zgłosił wniosek formalny, by wystąpienia nie trwały dłużej niż trzy minuty. Wywołało to prawdziwą awanturę. Z sali dobiegały okrzyki: ""Hańba!"" i ""Cenzorzy"". Ostatecznie wniosek Michała Krawczyka, który jest członkiem PO, poparło 18 radnych, 12 było przeciw. Pierwszy z mieszkańców, który miał zabrać głos, w ramach protestu odmówił udziału w debacie. Kolejnym chętnym był prezes Fundacji Wolności Krzysztof Jakubowski. Już w trakcie jego wystąpienia można było zauważyć, że prezydent Krzysztof Żuk polecił przewodniczącemu Rady, by ten pozwolił na pełne wypowiedzi. Mimo wszystko prezes Fundacji Wolności jest oburzony całą sytuacją. Do szefa Platformy Obywatelskiej Grzegorza Schetyny skierował list otwarty, w którym opisuje zdarzenie. - W programie wyborczym Platformy Obywatelskiej znajduje się zapis ""Większość urzędów z jakimi każdy Obywatel ma najczęściej do czynienia, to urzędy samorządowe. To tam zgłaszamy narodziny dzieci, wyrabiamy dowody osobiste, rejestrujemy samochody. Obywatele muszą mieć poczucie, że te urzędy są naprawdę dla nich, a nie na odwrót"" – czytamy w liście Fundacji Wolności. Na koniec prezes Fundacji Wolności pyta przewodniczącego Platformy Obywatelskiej: ""Czy zachowanie radnego Krawczyka i innych radnych Platformy Obywatelskiej, którzy poparli jego wniosek, służy budowaniu poczucia obywateli, że to radni są dla nich?"". Władze PO przyznają, że nie widzieli jeszcze listu, ale na pewno zapoznają się z jego treścią. – Szanujemy niezależność samorządowców. Jeśli ktoś ma mandat społeczny to odpowiada przed mieszkańcami swojego miasta, a nie tylko przed władzami partii. Zapoznamy się z treścią listu i przewodniczący podejmie decyzję co dalej – mówi w rozmowie z Onetem Jan Grabiec, poseł PO. Chcesz być na bieżąco z najważniejszymi informacjami dnia? Polub Onet Wiadomości na Facebooku!",Rada Miasta Lublin,
https://wiadomosci.onet.pl/kraj/borys-budka-cieszy-mnie-racjonalna-postawa-sld-i-jego-pragmatyczne-podejscie-po/xjqc8j6,Borys Budka: cieszy mnie racjonalna postawa SLD i jego pragmatyczne podejście po wyborów,"Cieszy mnie racjonalna postawa i pragmatyczne podejście SLD do zbliżających się wyborów; obecnie tylko szerokie porozumienie ugrupowań prodemokratycznych jest w stanie je wygrać - powiedział wiceprzewodniczący PO Borys Budka. Mam nadzieję, że podobna refleksja będzie także w PSL - dodał.","Budka zapowiedział, że w tym tygodniu lider PO Grzegorz Schetyna będzie kontynuował ""intensywne rozmowy z liderami partii prodemokratycznych i proeuropejskich"" nt. zbudowania wspólnego bloku wyborczego. W wewnątrzpartyjnym referendum członkowie SLD opowiedzieli się za startem w koalicji do jesiennych wyborów parlamentarnych; za koalicją opowiedziało się 83 - proc. głosujących. Lider SLD Włodzimierz Czarzasty poinformował, że Sojusz jest gotowy do kontynuowania pracy Koalicji Europejskiej, ale - jak dodał - jesteśmy też przygotowani na trzy warianty startu w wyborach - w szerokiej koalicji, koalicji bez PSL i w koalicji lewicowej. - Cieszy mnie racjonalna postawa, dobre, pragmatyczne podejście Sojuszu. Jesteśmy w takim momencie, w którym tylko szerokie porozumienie ugrupowań prodemokratycznych, proeuropejskich, prosamorządowych, jest w stanie wygrać zbliżające się wybory, dlatego z każdym takim ugrupowaniem rozmawiamy o wspólnej formule - powiedział Budka. - Dla mnie sytuacja jest bardzo prosta i cieszę się, że koleżanki koledzy z SLD to widzą, mam nadzieję, że podobna refleksja będzie także w PSL. Przypomnę, że ludowcy zastanawiali się nad wspólnym startem z SLD już w wyborach samorządowych - dodał polityk PO. Podkreślił, że obecnie PO ""nie wyklucza żadnego ugrupowania z ewentualnych rozmów"". - Będziemy intensywnie rozmawiać w tym tygodniu, szukając tego, co nas łączy a nie dzieli, wspólnego mianownika jest sporo, tylko trzeba wykazać trochę dobrej woli - przekonywał Budka. Przeczytaj: Paszyk: PSL nie pójdzie do wyborów ze środowiskami, które nie podzielają naszych wartości Według niego w rozmowach ""trzeba nieprzerwanie wskazywać na to, jak działa obowiązująca ordynacja wyborcza, która premiuje duże ugrupowania oraz zwycięzcę, który otrzymuje premię za sukces"". Budka podkreślił, że sondaże pokazują, iż poparcie dla PiS ""może oscylować wokół 40 proc"". - Trzeba zbudować zatem blok, który ten wynik przebije. PSL powinien dać do myślenia wynik poprzednich wyborów, w których blok lewicowy i Wolność nie weszły do Sejmu - zauważył poseł. - Grzegorz Schetyna wraca z Brukseli, gdzie są prowadzone rozmowy dot. najważniejszych stanowisk unijnych, natomiast jak wróci, to z pewnością dalej będzie prowadził rozmowy, w tym tygodniu będą się one odbywały w pewnością z dużą intensywnością - dodał Budka. Pytany, w jakiej formule te rozmowy się odbywają i czy są to spotkania z każdym z liderów oddzielnie, czy też planowane jest np. wspólne spotkanie z Czarzastym i liderem PSL Władysławem Kosiniakiem-Kamyszem, Budka powiedział, że nie będzie mówił ""o kulisach i technikach negocjacji"". Przeczytaj: Kto stoi za wyborczą porażką Koalicji Europejskiej? Bogdan Zdrojewski: najpoważniejszym kandydatem jest Schetyna - Powiem tyle: Grzegorz Schetyna jest w polityce na tyle długo i ma tak duże doświadczenie polityczne, że trudno wyobrazić sobie osobę lepszą do prowadzenia takich rozmów i negocjacji, przekonywaniu na argumenty. Ja zostawiam to doświadczeniu naszego szefa, który w kampanii wyborczej do PE pokazał, że jest w nich skuteczny. Zdaję się na skuteczność Grzegorza Schetyny, jego polityczne doświadczenie i rozsądek naszych partnerów - dodał wiceszef PO.",Borys Budka,
https://wiadomosci.onet.pl/kraj/sondaz-kantar-znaczacy-spadek-poparcia-dla-zjednoczonej-prawicy/trg3pyh,Sondaż Kantar: znaczący spadek poparcia dla Zjednoczonej Prawicy,"Prawo i Sprawiedliwość, Solidarna Polska i Porozumienie zdobyły w najnowszym badaniu Kantar poparcie 34 proc. ankietowanych. W porównaniu do poprzedniego miesiąca to spadek o 6 pkt proc. Jednocześnie strata Platformy Obywatelskiej zmalała z 19 do 10 pkt proc.","Wśród Polaków, którzy w czerwcu zadeklarowali gotowość wzięcia udziału w wyborach, największe poparcie uzyskało PiS wraz z partiami koalicyjnymi. Chęć oddania głosu na Zjednoczoną Prawicę wyraziło 34 proc. ankietowanych. W porównaniu do sondażu z poprzedniego miesiąca jest to spadek o 6 pkt proc. Poparcie dla PO zadeklarowało 24 proc. badanych, co oznacza wzrost w ujęciu miesięcznym o 3 pkt proc. Do Sejmu dostałyby się jeszcze dwa ugrupowania: Wiosna Roberta Biedronia, na którą chciało głosować 8 proc. ankietowanych (wzrost o 2 pkt proc.) oraz Kukiz’15 - 7 proc. (wzrost o 3 pkt proc.). W czerwcu Polskie Stronnictwo Ludowe z poparciem 4 proc. nie przekroczyłoby progu wyborczego (spadek o 1 punkt procentowy), tak samo kształtuje się sytuacja SLD. W czerwcu do Sejmu nie dostałyby się również: Wolność (3 proc.), Nowoczesna (3 proc.), Razem (1 proc.) oraz Ruch Narodowy, Teraz! i Zieloni, które uzyskały poparcie poniżej 1 proc. Spośród ogółu osób, które zapowiedziały zamiar głosowania, 12 proc. nie potrafiła zdecydować, na kogo oddałoby głos. Jest to wynik o 2 pkt proc. niższy niż w maju. W czerwcu 61 proc. Polaków deklaruje chęć udziału w wyborach do Sejmu, przy czym 25 proc. badanych jest zdecydowana w tej kwestii, a 36 proc. raczej przystąpiłaby do głosowania. Przeciwne stanowisko wyraża 28 proc. respondentów – 14 proc. zapowiada, że raczej nie pójdzie głosować, taka sama liczba osób mówi, że zdecydowanie nie weźmie udziału w wyborach. 11 proc. Polaków jeszcze nie wie, czy odda swój głos w wyborach. ""W porównaniu do wyników z maja, w czerwcu odsetek osób zamierzających głosować oraz tych, które mówią, że w wyborach nie wezmą udziału, jest dokładnie taki sam. Niezdecydowanych Polaków jest również tyle samo co przed miesiącem"" - wskazali autorzy badania. Badanie przeprowadzono w dniach 14-19 czerwca br. na ogólnopolskiej, reprezentatywnej próbie 967 dorosłych mieszkańców Polski, techniką wywiadów bezpośrednich wspomaganych komputerowo (CAPI). W badaniu preferencji partyjnych udział wzięło 591 osób, które zadeklarowały wcześnie, że ""zdecydowanie"" lub ""raczej"" będą uczestniczyć w wyborach. Chcesz być na bieżąco z najważniejszymi informacjami dnia? Polub Onet Wiadomości na Facebooku!","J. Kaczyński, J. Gowin i Z. Ziobro - liderzy Zjednoczonej Prawicy. Zdjęcie z 2014 roku",
https://wiadomosci.onet.pl/kraj/krzysztof-brejza-szefem-sztabu-wyborczego-po-ko/wtphx0f,Krzysztof Brejza szefem sztabu wyborczego PO-KO,"- Przede wszystkim głęboka pokora, ciężka praca i słuchanie obywateli. To gwarantujemy, będziemy ciężko pracować - zapowiedział poseł Krzysztof Brejza na konferencji prasowej. W sztabie znaleźli się także m.in. Bartosz Arłukowicz, Adam Szłapka, Barbara Nowacka i Jacek Karnowski.","Adam Szłapka - jako sekretarz sztabu - ma koordynować pracę 16 sztabów regionalnych, 41 sztabów okręgowych oraz sztabów powiatowych. Małgorzata Kidawa-Błońska zajmie się kontaktem z organizacjami pozarządowymi oraz kampanią profrekwencyjną. Barbara Nowacka ma odpowiadać za sprawy kobiet i ochrony środowiska, Jacek Karnowski - za sprawy związane z edukacją, Zdanowska - za samorząd, a Bartosz Arłukowicz - za kontakty bezpośrednie z wyborcami. - Czas kampanii opartych tylko na konferencjach prasowych, na wielkich billboardach tak naprawdę powoli mija. Dzisiaj kluczem jest rozmowa z ludźmi, pojechanie do powiatów, do gminy, do najmniejszej wioseczki, wioski - mówił Arłukowicz. - Chcemy tego nowego początku, chcemy nowej jakości w polskiej polityce. Tylko zjednoczona, dobrze skonstruowana opozycja, ci wszyscy, którzy chcą i wspólnie patrzą na zagrożenia dla polskiej demokracji, praworządności, pozycji Polski w Europie, powinni i muszą być razem - mówił szef PO Grzegorz Schetyna. Pytany o ewentualne przystąpienie PSL do współtworzonej przez PO koalicji na wybory parlamentarne stwierdził: - Jesteśmy umówieni z prezesem PSL Władysławem Kosiniakiem-Kamyszem na rozmowy na koniec czerwca, realnie będzie to początek przyszłego tygodnia i będziemy decydować o kolejnych krokach - powiedział lider PO. Schetyna poinformował też, że jest również umówiony na rozmowę pod koniec czerwca z szefem SLD Włodzimierzem Czarzastym. - Z tego, co wiem, SLD przeprowadza referendum wewnętrzne i mają poznać do końca miesiąca decyzję wszystkich członków partii czy chcą iść w koalicji m.in. z PO, w formule podobnej do Koalicji Europejskiej - i poczekamy na tę odpowiedź i będziemy rozmawiać - powiedział lider PO. Dopytywany, co zrobi, jeśli Kosiniak-Kamysz postawi ultimatum, że PSL nie wejdzie do koalicji, jeśli wejdzie do niej SLD, Schetyna odpowiedział: - Jeszcze nie spotkałem się z taką sytuacją, żeby (prezes PSL - red.) stawiał mi jakieś ultimatum - zapewnił. W piątek i sobotę 12 i 13 lipca Platforma wraz z Nowoczesną organizują dwudniową konwencję, podczas której zaprezentowany ma zostać program na wybory parlamentarne. - To będzie szeroka debata programowa, obejmująca - myślę - około 50 paneli i dyskusji - mówił w rozmowie z PAP szef klubu PO-Koalicji Obywatelskiej Sławomir Neumann. Jak dodał, program opozycji ma prezentować wizję zmian w Polsce po rządach Prawa i Sprawiedliwości. - Pokażemy nowe pomysły na odbudowanie praworządności i demokracji, ale też nowe rozwiązania w takich obszarach jak zdrowie, edukacja, kultura, media publiczne, energetyka, ochrona środowiska, gospodarka. To będzie pełna, całościowa opowieść o wizji Polski po naszej wygranej w wyborach - przekonywał Neumann. PO chce temat uzgodnień koalicyjnych zamknąć do połowy lipca. - Nie oglądamy się na innych, robimy swoje. Platforma przygotowała już koalicje - na wybory samorządowe i później europejskie. To, czy i tym razem nasi partnerzy zdecydują się iść z nami, czy nie, to ich decyzja. Pokazujemy naszą ofertę, ale czekać nie będziemy, nie mamy czasu na hamletyzowanie - mówił Neumann. Chcesz być na bieżąco z najważniejszymi informacjami dnia? Polub Onet Wiadomości na Facebooku! (mba)",Krzysztof Brejza,
https://wiadomosci.onet.pl/kraj/sejm-zaplombowano-pomieszczenia-po-klubie-nowoczesna/w3tm4f1,Sejm: zaplombowano pomieszczenia po klubie Nowoczesna,"Pomieszczenia, które w Sejmie zajmował klub Nowoczesna zostały zaplombowane. Sprawę skomentowała liderka Nowoczesnej i wiceszefowa klubu PO-KO Katarzyna Lubnauer, która sprawę nazwała ""nadgorliwością Kancelarii Sejmu"".","- Sytuacja jest prosta - zmienia się dysponent pomieszczeń. Był to dotychczas klub Nowoczesnej, po połączeniu jest to klub Platformy Obywatelskiej-Koalicji Obywatelskiej, czyli musi się zmienić osoba, która odpowiada za mienie zamknięte w tych pokojach - tłumaczyła Katarzyna Lubnauer. - Musi być inwentaryzacja, zanim formalnie zostanie pomieszczenie przekazane z jednego dysponenta do drugiego dysponenta - podkreśliła Lubnauer. Jej zdaniem formalnie można było dokonać przekazania bez plombowania pomieszczeń. - Jest nadzieja, że pomieszczenia zostaną jutro odplombowane i będą w dyspozycji klubu PO-KO - oświadczyła. W połowie czerwca dwunastu posłów Nowoczesnej wstąpiło do klubu Platformy Obywatelskiej-Koalicji Obywatelskiej. Po połączeniu z posłami Nowoczesnej klub PO-KO liczy 155 posłów. Przewodniczącym klubu pozostał Sławomir Neumann, a jedną z jego zastępczyń - liderka Nowoczesnej Katarzyna Lubnauer.",Katarzyna Lubnauer,
https://wiadomosci.onet.pl/kraj/sondaz-pis-zabiega-o-partyjny-interes-ale-lepiej-dba-o-polske/wvldwjp,"Sondaż: PiS zabiega o partyjny interes, ale lepiej dba o Polskę","Większość Polaków uważa, że rząd PiS bardziej niż PO-PSL dba o interes partyjny - wynika z sondażu IPSOS dla OKO.press. Jednocześnie ponad połowa badanych oceniła, że obecnie rządzący bardziej dbają o interes Polski niż ich poprzednicy.","W sondażu zadano trzy pytania. Pierwsze brzmiało: ""Czy obecny rząd PiS bardziej niż poprzednie rządy PO-PSL zabiega o partyjny interes?"". Aż 68 proc, ankietowanych stwierdziło, że ""bardziej"". Przeciwnego zdania było 24 proc. Drugie pytanie brzmiało: ""Czy obecny rząd PiS bardziej niż poprzednie rządy PO-PSL zabiega o osobiste korzyści finansowe członków rządu?"". W tym przypadku również większość osób stwierdziło, że ""bardziej"" - 58 proc. Przeciwnego zdania było 35 proc. Ostatnie z pytań dotyczyło interesu kraju i tego, czy ""rząd PiS bardziej niż poprzednie rządy PO-PSL dba o interes Polski"". W tym przypadku 52 proc. ankietowanych udzieliło pozytywnej odpowiedzi. Z kolei 44 proc. oceniło, że PiS mniej dba o interes państwa. Sondaż IPSOS dla OKO.press , 21-23 maja 2019, metodą CATI (telefonicznie), na ogólnopolskiej reprezentatywnej próbie 1000 osób. Źródło OKO.press",Mateusz Morawiecki,
https://wiadomosci.onet.pl/kraj/nowy-sondaz-zjednoczona-prawica-ucieka-konkurencji/m6m93ck,Nowy sondaż. Zjednoczona Prawica ucieka konkurencji,PiS wygrywa i zwiększa jednocześnie przewagę nad konkurencją - wynika z najnowszego badania pracowni Social Changes dla portalu wPolityce.pl.,"Partię Jarosława Kaczyńskiego popiera 43,2 proc. ankietowanych, co od ostatniego badania stanowi wzrost o blisko 5 pkt proc. Platforma Obywatelska może liczyć na poparcie 24,1 proc. - to spadek o 2,1 pkt proc. Wiosna Roberta Biedronia może liczyć na 8,9 proc., wyraźnie nad progiem wyborczym jest także PSL z wynikiem 7,3 proc. Poza Sejmem znalazłby się Kukiz'15 (4,9 proc.), Sojusz Lewicy Demokratycznej (3,7 proc.), Nowoczesna (2,8 proc.), Wolność Janusza Korwin-Mikkego (1,5 proc.), Federacja dla Rzeczpospolitej Marka Jakubiaka (1,3 proc.), Partia Razem (1,2 proc.) oraz Ruch Narodowy (1,1 proc.). Badanie zostało zrealizowane metodą CAWI na panelu internetowym. Przeprowadzono je na ogólnopolskiej, reprezentatywnej (pod względem: płci, wieku, wielkości miejsca zamieszkania) próbie Polaków w dniach 14-19 czerwca 2019 roku. Wzięły w nim udział 1004 osoby. Zobacz więcej sondaży w raporcie specjalnym Onetu",Jarosław Kaczyński,
https://wiadomosci.onet.pl/kraj/pis-chce-przejac-wyborcow-po/f394eb8,PiS chce przejąć wyborców PO,"PiS ma nową strategię dotyczącą wyborców PO. Jak informuje ""Rzeczpospolita"" partia rządząca chce przyciągnąć konserwatywny elektorat, Platformy, który jest rozczarowany dotychczasowym kursem partii Grzegorza Schetyny.","Jak wynika z informacji ""Rzeczpospolitej"", w ostatnich tygodniach wśród sztabowców partii rządzącej powstało przekonanie, że taka strategia może być skuteczna w relacji do jednej, konkretnie określonej grupy wyborców związanych do tej pory z PO. Zarówno wewnętrzne, jak i dostępne publicznie sondaże wskazują, że popierający dawne konserwatywne skrzydło PO mogą być teraz podatni na przesłanie dotyczące rozwoju gospodarczego, modernizacji i obrony obyczajowego status quo. Mimo tych korzystnych danych hurraoptymizmu jednak nie ma. – Głównym zagrożeniem dla nas jest zbytnia pewność siebie i brak mobilizacji po naszej stronie – przyznają w kuluarach politycy PiS. Politycy PiS zwracają uwagę na to, że w comiesięcznych badaniach CBOS jest istotna grupa wyborców PO, która popiera rząd Morawieckiego. Dla przykładu w czerwcu było to 10 proc., a 14 proc. deklarowało neutralność. – Grupa ok. 15–25 proc. wyborców na styku PO i PiS to pole, na którym możemy zdobyć nowych wyborców. To wynika też z analiz wewnętrznych. To najbardziej rozczarowani tym, co wydarzyło się w pierwszej połowie tego roku, zwłaszcza jeśli chodzi o kwestie obyczajowe – podkreśla rozmówca ""Rzeczpospolitej"". I dodaje, że taka zmiana postaw elektoratu zwykle jest trwała, a Schetynie i jego politykom trudno będzie jednym czy dwoma politycznymi manewrami odwrócić ten trend. PiS liczy także na przejęcie wyborców PSL.",Ryszard Terlecki i Jarosław Kaczyński,
https://wiadomosci.onet.pl/tylko-w-onecie/zrodla-w-po-tusk-nie-wystartuje-na-prezydenta-w-partii-ruszyla-gielda-potencjalnych/ms8qk4g,Źródła w PO: Tusk nie powalczy o prezydenturę. W partii rusza giełda potencjalnych kandydatów,"W Platformie zaczyna dominować przekonanie, że Donald Tusk nie wystartuje w przyszłorocznych wyborach prezydenckich. Kluczowy był oczywiście wynik wyborów do PE, które Koalicja Europejska wyraźnie przegrała z PiS, co wskazuje na bardzo prawdopodobną porażkę opozycji także jesienią. W trakcie długo wyczekiwanego przemówienia 4 czerwca w Gdańsku były premier nie dał nawet cienia nadziei na to, że z powrotem na 100 proc. zaangażuje się w polską politykę. A to oznacza, że PO musi rozglądać się za alternatywnym kandydatem, który już za niecały rok powalczy z prezydentem Andrzejem Dudą.","– Na dziś nie ma tematu powrotu Tuska – słyszymy od kilku polityków PO z otoczenia kierownictwa partii. Przewodniczący Rady Europejskiej przez wiele miesięcy kokietował zarówno Platformę, jak i wyborców opozycji. W kilku wywiadach zasugerował, że wraz z końcem swojej kadencji w Brukseli może wrócić do kraju i stać się znowu liderem anty-PiS-u. Jednak wizja przyjazdu byłego premiera na białym koniu boleśnie zderzyła się z rzeczywistością, którą – dla PO – ostrym narzędziem narysowały wyniki majowych wyborów. Wprawdzie niejeden polityk Platformy mówi dziś, że przed 26 maja rezultat w postaci 38 proc. głosów dla KE wziąłby w ciemno, ale 45 proc. dla Prawa i Sprawiedliwości to jednak nokaut. Z tej perspektywy raczej nie dziwi wystąpienie Donalda Tuska 4 czerwca w Gdańsku. Nie było to przemówienie potencjalnego lidera, który będzie wiódł opozycyjny lud na barykady, ale raczej trenera motywacyjnego, który chce zadbać o to, żeby jego kursanci nie rozpierzchli się płacząc po kątach i rozpamiętując klęskę. – Gdyby tamci w '88 roku byli przygnębieni, to nie wiadomo, gdzie dzisiaj byśmy byli. Ja też nie byłem szczęśliwy, jak się domyślacie. Ale smutasy nigdy niczego nie wygrają – wołał ze sceny, nawiązując do okresu tuż przed obradami Okrągłego Stołu. A zakończył tak: – Głęboko w to wierzę, że jeśli na nowo będziemy potrafili wydobyć ze swojej piersi z pełnym przekonaniem ten okrzyk wiary ""Nie ma wolności bez solidarności"", to zwyciężymy. Tego wam życzę. Z Gdańska na pewno znowu pójdzie ten sygnał. Na mnie możecie zawsze liczyć. – Na ile go znam, a znam go od lat, jestem przekonany, że w tym momencie nie rozważa tego na poważnie – słyszymy od jednego z wieloletnich parlamentarzystów PO. Inny poseł rozwija tę myśl: – On wróci, jak będzie miał prawie 100 proc. pewności, że wygra. Jeżeli jesienią przegramy, zostanie za granicą. Będzie szefem Europejskiej Partii Ludowej, albo zajmie eksponowane stanowisko w jakiejś międzynarodowej instytucji. Oficjalnie partia wciąż stawia na niego jako naturalnego kandydata do walki z prezydentem Andrzejem Dudą. Rzecznik PO Jan Grabiec: – Stanowisko wyrażane do tej pory przez Grzegorza Schetynę nadal jest aktualne – mówi Onetowi. Rzeczywiście, przewodniczący Platformy od dawna powtarza mniej więcej to samo. W niedawno wydanym wywiadzie-rzece „Historia pokolenia” Schetyna kreśli dość jasny plan: „Jeśli wygramy wybory parlamentarne, powołamy rząd i przejmiemy polityczną inicjatywę, to decyzja Donalda Tuska o wejściu w kampanię prezydencką jako kandydata szerokiej koalicji demokratycznej jest najbardziej prawdopodobna”. Jednak analiza wyników wyborów do PE każe traktować tę perspektywę jako raczej mało prawdopodobną. W tej chwili sondaże wskazują, że nawet, jeśli opozycja wystartowałaby jesienią jako jeden szeroki blok (wliczając w to Wiosnę Roberta Biedronia), nie wygrałaby z PiS. Wspólne listy do Senatu też nie dawałyby wielkich szans na przejęcie kontroli choćby nad izbą wyższą parlamentu (bez której też da się rządzić). A wtedy wybory prezydenckie będą miały strategiczne znaczenie. Jeżeli jesienią Prawo i Sprawiedliwość wygra, ale nie zdobędzie 3/5 głosów w Sejmie (większość potrzebna do przełamania prezydenckiego weta), a kilka miesięcy później straci „swojego” gospodarza Pałacu Prezydenckiego, będzie mogło właściwie już tylko administrować, bo żadne poważne zmiany nie będą możliwe. W Platformie oficjalnie tematu szukania kogoś, kto zastąpiłby Tuska, nie ma, ale w nieformalnych rozmowach temat przewija się cały czas. Giełda nazwisk ruszyła. W pierwszej kolejności wymieniany jest prezydent Warszawy Rafał Trzaskowski, który jest jednym z niewielu obecnie kojarzących się z sukcesem polityków PO. Wygrał w cuglach stołeczne wybory. To jego oczywisty sukces, ale też obciążenie. Po pierwsze w ratuszu jeszcze dobrze nie zdążył się rozsiąść i musiałby odpowiadać na zarzuty, że ledwo co zaczął, a już chce kończyć. Po drugie, o ile w Warszawie Trzaskowski mógł zdobyć już w pierwszej turze ponad 50 proc. głosów, o tyle może się okazać, że w skali kraju sufit dla niego jest zawieszony zbyt nisko. Prawdopodobnie nie ma bardziej liberalnego miasta w Polsce niż Warszawa, ale rzeczywistość już kilkadziesiąt kilometrów od Pałacu Kultury i Nauki wygląda inaczej, o czym świadczy miażdżące zwycięstwo PiS kilka tygodni temu. Słowem Polska jest bardziej konserwatywna, niż do niedawna mogło się wielu wydawać. A Trzaskowski jest jednak twarzą liberalnej Platformy. W rozmowie z Onetem prezydent Warszawy przekonuje, że w tym momencie temat prezydentury kraju dla niego nie istnieje: – Skupiam się na Warszawie i wsparciu moich kolegów samorządowców, którzy chcą się włączyć w wybory parlamentarne. Nie ma teraz dla mnie ważniejszej rzeczy. W ciągu kilku tygodni politycznie bardzo wyraźnie zyskał Bartosz Arłukowicz. Jego prawie 240 tys. głosów zdobytych z drugiego miejsca zachodniopomorskiej listy KE zrobiło wrażenie nie tylko na politykach jego partii. Były minister zdrowia w rządzie Donalda Tuska o ponad 50 tys. głosów pokonał lidera listy PiS Joachima Brudzińskiego. – Arłukowicz pracował na ten wynik ostatnie 2 lata – mówi nam jeden z jego kolegów z poselskich ław. I dodaje: – On się odrodził na nowo jako polityk w momencie, gdy wydawało się, że po pracy resorcie zdrowia będzie mógł chodzić do sklepu tylko z kapturem na głowie. A dziś ludzie mu się rzucają na szyję. Szczeciński poseł miał też świetną kampanię. Dobrze się sprzedawał w mediach społecznościowych, ale sam podkreśla, że kluczowy był bezpośredni kontakt z wyborcami. „Złaziłem trzy pary butów” – powiedział w jednym z wywiadów już po wyborach. Dziś taki kampanijny „kombajn” byłby dla Platformy na wagę złota. Zwłaszcza, że można się spodziewać, iż Andrzej Duda nawiąże do swojej zwycięskiej kampanii z 2015 roku, której jednym z symboli był 24-godzinny objazd kraju w ostatnim dniu walki o głosy przed I turą wyborów. Dzwonimy do Bartosza Arłukowicza, ale ten szybko ucina temat: – Zajmuję się w tej chwili pomocą koleżankom i kolegom w przygotowaniach do kampanii parlamentarnej. Z naszych rozmów z politykami największej partii opozycyjnej wynika, że dobre notowania na giełdzie potencjalnych kandydatów ma też prezydent Łodzi Hanna Zdanowska. Po pierwsze pół roku temu zmiotła konkurencję i zdobyła ponad 70 proc. głosów w swoim mieście. Na jej konkurenta Waldemara Budę z PiS zagłosowało zaledwie 23 proc. łodzian, a to oznacza, że nawet część wyborców Prawa i Sprawiedliwości poparła Zdanowską. Po drugie pod jej rządami Łódź szybko się rozwija. No i jest kobietą. – Bardzo mi miło, że ktoś docenia to, jak zmienia się Łódź. Tym bardziej skupiam się na niej i nie mam planów opuszczania mojego miasta. Nic nie wiem też, by ktokolwiek miał takie plany wobec mnie – słyszymy od Hanny Zdanowskiej. Obciążeniem dla niej może być wyrok łódzkiego Sądu Okręgowego, który jesienią zeszłego roku prawomocnie skazał ją na karę grzywny za poświadczenie nieprawdy w dokumentach. Są jednak tacy w Platformie, którzy twierdzą, że nie będzie to stanowiło wielkiego problemu: – Jestem pewien, że wielu naszych wyborców uważa, że ta sprawa to zemsta pisowskiej prokuratury – mówi Onetowi jeden z posłów PO.  Ostatnie badania opinii publicznej pokazują, że Andrzej Duda wygrałby pierwszą turę z każdym kandydatem opozycji. Co ciekawe w sondażu wykonanym przez IBRiS całkiem niezły rezultat uzyskał prezes PSL. Na Władysława Kosiniaka-Kamysza oddanie głosu zadeklarowało 27 proc. pytanych. To bardzo dobry wynik, biorąc pod uwagę, że jego partia w badaniach najczęściej nie przekracza progu wyborczego. Co więcej, w pierwszej turze młody lider ludowców zabiera Dudzie więcej głosów, niż prezydent stolicy, czy Donald Tusk. Kosiniak-Kamysz miałby szansę być wiarygodny i dla elektoratu miejskiego, i dla tego głosującego w mniejszych miejscowościach. Takim potencjałem nie dysponuje np. Rafał Trzaskowski, który z kolei byłby dość naturalną opcją dla lewicowego wyborcy. Kosiniak-Kamysz chce uchodzić za konserwatystę. – Jakiekolwiek spekulacji przed wyborami parlamentarnymi nie mają sensu – mówi Onetowi prezes PSL. W jego przypadku sprawa może się jednak okazać nieaktualna na długo przed wyborami prezydenckimi. Nie wiadomo, czy ludowcy wystartują razem z PO, Nowoczesną i SLD w wyborach parlamentarnych. Już teraz na linii PO-PSL iskrzy po deklaracji Kosiniaka-Kamysza, że chce on budować własną Koalicję Polską. – My chcemy szerokiego porozumienia. Szerszego nawet, niż w wyborach europejskich. Jeśli PSL nie chce iść z nami, droga wolna - mówi Onetowi polityk PO znający kulisy relacji obu ugrupowań.","Bartosz Arłukowicz, Hanna Zdanowska i Rafał Trzaskowski",
https://wiadomosci.onet.pl/kraj/po-ko-wybor-posla-pis-na-szefa-komisji-zdrowia-to-zlamanie-tradycji/c2yfwyg,PO-KO: wybór posła PiS na szefa komisji zdrowia to złamanie tradycji,"Wybór posła PiS Tomasza Latosa na szefa komisji zdrowia to złamanie tradycji polskiego parlamentu, zgodnie z którą, komisją zdrowia kierował poseł opozycji – oceniają posłowie klubu PO-KO. Ich zdaniem w ten sposób PiS chce odebrać głos opozycji. Klub PO-KO zgłosił na to stanowisko kandydaturę posłanki Beaty Małeckiej-Libery.","Dziś sejmowa komisja zdrowia wybrała swojego nowego przewodniczącego. Jego poprzednik - poseł PO-KO - Bartosz Arłukowicz zdobył mandat do PE. Nowym szefem komisji został zgłoszony przez PiS Tomasz Latos. Za jego kandydaturą opowiedziało się 16 osób, 6 było przeciw, 1 wstrzymała się od głosu. Klub PO-KO zgłosił na to stanowisko kandydaturę posłanki Beaty Małeckiej-Libery. Na konferencji prasowej po posiedzeniu komisji zdrowia poseł PO-KO Marek Hok zwracał uwagę, że ""zgodnie z ciężko wypracowaną tradycją polskiego parlamentu"" na czele komisji zdrowia stał zawsze przedstawiciel opozycji. Jak ocenił, dzisiaj została zniszczona ta tradycja. - To skandal, tak nie powinno być – oświadczył. Także Małecka-Libera stwierdziła, że porozumienie zostało siłowo zerwane. - Ponieważ to przewodniczący udziela głosu, to nie jest tylko złamanie etyki, standardów i porozumienia, ale po prostu odebranie głosu członkom komisji zdrowia – mówiła posłanka. Jej zdaniem PiS ""boi się rozmowy o zdrowiu"". - To wszystko, co wydarzyło się w ciągu czterech lat, nie jest dobre dla społeczeństwa, nie poprawiły się wskaźniki, nie poprawiła się dostępność, nie zmniejszyły się kolejki, sztandarowa ustawa o sieci szpitali okazuje się wielką wtopą – wyliczała.",Tomasz Latosa,
https://wiadomosci.onet.pl/kraj/tadeusz-cymanski-po-bedzie-sie-karmic-sprawa-falenty/c6k0sm8,Tadeusz Cymański: PO będzie się karmić sprawą Falenty,"Tadeusz Cymański uważa, że temat afery podsłuchowej będzie ""wałkowany do jesiennych wyborów"". - Platforma w desperacji szuka pretekstów do atakowania PiS-u - powiedział w programie #RZECZoPOLITYCE.","Wiceszef klubu PiS uważa, że Platforma ""w desperacji"" wykorzystuje sprawę Falenty jako ""pretekst, nie powód"" do ataków na PiS. Cymański przypominał, że Falenta jest osobą prawomocnie skazaną. Podkreślał też, że polityków PO ""położyło do grobu, w sensie metaforycznym"" to, co mówili na nagraniach. Dodał, że ""PO dosłownie ściany gryzie"" i robi ze sprawy Falenty ""widowisko, szaleństwo"". Źródło: rp.pl",Tadeusz Cymański,
https://wiadomosci.onet.pl/tylko-w-onecie/grzegorz-schetyna-w-onet-rano-o-problemach-z-integracja-opozycji-to-jest-syndrom/ewwd5h3,Grzegorz Schetyna w Onet Rano o problemach z integracją opozycji: to jest syndrom pourazowy,"- Każde wybory mają swoją sekwencję. Dlatego trzeba pilnować - najpierw wyborów samorządowych, potem europejskich, a teraz budować koalicję do tych wyborów parlamentarnych, najważniejszych. Jest fundament, ale jest też lekcja, którą musimy wyciągnąć z tych ostatnich wyborów – powiedział Grzegorz Schetyna w programie Onet Rano. Chcesz zobaczyć cały odcinek? Kliknij tutaj: VOD.pl","Lider PO na uwagę Jarosława Kuźniara, że po wyborach integracja opozycji cierpi lider PO odpowiedział, że jest to „syndrom pourazowy”. - Trzeba się nauczyć żyć w nowej rzeczywistości i być przygotowanym do następnych wyborów – dodał.",,
https://wiadomosci.onet.pl/kraj/nowy-sondaz-kto-ma-szanse-wygrac-wybory-i-z-jaka-przewaga/vj9dlcv,Nowy sondaż. Kto ma szanse wygrać wybory i z jaką przewagą?,PiS wygrywa i zwiększa jednocześnie przewagę nad konkurencję - wynika z najnowszego badania pracowni Social Changes dla portalu wPolityce.pl.,"Partię Jarosława Kaczyńskiego popiera 41,5 proc. ankietowanych, znajdującą się w sondażu na drugim miejscu PO 22,4 proc. Zdecydowanie wyższe poparcie niż w wyborach do PE otrzymuje Kukiz'15 - sondaż wskazuje tu na 9,3 proc. Wiosna Biedronia może liczyć na 8,9 proc., a tuż nad progiem wyborczym PSL z wynikiem 5 proc. Nowoczesna nie przekracza progu wyborczego (4,1 proc.), podobnie jak SLD (3 proc.), Partia Razem (2,2 proc.) oraz Wolność Janusza Korwin-Mikkego (1,9 proc.). Badanie zostało przeprowadzone na ogólnopolskiej, reprezentatywnej (pod względem: płci, wieku, wielkości miejsca zamieszkania) próbie Polaków w dniach 31 maja – 5 czerwca 2019 r. Zobacz więcej sondaży w raporcie specjalnym Onetu",PiS w sondażu Social Changes wygrywa dużą przewagą z opozycją,
https://wiadomosci.onet.pl/kraj/stanislaw-gawlowski-o-wyborcach-pis-jak-porowna-sie-mapke-z-przemoca-domowa-i/q4rlwm5,Stanisław Gawłowski o wyborcach PiS: jak porówna się mapkę z przemocą domową i alkoholizmem w rodzinie z mapką poparcia dla PiS...,"Mapka wyborcza, którą udostępnił Stanisław Gawłowski ma przedstawiać korelację między wynikami wyborów do PE 2019 a przemocą domową i alkoholizmem. Polityk PO i były sekretarz stanu w Ministerstwie Środowiska grafikę komentuje stwierdzając, że tam gdzie głosy oddawano na PO, ""tam negatywne zjawisko występuje najrzadziej"".","Jak brzmi pełny wpis Gawłowskiego? ""Mapka z sieci"" - zaczyna. ""Jak porówna się mapkę z przemocą domową i alkoholizmem w rodzinie z mapką poparcia dla PiS to okaże się, że im większa poparcie PiS tym więcej nieszczęść. I odwrotnie tam gdzie Polacy głosują na Platformę Obywatelską, tam to negatywne zjawisko występuje najrzadziej"". Mapka wyborcza, którą udostępnił Gawłowski przedstawia coś zupełnie innego, niż opisuje to polityk. Grafika rzeczywiście pokazuje poparcie PiS w ostatnich wyborach do Parlamentu Europejskiego, dane na niej zawarte są wizualizacją informacji PKW. Jednak oryginał mapki ma inny podpis, niż udostępniona przez polityka PO grafika i nie wykazuje w rzeczywistości zależności między poparciem dla partii a zjawiskami takimi jak alkoholizm czy przemoc domowa. W wyborach do PE PiS otrzymało 45,38 proc. głosów, Koalicja Europejska - 38,47 proc., Wiosna - 6,06 proc., Konfederacja - 4,55 proc., Kukiz'15 - 3,69 proc., Lewica Razem - 1,24 proc. Prawo i Sprawiedliwość zdobyło 27 mandatów w europarlamencie. Koalicja Europejska otrzyma 22 miejsca. Do Parlamentu Europejskiego wejdzie również 3 przedstawicieli Wiosny. Pozostałe ugrupowania nie przekroczyły pięcioprocentowego progu wyborczego. Do PE reprezentantów nie wprowadziły: Konfederacja Korwin Braun Liroy Narodowcy z poparciem 4,55 proc., Kukiz'15 - 3,69 proc. oraz Lewica Razem - Partia Razem, Unia Pracy, Ruch Sprawiedliwości Społecznej - 1,24 proc. W 2017 r. Prokuratura Krajowa na wniosek CBA wystosowała wniosek o uchylenie immunitetu Gawłowskiemu. Chodzi o zarzuty korupcyjne i tzw. aferę melioracyjną. Gawłowski nie przyznaje się do winy. Zrzekł się immunitetu w 2018 r. W kwietniu Sejm bezwzględną większością wyraził zgodę na zatrzymanie i tymczasowe aresztowanie Gawłowskiego. Gawłowski został wówczas aresztowany na trzy miesiące, a następnie osadzony w areszcie w Szczecinie. W czerwcu minionego roku żonie Gawłowskiego przedstawiono zarzut prania brudnych pieniędzy.",Stanisław Gawłowski,
https://wiadomosci.onet.pl/kraj/obradowal-klub-po-koalicji-obywatelskiej-ocena-wyborow-do-pe-recepty-na-sukces/vke7td4,"Obradował klub PO-Koalicji Obywatelskiej: ocena wyborów do PE, recepty na sukces jesienią","Ocenie kampanii wyborczej do PE, wynikowi majowych wyborów oraz receptom na wyborczy sukces jesienną poświęcone było posiedzenie klubu parlamentarnego PO-KO. Według rzecznika PO Jana Grabca posłowie klubu zadeklarowali gotowość pracy w terenie na rzecz mobilizacji wyborców.","Klub PO-Koalicji Obywatelskiej obradował wieczorem w Domu Dziennikarza przy ulicy Foksal. - Posiedzenie klubu poświęcone było głównie analizie wyników wyborów do Parlamentu Europejskiego i szukaniu rozwiązań dotyczących wyborów jesiennych tak, żeby ten wynik był lepszy niż w ostatnich wyborach. 38,5 proc. (wynik wyborczy Koalicji Europejskiej do PE) i szeroka koalicja uznane zostały za dobrą bazę do tego, żeby zwyciężyć w wyborach parlamentarnych - powiedział Grabiec. Zaznaczył jednak przy tym, że Platforma wciąż poszukuje rozwiązań, które pozwolą opozycji odnieść sukces wyborczy jesienią. - Recepty są bardzo różne, one będą przedmiotem analizy jeszcze jednego posiedzenia zarządu w przyszłym tygodniu - zapowiedział polityk. Zapewnił, że wśród posłów PO jest gotowość do pracy na lepszy wynik wyborczy. - Posłowie chcą jechać w teren, przekonywać wyborców, mobilizować ich w większym stopniu niż dotychczas. Wszyscy mają świadomość, że jeszcze pół roku temu w wyborach samorządowych udało się zmobilizować większą część elektoratu - podkreślił Grabiec. Jutro ma się odbyć wspólne posiedzenie rad krajowych PO i Nowoczesnej poświęcone zacieśnieniu współpracy między partiami. Lider PO Grzegorz Schetyna ma zaprezentować ""mapę drogową"" przed jesiennymi wyborami parlamentarnymi. Niewykluczone, że padnie także zapowiedź połączenia obu klubów: PO-KO oraz Nowoczesnej. Według piątkowej deklaracji szefa klubu PO-KO Sławomira Neumanna do integracji tej miałoby dojść już w przyszłym tygodniu, kiedy zbiera się Sejm. - Chcemy, żeby w przyszłym tygodniu, na posiedzeniu Sejmu te kluby się naprawdę zintegrowały i były jednym ciałem. To jest ważny przekaz dla wyborcy - przekonywał polityk w radiu RMF FM. Zapowiedź połączenia klubów PO i Nowoczesnej budzi wątpliwości części działaczy Nowoczesnej, którzy wystosowali w piątek do liderki partii Katarzyny Lubnauer list w tej sprawie. Wyrazili w nim obawę, że ruch ten zapoczątkuje proces likwidacji Nowoczesnej. ""Pod ładnie brzmiącą przykrywką połączenia klubów i integracji środowisk rozpoczyna się likwidacja Nowoczesnej. My mówimy jasno: współpraca tak – wchłonięcie nie"" - napisali działacze w liście.",Jan Grabiec,
https://wiadomosci.onet.pl/kraj/psl-tworzy-koalicje-polska-komentarze-politykow/d3spq30,PSL tworzy Koalicję Polską. Komentarze polityków,"- Mam nadzieję, że w jesiennych wyborach parlamentarnych wystartujemy szerokim blokiem prodemokratycznym, PSL jest pierwszym partnerem, jeżeli chodzi o Platformę Obywatelską, przewiduję, że ludowcy będą razem z nami - powiedział Andrzej Halicki (PO).","Lider PSL Władysław Kosiniak-Kamysz informował po sobotnim posiedzeniu Rady Naczelnej PSL, że podjęto uchwałę o budowie bloku na wybory parlamentarne pod nazwą Koalicja Polska. Do współpracy zaprosił ugrupowania, którym bliskie są ""wartości chrześcijańskie, demokratyczne, ludowe i narodowe"". Halicki był pytany w porannej rozmowie w Radiu ZET, co PSL chciało zakomunikować PO, przedstawiając pomysł powstania Koalicji Polskiej. - Że będziemy toczyć rozmowy, w jaki sposób ma przebiegać kampania i współpraca na jesieni (przed wyborami parlamentarnymi) - powiedział Halicki. Zapowiedział, że w bezpośrednich wyborach do Senatu będą wspólni kandydaci całej opozycji. - We wszystkich okręgach będziemy mieli jednego kandydata dla całej opozycji (...) jeden kandydat bez konkurencji wewnętrznej. Mam nadzieję także, że w wyborach jesiennych wystartujemy szerokim blokiem prodemokratycznym (...). PSL jest naszym pierwszym partnerem, jeżeli chodzi o PO, jesteśmy w jednej frakcji w PE i współpracujemy ze sobą w samorządzie - powiedział polityk PO. Pytany, czy ze względu na chęć współpracy z PSL, PO zrezygnuje z postulatów lewicowych, jak związki partnerskie, Halicki odparł, że to nie jest postulat lewicowy i w Europie związki partnerskie były wprowadzane przez chadecję, konserwatystów. - Związki partnerskie dotyczą w 95 proc. par heteroseksualnych - zaznaczył Halicki. Dodał, że problem związków partnerskich będzie rozstrzygnięty w najbliższej kadencji. Na pytanie, jaka koalicja pójdzie jego zdaniem do jesiennych wyborów, odparł: ""duża, szeroka koalicja obywatelska (...), która będzie składać się z ugrupowań prodemokratycznych"". Dopytywany, czy ludowcy do niej dołączą, odpowiedział: ""przewiduję, że będą razem z nami"". - W tej chwili trzeba będzie podejmować decyzje w ciągu miesiąca, najdalej półtora, jak poszczególne poważne partie będą szły w wyborach parlamentarnych - zaznaczył lider SLD Włodzimierz Czarzasty, odnosząc się do decyzji PSL. - PSL obrało taką drogę, pokazało alternatywę i rozpoczęło na temat tej alternatywy dyskusję - podkreślił lider SLD. - Zarzuca nam się, że wychodzimy z jakiejś koalicji, ale przecież Koalicja Europejska została stworzona na wybory do PE. Nikt nie obiecywał, że ta koalicja wystartuje w tym samym składzie i takiej samej formule w wyborach do Sejmu i Senatu - podkreślił Krzysztof Hetman w TVN24. Jego zdaniem, nikt nie mówi, że Koalicja Europejska była zła. - Była dobra na wybory europejskie. Ale patrząc dzisiaj, jak PiS w cyniczny sposób wykorzystuje sprawy światopoglądowe, które w wyborach do polskiego parlamentu wrócą ze zdwojoną siłą, widzimy wyraźnie, że trzeba przeformułować ten pomysł - powiedział europoseł. - W tych wyborach był system wartości: obudowanie godnej i silnej Polski w UE, ale w wyborach do parlamentu narodowego to za mało - dodał Hetman. Zastrzegł, że na sobotniej Radzie Naczelnej PSL głosy ""w miażdżącej ilości"" były pozytywne co do startu PSL w Koalicji Europejskiej. Mówiąc o posiedzeniu Rady Naczelnej, Hetman podkreślił: ""nie wykluczyliśmy żadnej drogi"". - Pokazaliśmy wariant pójścia na wybory samodzielnie, wariant Koalicji Polskiej - środka sceny politycznej, ale także dalszej konsolidacji opozycji. Nie zamykamy żadnych drzwi, ale uczciwie komunikujemy, że nam najbardziej bliska i pragmatyczna byłaby droga Koalicji Polskiej. Jeśli na jesieni będą dwa wielkie bloki, to może się zdarzyć, że wszystko co w środku zostanie zmielone, a PiS zdobyłby większość konstytucyjną i zmienił ustrój państwa, czego się obawiamy - zauważył polityk. - To centrowe chadeckie ugrupowanie miałoby przyciągnąć umiarkowanych centrowych, prawicowych wyborców, którzy dzisiaj nie mają żadnego wyboru i głosują na PiS, mimo że PiS do końca się im nie podoba. I to jest sposób, jak odebrać elektorat PiS-owi, bo nie jesteśmy w stanie go odebrać w sytuacji, gdy jesteśmy tak poróżnieni światopoglądowo. Skręt w lewo w trakcie kampanii był dla nas problemem - ocenił Hetman.",Andrzej Halicki,
https://wiadomosci.onet.pl/kraj/wprost-plan-donalda-tuska-legl-w-gruzach/4b6vr91,"""Wprost"": plan Donalda Tuska legł w gruzach","Donald Tusk zmienia swój plan dot. powrotu do polskiej polityki. Po wyborach przygotowany przez Tuska plan, by wrócić jako lider opozycji, legł właśnie w gruzach – pisze „Wprost”.","Tygodnik przypomina galę „Gazety Wyborczej” na której przemawiał Adam Michnik. - Mam nadzieję, że tak jak od Polski zaczął się upadek komunizmu, tak od Polski zacznie się koniec „dobrej zmiany” - mówił. „Nikt na sali nie ma wątpliwości, że twarzą końca rządów PiS ma być Tusk” - zaznacza tygodnik. „Wprost” opisuje też inne wydarzenie, które miało miejsce po przegranych przez Koalicję Europejską wyborach do PE. „Schetyna przyjeżdża do Brukseli. Długo rozmawiają z Tuskiem o tym, co dalej, dochodzi do ostrego spięcia. Tusk oskarża szefa PO o porażkę. Radzi, by Schetyna całkowicie zmienił swoje otoczenie, wprowadził do niego zupełnie nowych ludzi. – Niektórzy muszą już odejść – mówi były premier. – Może lepiej, żebyś ty odszedł – odpowiada złośliwie Schetyna” - pisze gazeta. Ostatnie wydarzenia miały sprawić, że plan byłego premiera legł w gruzach. Zakładał on remis, ewentualnie minimalną przegraną opozycji z partią Kaczyńskiego. Stało się jednak inaczej. To PiS odniosło zdecydowane zwycięstwo. Mocne zaangażowanie szefa Rady Europejskiej na ostatniej prostej kampanii sprawiło, że porażka KE jest i jego porażką. Tusk 4 czerwca podczas obchodów 30. rocznicy obalenia komunizmu miał wygłosić w Gdańsku ważne przemówienie, będące zapowiedzią wspólnego marszu zjednoczonej opozycji po władzę. Jak informuje „Wprost”, plan ten jednak ulegnie zmianie. Jeśli chodzi o przyszłość Tuska, to wiadomo, że na razie polityk nie rezygnuje z osobistego zaangażowania w szeroką listę do Senatu. Chce mieć wpływ na sztab, listy i kampanię. Źródło: Wprost","Donald Tusk na gali ""Gazety Wyborczej""",
https://wiadomosci.onet.pl/kraj/piotr-zgorzelski-o-kp-jestesmy-juz-po-rozmowach-z-bezpartyjnymi-samorzadowcami/vqfbdjm,Piotr Zgorzelski o KP: Jesteśmy już po rozmowach z Bezpartyjnymi Samorządowcami. Przyłącza się środowisko UED,"- Jesteśmy już po rozmowach z Bezpartyjnymi Samorządowcami, przyłącza się środowisko UED - mówi Piotr Zgorzelski z PSL, odnosząc się do budowy bloku wyborczego Koalicja Polska. - Nie widzę szansy , żeby jakaś trzecia siła pojawiła się w środku - ocenił Sławomir Neumann z PO.","Temat nowego bloku pojawił się ""Kawie na ławie"" w TVN24. Piotr Zgorzelski z PSL wskazywał, że projekt Koalicji Europejskiej był zaplanowany na wybory do Parlamentu Europejskiego i ""w naszym przekonaniu"" ten projekt zdobył bardzo dobre poparcie. Natomiast on zakończył się z dniem wyborów do PE - mówił. Dopytywany dlaczego nie kontynuować tego projektu, skoro osiągnął on w eurowyborach dobre wyniki. - Dlatego, że wyciągamy wnioski, a wnioski są takie, że aby projekt polityczny był komplementarny i skuteczny, oprócz katalogu programowego, katalogu celów programowych, co do których byliśmy bardzo zgodni i stworzyliśmy bardzo dobry program, to jeszcze musi być katalog i system wartości, który łączy ugrupowania zakładające daną koalicję - odpowiedział polityk ludowców. - Tutaj było trochę trudniej dla PSL być w obecności partii, które reprezentowały wartości lewicowe odległe od naszych. Dlatego uznaliśmy, że pomiędzy PiS i PO warto stworzyć trzecią propozycję dla naszych obywateli. Centrową, wyznaczyć nowe pole gry dla centrowego wyborcy, z dobrym programem opartym na chadeckich założeniach – dodał. Zgorzelski poinformował jednocześnie, że ""jesteśmy już po rozmowach z Bezpartyjnymi Samorządowcami, przyłącza się środowisko UED. Życzliwie mówił o naszym projekcie Bogdan Zdrojewski, prof. Aleksander Hall, i mógłbym tak wymieniać"" - wskazał. - Jest przestrzeń, jest kilkadziesiąt procent wyborców, którzy nie poszli na wybory, a których będziemy chcieli odebrać PiS-owi - mówił Zgorzelski. Szef klubu PO-KO Sławomir Neumann mówił natomiast w programie, że eurowybory pokazały, że w Polsce są dwa bloki. - Jest blok rządzący i blok opozycji, który nie wygrał tych wyborów, ale to 38,5 proc., które jest fundamentem do tego, żeby odbić się wyżej i starać się wygrać wybory jesienią - mówił. Jak dodał, wybory z 26 maja pokazały, że ""każde dzisiaj wybory, głosowanie jest bardziej plebiscytowe"". - Nie widzę szansy (...) na to, żeby jakaś trzecia siła pojawiła się w środku - stwierdził oceniając pomysł powołanie Koalicji Polskiej. - Trzecia siła szczególnie przy metodzie d’Hondta jest jeszcze bardziej osłabiająca. Należy budować programową, dobrą, wspólną ofertę, bo uważam, że jednym z powodów kłopotów Koalicji Europejskiej było to, że ten przekaz był wspólny przy wyborach europejskich, dobry program europejski, ale dużo rozgrywało się w kwestii wewnętrznej Polski - ocenił. - Jeżeli dogadamy to wszystko dobrze i będziemy bronić wszyscy tego programu jako wspólnego, to taki blok opozycji ma szansę być poważną alternatywą z szansą z wygraną – dodał Neumann. Szef klubu PO-KO stwierdził ponadto, że ""mamy wszyscy, czy to w PSL, Nowoczesnej, PO, czy w lewicy 2-3 tygodnie na to żeby to wszystko złożyć"". - Nie ma czasu, tu nie będzie wakacji, trzeba pracować - podkreślił. - Uważam, że będziemy rozmawiali i będziemy szukali tego co nas może połączyć"" - zaznaczył. Dodał, że na jesienne wybory parlamentarne ""musimy pokazać Polakom absolutnie dobry program budowania tej Polski naszych marzeń po PiS. Jak chcemy wygrać, to musimy pokazać po co chcemy wygrać. To musi być jednolite i wszyscy musimy tego bronić, wszyscy musimy zaangażować się w pracę, w kampanię - mówił Neumann. Natomiast szef Komitetu Stałego Rady Ministrów Jacek Sasin (PiS) ocenił, że cała dyskusja dotycząca zjednoczenia opozycji jest rzeczą wtórną. - Tak naprawdę to nie chodzi o to, czy pójdziecie razem państwo z opozycji, czy pójdziecie osobno, czy w jakiś inny sposób, tylko czy wy macie jakiś wspólny program. Czy macie coś, co was w ogóle łączy. Jedynym programem tej całej Koalicji Europejskiej był anty-PiS. Cały czas krytykowaliście się nawzajem - mówił Sasin. - Polacy oczekują przede wszystkim od partii, które idą do wyborów, czy od koalicji, realnego programu, który odpowiada na ich oczekiwania, a nie budowania jakiejś czarnej rzeczywistości Polski, która pogrąża się w niebycie - dodał polityk PiS.",Na zdjęciu Piotr Zgorzelski i Władysław Kosiniak-Kamysz,
https://wiadomosci.onet.pl/kraj/psl-zapowiada-nowy-blok-na-wybory-2019-reakcja-po/gyy94pq,Neumann: decyzja PSL oznacza samodzielny start,"- Dzisiejsza decyzja rady naczelnej PSL jest - moim zdaniem - decyzją o samodzielnym starcie wyborach - powiedział szef klubu PO Sławomir Neumann. - To jest bardzo wielkie ryzyko, ale życzę PSL powodzenia - dodał.","Prezes PSL Władysław Kosiniak-Kamysz poinformował, że Rada Naczelna podjęła uchwałę o budowie bloku wyborczego na wybory parlamentarne pod nazwą Koalicja Polska. Do współpracy zaprosił ugrupowania, którym bliskie są ""wartości chrześcijańskie, demokratyczne, ludowe i narodowe"". - Rozumiem, że PSL podjął decyzję, którą zapowiadał, czyli czy iść w koalicji takiej, jaką była Koalicja Europejska, czy iść samodzielnie - powiedział szef klubu PO Sławomir Neumann, pytany o komentarz do decyzji ludowców. - Wydaje mi się, że to jest decyzja o pójściu na wybory samodzielnie, bo to będzie jednak lista pod nazwą PSL, niezależnie jak marketingowo to będzie się nazywać - dodał. - Ja żałuję, uważam że należało szanować to, co udało nam się zbudować przez te lata. Mamy dobrą współpracę z PSL na poziomie sejmików, mieliśmy dobrą współpracę w rządzie - powiedział. - Wierzę, że spotkamy się w nowym rządzie, gdy na jesieni będziemy mieli wspólnie większość w Sejmie - dodał. Ocenił zarazem, że jego zdaniem przy metodzie d'Hondta ""wszystkim małym ugrupowaniom będzie trudno przekroczyć próg wyborczy"". - To jest bardzo wielkie ryzyko, które podejmują dzisiaj działacze PSL - ocenił szef klubu PO. Ale życzę im powodzenia, żeby przekroczyli próg - dodał. Neuman nie wykluczył zarazem, że decyzja PSL może się jeszcze zmienić w ciągu najbliższych tygodni. - Uważam, że ta decyzja może być w perspektywie błędna - zaznaczył. - Ale szanuję, tak wybrali, wiedza co robią - powiedział szef klubu PO. Zdaniem Katarzyny Lubnauer, PSL chce podkreślić swoją tożsamość, pokazać, że jest ugrupowaniem konserwatywnym. Jak mówiła, choć Nowoczesna jest partią centroliberalną i nie pasuje do koncepcji, którą zarysował szef PSL, to ""dobrze wspomina współpracę z prezesem PSL Kosiniakiem-Kamyszem"". - Myślę, że ta decyzja nie wyklucza dalszej współpracy - powiedziała, zaznaczając, że Nowoczesnej bliższe jest nawiązanie współpracy na wybory parlamentarne z PO. - W Nowoczesnej przeważają głosy o chęci kontynuowania współpracy w ramach Koalicji Obywatelskiej - podkreśliła. - Moja wiedza polityczno-matematyczna mówi mi też, że szeroki blok wielu ugrupowań daje wyraźną korzyść w ostatecznym podziale mandatów - dodała. Jak wyjaśniła, stosowana przy podziale mandatów w wyborach do sejmu metoda D’Hondta bardzo premiuje duże bloki, a jest niekorzystna dla małych podmiotów. - Jeśliby wziąć poparcie, jakie poszczególne ugrupowania dostały w wyborach do europarlamentu, to np. 6 proc. Wiosny przełożyłoby się w polskim Sejmie na zaledwie 8-9 mandatów. Tymczasem w przypadku dużej koalicji, która ma wysokie poparcie, dodatkowe 6 proc. głosów oznacza zdobycie dodatkowych ponad 30 mandatów - zauważyła. - Oczywiście PSL jako niezależna partia ma prawo do swoich decyzji - podkreśliła. Zainteresował Cię artykuł? Zostań naszym fanem na Facebooku!",Sławomir Neumann,
https://wiadomosci.onet.pl/tylko-w-onecie/julia-pitera-w-fakt-opinie-nie-wygramy-wyborow-obrazajac-wyborcow-to-sie-nie-uda/40nfrmm,"Julia Pitera w ""Fakt Opinie"": nie wygramy wyborów obrażając wyborców, to się nie uda","- Co się dzieje z językiem PO? Warto o tym porozmawiać. Nie wygramy wyborów, obrażając wyborców, to się nie uda - mówiła w ""Fakt Opinie"" Julia Pitera z PO. Krytycznie oceniła sposób układania list KE do Parlamentu Europejskiego. - Czemu Cimoszewicz był jedynką w Warszawie? Gdyby to była Kopacz, wynik byłby lepszy, a to odbiło się na wyniku całej KE - podkreśla.","- Co było dobre w tej kampanii? Nie wiem, ja miałam ogląd wyłącznie Warszawy i Mazowsza. Mam jednak wątpliwości, co do układania list i terminu zamknięcia list. Moi koledzy nie wiedzieli do miesiąca przed wyborami, czy będą na listach wyborczych, na jakich miejscach będą. Nie mogli przygotować plakatów, ulotek, ruszyć w teren - podkreślała w wywiadzie Pitera. - Mówiła o tym szczerze Róża Thun na spotkaniu z wyborcami. Na przykład Halicki mówił o sobie jako o dwójce na Mazowszu. Tak to wyglądało - mówiła Pitera. - Obawiam się, że (w PO - red.) nikt nie powie nic. Będzie grupa osób krytycznych, która będzie milczała, bo za chwilę będą układane listy do parlamentu - stwierdziła. - Więc wiemy, jak to wygląda. Będzie też grupa, która ma mniej przyzwoitości. Będzie mówić, że krytycy krytykują, a wszystko jest przecież OK. To jest pierwszy krok do klęski, czyli przegranych wyborów jesienią - oceniła Pitera. Zdaniem polityk przegrana KE była do przewidzenia. Diagram sprzed miesiąca, który przygotowałam, wskazywał na to. Nie pomyliłam się. Tak się stało, jak mówiłam miesiąc temu - zdradziła Pitera. - Przegrany mecz jesienią utrwali władzę PiS w Polsce. I to jest moim smutkiem - dodała. Krytycznie odniosła się do budowania bardzo szerokiej koalicji partii opozycyjnych przed zbliżającymi się jesienią wyborami do parlamentu. - Wybory nie są sumą partii politycznych. Elektorat PO nieco zgubiliśmy - np. klasę średnią również w mniejszych ośrodkach. Oni są centrowi, jakoś konserwatywni. Jeżeli my bierzemy partię Biedronia, która nie ma przyszłości w polityce, nie zyskamy wiele, a obawiam się, że stracimy dalszą część centrowego elektoratu i będziemy znowu mieli mniej w mniejszych miastach - oceniła. - Elektorat PSL to konserwatywny elektorat - zwróciła uwagę Pitera. - Sprzeczny z elektoratem Biedronia. Kto myśli, że one się sumują, jest w błędzie. Podobnie z elektoratem SLD. One się wykluczają z elektoratem PO i PSL. Wystarczy to policzyć z wynikami z 2014 r. - wskazała Pitera. Pytana o swoją przyszłość polityczną Pitera przyznała, że nie wie, czy będzie startowała do Sejmu. - Nie chcemy (w PO - red.) podsumować tego, co się stało. Szukamy tu powodów, tam powodów - winnych. A ja pytam: czemu Cimoszewicz był jedynką w Warszawie? Gdyby to była Kopacz, wynik byłby lepszy, a to odbija się na wyniku całej KE. Nikt z PO chyba nie pytał o to Schetyny, ja nie pytałam. Pojawiło się nazwisko, skąd, jak, jakie jest uzasadnienie? Nikt tego nie wie. Cimoszewicz miał prestiżowe miejsce, a zrobił piąty wynik. To jest marny sukces - mówiła w trakcie wywiadu Pitera. - Co się dzieje z językiem PO? Warto o tym porozmawiać. Nie wygramy wyborów, obrażając wyborców, to się nie uda - dodała, odnosząc się do słów Bronisława Komorowskiego w wywiadzie dla Onetu, który stwierdził, że PiS wygrało tam, gdzie ludzie nie płacą podatków. PRZECZYTAJ! Bartosz Węglarczyk: PiS jest fenomenalnie skuteczny w Polsce. W Europie nie będzie",Julia Pitera,
https://wiadomosci.onet.pl/kraj/sondaz-cbos-cztery-ugrupowania-w-sejmie/vxdmmgt,Sondaż CBOS: cztery ugrupowania w Sejmie,"Gdyby wybory parlamentarne odbywały się w maju, 46 proc. osób deklarujących udział w wyborach poparłoby PiS, 20 proc. głosowałoby na PO, po 6 proc. uzyskałyby Wiosna i Kukiz'15 ; progu wyborczego nie przekroczyłyby m.in. PSL, Nowoczesna i SLD - wynika z najnowszego sondażu CBOS.","Według sondażu CBOS, udział w głosowaniu zadeklarowało 75 proc. dorosłych Polaków – nieznacznie więcej niż przed miesiącem i tylu, ilu w marcu. W porównaniu z wynikami z kwietnia, poparcie dla PiS wzrosło o 3 proc. O 2 proc. więcej ankietowanych niż przed miesiącem zadeklarowało chęć głosowania na PO. Notowania Kukiz'15 wzrosły o 2 punkty proc., a Wiosny o 1 punkt proc. Według sondażu progu wyborczego nie przekroczyłyby: PSL - 4 proc. głosów (bez zmian od kwietnia), SLD - 2 proc (spadek o 1 proc.) oraz KORWiN, Nowoczesna, Partia Razem i Ruch Narodowy, które uzyskały po 1 proc. poparcia. Ponadto 11 proc. badanych nie umiało powiedzieć na kogo zagłosuje. Tym samym odsetek niezdecydowanych spadł od kwietnia o 3 proc. Jak podkreślił CBOS, kampania wyborcza przed wyborami do Parlamentu Europejskiego wpłynęła na poprawę wyników dwóch najważniejszych, przodujących w sondażach partii. ""Mimo intensywnej końcówki kampanii wyborczej przed wyborami do Parlamentu Europejskiego deklarowana frekwencja w wyborach do krajowego parlamentu praktycznie się nie zmieniła. Może to oznaczać, że osiągnęła, jak na obecne czasy, swój pułap, a pozostali wyborcy nie są zainteresowani polityką i udziałem w demokratycznych procedurach wyborczych"" - wskazał ośrodek sondażowy.",Jarosław Kaczyński,
https://wiadomosci.onet.pl/tylko-w-onecie/wybory-do-parlamentu-europejskiego-2019-wieczor-wyborczy/qevwxgd,"Wybory do PE 2019. Wieczór wyborczy Onet.pl, Newsweek.pl i Fakt.pl - 26 maja godz. 20.50","Najnowsze wyniki exit poll, gorące komentarze, łączenia ze sztabami. Do tego najlepsi polscy dziennikarze. Bartosz Węglarczyk i Tomasz Lis porozmawiają z komentatorami, a Agnieszka Burzyńska i Andrzej Stankiewicz zadadzą politykom sporo trudnych pytań. Wyniki wyborów przedstawi Łukasz Szelecki. Politycznych emocji nie zabraknie. Widzimy się 26 maja od 20:50. na Onet.pl, Fakt24.pl i Newsweek.pl",,,
https://wiadomosci.onet.pl/kraj/po-sklada-zawiadomienie-do-prokuratury-na-zbigniewa-ziobre/wr32yh6,PO składa zawiadomienie do prokuratury na Zbigniewa Ziobrę,"Politycy PO składają zawiadomienie do prokuratury o możliwości popełnienia przestępstwa niedopełnienia obowiązków i ""bezczynności działań"" przez prokuratora generalnego Zbigniewa Ziobrę po ujawnieniu w raporcie KEP przypadków pedofili. Ich zdaniem, rządzący ""zamiatają tę wielką aferę po dywan"".","Sławomir Nitras zarzucił Ziobrze, że - niewszczynając śledztw w przypadku ewidentnego złamania prawa, jakim jest przestępstwo pedofilii - złamał art. 231 Kodeksu karnego (przepis ten stanowi, że funkcjonariusz publiczny, który, przekraczając swoje uprawnienia lub niedopełniając obowiązków, działa na szkodę interesu publicznego lub prywatnego, podlega karze pozbawienia wolności do lat trzech). - Rodzi się pytanie, dlaczego Zbigniew Ziobro i rządząca partia nie wszczynają śledztw w przypadku oczywistych przestępstw i to przestępstw zagrożonych bardzo wysoką sankcją - pytał polityk Platformy. Jak poinformował, PO składa zawiadomienie do prokuratury na ""bezczynność działań"" Ziobry, zarzucając mu niedopełnienie obowiązków. Poseł Cezary Tomczyk (PO-KO) stwierdził, że ""Polacy zawsze muszą mieć świadomość, że państwo działa w ich interesie i stanie po stronie ofiar"". ""W ciągu ostatnich czterech lat widzimy, że państwo PiS nie stanęło na wysokości zadania, że nie stanęło po stronie dzieci, po stronie ofiar"" - oświadczył. Wskazał, że w raporcie KEP są ""bardzo twarde dane"", z których jasno wynika, jak wiele dzieci w Polsce zostało pokrzywdzonych. - Mimo tego prokuratura Zbigniewa Ziobry nie zrobiła w tej sprawie nic .(...) Panie Ziobro ten raport został zgłoszony do pana, a pan w tej sprawie nie zrobił nic - ocenił Tomczyk. Pytał, dlaczego ""organy ścigania nie są dzisiaj tam, gdzie ich miejsce, nie są tam, gdzie są przestępcy?"". - Dlaczego państwo nie pomaga dzisiaj ofiarom?, dlaczego próbuje zamiatać tę wielką aferę pod dywan? - pytał polityk Platformy. Zapowiedział, że jedną z pierwszych decyzji rządu i parlamentu - po ewentualnej wygranej Platformy w wyborach - będzie powołanie ""komisji prawdy"", która ""w sposób niezależny od polityków będzie mogła wyjaśnić wszystkie nieprawidłowości związane z działalnością instytucji państwa"".","Nitras zarzucił Ziobrze, że złamał art. 231 Kodeksu karnego",
https://wiadomosci.onet.pl/kraj/schetyna-proponuje-ustawe-czyste-rece/8hpk3kg,"Schetyna po publikacji ""Gazety Wyborczej"" o gruntach Morawieckiego proponuje ustawę ""Czyste ręce""","- Składamy do Sejmu projekt ustawy ""Czyste ręce"", który przewiduje, że oświadczenia majątkowe będą musieli składać współmałżonkowie najważniejszych osób w państwie. Apeluję do prezesa PiS o zwołanie w tym tygodniu posiedzenia Sejmu i przyjęcie tego projektu - mówił dziś lider PO Grzegorz Schetyna.","Poniedziałkowa ""GW"" napisała, że szef rządu wraz z żoną w 2002 r. kupili 15 ha gruntów za 700 tys. zł od Kościoła we Wrocławiu. Później rzeczoznawca ocenił, że nieruchomość już w 1999 r. warta była prawie 4 mln zł. Czytamy, że władze Wrocławia zaplanowały bowiem na tych terenach inwestycje, a przez środek działki dzisiejszego premiera przebiegać ma trasa szybkiego ruchu. Gazeta napisała, że ""dokumenty tej transakcji zniknęły, a obecny proboszcz nie wie, skąd ta niska cena"". Centrum Informacyjne Rządu wczoraj przed południem poinformowało, że tekst ""GW"" narusza dobra osobiste premiera Morawieckiego i jego żony i podjęli oni decyzję o skierowaniu sprawy na drogę sądową z żądaniem sprostowania zawartych w nim kłamstw i manipulacji. Lider Platformy podkreślił na konferencji prasowej w Warszawie, że ""pojawiły się poważne zarzuty kierowane pod adresem premiera RP"". - Trzeba w tej sytuacji reagować, trzeba podjąć twarde decyzje. To jest wyzwanie dla klasy politycznej - podkreślił. Jak dodał Platforma Obywatelska przygotowało projekt ustawy ""Czyste ręce"", który ma związek z niejasnościami ""w takich sprawach, z jakimi spotkaliśmy się w przypadku premiera Morawieckiego"". - Chodzi o to, że współmałżonkowie najważniejszych osób w państwie muszą także składać oświadczenia majątkowe - wskazał Schetyna odnosząc się do założeń projektu. Jak dodał, miałoby to dotyczyć małżonków prezydenta, premiera, ministrów rządu, a także członków prezydium Sejmu i Senatu. - Apeluję do prezesa PiS Jarosława Kaczyńskiego: proszę zwołajmy posiedzenie Sejmu w tym tygodniu, przyjmijmy ten projekt ustawy, żebyśmy byli przekonani i pewni, że raz na zawsze wyjaśniamy wszelkie wątpliwości, że już nikt nigdy nie będzie mógł oskarżyć polskiego premiera o niejasności w oświadczeniach majątkowych - oświadczył Schetyna. Chcesz być na bieżąco z najważniejszymi informacjami dnia? Polub Onet Wiadomości na Facebooku!",Grzegorz Schetyna,
https://wiadomosci.onet.pl/tylko-w-onecie/autobusy-wroca-do-malych-miejscowosci-ale-nie-na-slasku/6g4q4d6,Autobusy wrócą do małych miejscowości. Ale nie na Śląsku,"PiS wyłączyło Metropolię z programu dofinansowania połączeń autobusowych. 41 gmin należących do związku metropolitalnego w woj. śląskim nie będzie mogło przystąpić do nowego rządowego programu – komentuje zapisy przyjętej właśnie ""ustawy o PKS-ach"" poseł PO Marek Wójcik. Poseł PiS Jerzy Polaczek tłumaczy, że Metropolia otrzymuje już znacznie większe środki na organizację transportu i przekonuje, że o pieniądze będą mogły ubiegać się poszczególne gminy, a nie Metropolia jako całość. – To absurd i fikcja – odpowiada Wójcik.","Wczoraj w nocy Sejm przyjął ustawę o wspieraniu połączeń autobusowych, która jest jednym z elementów tzw. piątki Kaczyńskiego. Projekt ma być odpowiedzią na problem wykluczenia komunikacyjnego, czyli braku transportu, zwłaszcza mieszkańców małych miejscowości, do pracy, szkoły czy korzystania z usług medycznych i placówek kulturalnych. Przyjęta ustawa zakłada powołanie specjalnego funduszu, z którego dofinansowane będzie przywracanie lokalnych połączeń. Rząd chce na ""Fundusz rozwoju przewozów autobusowych"" wydać w tym roku 300 mln zł, a w kolejnych latach po 800 mln zł rocznie. O dofinansowanie będą mogły starać się gminy, związki międzygminne, związki powiatowo-gminne, powiaty, związki powiatów i województwa. Jak wynika z analizy dokumentu, z rządowego programu został wyłączony związek metropolitalny, czyli jedyna w Polsce (działająca w ramach odrębnych przepisów) Górnośląsko-Zagłębiowska Metropolia. Politycy opozycji przekonują, że w związku z tym 41 gmin położonych w centralnej części woj. śląskim (i wchodzących w skład GZM) nie będzie mogło ubiegać się o dofinansowanie w ramach ""ustawy o PKS-ach"". – Te 41 gmin zamieszkuje 2,3 mln osób, to ponad połowa ludności woj. śląskiego. Często są to gminy, które oddalone są od centrum Metropolii, które mają trudną sytuację finansową. Metropolia to nie tylko Katowice, ale to także Bojszowy, Rudziniec czy Siewierz. Woj. śląskie poprzez wykluczenie z rządowego programu straci kwotę kilkudziesięciu milionów złotych rocznie. To są pieniądze, które powinny być wydane na tworzenie połączeń w mniejszych gminach – komentuje dla Onetu poseł ze śląska Marek Wójcik. Zaznacza, że wszystkie poprawki uwzględniające Metropolię w projekcie ustawy zostały głosami posłów PiS odrzucone. – Na Śląsku nie będzie piątki Kaczyńskiego, co najwyżej czwórka. Jedna ze sztandarowych propozycji PiS-u nie obejmie znacznej części woj. śląskiego. Nieuwzględnienie Metropolii to bardzo groźny precedens, który może oznaczać, że Metropolia będzie w przyszłości wyłączona z innych rządowych programów – uważa Wójcik. Nie zgadza się z tym poseł PiS Jerzy Polaczek. W rozmowie z Onetem były minister transportu taką opinię nazywa manipulacją. - To sztuczny temat wywołany przez część opozycji parlamentarnej - uważa. – Związek metropolitalny nie jest szczeblem administracji samorządowej, jest prawną podstawą do koordynacji kluczowych kwestii ponadlokalnych, w tym transportu publicznego, na co Metropolia uzyskuje kilkaset milionów złotych rocznie z udziału w podatkach. Proszę zestawić 800 mln złotych w skali kraju na realizację tego działania z 350 mln złotych środków, które z budżetu dostaje Metropolia. To znaczący udział dedykowany tylko dla części woj. śląskiego, który ma służyć m.in. integracji transportu publicznego. Metropolia ma środki, aby realizować z nadmiarem te cele, które ustawodawca założył w ustawie o wspieraniu połączeń autobusowych – mówi pochodzący z Piekar Śląskich parlamentarzysta. Nasz rozmówca zaznacza, że województwo śląskie, tak jak wszystkie pozostałe województwa, będzie miało swój udział w programie odbudowy połączeń autobusowych.  – Dziś mówimy o odbudowie transportu publicznego tam, gdzie on nie istnieje. Trudno przypuszczać, żeby w centralnej części woj. śląskiego były opisane problemy wykluczenia komunikacyjnego. Natomiast takie obszary jak dawna część woj. częstochowskiego czy bielskiego będą miały nowe możliwości, których do tej pory nie było. Dodam też, że w ramach tej ustawy żadna gmina nie jest wykluczona z możliwości udziału w programie odbudowy połączeń. Niezależnie czy wchodzi w skład tej struktury (Górnośląsko-Zagłębiowskiej Metropolii – red.) – zaznacza poseł Polaczek. – To absurd i fikcja – ostro odpowiada poseł Wójcik. Wskazuje, że gminy przystępując do Metropolii przekazały jej zadanie wykonywania transportu publicznego. – Między innymi po to budowaliśmy związek metropolitalny, żeby przejął on organizację transportu publicznego. Musielibyśmy rozbić cały związek, żeby poszczególne miejscowości mogły wziąć udział w tym programie. Gmina musiałby wystąpić z Metropolii, złożyć wniosek o dofinansowanie i jeśli otrzyma fundusze, samodzielnie zorganizować sobie transport. To absurd. To nie będzie miało miejsca – uważa poseł Marek Wójcik. Głos w sprawie zabrali dziś przedstawiciele Górnośląsko-Zagłębiowskiej Metropolii. Podczas dzisiejszego zgromadzenia GZM przyjęto uchwałę w sprawie apelu dotyczącego wykluczenia związków metropolitalnych z rządowego programu. ""Zgromadzenie Górnośląsko-Zagłębiowskiej Metropolii zwraca się z apelem o uwzględnienie związku metropolitalnego w ustawie umożliwiającej uzyskanie dofinansowania na przywracanie lokalnych połączeń autobusowych (...) Gminy, które przekazały Metropolii realizację gminnych przewozów pasażerskich, zostają w tym momencie pozostawione bez żadnych szans na dofinansowanie, które mogłoby znaczącą polepszyć jakość świadczonej na ich obszarze komunikacji autobusowej. Zwracamy się z pilną potrzebą o uwzględnienie związku metropolitalnego w opisywanej ustawie"" - czytamy w apelu.",Jeden z punktów tzw. piątki Kaczyńskiego ominie Śląsk?,
https://wiadomosci.onet.pl/kraj/ryszard-legutko-tlumaczy-sie-ze-swoich-slow-o-pederastii/x9mf5q0,"Ryszard Legutko tłumaczy się ze swoich słów o ""pederastii""","""Wszelkie próby przypisania mojej wypowiedzi charakteru aprobatywnego, sugerującego jakąkolwiek pobłażliwość lub bagatelizowanie problemu karania za czyny seksualne wobec nieletnich spotka się z pozwem sądowym"" - napisał szef frakcji EKR w PE, prof. Ryszard Legutko w przesłanym PAP oświadczeniu.","Legutko wydał oświadczenie ""w związku z pojawiającymi się zmanipulowanymi informacjami"" na temat jego wypowiedzi w wywiadzie dla Polskiego Radia 24 ze środy, 15 maja. Poinformował w nim, że już w pierwszych zdaniach tego wywiadu potępił obrzydliwe zachowania seksualne wobec nieletnich, które według niego ""powinny być karane z całą surowością"". ""Przypominam tym samym, iż termin »pederastia« oznacza w tłumaczeniu z języka greckiego »miłość do chłopców«, a szerzej określa zachodzenie związków seksualnych między mężczyznami a dojrzewającymi młodzieńcami. Nazwanie tego zjawiska jako elementu problemu, z którym Kościół mierzy się od lat po imieniu nie oznacza, iż nie powinny za tym iść kary przewidziane w Polsce prawem - wręcz przeciwnie"" - napisał Legutko. ""Informuję ponadto, że wszelkie próby przypisania mojej wypowiedzi charakteru aprobatywnego lub sugerującego jakąkolwiek pobłażliwość lub bagatelizowanie problemu karania za czyny seksualne wobec nieletnich spotka się z pozwem sądowym"" – zapowiedział europoseł. Wczoraj na antenie Polskiego Radia 24, Legutko był pytany o przygotowany przez rząd projekt nowelizacji Kodeksu karnego, który przewiduje zaostrzenie kar, w tym m.in. za przestępstwa związane z pedofilią. - Jeśli chodzi o samą ustawę, to można tylko przyklasnąć. To rzeczywiście jest karygodne zachowanie i powinno być karane z całą surowością - ocenił Legutko. Według niego, ""atmosfera wokół tego jest nie tylko niezdrowa, ale generalnie - fałszywa"". - To się wpisuje w kampanię przeciwko księżom, przeciw Kościołowi z sugestią, że właściwie to księża są głównie pedofilami w Polsce i to ma ukrócić ten proceder wśród księży. To jest nieprawda - wskazał europoseł. - Sprawy nadużyć seksualnych wśród członków Kościoła, duchownych, tak naprawdę przypadki pedofilii, są niezwykle rzadkie. Mamy po prostu do czynienia z homoseksualizmem - mówił Legutko. Jak powiedział, według badań ponad 80 proc. przypadków nadużyć dotyczy chłopców w wieku 12-17 lat. - To przepraszam bardzo, co to jest za pedofilia? To nie jest żadna pedofilia, to jest po prostu pederastia i to jest pewien problem. W żargonie nazywa się to mafią lawendową"" - zaznaczył Legutko. Według niego, jeśli gdzieś w Kościele jest problem, to właśnie z tym. Zdaniem polityka PiS, film braci Sekielskich ""Tylko nie mów nikomu"" został wykorzystany ""w zamiarze uderzenia w prawą stronę i w Kościół"". - To się wpisuje w tę retorykę pedofilską i antykościelną, co jest retoryką dość kłamliwą - stwierdził Legutko. Ocenił również, że pedofilia jest dziś słowem ""jednoznacznie negatywnym"", a homoseksualizm natomiast ""jest słowem chronionym, a nawet pozytywnym"". ""Oskarżanie kogoś o homoseksualizm - nawet, jak jest księdzem - jest politycznie niepoprawne"" - dodał Legutko. Słowa Ryszarda Legutki oburzyły dziś polityków Platformy Obywatelskiej, zarazem kandydatów Koalicji Europejskiej do PE. Wiceszef klubu PO-KO Andrzej Halicki (""dwójka listy KE w Warszawie) wyraził pogląd, że to właśnie takie wypowiedzi, jak choćby prof. Legutki, obrazują ""prawdziwe poglądy Prawa i Sprawiedliwości"" na temat problemu pedofilii. - Żądamy od prezesa Jarosława Kaczyńskiego natychmiastowej reakcji wobec tego rodzaju wypowiedzi i tego rodzaju słów. Pan Ryszard Legutko powinien zniknąć z życia publicznego po takiej deklaracji, po takich słowach. Powinien być wycofany z kampanii wyborczej i przestać być kandydatem do europarlamentu - powiedział Halicki. Zaznaczył jednak, iż podobnej reakcji władz PiS oczekuje w stosunku do innych polityków tej partii, którzy - według niego - ""starają się bagatelizować problem pedofilii w imię sojuszu Kościoła z tronem"". - Panie prezesie Kaczyński, jaka jest prawdziwa pańska twarz? Czy ta w deklaracjach o surowości walki z pedofilią, czy ta jeżeli chodzi o bagatelizowanie tego rodzaju wystąpień? - dopytywał poseł PO-KO. Była premier Ewa Kopacz (""jedynka"" listy KE w Wielkopolsce) zaproponowała Legutce, by udał się do rodziców pokrzywdzonych przez księży dzieci i powtórzył im słowa, które wypowiedział wcześniej w mediach. - Niech pan pójdzie i ma odwagę spojrzeć im w twarz, siedząc naprzeciwko nich, a nie siedząc w studio przed dziennikarzem zaprzyjaźnionej stacji telewizyjnej - powiedziała posłanka PO-KO. Drugie czytanie projektu nowelizacji Kodeksu karnego prawdopodobnie odbędzie się w czwartek. W środę Sejm debatował nad rządowym projektem nowelizacji Kodeksu karnego, który przewiduje zaostrzenie kar, w tym m.in. za przestępstwa związane z pedofilią. Projekt trafił do komisji ustawodawczej, która przejęła go z kilkoma poprawkami i skierowała go do drugiego czytania. Obszerny projekt reformy Kodeksu karnego został przyjęty przez rząd we wtorek i jeszcze tego samego dnia trafił do Sejmu. Jak wskazał resort, celem reformy jest ""wzmocnienie ochrony prawnokarnej w zakresie czynów godzących w tak fundamentalne dobra prawne jak życie i zdrowie człowieka, wolność seksualna czy własność"". Główne propozycje zmian w obszarze walki z pedofilią przedstawione w projekcie zakładają, że za zgwałcenie dziecka pedofil trafi do więzienia nawet na 30 lat, najbardziej zaburzonym sprawcom grozić będzie bezwzględne dożywocie, a zbrodnie pedofilskie nigdy nie będą się przedawniać. Zmiany przewidują również likwidację kar w zawieszeniu dla pedofilów, a ochroną karną przed czynami pedofilskimi zostaną objęte dzieci do 16. roku życia, a nie jak dziś do 15. Ponadto w ""rejestrze pedofilów"" zostanie ujawniony zawód skazanych. Pozostałe zmiany w projekcie Kodeksu karnego zakładają też m.in. wprowadzenie elastycznego wymiaru kar. Resort zaproponował wyeliminowanie kary 25 lat pozbawienia wolności, stanowiącej odrębny rodzaj kary. Wydłużono natomiast karę terminowego pozbawienia wolności do 30 lat, pozostawiając jako dolną granicę tej kary 1 miesiąc.",Ryszard Legutko,
https://wiadomosci.onet.pl/tylko-w-onecie/co-kaczynski-i-schetyna-mysla-o-klimacie-komentarz/7y2ve1h,Co Kaczyński i Schetyna myślą o klimacie? [KOMENTARZ],"Wtorkowy protest aktywistek i aktywistów Greenpeace na siedzibach Prawa i Sprawiedliwości oraz Platformy Obywatelskiej odbił się szerokim echem. Reakcje czołowych polityków obu partii dowodzą, że nie rozumieją oni powagi sytuacji związanej z kryzysem klimatycznym oraz lekceważą swoich wyborców, którzy w większości chcą Polski bez węgla do 2030 roku - komentuje Marek Józefiak z Greenpeace.","Kryzys klimatyczny to prawdziwy problem, który już teraz kosztuje zdrowie, dorobek życia a często nawet życie tysięcy osób. Ten kryzys jest tu i teraz. Częstsze anomalie pogodowe, fatalne w skutkach susze, pożary lasów czy huraganowe wiatry, które pustoszą wsie i niszczą całe hektary lasów - to wszystko znamy z dzisiejszej Polski. Długotrwałe upały przynoszone przez ocieplenie klimatu są coraz bardziej dokuczliwe, zwłaszcza dla osób starszych, żyjących w zabetonowanych miastach. Zmiany są na tyle szybkie, że już mało kto dziś zaprzecza temu, że mają miejsce. Mało kto pozostaje też wobec tych zmian obojętnych. Przeciętny Kowalski - co pokazują badania - jest zmianą klimatu przejęty. Kolejne rekordy temperatur, ale też twarde dane naukowe zawarte w przełomowym raporcie Międzyrządowego Zespołu ds. Zmiany Klimatu (IPCC) czy konkluzje grudniowego Szczytu Klimatycznego COP24 w Katowicach - to wszystko nie skłoniło największych polskich partii politycznych do działania na rzecz klimatu. Niezależni eksperci wskazują jednoznacznie: jeśli mamy uniknąć katastrofalnego w skutkach ocieplenia klimatu powyżej 1,5 stopnia Celsjusza, produkcja energii elektrycznej z węgla w całej Unii Europejskiej, a więc również w Polsce, musi odejść do lamusa i to do 2030 roku. Dlatego aktywistki i aktywiści Greenpeace przyszli z postulatem odejścia Polski od węgla do dwóch największych partii, które pominęły ten temat w swoich programach wyborczych. W odpowiedzi na protest politycy PiS-u i PO zaczęli się prześcigać w absurdalnych wypowiedziach. Beata Mazurek, rzeczniczka prasowa Prawa i Sprawiedliwości, w komentarzu dla Polskiej Agencji Prasowej nakreśliła wizję Polski bez węgla jako kraju katastrofy gospodarczej, który powróci do czasów sprzed rewolucji przemysłowej. Można odnieść wrażenie, że polityczka PiS nie słyszała o tym, że istnieją inne, nowsze niż węglowa, technologie produkcji energii. Najlepszym chyba komentarzem do słów Beaty Mazurek, choć niewypowiedzianym bezpośrednio w kontrze do nich, jest wypowiedź prezesa Urzędu Regulacji Energetyki, Macieja Bando, który kilka dni temu mówił w jednym z wywiadów o tym, że kultywowanie energetyki opartej na paliwach kopalnych jest najgorszym możliwym scenariuszem, a brnięcie w węgiel określił mianem skansenu energetycznego. Protest ekologów skomentował również goszczący na Europejskim Kongresie Gospodarczym wiceminister energii Grzegorz Tobiszowski. Najpierw stwierdził, że dyskusję o energetyce należy ograniczyć do kongresów i spotkań branżowych, a potem mówił o nawiewaniu (!) gazów cieplarnianych znad Sahary. Najwyraźniej minister chce kontynuować rozmowę o energetyce w gronach od lat zdominowanych przez lobby węglowe i nie w smak mu głos obywateli w kwestii tak ważnej dla przyszłości każdej i każdego z nas. Jak wynika z najnowszych badań opinii publicznej, zdecydowana większość Polek i Polaków rozumie współczesne wyzwania i chce odejścia od węgla do 2030 roku. Nawet wśród wyborców Prawa i Sprawiedliwości, macierzystej partii ministra, jest aż 55 proc. poparcia dla tego postulatu. Natomiast upatrywanie źródła gazów cieplarnianych w wiatrach znad Sahary pokazuje, że ministrowi nie po drodze również z faktami na temat emitowania dwutlenku węgla przez elektrownie węglowe. To przynosi wstyd samemu ministrowi, jak i formacji, która powierzyła mu piastowanie odpowiedzialnego stanowiska. Zdumiewa również reakcja Grzegorza Schetyny. Przewodniczący Platformy (oraz wielu jego partyjnych kolegów) od wtorku demonstruje brak zrozumienia dla różnicy między problemem smogu a kryzysu klimatycznego. Wprowadził opinię publiczną w błąd, twierdząc, że PO chce tego samego, co aktywiści Greenpeace - mówiąc o dążeniu do ""czystego powietrza"" - choć trudno uwierzyć, że nie zdawał sobie sprawy z tego, że działanie aktywistek i aktywistów dotyczyło kryzysu klimatycznego i konieczności odejścia od węgla w procesie produkcji energii w elektrowniach. Na to Platforma nie ma planu, jak do tej pory zadeklarowała walkę z węglem spalanym w domach i odpowiedzialnym za smog. Tymczasem najwięcej gazów cieplarnianych w Polsce emitują elektrownie węglowe, które można dziś w stosunkowo łatwy sposób zastąpić przez odnawialne źródła energii. Podobne wybiegi lidera największego ugrupowania opozycyjnego pokazują lekceważenie własnych wyborców, których ogromna większość (91 proc.) chce odejścia od węgla i przejścia na OZE. Dzień po akcji Greenpeace ponownie odwiedził biuro Platformy Obywatelskiej, aby przekazać przewodniczącemu pakiet materiałów pomocnych w zrozumieniu problematyki zmiany klimatu, m.in. kopię raportu IPCC oraz książkę “Nauka o klimacie” autorstwa Marcina Popkiewicza, dr Aleksandry Kardaś i prof. Szymona Malinowskiego. Żaden kraj nie zażegna kryzysu klimatycznego w pojedynkę. Musimy współdziałać. Unia Europejska zmniejszyła w 2018 roku emisje dwutlenku węgla ze spalania paliw kopalnych o 2,5 proc. Stało się tak mimo tego, że kilka krajów, w tym Polska, emisje zwiększyły. Jeśli trend w naszym kraju się utrzyma, polskie emisje podwoją się w ciągu zaledwie 20 lat. A przecież, jak wynika z ekspertyz Międzyrządowego Zespołu ds. Zmiany Klimatu, do 2030 roku musimy je radykalnie zmniejszyć. Trzeba zatem działać, i to szybko. Propozycje dat odejścia od węgla przedstawili już Zieloni (2030), Lewica Razem i Wiosna Biedronia (obie mówią o 2035 roku) i Nowoczesna (odległy 2050). SLD - jak pisała na Twitterze rzeczniczka partii - dyskutuje nad swoim postulatem, wahając się między 2030 i 2035 rokiem. Jeśli liderzy dwóch największych ugrupowań - Jarosław Kaczyński i Grzegorz Schetyna - chcą pretendować do miana odpowiedzialnych polityków, to powinni stawić czoła problemowi grożącej nam katastrofy klimatycznej i przedstawić swoje plany szybkiego odejścia od węgla. Jak wskazują analizy, ochrona klimatu przyniesie także korzyści gospodarcze w postaci zdecydowanego wzrostu liczby miejsc pracy w energetyce. Jednak ich rozmieszczenie nie będzie się pokrywało jeden do jednego z obecnymi regionami górniczymi. Dlatego potrzebna nam szybka, ale sprawiedliwa transformacja energetyczna, w której górnicy są traktowani podmiotowo, ale nie szachują całego społeczeństwa, blokując ochronę klimatu. Bezpieczny klimat to nasza wspólna sprawa i jak mało która łączy Polaków ponad podziałami. Kiedy wreszcie zaczną ją tak traktować Kaczyński ze Schetyną? ",Aktywistka Greenpeace (Fot. Rafał Wojczal/Greenpeace Polska),
https://wiadomosci.onet.pl/kraj/poslanka-pis-przeprosi-ale-nie-czuje-sie-winna/vt7ykpq,"Posłanka PiS przeprosi, ale nie czuje się winna","Posłanka PiS Izabela Kloc nie odwoła się od wyroku sądu w trybie wyborczym, zgodnie z którym ma przeprosić europosła PO Jana Olbrychta. Chodzi o słowa wypowiedziane na antenie Radia Piekary, w których zarzuciła Olbrychtowi, że ten chce ""karania Polski"" w Brukseli. Kloc podkreśla jednak, że nie czuje się winna. - Czas, który musiałabym poświęcić na batalie sądowe lepiej spożytkuje na spotykania z wyborcami i rzeczowe rozmowy o sprawach ważnych dla Polski - zaznacza.","W przesłanym do Onetu oświadczeniu posłanka PiS Izabela Kloc tłumaczy kontekst wypowiedzianych słów na antenie regionalnej rozgłośni. Wskazuje, że wywiadu realizowanego na żywo, nie powinno się - jej zdaniem - oceniać po analizie słów wyrwanych z kontekstu. ""Jan Olbrycht usłyszał w mojej wypowiedzi tylko to, co chciał usłyszeć. Poszło o zdanie, iż jest on za karaniem Polski utratą funduszy unijnych, jeżeli nie będzie przestrzegać unijnych zasad praworządności"" - napisała. Kloc utrzymuje, że na antenie nie padły słowa, za które została pozwana w trybie wyborczym, ponieważ jej wypowiedź została ""rozbita"" przez dziennikarza prowadzącego rozmowę, a to - jak przekonuje - otwiera szerokie pole do interpretacji ""co autor chciał powiedzieć"". Posłanka ocenia, że powodem pozwu była w rzeczywistości treść wywiadu, która - jej zdaniem - ""kładzie się cieniem na politycznym sumieniu Platformy Obywatelskiej"", której politycy poparli zmiany prawne, ""które zakładają powiązanie budżetu unijnego ze stanem praworządności w kraju członkowskim"".  – Wykonam wolę Sądu, ale nie dlatego, że czuję się winna. Czas, który musiałabym poświęcić na batalie sądowe lepiej spożytkuje na spotykania z wyborcami i rzeczowe rozmowy o sprawach ważnych dla Polski, między innymi o tym, dlaczego niektórzy polscy politycy nie bronią w Parlamencie Europejskim naszych, narodowych interesów – oświadczyła posłanka Izabela Kloc. Przypomnijmy, że zgodnie z decyzją Katowickiego Sądu Okręgowego, posłanka ma zaprzestać rozpowszechniania nieprawdziwej informacji wygłoszonej podczas porannej audycji w Radiu Piekary, zamieścić na antenie sprostowanie oraz w tej samej formie przeprosić europosła Platformy Obywatelskiej.  Chcesz być na bieżąco z najważniejszymi informacjami dnia? Polub Onet Wiadomości na Facebooku!",Izabela Kloc,
https://wiadomosci.onet.pl/kraj/orzeczenie-sadu-ws-slow-izabeli-kloc-o-janie-olbrychcie/2x00qsj,"Sąd: Izabela Kloc (PiS) ma przeprosić Jana Olbrychta (PO) za słowa o chęci ""karania Polski""","Posłanka PiS i kandydatka do Parlamentu Europejskiego Izabela Kloc ma przeprosić europosła PO Jana Olbrychta za słowa, w których zarzuciła mu, że chce „karania Polski” poprzez powiązanie unijnych funduszy z praworządnością - orzekł dziś katowicki sąd.","Był to proces w trybie wyborczym. Informację o wygranej w I instancji przekazał na Twitterze sam Olbrycht. Jak napisał, posłanka PiS ma zaprzestać rozpowszechniania nieprawdziwej informacji, że „chciał karania Polski”, zamieścić odpowiednie sprostowanie i przeprosić go. Słowa, po których europoseł pozwał posłankę padły przed tygodniem w rozmowie „Dziennika Zachodniego” na antenie Radia Piekary. - Byliśmy na wizycie studyjnej w Brukseli niedawno i tam on mówi, że trzeba Polskę karać, że trzeba przygotować powiązanie funduszy unijnych z praworządnością - powiedziała wówczas Kloc. Sam Olbrycht zarzucił posłance rozpowszechnianie nieprawdy. Jak tłumaczył w mediach, w czasie spotkania z polskimi posłami wyjaśniał jedynie, skąd wziął się dyskutowany od miesięcy w Brukseli pomysł powiązania w unijnym budżecie kwestii wsparcia państw członkowskich z praworządnością. Jak mówił, jeśli pojawi się taki zapis, to powinno to w takim zakresie dotyczyć wszystkich państw członkowskich. Do chwili nadania tej depeszy Polskiej Agencji Prasowej nie udało się uzyskać komentarza posłanki Kloc w sprawie orzeczenia sądu.",Izabela Kloc,
https://wiadomosci.onet.pl/kraj/po-sklada-projekt-ws-przestepstw-pedofilskich/vm9nrfc,PO składa projekt ws. przestępstw pedofilskich,"Brak przedawnienia przestępstw pedofilskich, bezwzględny zakaz pracy z dziećmi dla osób skazanych, możliwość powołania przez RPD specjalnego zespołu prokuratorskiego - to założenia zmian w prawie przedstawione przez lidera PO Grzegorza Schetynę w związku z ujawnionymi przypadkami pedofilii.","Jak mówił Schetyna na konferencji prasowej, zmiana w prawie wynika z potrzeby szybkiej reakcji polskiego parlamentu na afery pedofilskie, które ujawniają się przez ostatnie miesiące i dni. - Uważamy, że polski parlament musi mieć inicjatywę w tej sprawie, jeżeli nie działa państwo, nie działa prokuratura, nie działa policja tak jak powinna działać, nie działają służby, nie ma zaangażowania rządu w tę sprawę, to powinien zaangażować się parlament - oświadczył Schetyna. Dlatego - jak mówił - PO chce zmienić trzy ustawy. - Uważamy, że trzeba bardzo wyraźnie zlikwidować przedawnienie, jeśli chodzi o przestępstwa i zbrodnie pedofilskie, trzeba wprowadzić bezwzględny zakaz pracy z dziećmi i młodzieżą dla osób skazanych i wreszcie chcemy zaproponować zespół specjalnych prokuratorów, który będzie mógł powoływać Rzecznik Praw Dziecka, którzy będą dedykowani do prowadzenia tych spraw - zapowiedział szef PO. - Dzisiaj potrzebujemy twardej reakcji państwa, dzisiaj potrzebujemy inicjatywy i powiedzenia bardzo twardo i bardzo donośnie +nie ma zgody na te przestępstwa, nie ma zgody na pedofilię - podkreślił polityk. - Dzisiaj wszyscy bez względu na przynależności partyjne, czy sympatie polityczne musimy być tutaj po tej stronie, dlatego sprawdzamy wolę polskiego parlamentu, sprawdzamy wolę partii rządzącej - dodał lider Platformy. Zapowiedział, że projekt zmian w prawie zostanie w ciągu godziny złożony w gabinecie marszałka Sejmu.",Grzegorz Schetyna,
https://wiadomosci.onet.pl/kraj/poslowie-po-do-biedronia-ws-afery-pedofilskiej-w-slupsku-kto-udawal-ze-nie-widzi/k8s798c,"Posłowie PO do Biedronia ws. ""afery"" pedofilskiej w Słupsku: kto udawał, że nie widzi problemu?","Kto zachowywał się jak biskupi, którzy udają, że nie widzą problemu? Czy przypadkiem to nie ty byłeś wtedy prezydentem? Dość z hipokryzją - w ten sposób posłowie PO odnieśli się do pytania lidera Wiosny Roberta Biedronia, ilu księży-pedofilów skazano w czasach rządów PO-PSL.","""Robercie, a jak było z afera pedofilską w Słupsku? Kto zachowywał się jak biskupi, którzy udają, że nie widzą problemu? Czy przypadkiem to nie Ty byłeś wtedy prezydentem? Dość z hipokryzją"" - napisał na Twitterze do lidera Wiosny Roberta Biedronia Paweł Olszewski (PO). Olszewski nawiązywał do sprawy dotyczącej instruktora miejskiej instytucji kultury. W kwietniu prokuratura Okręgowa w Słupsku skierowała do sądu akt oskarżenia przeciwko Pawłowi K. Mężczyzna, będąc instruktorem tańca w miejskiej instytucji kultury w Słupsku, miał popełnić dziewięć przestępstw, w tym pięć o charakterze seksualnym na szkodę czterech małoletnich kursantek. ""Robert naprawdę? Ciągle szukasz zaczepki? Nawet w takiej kwestii chcesz dzielić? Może przypomnisz co sam zrobiłeś z aferą pedofilską w Słupsku Ośrodku Kultury?"" - dopytywał na Twitterze Biedronia Sławomir Neumann (PO). Biedroń na Twitterze zadał pytania liderowi PO Grzegorzowi Schetynie, który w czasie niedzielnej konwencji mówił, m.in., że ""każdy, kto podnosi rękę na polskie dzieci, podnosi rękę na państwo polskie"". ""1)Ilu księży-pedofili skazano w latach 2007-2015? 2) Udowodnijcie wreszcie, co jest ważniejsze dla @Platforma_org - poparcie Kościoła i kilka pp. (punktów procentowych - PAP) w sondażach czy godność ofiar i dobro dzieci?"" - dopytywał Biedroń. Dziś podczas konwencji Koalicji Europejskiej w Szczecinie przewodniczący PO Grzegorz Schetyna mówił też m.in., że ""parasol ochronny trzeba rozpiąć nad dziećmi, żeby nie padały ofiarami pedofilii, nad kobietami, żeby je chronić przed przemocą, wreszcie nad zwykłymi ludźmi, żeby czuli się bezpiecznie"". - I my to zrobimy. Każda ofiara przestępstwa będzie wiedziała, że stoi za nią murem jej państwo, nasze wspólne państwo – mówił szef PO. - Walka z pedofilią to nie jest walka z Kościołem. Ale w obronie dzieci nie cofniemy się przed nikim - zapowiedział Schetyna.",Robert Biedroń,
https://wiadomosci.onet.pl/kraj/schetyna-komentuje-deklaracje-kaczynskiego-dot-pedofilii-po-wyborach-o-wszystkim/7fyzlnz,Schetyna komentuje deklarację Kaczyńskiego dot. pedofilii: po wyborach o wszystkim zapomni,"Kaczyński dzisiaj obiecuje, a 27 maja on o tym wszystkim zapomni – powiedział dziś Grzegorz Schetyna odnosząc się do propozycji zmian w kk zaproponowanych przez prezesa PiS Jarosława Kaczyńskiego, które mają pomóc w walce z pedofilią.","Prezes Prawa i Sprawiedliwości Jarosław Kaczyński dziś na konwencji regionalnej partii w Szczecinie zapowiedział m.in. bezwzględne karanie za pedofilię. Poinformował również, że przygotowane zostały zmiany w Kodeksie karnym, przewidujące wysokie kary za to przestępstwo. - Nie będzie ""zawiasów"", będą surowe kary, być może nawet do 30 lat więzienia - zapowiedział. - Szczególnie surowo karani będą ci, którym dzieci zostały powierzone i to dotyczy oczywiście także księży, ale to dotyczy wszystkich (...) także znanych celebrytów - powiedział lider PiS. Zadeklarował też, że ""w tych sprawach chcemy być naprawdę surowi, bezlitośnie surowi"". - Jeszcze raz podkreślam, że ani wysoka ranga w jakiejś organizacji, także kościelnej, ani nawet Nagroda Nobla, ani nic innego nie zwalnia z odpowiedzialności w tego rodzaju sprawach - podkreślił Kaczyński. Przewodniczący PO Grzegorz Schetyna pytany dziś w Gorzowie Wielkopolskim o te propozycje, stwierdził: ""chciałoby się powiedzieć: lepiej późno niż wcale"". - Ale to kwestia nie tylko w mechanicznej zmianie Kodeksu karnego. To kwestia całości wyjaśnienia tych bulwersujący spraw w całej historii. Uważam, że przede wszystkim to, co trzeba zmienić w Kodeksie karnym to nie jest straszyć i udawać podniesieniem zagrożenia więzieniem, ale przede wszystkim trzeba odpowiedzieć co z przedawnieniem. Te zbrodnie nie powinny podlegać przedawnieniu - i o tym chcemy rozmawiać i to chcemy wpisać – mówił. Jak dodał, ""jeżeli PiS i Kaczyński chce rzeczywiście zmienić kodeks karny, jeżeli rzeczywiście chce podjąć skuteczną walkę z tym problemem, z problemem pedofilii, to powinniśmy rozmawiać o tym całościowo, a nie tylko wpisywać go w scenariusz kampanii wyborczej. Ta kwestia musi być rozwiązana raz na zawsze i musimy budować taki system, który nie pozwoli na podobne rzeczy w przyszłości - bo dzisiaj to jest najważniejsze"". Schetyna wskazał, że liczy, że Kościół ""będzie instytucją, która będzie chciała w tej materii współpracować"". - Tak oceniam wystąpienie i słowa prymasa Polaka wczoraj. Wierzę, że tu w porozumieniu będziemy mogli mówić o podjęciu decyzji, także o powołaniu komisji, która tymi bolesnymi sprawami będzie mogła się zająć i będzie krokiem do wyjaśnienia tych wszystkich bulwersujący spraw – zaznaczył. Lider PO ocenił, że w tej sprawie ""to nie kwestia konkretnych zapisów, tylko przekonanie, że tymi sprawami naprawdę trzeba się zająć, że one nie mają tu właśnie barwy partyjnej czy politycznej, tylko nam wszystkim powinno na tym zależeć"". - Sprawa jest ważna, jest dramatyczna i ją po prostu trzeba rozwiązać bez względu na to, czy trwa jakaś kampania wyborcza, czy nie – mówił. - Kaczyński dzisiaj obiecuje, on o tym wszystkim 27 maja zapomni. Ja to wiem i znam. Oni nie chcą o tym rozmawiać, nigdy nie chcieli, nie chcieli się tym zajmować i dlatego mówimy - my tego nie zostawimy. My tego nie odpuścimy. My mówimy, że jeżeli jest ręka podniesiona na dzieci to jest ręka podniesiona na Polskę - mówiłem o tym dzisiaj i będę to powtarzał. To jest naprawdę sprawa absolutnie podstawowa i fundamentalna. Musimy tę kwestię wyjaśnić raz na zawsze – zaznaczył. Dodał, że ""tak samo, jak policji powinno zależeć na ściganiu pedofilów, tak samo Kościołowi powinno zależeć na wyjaśnianiu tych bolesnych kwestii ze swojej historii"". - Wszystkim nam powinno zależeć. I to nie wystarczy zaproponować kilka zmian i liczyć na to, że o tej sprawie zapomnijmy, że opinia publiczna nie będzie o tym rozmawiać, a my nie będziemy chcieli tej sprawy wyjaśnić i zamknąć. Dlatego ja liczę na współpracę i na potraktowanie tego w sposób absolutnie szczególny – powiedział. Schetyna zapewnił, że Platforma Obywatelska we wtorek przedstawi swoje propozycje dotyczące ""konkretnych zapisów, zmian Kodeksu karnego, a także decyzji, które będą temu służyć"". - We wtorek przestawimy cały model współpracy. Także jeszcze powiemy o tym, o konieczności powołania tej komisji, która tymi sprawami się zajmie i je wyjaśni. Uważam, że niezbędna jest do tego otwarta rola Kościoła. Wierzę, że strona kościelna będzie chciała tę współpracę podjąć w celu oczyszczenia i ujawnienia tych wielu tragicznych i strasznych historii - to jest dzisiaj absolutnie niezbędne – podkreślił. Schetyna dopytywany, jak z pedofilią walczono za rządów PO odpowiedział, że ""to jest kwestia tego w jaki sposób, ile było informacji tak dokładnych i tak precyzyjnych, jak jest w ostatnich miesiącach"".",Grzegorz Schetyna,
https://wiadomosci.onet.pl/kraj/konwencja-ke-w-plocku-grzegorz-schetyna-zapowiada-min-walke-z-pedofilia/pjpm3eq,Grzegorz Schetyna: Żaden pedofil nie schowa się w żadnej kurii ani partii! Nie cofniemy się!,"- Walka z pedofilią to nie jest walka z Kościołem katolickim, ale musimy chronić dzieci. Nie cofniemy się przed nikim. Przed ręką sprawiedliwości żaden pedofil nie schowa się ani w kurii, ani w żadnej partii, ani w Sejmie. Nie cofniemy się! Wybaczcie emocje, ale sam jestem ojcem - mówi w Płocku, na konwencji Koalicji Europejskiej, lider PO.","- Musimy zmienić rząd i być razem, uśmiechać się do siebie. Polska za tej władzy jest smutna! Polskę trzeba skleić, bo jako naród wtedy będziemy wielką siłą. Polacy, żeby być wolni, muszą być wolni - tacy jesteśmy. Nie akceptujemy wywyższania się, nie akceptujemy przywilejów władzy, nie zaakceptujemy nad sobą żadnego władcy, pana, a tym bardziej króla z dworem, który chce decydować, kto do wspólnoty narodowej może należeć, a kto nie - mówił lider PO. - Wszyscy widzimy, że Polska jest pęknięta, rządzący robią wszystko, by podzielić Polskę na wieś i miasto, na religijnych i niereligijnych, na wykształconych i niewykształconych, w końcu na zwolenników PiS i zwolenników Koalicji Europejskiej - mówił lider PO. Jak przekonywał, ludzie uważają, że za rządów PiS Polska jest ""podzielona, niesprawiedliwa i smutna"". - I to trzeba zmienić. Musimy pożegnać ten rząd, zacząć być razem i w końcu zacząć się do siebie uśmiechać. Tworząc Koalicję Europejską pokazaliśmy, że jest to możliwe - oświadczył szef Platformy. - Musimy zrobić kolejny krok, trzeba Polskę skleić, odnaleźć to, co wspólne, a wtedy jako naród będziemy wielką siłą - powiedział Grzegorz Schetyna. - Przygotowaliśmy już radykalny program walki z pedofilią. Przedstawię go w szczegółach jutro w Szczecinie. W mieście, w którym mieszka Joachim Brudziński, odpowiedzialny za to co robi, a czego nie robi policja - mówił Schetyna. Zaznaczył, że ""walka z pedofilią to nie jest walka z Kościołem katolickim. - Musimy chronić dzieci. Żaden pedofil nie schowa się w żadnej kurii! Nie cofniemy się! Wybaczcie emocje, ale sam jestem ojcem - powiedział. - Jeśli władza kalkuluje, że oprawca, pedofil jest wpływowy, może pomóc w wyborach i trzeba zostawić go w spokoju, to okrywa hańbą Siebie i urząd, który sprawuje. Tu nie może być żadnej kalkulacji. Jeśli ktoś krzywdzi dzieci to ma iść do więzienia. Koniec kropka - stwierdził lider PO. - Bezpieczeństwo jest dla wszystkich, bez wyjątku. Tak, dzieci nie głosują. Są słabe, bezbronne i zdane na pomoc dorosłych. Ale absolutną hańbą dla każdego państwa i polityka jest przymykanie oka na ich krzywdę - podkreślał. Schetyna odniósł się do głośnej sprawy zatrzymania Elżbiety Podleśnej. - Policja ma być dla wszystkich, a nie dla ministra i prezesa. Nie jest od zaspokajania kaprysów i politycznych pomysłów jednej partii. Policja ma dbać o bezpieczeństwo każdego Polaka bez wyjątku. W tym oczywiście dzieci. (...) Ministrowi i prezesowi nie spodobał się obraz więc wysłali policję. To nie jest po polsku, to nie jest po europejsku. W Polsce, w Europie, i ty ministrze i ty prezesie jesteście równi z panią Podleśną - mówił lider PO. Lider PO podkreślił, że Koalicja Europejska chce równego traktowania, równości wobec prawa, równego dostępu do edukacji i opieki zdrowotnej. - Europa może nam w tym pomóc, bo z jednej strony pilnuje praworządności, a z drugiej strony daje pieniądze na rozwiązywanie naszych problemów tu, na miejscu. Trzeba tylko umieć je wziąć, a my umiemy - oświadczył Schetyna. - Za dodatkowe 100 mld zł, które uzyskamy w nowym budżecie UE na następne siedem lat, ruszymy z trzema programami: europejska ochrona zdrowia, europejskie płace i coś co dla równości w Polsce ma znaczenie podstawowe: narodowy program rozwoju wsi - poinformował polityk. - Chcę zwrócić się do polskich rolników, którzy już wiedzą, rozmawialiśmy o tym, że w przyszłym budżecie unijnym wynegocjowanym przez PiS ma być o 15 mld zł mniej na polską wieś. Takie są smutne fakty. To jest odpowiedzialność i nieudolność rządu PiS - ocenił Schetyna. Jak wskazał, europosłowie PiS głosowali przeciwko rezolucji przygotowanej przez europosłów PO i PSL, która - przekazał - gwarantowała pieniądze dla polskiej wsi. - Dlaczego tak zrobili? Trudno zgadnąć. Chyba tylko dlatego, że przygotowała tę rezolucję delegacja PO i PSL - zauważył Schetyna. - Politycy PiS, musicie się opamiętać - apelował. Schetyna podkreślił, że mieszkańcy wsi muszą być tak samo traktowani, jak mieszkańcy miast. - Nie może być tak, że rzeczy dostępne w miastach są tylko marzeniem na wsi. Każdy Polak - niezależnie gdzie mieszka - musi mieć dostęp do lekarza, do przedszkola dla swoich dzieci, czy po prostu do sprawiedliwego startu - oświadczył szef PO. Na konwencji Koalicji Europejskiej w Płocku Schetyna nawiązał też do postulatu KE ws programu europejskiej ochrony zdrowia. - Europejska ochrona zdrowia, obejmie wszystkich bez wyjątków. Mieszkańców wszystkich regionów - wsi, miast i miasteczek, biednych i bogatych, skorzysta z niej wierzący i niewierzący, rolnik i bezrobotny, córka dyrektora banku i syn kasjerki. Każdy. Wierzę, że tak może się stać. Bo opieka zdrowotna jest czymś, co się każdego w równym stopniu od państwa należy. A my, jako Koalicja Europejska mamy program i wiemy skąd wziąć pieniądze i wiemy, jak to zrobić - powiedział Schetyna. Jak podkreślał, przykładów na narastające nierówności w Polsce jest wiele: między wsią, a miastem, między zamożnymi, a tymi, którym brakuje pieniędzy, są też nierówności między regionami. - Państwo musi te nierówności niwelować. Jednym z najważniejszych zadań jest wyrównanie życia na wsi i w mieście. A zadanie najpilniejsze, to ochrona zdrowia - bo tu chodzi o życie - mówił Schetyna. Zwracając się do zwolenników Prawa i Sprawiedliwości powiedział: - Wiem, że macie swoje poglądy. Sympatie i antypatie. Wiem, że do wszystkiego was nie przekonamy. Ale ochrona zdrowia na europejskim poziomie będzie też dla was. Wy też wiecie, jakie to ważne. Wy też czekacie miesiącami, a czasami latami w kolejce do specjalisty. Rak nie pyta o preferencje partyjne. Proszę was w tej sprawie - bądźmy zgodni i wszyscy uwierzmy, że to można i trzeba zmienić - zaznaczył lider PO. Ponadto, w Płocku Schetyna zapowiedział wprowadzenie programu ""Twój lekarz"", zakładającego poprawę dostępu do świadczeń opieki zdrowotnej dla mieszkańców obszarów wiejskich. - Dzisiaj mężczyźni na wsi żyją przeciętnie krócej o prawie 3 lata od mieszkańców wielkich miast. Zniwelujemy tę różnicę - oświadczył. - Zwiększymy liczbę zespołów ratownictwa medycznego. Uruchomimy programy profilaktyczne w powiatach, których zadaniem będzie prewencja onkologiczna, kardiologiczna i neurologiczna. Nie ma naszej zgody na to, by mieszkańcy terenów wiejskich byli bardziej narażeni na przedwczesną śmierć z powodu chorób serca czy udaru - zadeklarował polityk. Schetyna zadeklarował, że Koalicja chce także zrealizować program ""Lepsza opieka"", który ma w szczególności objąć opieką kobiety i dzieci z obszarów z gorszym dostępem do świadczeń zdrowotnych. - Będziemy kierować dodatkowe środki na leczenie, profilaktykę i podnoszenie standardów opieki medycznej tam, gdzie dzisiaj ten dostęp jest ograniczony - zapowiedział lider Platformy. Jak ocenił, kobiety, które są pozbawione dostępu do lekarza ginekologa są tak naprawdę pozbawione swoich podstawowych praw. Schetyna postulował ponadto program ""Sprawiedliwy start"". - Ułatwimy życie na wsi rodzinom z dziećmi tak, aby nie musiały decydować się na przeprowadzkę w poszukiwaniu lepszej edukacji i przyszłości dla najmłodszych. Dofinansujemy edukację w małych miastach, aby wyrównać szanse na start - oświadczył. - Nie jesteśmy i nie będziemy jednakowi, ale w sprawach podstawowych musimy być równi, wszyscy. Mamy równe prawo do godności, do sprawiedliwego, niezależnego sądu, do edukacji, do czystego powietrza i przede wszystkim do ochrony zdrowia, czyli do życia. Europejska ochrona zdrowia jest na to sposobem - mówił Schetyna. - Potrzebujemy do tego Europy solidarnej. Wygramy wybory, zdobędziemy europejskie pieniądze i wprowadzimy nasze programy - zadeklarował Schetyna. - Zrobimy to dla wszystkich, również dla tych, którzy dla nas nie głosują. Bo wszyscy Polacy są wolni i równi. Bez wyjątku zasługują na szacunek i lepsze życie. Dlatego zwyciężymy, dla wszystkich - oświadczył. - W niektórych rejonach Polski śmiertelność na choroby serca jest o 40 proc. wyższa na wsi niż w miastach - mówił dalej Schetyna. - To nie jest równość - to nie jest Europa - ocenił. - I my to zmienimy. Nie będziemy siedzieć z założonymi rękami. Musimy uwierzyć, że służba zdrowia może funkcjonować tak, jak w Szwecji czy Niemczech - zapowiedział. Lider PO przedstawił dziewięciopunktowy plan naprawy służby zdrowia. - Po pierwsze termin oczekiwania do specjalisty nie może być dłuższy niż 21 dni - mówił. Dodał, że ""dotyczy to wszystkich"" bez względu na to, czy ktoś mieszka w Warszawie czy w małej miejscowości. - Po drugie, oczekiwanie na SOR nie może trwać dłużej niż 60 minut. Po godzinie każdy pacjent musi być już po badaniach - ocenił lider PO. Trzecim punktem planu, dodał, jest Europejski Program Walki z Rakiem, który przewiduje, że ""w ciągu siedmiu lat wyleczalność raka w Polsce osiągnie poziom najbardziej zaawansowanych krajów Europy Zachodniej"". - Każdemu, kto przekroczy 50 lat będzie przysługiwał pełen bilans zdrowotny - zapowiedział czwarty punkt planu Schetyna. Wyjaśnił, że ""będzie on obejmował wszystkie badania"". Piąty punkt planu zakłada ""pełną opiekę nad kobietą i dzieckiem"". - Czyli pełna dostępność badań prenatalnych, opieka okołoporodowa na najwyższym europejskim poziomie, w tym bezwarunkowa możliwość znieczulenia - wyjaśnił Schetyna. Szósty punkt swojego planu nazwany został Norweski Plan Szczepień. - Powszechny, pełny, z najlepszymi szczepionkami na świecie dla dzieci ze wsi i z miasta, dla bogatych i biednych bez różnicy - mówił Schetyna. Siódmy punkt planu naprawy służby zdrowia dotyczy ludzie niepełnosprawnych. - Nie możemy dopuścić, żeby miejsce zamieszkania i status materialny dzielił ich na lepszych i gorszych. To nie może decydować o tym, z czego mogą korzystać i jak wygląda ich rehabilitacja - zapowiedział. - Po ósme, centra profilaktyczne w każdym województwie - tak, żeby były blisko ludzi - podkreślił Schetyna. Jako dziewiąty punkt Schetyna zapowiedział kompleksowy program walki ze smogiem. - Cała Polska musi się stać krainą czystego powietrza - podkreślił lider PO.",Grzegorz Schetyna zapowiada m.in. walkę z pedofilią,
https://wiadomosci.onet.pl/kraj/grzegorz-schetyna-zapowiada-rozszerzenie-koalicji-europejskiej/85msq51,Grzegorz Schetyna zapowiada rozszerzenie Koalicji Europejskiej,"Koalicja Europejska rozszerzy się o nowe podmioty; prezentacja partii i środowisk, które wesprą ten projekt jeszcze przed wyborami do Parlamentu Europejskiego, nastąpi w przyszłym tygodniu - poinformował dziś lider PO Grzegorz Schetyna.","O planach rozszerzenia Koalicji Europejskiej o nowe podmioty Schetyna poinformował podczas dzisiejszej debaty z amerykańskim historykiem Timothy Snyderem. Koalicję - projekt powołany pod koniec lutego na majowe wybory do Parlamentu Europejskiego - współtworzą: PO, PSL, SLD, Nowoczesna oraz Zieloni. Później w rozmowie z dziennikarzami Schetyna wyjaśnił, że rozmawia z kolejnymi środowiskami i partiami politycznymi, które miałyby wesprzeć Koalicję, jeszcze przed wyborami do PE, a później być może też w jesiennych wyborach do Sejmu i Senatu. - Rozmawiamy ze środowiskami, partiami politycznymi (...) Mamy wielu chętnych do wspierania programu Koalicji Europejskiej w tej kampanii. Liczymy też na następne kroki i aktywności przed wyborami parlamentarnymi. Będziemy to przedstawiać w przyszłym tygodniu - powiedział lider PO. Dodał, że Koalicji Europejskiej zależy na wsparciu ""tych wszystkich aktywnych, którzy chcą się zaangażować, wiedzą jak ważna jest ta kampania i te wybory"". - Jesteśmy dobrej myśli, że będziemy mogli przedstawić szerszy skład naszej politycznej rodziny - zaznaczył szef Platformy. Wyraził przekonanie, że nowe partie i środowiska będą współtworzyć koalicję na jesienne wybory parlamentarne. Wybory do Parlamentu Europejskiego odbędą się 26 maja; Polacy wybiorą w nich 52 polskich eurodeputowanych.",Grzegorz Schetyna,
https://wiadomosci.onet.pl/tylko-w-onecie/jazdzewski-o-krytyce-opozycji-polityczna-glupota/2c6lqmq,"Leszek Jażdżewski krytykuje reakcję opozycji na swoje wystąpienie. ""Polityczna głupota""","Słowa Leszka Jażdżewskiego, którego wystąpienie poprzedzało piątkowy wykład Donalda Tuska na Uniwersytecie Warszawskim, wywołały kontrowersje. Ostrą krytykę Kościoła instytucjonalnego w Polsce potępili zarówno politycy PiS-u, jak też opozycji. Sam Jażdżewski na te zarzuty odpowiada krótko: ""nie zabolały mnie"". - Ze strony opozycji liczyłem, że zrozumieją własny interes. Ale nawet tego zabrakło - mówi Onetowi redaktor naczelny ""Liberté!"".","*** Magda Gałczyńska, Onet: Po twoim piątkowym wystąpieniu na Uniwersytecie Warszawskim, gdy mówiłeś o Kościele, że jest ""obciążony niewyjaśnionymi skandalami pedofilskimi, opętany walką o pieniądze i o wpływy"", natychmiast zareagował prezes PiS Jarosław Kaczyński... Leszek Jażdżewski, redaktor naczelny ""Liberte"": W swoim czasie Gomułka wymienił wprawdzie 18-letniego Adama Michnika z nazwiska, ale to i tak coś.  Mówiąc już poważnie, prezes PiS stwierdził, że ""kto podnosi rękę na Kościół, chce go zniszczyć, podnosi rękę na Polskę"". Słuchając tyrad Kaczyńskiego, trudno opędzić się od skojarzeń z PRL-owskimi prominentami. Józef Cyrankiewicz powiedział, że ""kto podnosi rękę na władzę, temu władza tę rękę odrąbie"". Kaczyński wprawdzie odrąbywaniem nie groził, ale za to policja zatrzymała dziś kobietę, która rozklejała wizerunek Maryi w tęczowej aureoli, o czym poinformował Joachim Brudziński. Znów kłania się PRL. Mam wrażenie, że Jarosław Kaczyński sam sobie przyznał ""licencję na zabijanie"". Czytaj też: Jarosław Kaczyński: kto podnosi rękę na Kościół, ten podnosi rękę na Polskę Co to znaczy? Kaczyński rości sobie prawo do decydowania o tym, kto jest dobrym Polakiem, a kto nie jest. I według niego każdy, kto nie uznaje dyktatu tej narodowej prawicy i nie uznaje tego, co mówi Episkopat i zblatowani z nim politycy, zostanie - decyzją Kaczyńskiego - wykluczony z narodowej wspólnoty, Polakiem już być nie może. *** *** Krytykujesz prezesa PiS, a tymczasem twoje słowa skrytykowali politycy opozycji. Lider PO Grzegorz Schetyna uznał, że to, co mówiłeś, zakłóciło wystąpienie Donalda Tuska, a poza tym było twoją ""prywatną sprawą"". To samo Kosiniak-Kamysz oraz Jan Grabiec. Zabolało cię to, jak jednoznacznie się od twoich słów odcięli? Nie. Zaboleć nie zabolało. Mówiąc szczerze, nie miałem wielkich nadziei, że zachowają się przyzwoicie, ale liczyłem choćby na to, że zareagują zgodnie z własnym interesem. Przeliczyłem się. Polecamy: Jego słowa poprzedzały wykład Donalda Tuska. Burza po wystąpieniu Leszka Jażdżewskiego Dlaczego? Dlatego że zachowanie polityków opozycji - kiedyś uważanej za liberalną - ta ich, powiem wprost, polityczna głupota i naiwność pokazały, że tym ludziom nie da się pomóc. To znaczy? To znaczy, że ci niby-liberałowie cierpią na tzw. syndrom sztokholmski, są uzależnieni od swojego ""prześladowcy"". A tym ""prześladowcą"" jest kto? Ten miazmat PiS-u i Kościoła. A politycy opozycji jakby nie widzieli, że ten trwający w najlepsze sojusz ""tronu z ołtarzem"", czyli PiS-u z Episkopatem i hierarchami działa dokładnie przeciwko wszelkim siłom demokratycznym w Polsce. Bo polska polityka zbyt długo już stoi uwiązana na tej konserwatywnej kotwicy i ludzie zaczynają się coraz mocniej burzyć. Nie widzieć tego, to to samo, co walkowerem oddać wybory. *** *** Naprawdę sądzisz, że to antyklerykalne wzburzenie jest w Polsce aż tak powszechne? To gdzie są ci, którzy się buntują? Przecież nie w małych miejscowościach, w których wciąż ""rządzi"" proboszcz, a PiS zdobywa większość głosów. O, niekoniecznie. Zgodziłbym się z tobą, że do niedawno taką większość PiS w mniejszych miastach i miasteczkach zdobywał, ale tu czas przeszły jest kluczowy. Bo mnóstwo się w Polsce w ostatnich - nawet nie latach - ale miesiącach zmieniło. Co takiego na przykład? ""Król jest nagi"". Kościół katolicki w Polsce, konkretnie jego hierarchowie pokazali, że nie są zdolni do tego, by zmierzyć się z problemem pedofilii. Problemem, który istnieje tu i teraz, i tu i teraz powinien być rozwiązany. Zamiast tego mamy apele o miłosierdzie dla sprawców, co słyszeliśmy podczas niedawnej konferencji Episkopatu. To jest ta sama droga, droga wyparcia i zaprzeczania oczywistym i jaskrawym faktom, jaką próbował kiedyś iść Kościół irlandzki. Skończyło się tak, że dziś Irlandia jest w zasadzie państwem głęboko świeckim, gdzie Kościół przestał się liczyć całkowicie. U nas będzie tak samo, bo nigdy nikt nie zbudował swojej pozycji na kłamstwie. Ani na przenoszeniu winnych do innych diecezji. To zapowiada w Polsce światopoglądową rewolucję. Czytaj też: Marek Lisiński: raport Episkopatu to kompromitacja Ale tym swoim wystąpieniem otworzyłeś zupełnie nowy front kampanii wyborczej, którego opozycja najwyraźniej nie ma ochoty podchwycić. Ale trudno znaleźć inny temat, który by ludzi równie boleśnie dotykał. Także w tych małych miastach, o których mówiłaś, gdzie ci ""przykładni katolicy"" po domach klną na proboszcza, który nie tylko z nich zdziera pieniądze, ale też ma wieś dalej konkubinę i dziecko. Coś nowego? Coś niezwykłego? W Polsce absolutnie nie! Ludzie to widzą i ich gniew staje się coraz większy. Tym większy, gdy na co dzień widzą to sklejenie PiS-owskiej władzy z kościołem i vice versa. Efekty tego gniewu ""zwykłych ludzi"" na kościelnych hierarchów widać na każdym niemal kroku. Gdzie? Na przykład to, że blisko połowa pytanych nie chce lekcji religii w szkołach. Gwałtownie rośnie liczba tych, którzy gotowi byliby zaakceptować związki partnerskie. I jeszcze więcej jest takich, którzy mają dość tego, że jeden czy drugi biskup mówi im, z kim mają spać i na kogo głosować. I równocześnie ci sami ludzie, mieniący się strażnikami wartości, zdzierają pieniądze za każdy ślub, za każdy chrzest czy każdy pogrzeb. Ludzie tę hipokryzję widzą i wściekłość narasta. A jeśli politycy opozycji tego nie widzą, to przegrają wybory na własne życzenie. Bo tego rozpasania nikt nie zniesie. Papież Franciszek zaleca ubóstwo... A nasi hierarchowie idą wprost wbrew jego naukom. I wygląda to tak, jakby z tym ""Kościołem narodowym"" byli na najlepszej drodze do schizmy z Kościołem uniwersalnym. To są dwa różne kościoły. A tacy ""obrońcy"" jak Kaczyński, Krystyna Pawłowicz czy Jacek Kurski sprawią, że polski Kościół instytucjonalny w przyspieszonym tempie przejdzie tę drogę, jaką przeszedł Kościół w Hiszpanii. Na koniec zapytam jeszcze, czy po tej krytyce ze strony opozycji, która - jak mówiłeś - nie zabolała cię, rozmawiałeś na temat twojego wystąpienia na UW z Donaldem Tuskiem?","Donald Tusk, Leszek Jażdżewski i Władysław Kosiniak-Kamysz",
https://wiadomosci.onet.pl/kraj/wlodzimierz-czarzasty-do-posla-konfederacji-pan-jest-swirem/ppv3epn,Lider SLD do Jacka Wilka: pan jest świrem,"- Pan się nie pogniewa za to, co powiem teraz, ja nawet za to teraz pana przepraszam, niech pan na mnie popatrzy. Pan jest świrem - powiedział Włodzimierz Czarzasty do posła Jacka Wilka na antenie Polsat News.","Gośćmi Agnieszki Gozdyry w programie ""Polityka na Ostro"" byli Włodzimierz Czarzasty (SLD), Jakub Rutnicki (PO), Kamil Bortniczuk (Porozumienie) i Jacek Wilk (Konfederacja). - Odkąd weszliśmy do Unii Europejskiej spadł nasz wzrost gospodarczy, spadł wzrost eksportu, dynamika jest słabsza - mówił Jacek Wilk. Jego wypowiedzi krytykowali pozostali uczestnicy programy. - Może to pana boli, ja rozumiem, że to pana boli, że Polska jest bezpiecznym, dumnym krajem, rozwijającym się w UE - komentował Jakub Rutnicki. - Pan się nie pogniewa za to, co powiem teraz, ja nawet za to teraz pana przepraszam, niech pan na mnie popatrzy. Pan jest świrem - zwrócił się do posła Wilka Włodzimierz Czarzasty. - Usłyszał pan od trzech osób z rożnych opcji politycznych masę argumentów i liczb. Pan po prostu opowiada bzdury - mówił. - Obrzucanie błotem, żadnych argumentów, to jest wasz poziom. Świr to jest pana argument? I pan się dziwi, że Konfederacja rośnie w siłę - skwitował Wilk.",Jacek Wilk,
https://wiadomosci.onet.pl/kraj/schetyna-trzeba-skonczyc-ten-strajk-panie-prezesie-kaczynski/qdwd9pp,"Schetyna: podczas wyborów Polacy będą pamiętać o tym, co zdarzyło się w edukacji","- Trzeba skończyć ten strajk panie prezesie Kaczyński. To jest sprawdzian dla władzy. Jeśli nie są w stanie poradzić sobie z tym protestem, to niech odejdą - tak o strajku nauczycieli mówił w Sosnowcu Grzegorz Schetyna. Przewodniczący Platformy Obywatelskiej wziął dziś udział w posiedzeniu śląskich struktur partii i przedstawił kandydatów w zbliżających się wyborach do europarlamentu.","Posiedzenie Rady Regionu Śląskiego Platformy Obywatelskiej odbyło się dziś w ""Zagłębiowskiej Mediatece"". Prócz przewodniczącego PO Grzegorza Schetyny w obradach udział wzięli liderzy partii z woj. śląskiego m.in. poseł Borys Budka, szef struktur PO w regionie Wojciech Saługa i prezydent Sosnowca Arkadiusz Chęciński. Obecni byli też kandydaci PO w zbliżających się wyborach: europosłowie Jerzy Buzek, Marek Plura, Jan Olbrycht, posłowie Mirosława Nykiel, Joanna Sekuła i Paweł Kobyliński. – To nasz dream team. To ludzie, którzy nie tylko dają gwarancję wielkiego zaangażowania, pracy, poświęcenia, ale przede wszystkim skuteczności. Jeśli nie będziemy skuteczni, jeśli nie tworzymy przyjaźni, sojuszy z tymi, którzy potrafią wesprzeć Polskę, to przegrywamy i lądujemy na marginesie najważniejszych spraw – mówił Schetyna. Tu przed oficjalną częścią Grzegorz Schetyna wziął udział w konferencji prasowej, podczas której odniósł się do sytuacji strajkujących nauczycieli. Zapewnił, że opozycja wspiera nauczycieli i uczniów. Ocenił, że to ""trudny czas; czas sprawdzianu dla władzy"". – Apelowałem do prezesa Kaczyńskiego, do premiera Morawieckiego, o podjęciu decyzji o zakończeniu tego strajku, niestety nie ma ze strony władzy otwarcia, nie ma pomysłu na dialog. Trzeba skończyć ten strajk panie prezesie Kaczyński. To jest sprawdzian dla władzy. Jeśli nie są w stanie poradzić sobie z tym protestem, to niech odejdą – mówił. – Jestem przekonany, że 26 maja przy wyborach europejskich, i w październiku w wyborach do Sejmu i Senatu, Polacy będą pamiętać o tym, kto bierze odpowiedzialność za to, co zdarzyło się w polskiej szkole – dodawał. Chcesz być na bieżąco z najważniejszymi informacjami dnia? Polub Onet Wiadomości na Facebooku!",Grzegorz Schetyna,
https://wiadomosci.onet.pl/tylko-w-onecie/krzysztof-brejza-gosciem-onet-opinie-sprawa-janiszewskiego-to-kompromitacja/v947be0,Krzysztof Brejza w Onet Opinie: dla środowiska i śledczych PiS sprawa gen. Janiszewskiego to kompromitacja,"- Odkrycie, że gen. Janiszewski zniknął z aktu oskarżenia w kluczowej sprawie rozliczenia zbrodni komunistycznej, jest kompromitujący dla środowiska i śledczych PiS - mówił Krzysztof Brejza w Onet Opinie, kandydat PO na listach KE do Parlamentu Europejskiego.","W kwietniu okazało się, że jeden z najważniejszych generałów zasiadających w Wojskowej Radzie Ocalenia Narodowego nigdy nie stanął przed sądem, ani nie usłyszał prokuratorskich zarzutów. Przez kilkanaście lat Michał Janiszewski uznawany był za nieżyjącego, chociaż wojskowy zmarł dopiero w 2016 roku. - Nie wierzę w przypadek - komentował Brejza podczas wywiadu dla Onetu. - Powinna zbadać tę sprawę prokuratura. Ten człowiek był cieniem Jaruzelskiego. PiS-owscy śledczy z IPN omijają go w swoich publikacjach szerokim łukiem - ocenił polityk. Zdaniem Brejzy sprawa gen. Janiszewskiego to największy skandal w historii Polski związany z rozliczaniem komunizmu. W sprawie poseł zawiadomił prokuraturę, pisząc o ""patronie karier wpływowych osób środowiska PiS"". Poseł stwierdził ponadto, że to ""PiS-owscy prokuratorzy uśmiercili żyjącego generała"". Brejza zwrócił uwagę w tym kontekście na dwie osoby współpracujące od lat z prezesem PiS i byłym szefem MON Antonim Macierewiczem. - Barbara Skrzypek, bliska współpracownica prezesa PiS, oraz obecny kierowca Macierewicza, pan Bartosik, byli bliskimi współpracownikami Janiszewskiego. (...) Janiszewski w latach 70.-80. zajmował się łącznością infiltrowaną przez GRU - podkreślał Brejza. - Nie jest przypadkiem, że Janiszewski, który wymyślił sobie WRON, został przez kogoś skasowany z aktu oskarżenia - podkreślał. Na uwagę dziennikarza Andrzeja Stankiewicza, że ówcześni prezesi IPN to osoby związane z PO i PSL, Brejza odpowiedział, że ""prokurator, który tworzył akt oskarżenia trafił na posadę zastępcy Zbigniewa Ziobry"". - Dla środowiska i śledczych PiS (...) odkrycie, że gen. Janiszewski zniknął z aktu oskarżenia w kluczowej sprawie rozliczenia zbrodni komunistycznej, jest kompromitujący - ocenił Brejza. Dopytywany, czy to logiczne, że w kontekście poruszanej przez Brejzę sprawy Janiszewskiego, na listach Koalicji Europejskiej, z których Brejza startuje do PE, znajduje się m.in. Janusz Zemke, który broni emerytur dla byłych funkcjonariuszy Służby Bezpieczeństwa, polityk ocenił, że ""różne osoby startują z listy KE"". - Janusz Zemke był wiceministrem MON, który wprowadzał nas do NATO. Nie mam problemu, by z nim być na liście, gdy w Polsce niszczy się demokrację - oświadczył. Pytany o postawę senatora Jana Rulewskiego, który w wyrazie sprzeciwu odszedł z PO, Brejza powiedział, że się z nim nie zgadza. Brejza w wywiadzie skrytykował również działania prokuratury w sprawie Birgfellnera, który oskarża prezesa PiS. - Prokuratura działa jak parasol ochronny nad Kaczyńskim, by prezes PiS nie był przesłuchany w sprawie Birgfellnera. (...) To jest sowiecki system - ocenił. Zdaniem posła pewne jest, że ""negocjacje Jarosława Kaczyńskiego w siedzibie PiS w sprawie deweloperki spółki Srebrna, to złamanie prawa - przepis karny art. 49b ustawy o partiach politycznych"". - Żadna formacja w wolnej Polsce nie uczyniła sędziego stanu wojennego ministrem sprawiedliwości, a tak zrobił PiS, i żadna formacja nie uczyniła szefem Komisji Sprawiedliwości prokuratora stanu wojennego. Układ postkomunistyczny, którego szukał Kaczyński, jest w jego biurze - podkreślił polityk PO.",Krzysztof Brejza był dziś gościem Onet Opinie,
https://wiadomosci.onet.pl/kraj/sondaz-cbos-pis-z-43-proc-poparcia-po-na-drugim-miejscu-z-wynikiem-18-proc/xlyvkhr,Sondaż CBOS: PiS z 43 proc. poparcia. PO na drugim miejscu z wynikiem 18 proc.,"W kwietniu na PiS wraz z Solidarną Polską i Porozumieniem chciało głosować 43 proc. zdeklarowanych uczestników wyborów, na PO 18 proc., na Wiosnę 5 proc. Ruch Kukiz'15 i PSL znaleźli się poniżej progu wyborczego. Na te ugrupowania chce głosować po 4 proc. wyborców - wynika z sondażu CBOS.","Głosowanie na Prawo i Sprawiedliwość wraz z koalicjantami zadeklarowało 43 proc. ankietowanych, którzy wyrazili zamiar udziału w wyborach. W porównaniu z marcem odsetek zwolenników rządzącej koalicji wzrósł o 1 punkt procentowy. 18 proc. zdeklarowanych wyborców głosowałoby na Platformę Obywatelską. W porównaniu z sondażem z marca PO straciła 2 punkty procentowe. Na trzecim miejscu znalazło się ugrupowanie Roberta Biedronia - Wiosna, która może liczyć na 5 punktów proc. poparcia. W porównaniu do minionego miesiąca Wiosna straciła 1 punkt procentowy. Głosowanie na ruch Kukiz’15 i PSL zadeklarowało po 4 proc. badanych chcących wziąć udział w wyborach. Poparcie dla Kukiz'15 w porównaniu z marcem spadło o 1 punkt procentowy; poparcie dla PSL utrzymało się na tym samym poziomie. Zobacz także: Sondaż IBRiS dla Onetu. Rozdrobniona opozycja nie ma szans z PiS Gdyby wybory odbyły się w kwietniu, progu wyborczego nie przekroczyłyby także Sojusz Lewicy Demokratycznej z poparciem 3 proc., KORWiN, na które chce głosować 2 proc. ankietowanych, Nowoczesna, którą popiera 2 proc. badanych oraz Partia Razem, na którą głosowałby 1 proc. badanych. Gdyby wybory do Sejmu i Senatu odbywały się w kwietniu, uczestniczyłoby w nich, według własnych zapowiedzi, 74 proc. uprawnionych. Zobacz więcej sondaży w specjalnym raporcie Onetu",Sondaż CBOS daje PiS 43 proc. poparcia,
https://wiadomosci.onet.pl/kraj/bierecki-o-oczyszczeniu-polski-po-sklada-skarge-do-komisji-etyki/k0yk7ep,Jest skarga PO do senackiej komisji etyki na słowa Grzegorza Biereckiego,"PO złożyła skargę do senackiej komisji etyki na senatora PiS Grzegorza Biereckiego za jego słowa o ""oczyszczeniu Polski z ludzi niegodnych należeć do naszej wspólnoty narodowej"". Według senatora Bogdana Klicha wniosek ma być testem dla PiS na to, czy akceptuje słowa swego kolegi.","Chodzi o słowa, które senator Prawa i Sprawiedliwości wypowiedział podczas środowych obchodów 9. rocznicy katastrofy smoleńskiej w Białej Podlaskiej. - Nie ustaniemy, aż nie doprowadzimy do pełnego oczyszczenia Polski z ludzi, którzy nie są godni należeć do naszej wspólnoty narodowej - mówił wówczas Bierecki. Czytaj też: Fala krytyki po słowach senatora PiS Grzegorza Biereckiego o ""oczyszczeniu Polski"" Wczoraj politycy Platformy zażądali od PiS usunięcia senatora z partii i klubu parlamentarnego; zapowiedzieli też zawiadomienie do prokuratury o możliwości popełnienia przez niego przestępstwa polegającego na publicznym nawoływaniu do nienawiści. W piątek rzecznik PO Jan Grabiec i szef senackiego klubu PO poinformowali o złożeniu do Komisji Regulaminowej, Etyki i Spraw Senatorskich wniosku o ukaranie parlamentarzysty PiS. Grabiec zwrócił uwagę, że słowa Biereckiego padły trzy miesiące po ""mordzie politycznym"" na prezydencie Gdańska Pawle Adamowiczu. - Wypowiada te słowa pomimo wielu deklaracji jego formacji o tym, że trzeba zakopywać ten rów, który wyrasta pomiędzy Polakami. Widzimy jak wygląda w praktyce polityka tej formacji - dodał rzecznik PO. Wytknął PiS, m.in. prezesowi partii Jarosławowi Kaczyńskiemu i marszałkowi Senatu Stanisławowi Karczewskiemu oraz samemu senatorowi brak przeprosin za środową wypowiedź. - Jeśli nie ma potępienia, to znaczy jest przyzwolenie, jest akceptacja dla tych słów, to znaczy, że senator Bierecki wypowiadał się w imieniu PiS, że ideologią tej partii jest to, by oczyszczać Polskę, z osób, którzy zdaniem działaczy tej partii są ludźmi niegodnymi - ocenił Grabiec. Jak zauważył, tego typu słowa znamy z historii, wypowiadali je m.in. naziści i były one uzasadnieniem dla eksterminacji różnych narodów, w tym narodu polskiego. Bogdan Klich podkreślał, że w przeszłości rządzący wielokrotnie wypowiadali już słowa, które dzieliły Polaków ""na tych lepszego i gorszego sortu"", poniżały niektórych, określanych jako ""element animalny"". - Ale tutaj senator Bierecki, wraz ze swoją formacją przekroczyli Rubikon - uznał senator PO. Ocenił też, że wypowiedź Biereckiego ""bardzo mocno naraziła na szwank prestiż Senatu"". Dlatego też - jak podkreślił - Platforma postanowiła złożyć wniosek do komisji etyki. - Chcemy pokazać, że nie godzimy się na takie sformułowania - zaznaczył Klich. Jak dodał, wniosek PO ma też ""sprawdzić reakcję innych polityków PiS"" na słowa Biereckiego. - Chcemy, żeby przeszli oni test na prawdziwość swoich intencji - czy rzeczywiście chcą budować wspólnotę narodową, a nie dzielić ją tak, jak proponuje senator Bierecki - powiedział polityk PO.",Grzegorz Bierecki,
https://wiadomosci.onet.pl/tylko-w-onecie/sierakowski-wyborcy-pis-po-i-wiosny-inni-niz-myslelismy-opinia/mvvhbk1,"Sierakowski: wyborcy PiS, PO i Wiosny inni niż myśleliśmy? [OPINIA]","Europejska Rada Spraw Zagranicznych (ECFR), która ma swoje prężnie działające biuro w Warszawie, zamówiła bardzo duże badania wyborców przed majowymi wyborami do Parlamentu Europejskiego. Okazuje się, że popularne wyobrażenia o wyborcach PiS, PO i Wiosny są zupełnie nietrafione.","Na publikację raportu i liczb na temat Europy, w tym Polski, będziemy musieli jeszcze trochę poczekać. Kilka wniosków na temat polskich wyborców, którymi można podzielić się już dziś, przynosi sporo zaskoczeń i pozwala wyjaśnić ostatnie trendy w sondażach partyjnych.  Sondażownia YouGov na zlecenie ECFR przepytała wyborców w marcu. Poparcie dla partii policzono osobno, nie odnotowując założenia Koalicji Europejskiej. Najlepiej wypadł PiS, zdobywając 26 proc., Platforma Obywatelska – 15 proc., Wiosna – 14 proc., Kukiz – 7 proc., SLD – 4 proc., PSL – 3 proc., inne – 7 proc., niegłosujący – 10 proc., niezdecydowani – 15 proc. Choć wyniki dzisiejszych sondaży zmieniły się nieco od tego czasu, to najbardziej interesujące jest, co wyborcy PiS, PO i Wiosny powiedzieli ankietującym na temat swoich emocji, motywacji i poglądów na politykę zagraniczną.  Okazuje się, że najmniej zmotywowani są wyborcy Wiosny, niewiele bardziej PiS, a zdecydowanie najbardziej Platformy Obywatelskiej. Wiosna ma najbardziej niezadowolony elektorat, zaś PiS najbardziej zadowolony. Najbardziej nieusatysfakcjonowani są ci, którzy nie wiedzą, na kogo zagłosują (i raczej nie dlatego). Wyborcy Roberta Biedronia pytani o swoje emocje, najczęściej mówią o strachu i stresie. Najwięcej optymizmu jest u zwolenników PiS i PO. Wiosna i „duopol” zdecydowanie też różnią się, gdy zapytać ich, czy czują się docenieni i pewni siebie oraz czy mają kontrolę nad swoim życiem i uważają się za część jakiejś grupy. Zwolennicy Wiosny niżej też oceniają jakość swojego życia. Bardziej obawiają się o przyszłość swoich dzieci.  Gdzie indziej natomiast przebiega granica w stosunku do systemu. Wyborcy PO i Wiosny czują się przytłoczeni (przez „system” mogą rozumieć rząd albo władze), zaś PiS-u - swobodniej. Ci pierwsi z większą niepewnością patrzą w przyszłość. Pytani o stosunek do przeszłości, wyborcy PO są wyraźnie bardziej nostalgiczni niż zwolennicy PiS i Wiosny. Popierający PiS, nie wyobrażają sobie powrotu do tego, co było wcześniej. Zwolenników PO wyróżnia poczucie, że inni podzielają ich frustracje. Co ciekawe, zdecydowana większość Polaków twierdzi, że politykę traktuje się zbyt poważnie. To ciekawe informacja na tle toczonej na noże debaty publicznej. Może właśnie stąd to przekonanie.  Poglądy Polaków na politykę zagraniczną są raczej przewidywalne. Wybijają się zwolennicy PiS, którzy w zdecydowanej większości uważają, że Unia Europejska może rozpaść się w najbliższych dwóch dekadach. Może dlatego bardziej wierzą też w specjalne stosunki z USA i chętniej wydawaliby środki państwowe na wydatki zbrojeniowe w ramach NATO niż w ramach Unii Europejskiej. Popierający PO z kolei bardziej niż inni wierzą w powodzenie negocjowania warunków handlowych przez UE, niż gdyby Polska negocjować musiała w pojedynkę. Ogół Polaków oczekiwałby zdecydowanie mocniejszej reakcji na zagrożenie rosyjskie niż ta, którą Unia Europejska zaprezentowała dotąd. Tu elektoraty partii się nie różnią. Za to bardzo różnią w kwestii naszych zdolności obronnych na wypadek manipulacji ze strony Rosji. Zwolennicy PiS bardziej skłonni są wierzyć, że sobie poradzimy. Wyborcy Wiosny w zdecydowanej większości są odmiennego zdania.  To tylko wybrane wnioski z danych, które poznać będzie można niedługo w raporcie ECFR. Pozwalają jednak już teraz lepiej zrozumieć kilka zachodzących w kampanii wyborczej procesów. Relatywnie najsłabsza motywacja u wyborców Wiosny tłumaczy, skąd wziął się tak szybki spadek poparcia w sondażach. Dużo niższa motywacja u wyborców PiS niż u zwolenników PO pozwala zakładać, że jeśli nawet rządzący dalej cieszyć mogą się wysokim poparciem społecznym, to niekoniecznie dzięki temu wygrają wybory. Zdecydują ci, którzy pójdą na wybory, a nie ci, którzy tylko popierają.  Elektorat Wiosny wygląda jak typowy elektorat partii protestu. Czy zachowuje się tak również sama partia? Jeśli porównać Wiosnę - zaczynając od samej nazwy - do tego, jaką partią był Ruch Janusza Palikota czy partia Pawła Kukiza (nie wspominając o Samoobronie), to wydaje się, że politycy Wiosny są znacznie mniej „wściekli” niż jej wyborcy. Wyglądają chyba też zbyt aksamitnie, co może niektórych rozczarować. O ile zwolennicy PO i Wiosny różnią się emocjami i satysfakcją z życia, to znacznie mniej poglądami, co grozi obu partiom przepływami elektoratu.  Badania ECFR pokazują, że sytuacja jest bardzo dynamiczna i sporo jest tych, którzy nie są jeszcze zagospodarowani. PiS ma wysokie poparcie, ale rozlazłego wyborcę. Platforma ma najbardziej zmobilizowanego, ale jest ich mniej. Wiosna nie wiadomo, kogo ma, bo wysyła sprzeczne sygnały do wyborców. Nikt tu jeszcze niczego nie zdobył.",,
https://wiadomosci.onet.pl/kraj/senator-opuszcza-klub-parlamentarny-po-jan-rulewski-nie-moge-wspierac-ke/lfy6slj,Jan Rulewski: wychodzę z Klubu Parlamentarnego PO,"- Nie mogę kontynuować misji w Klubie Parlamentarnym PO, dlatego wychodzę z klubu parlamentarnego. Nie mogę wspierać Koalicji Europejskiej, przeszkadzają mi elementy lewicowe - powiedział dziś w Polsat News senator Platformy Obywatelskiej Jan Rulewski.","- Funkcjonariusze PZPR przemycają do Koalicji Europejskiej wartości, których kiedyś wytrwale bronili. Platforma za daleko się posunęła, wpisując na swoje czołowe listy funkcjonariuszy tamtego państwa - powiedział senator. Jego zdaniem, trzeba oddać inicjatywę młodszemu pokoleniu, które ""ma doświadczenia wyniesione z gospodarki rynkowej, z funkcjonowania demokracji, z otwartości Polski"". Rulewski urodził się w 1944 r. w Bydgoszczy. Jak wskazano na stronie Senatu, jest on wieloletnim działaczem związkowym, członkiem NSZZ ""Solidarność"". W okresie 1974–80 pełnił funkcję przewodniczącego Rady Zakładowej Związków Zawodowych Metalurgów w Zakładach Rowerowych w Bydgoszczy, w latach 1980–81 i 1990 r. – przewodniczącego Regionu Bydgoskiego NSZZ ""Solidarność"", a w okresie 1991–92 – wiceprzewodniczącego Komisji Krajowej tego związku. W stanie wojennym internowano go za działalność opozycyjną. W Sejmie I, II i III kadencji był członkiem Komisji Polityki Społecznej. W Sejmie III kadencji pełnił funkcję zastępcy przewodniczącego Komisji Rodziny. Od 2007 r. jest członkiem Rady Ochrony Pracy przy Sejmie, w której zasiadał także w latach 1994–2002. W Senacie VII kadencji był zastępcą przewodniczącego Komisji Rodziny i Polityki Społecznej i członkiem Komisji Nauki, Edukacji i Sportu oraz Komisji Praw Człowieka, Praworządności i Petycji. W Senacie VIII kadencji był zastępcą przewodniczącego Komisji Praw Człowieka, Praworządności i Petycji oraz członkiem Komisji Rodziny, Polityki Senioralnej i Społecznej.",Jan Rulewski,
https://wiadomosci.onet.pl/kraj/neumann-skladamy-wniosek-o-wotum-nieufnosci-dla-minister-edukacji-anny-zalewskiej/vpznjhp,Neumann: składamy wniosek o wotum nieufności dla minister edukacji Anny Zalewskiej,"Klub PO-KO składa wniosek o wotum nieufności dla minister edukacji Anny Zalewskiej - zapowiedział szef klubu PO-KO Sławomir Neumann. Według niego, Zalewska jest osobiście odpowiedzialna za chaos w edukacji.","- Zalewska nie zasługuje na przeprowadzkę do Brukseli, tylko na spakowanie tornistra i miejsce w oślej ławce - powiedział Neumann w piątek na konferencji prasowej w Sejmie.",Sławomir Neumann,
https://wiadomosci.onet.pl/tylko-w-onecie/renegaci-okraglego-stolu/g6gvqvg,Renegaci Okrągłego Stołu,"Większość działaczy opozycji demokratycznej, którzy sprzeciwiali się negocjacjom przy Okrągłym Stole, po zakończeniu obrad szybko zmieniła zdanie i włączyła się w przemiany. Niemal wszyscy, którzy pozostali konsekwentnymi krytykami umowy z komunistami, znaleźli się na politycznym marginesie","Jest początek 2009 r., dwudziesta rocznica Okrągłego Stołu. Na okolicznościowej konferencji w Kancelarii Prezydenta Lecha Kaczyńskiego przemawia Antoni Macierewicz. — Z punktu widzenia interesów narodowych to była przegrana. Sukces osiągnęła tylko część opozycyjnej elity, która potem stała się częścią establishmentu władzy. Nurt zmierzający do pełnej niepodległości Polski został zepchnięty na margines — mówi. Obok niego stoi prezydent Lech Kaczyński, dzięki któremu w 1989 r. doszło do rozmów z władzą. To była dla Kaczyńskiego ostatnia rocznica Okrągłego Stołu. I prezydent, i jego brat Jarosław Kaczyński tworząc PiS na początku lat dwutysięcznych nadali swej partii sznyt wyraźnie krytyczny wobec Okrągłego Stołu. I to mimo że Lech Kaczyński uczestniczył we wszystkich obradach, w tym w poufnych negocjacjach z komunistami w Magdalence. Oczywiście, Kaczyńscy nigdy nie podsycali spiskowych tez — dziś głoszonych choćby przez doradcę prezydenta Dudy, prof. Andrzeja Zybertowicza — że przy Okrągłym Stole komuniści dogadali się ze swymi agentami. Ale głosili tezę, że trzeba było szybko odejść od zawartego porozumienia i przyspieszyć przejmowanie władzy przez obóz solidarnościowy. Pamiętam swój wywiad z Lechem Kaczyńskim, przeprowadzony na początku 2009 r., to było w okolicach wspomnianego wystąpienia Macierewicza. „Interpretowanie Okrągłego Stołu jako swoistego porozumienia organicznego to fatalny błąd o niezwykle negatywnych skutkach” – mówił nieco po belfersku prezydent. Jednak ta krytyka negocjacji była dopiskiem do całego wywiadu uzasadniającego rozmowy z komunistami. Lech Kaczyński mówił bowiem: „Zawsze traktowałem Okrągły Stół jako posunięcie czysto taktyczne w ramach gry o wolną Polskę. Do dziś twierdzę, że było ono konieczne. Taktyka bezpośredniego starcia z władzą nie mogła się skończyć dobrze”. Zobacz także: Obrady Okrągłego Stołu. Oczekiwania a rzeczywistość Legenda opozycji Zbigniew Bujak — dziś kandydat Wiosny na europosła — różnił w swej książce „Przepraszam za Solidarność” trzy typy przeciwników negocjacji Okrągłego Stołu. Pierwsza uważała, że komuniści chcą wciągnąć związek do rządzenia, nie dając realnego wpływu na decyzję, co musiałoby się skończyć kompromitacją „Solidarności” w społeczeństwie. Druga grupa uważała, że komuniści składają ofertę rozmów nieszczerze, po to tylko by poróżnić działaczy związku. A trzecia — to ci, których do Okrągłego Stołu po prostu nie zaproszono. Na symbol sprzeciwu wskazał mecenasa Jana Olszewskiego, adwokata działaczy „Solidarności”, potem premiera. „Dezawuował samą ideę Okrągłego Stołu, pisząc — relacjonuję to własnymi słowami — że to głupota wierzyć w te rozmowy, czy żywić co do nich złudzenia, bowiem komuniści są za sprytni i nigdy się na takie rozmowy nie zgodzą. Jego zdaniem miał to być jedynie wybieg, którego celem było skłócenie nas i w konsekwencji doprowadzenie do podziałów” — wspominał Bujak. Odbyłem z Olszewskim długą rozmowę na temat Okrągłego Stołu kilka lat przed jego śmiercią: — Działania zmierzające do Okrągłego Stołu obserwowałem z bliska. Zdawałem sobie sprawę, że władza ma dużą przewagę. Dlatego kiedy Bronisław Geremek zaproponował mi, abym kierował podstolikiem zajmującym się wymiarem sprawiedliwości, to odmówiłem — opowiadał. Ale Olszewski — w przeciwieństwie do swego przyjaciela Wiesława Chrzanowskiego, nestora ruchu narodowego — nie odrzucał całkowicie idei rozmów z władzą. I ostatecznie pojawił się przy Okrągłym Stole. — Już po pierwszym dniu zorientowałem się, że bierzemy udział w spektaklu. I jeśli w tym spektaklu uczestniczę, to nie mogę w jakikolwiek sposób odwoływać się do „Solidarności”. Wtedy wypiąłem znaczek związku z klapy — wspominał. Jego zdaniem komuniści przygotowali zmiany gospodarcze, które dawały im kontrolę nad majątkiem narodowym i wciągnęli część opozycji do przeprowadzenia tych zmian — i to był ów spektakl. W proteście Olszewski nie wystartował w wyborach do Sejmu, które były efektem okrągłostołowego kompromisu. Zobacz także: Uczestnicy obrad przy Okrągłym Stole Olszewski i jego rząd to mit na prawicy, polityczni przodkowie rządów PiS. Ale nie da się ówczesnego stosunku do Okrągłego Stołu wpisać w dzisiejszy konflikt między PiS a Platformą. I to mimo, że historia — w tym etos „Solidarności” — odgrywa w tej wojnie poważną rolę. Tak się bowiem składa, że w obu partiach są zarówno ówcześni zwolennicy, jak i przeciwnicy Okrągłego Stołu. Co więcej — w dzisiejszej Platformie jest grono polityków w tamtym czasie jeszcze radykalniej od Olszewskiego odrzucających Okrągły Stół. „Do 1989 roku obracałem się w kręgach radykalnej opozycji, zdecydowanie odrzucającej wszelkie rozwiązania kompromisowe, w tym także kompromis »okrągłego stołu«. Na znak protestu przeciwko kompromisowi z komunistami z pominięciem środowisk niepodległościowych nie uczestniczyłem w wyborach 4 czerwca 1989 roku"" — wspominał Bronisław Komorowski w swej autobiografii „Prawą stroną”. Radykalnie przeciw był także m.in. współtwórca „Solidarności”, a dziś wiceszef PO i wicemarszałek Senatu Bogdan Borusewicz. — Uważałem, że Okrągły Stół był błędem. Byłem mu przeciwny, bo uważałem, że fala strajków, która przyjdzie jesienią, zmiecie tę władzę. Stworzyłaby się zupełnie inna sytuacja, lepszą dla strony opozycyjnej — wspominał po latach. I Borusewiczowi, i jego współpracownikom nie podobało się też to, że ich partnerem negocjacyjnym miał być znienawidzony szef bezpieki gen. Czesław Kiszczak. Zobacz także: Ambasador USA: kiedy Mazowiecki zostawał premierem, pomyślałem - mój Boże, skończyła się zimna wojna Ostrożnie do Okrągłego Stołu podchodzili gdańscy liberałowie, a wśród nich 32-letni wówczas Donald Tusk. Ale oni nie kwestionowali samego sensu rozmów z władzą. W wyborach 4 czerwca 1989 r. Donald Tusk nie znalazł się w gronie kandydatów, ale posłami zostali jego przyjaciele Jan Krzysztof Bielecki i Jacek Merkel. Po wyborach Tusk pisze w „Gwieździe Morza”, piśmie gdańskiej kurii: „Wbrew obawom malkontentów i radykałów opozycyjnych 4 czerwca nie doszło do legitymizacji władzy komunistycznej w Polsce, wręcz przeciwnie – w jaskrawy sposób przypomnieliśmy światu i sobie, skąd przyszła władza i na jakie poparcie możemy liczyć. Udział w wyborach potwierdził powszechną gotowość przyjęcia opcji ewolucyjnej i odpowiedzialnej. Owo wyczucie realizmu nie oznacza jednak zgody na markowanie przemian, nie oznacza społecznej amnezji i łatwowierności”. Ta deklaracja jasno pokazywała, że gdańscy liberałowie jasno opowiedzieli się za ewolucyjnymi przemianami. Zresztą dla wielu środowisk niechętnych negocjacjom z komunistami wynik wyborów kontraktowych — w których „Solidarność” zmiotła kandydatów obozu władzy — był dowodem na to, że ekipa Jaruzelskiego obumiera. Dlatego po wyborach poglądy części radykalnych działaczy, takich jak Bogdan Borusewicz czy Ludwik Dorn, zaczęły ewoluować. Dochodziło przy tym do zabawnych sytuacji. Już po negocjacjach doszło do podziałów wśród uczestników Okrągłego Stołu ze strony solidarnościowej. W wyborach nie wystartowali np. Tadeusz Mazowiecki oraz Aleksander Hall, bo odrzucony został ich postulat, aby w ramach Komitetów Obywatelskich „Solidarności” wystartowali także przedstawiciele innych, bardziej radykalnych i prawicowych środowisk opozycyjnych, którzy wcześniej krytykowali Okrągły Stół. Trzy miesiące po wyborach Mazowiecki został szefem rządu, Hall ministrem w Kancelarii Premiera, zaś Komorowski dyrektorem jego gabinetu. W ten sposób krytycy wyborów kontraktowych zaczęli przenikać do kręgów władzy. Zobacz także: Zbigniew Janas: Lech Kaczyński był dumny z Okrągłego Stołu Ci, którzy konsekwentnie krytykowali Okrągły Stół i przed negocjacjami, i po nich, w większości znaleźli się na marginesie. Dobrą ilustracją są losy tych, którzy odrzucili zasadnicze porozumienie Okrągłego Stołu — legalizację „Solidarności” za cenę kontraktowych wyborów gwarantujących władzy większość miejsc w Sejmie. Część ugrupowań opozycyjnych postanowiła w wyborach 1989 r. startować samodzielnie, w ten sposób konkurując z „Solidarnością” o 161 mandatów, które władza oddała opozycji. Najsilniejsze w tej grupie były Konfederacja Polski Niepodległej Leszka Moczulskiego, Ruch Wolnych Demokratów Karola Głogowskiego, a także Unia Polityki Realnej Janusza Korwin-Mikkego. Z tej grupy w politycznym obiegu — ze zmiennym szczęściem — jest tylko Korwin. — Marginalizacja przeciwników Okrągłego Stołu i wyborów kontraktowych była wpisana w projekt III RP. Byliśmy niewygodni i niebezpieczni, bo kwestionowaliśmy ugodę, która legła u podstaw nowej władzy — uważa Kornel Morawiecki, który poglądów nie zmienił i przegrywał wszystkie kolejne wybory, dopóki w 2015 r. nie przygarnął go Paweł Kukiz, dziś jeden z najgłośniejszych krytyków Okrągłego Stołu. Zobacz także: Pawłowicz brała udział w obradach Okrągłego Stołu. Nieznane zdjęcie Na prawicy trwa zresztą wyścig na atakowanie Okrągłego Stołu — to jeden z elementów tożsamościowych zwolenników PiS. I to mimo że w PiS wielu jest ludzi, którzy przy Okrągłym Stole siedzieli — choćby Krystyna Pawłowicz, Mariusz Kamiński czy Jarosław Sellin. Ale nade wszystko coraz bardziej kłopotliwy dla Jarosława Kaczyńskiego jest udział w Okrągłym Stole jego brata. Dziś — w ramach całkowitego odrzucenia III RP — prezes PiS byłby ostrym krytykiem Okrągłego Stołu, ale nie może przyjąć takiej politycznej linii, właśnie ze względu na udział w negocjacjach swego brata. Nie zmienia to faktu, że prezes Kaczyński obsadził na wysokich stanowiskach w PiS ludzi, którzy mają całkowicie odmienne zdanie. Przykładem jest Antoni Macierewicz. Podczas konwencji PiS w Przysusze latem 2017 r. prezes Kaczyński przyznał nawet, uciekając się do żartu: „Jest w tej sprawie pewien spór między nami”. Prezes musiał poczynić taki adres, bo zdaje sobie sprawę, że w PiS popularniejsze są w tej sprawie poglądy Macierewicza, nie zaś prezydenta Kaczyńskiego. Macierewicz jest jednym z nielicznych konsekwentnych krytyków negocjacji z komunistami, który po 1989 r. doszedł do ministerialnych stanowisk. Niezłomny? Być może. Szkopuł w tym, że on sam jeszcze w stanie wojennym lansował pomysł trójporozumienia Solidarności, Kościoła i Ludowego Wojska Polskiego. „Warunkiem powodzenia takiej operacji jest udział w niej armii. Dlatego z porozumienia narodowego nikt, kto nie staje na pozycji targowicy, nie może być wyłączony. Nawet ludzie, których dziś nienawidzimy. Może ktoś zapytać, czy tak się godzi. Godzi się!"" — pisała wówczas jego gazeta „Głos”. Ale jednocześnie 5 lat później odrzucał Okrągły Stół, który po prawdzie był właśnie takim porozumieniem. Może dlatego, że przy kolistym meblu nie zarezerwowano dla niego eksponowanego fotela? W 2009 r., na ostatniej rocznicy Okrągłego Stołu za swego życia, prezydent Lech Kaczyński tak mówił w obecności Macierewicza. — Są dwie interpretacje Okrągłego Stołu. Według pierwszej, Okrągły Stół to fundament, na którym powstała Rzeczpospolita. Druga określa podpisaną umowę społeczną zmową elit: procesy demokratyzacji zostały wstrzymane. Korzyści osiągnęli ci, którzy podpisali umowę - i ich zaplecze. Ta druga interpretacja jest nieprawdziwa.",Obrady Okrągłego Stołu,
https://wiadomosci.onet.pl/tylko-w-onecie/joanna-mucha-w-fakt-opinie-zmienilam-zdanie-na-temat-500-plus/wvglh3b,"Joanna Mucha w ""Fakt Opinie"": zmieniłam zdanie na temat 500 plus","- Zmieniłam zdanie na temat programu 500 plus - powiedziała Joanna Mucha w programie ""Fakt Opinie"". - To trochę trwało, trochę obserwacji, danych, raportów. Ale ważne są intencje w polityce, a PiS wprowadza te programy żeby Jarosław Kaczyński pozostał u władzy - oceniła posłanka PO w rozmowie z Agnieszką Burzyńską.","Mucha przyznała, że poprze w Sejmie ustawy wprowadzające 500 plus na każde dziecko oraz dodatkowe pieniądze dla emerytów. Dodała, że zmieniła zdanie na temat programu 500 plus. - To był moment uderzający, kiedy byłam nad morzem i zobaczyłam dużą polską rodzinę, która była biedna. I oni chyba byli pierwszy raz nad morzem. Wtedy zmieniłam zdanie na temat 500 plus - wyznała Mucha. Posłanka podkreśliła jednak, że nie podziękuje Jarosławowi Kaczyńskiemu za jego wprowadzenie. - Uważam, że PiS nie wprowadził tego programu żeby poprawić los ludzi, tylko żeby zdobyć i utrzymać władzę. Rzeczywiście zmniejszyło się ubóstwo wśród dzieci, ale na przykład sytuacja matek samotnie wychowujących dzieci relatywnie się pogorszyła - powiedziała. - My zbyt powierzchownie podchodzimy do programu 500 plus - oceniła Mucha. Jej zdaniem efekty jego wprowadzenia były bardzo pozytywne. Nie sprawdziły się też obawy dotyczące m.in. wycofywania się kobiet z rynku pracy. Posłanka PO wypowiedziała się także na temat strajku nauczycieli. - Skandalem jest to, że nauczyciele zarabiają tyle i zarabiają. Jeśli chcemy dobrze wykształcić Polaków, to musimy mieć najlepszych z najlepszych w kadrze nauczycielskiej. My jako PO daliśmy bardzo wysokie podwyżki nauczycielom, ale relacja ich wynagrodzenia do średniego wynagrodzenia dramatycznie się zmieniła w ostatnich latach. My dawaliśmy podwyżki od 2008 roku, gdy był kryzys, gdy nie było na nic, a nauczyciele dostali podwyżkę - mówiła Mucha.",Joanna Mucha,
https://wiadomosci.onet.pl/kraj/na-co-po-i-pis-wydawaly-partyjne-pieniadze/28emt5f,Na co PO i PiS wydawały partyjne pieniądze?,"Jak wyglądają rozliczenia finansów największych partii politycznych? Radio Zet informuje, że PiS w zeszłym roku na ochronę wydało ponad półtora miliona złotych. PO przeznaczyła zaś ponad milion na fundację związaną z prawnikami Jackiem Dubois i Markiem Chmajem.","Kto znajduje się wśród darczyńców PiS? Jest to m.in. wicewojewoda opolska Violetta Porowska (wpłaciła 30 tys. złotych) czy syn wojewody mazowieckiego Konrad Sipiera (cztery tys.). Na Platformę Obywatelską Róża Thun wpłaciła 24 tys. Wśród darczyńców można również wymienić Janusza Lewandowskiego czy Bogdana Zdrojewskiego. Radio Zet podaje, że PiS ponad 600 tysięcy złotych wydało na dojazdy i przeloty. Co miesiąc płacił 135 tys. złotych dla agencji ochrony. PO zamawiała analizy prawne w Fundacji Państwo Prawa. W radzie naukowej fundacji znajdują się profesor Marek Chmaj i mecenas Jacek Dubois. Co roku, od 1 kwietnia PKW publikuje sprawozdania finansowe partii politycznych. Źródło: Radio Zet",Budynek Sejmu,
https://wiadomosci.onet.pl/kraj/afera-wokol-srebrnej-po-pyta-o-awans-prokurator-renaty-spiewak/zhswl3x,PO wnioskuje o wyłączenie prokurator prowadzącej postępowanie w sprawie dotyczącej J. Kaczyńskiego,Posłowie PO złożyli dziś wniosek o wyłączenie prokurator Renaty Śpiewak prowadzącej postępowanie sprawdzające ws. zawiadomienia o możliwości popełnienia przestępstwa przez Jarosława Kaczyńskiego. Politycy chcą także ujawnienia okoliczności jej awansu.,"O złożeniu wniosku do prokuratora generalnego Zbigniewa Ziobry o wyłączenie prok. Śpiewak poinformował na dzisiejszej konferencji prasowej poseł PO Krzysztof Brejza. Jego zdaniem, zachodzi uzasadnione podejrzenie co do braku obiektywizmu prok. Śpiewak i jej bezstronności w tej sprawie. Zgodnie z przepisami Kodeksu postępowania karnego - mówił Brejza - organy procesowe są zobowiązane do niezwłocznego podjęcia decyzji o wszczęciu lub odmowie wszczęcia postępowania. Poseł zaznaczył, że jedyne usprawiedliwione odstępstwo od obowiązku niezwłocznego podjęcia decyzji o wszczęciu lub odmowie wszczęcia postępowania stanowi podjęcie przez organ procesowy czynności sprawdzających, jednak - zgodnie z przepisami - czas trwania takiego postępowania został ograniczony do 30 dni. POLECAMY: Birgfellner w ""Gazecie Wyborczej"": żałuję, że zaufałem Kaczyńskiemu, moja reputacja legła w gruzach Brejza wskazywał, że w tej sprawie nie zostało wydane żadne postanowienie - ani o wszczęciu śledztwa, ani o odmowie jego wszczęcia. ""Zamiast tego od blisko dwóch miesięcy czynności pani prokurator Renaty Śpiewak ograniczają się do licznych przesłuchań Geralda Birgfellnera, który jest pokrzywdzonym w całej sprawie. Do chwili obecnej nie został przesłuchany pan Jarosław Kaczyński, którego zawiadamiający podejrzewają o popełnienie przestępstw, co powinno być jedną z pierwszych czynności podjętych przez organy ścigania"" - oceniono we wniosku. Poseł PO zwracał także uwagę, że według doniesień medialnych, prok. Śpiewak dostała awans na stanowisko prokuratora Prokuratury Okręgowej w Warszawie. - Za co to jest nagroda? Za co to jest profit? Skąd ten awans? - pytał Brejza. - Oczekujemy odpowiedzi pana Ziobry ujawnienia uzasadnienia tego awansu. Jesteśmy ciekawi, co w tym uzasadnieniu awansu pani Śpiewak jest zawarte. Jakie decyzje albo może jaki brak decyzji podejmowanych przez panią prokurator - dodał. - Składamy wniosek o wyłączenie. Niech prokuratura potraktuje go jako wyciągniętą przez nas rękę pomocy, żeby wyjść z twarzą z sytuacji, która kompromituje prokuraturę - oświadczył Brejza. Pod koniec stycznia ""Gazeta Wyborcza"" opublikowała zapisy i nagrania rozmowy z lipca 2018 r. m.in. Jarosława Kaczyńskiego z Birgfellnerem dotyczącej planów budowy w Warszawie dwóch wieżowców przez powiązaną ze środowiskiem PiS spółkę Srebrna. Złożone pod koniec stycznia w prokuraturze zawiadomienie o podejrzeniu popełnienia przestępstwa przez prezesa PiS dotyczy braku zapłaty za złożone austriackiemu biznesmenowi zlecenie związane z przygotowaniami do tej budowy. W połowie lutego ""Gazeta Wyborcza"" podała, że Birgfellner zeznał w prokuraturze, iż Jarosław Kaczyński nakłonił go do wręczenia 50 tys. zł księdzu z rady fundacji, która jest właścicielem spółki Srebrna; chodziło o budowę drapaczy chmur w Warszawie. Prokuratura oświadczała z kolei w lutym, że czynności podejmowane przez Birgfellnera i jego adwokatów wskazują na dążenie do nieuzasadnionego wydłużenia czynności, co prowadzi do uniemożliwienia podjęcia przez prokuratora decyzji procesowych. Jeszcze w lutym mec. Giertych złożył wniosek o wyłączenie prokurator prowadzącej to postępowanie. Uzasadnieniem wniosku - jak przekazywał - były działania podejmowane na przesłuchaniu, które - jak pisał - ""były próbą zapisania zeznań, które nie zostały wypowiedziane przez świadka"" i ""próbą utrwalenia w protokole tak zapisanych zeznań pomimo sprzeciwu świadka i jego pełnomocników"". Ostatecznie prokuratura nie uwzględniła wniosku mec. Giertycha. Czytaj więcej: Pełnomocnik Geralda Birgfellnera: złożyliśmy zażalenie na bezczynność prokuratury Prokuratura oświadczała jeszcze w lutym, że czynności podejmowane przez Birgfellnera i jego adwokatów wskazują na dążenie do nieuzasadnionego wydłużenia czynności, co prowadzi do uniemożliwienia podjęcia przez prokuratora decyzji procesowych. W połowie marca Gerald Birgfellner po raz szósty zeznawał w warszawskiej prokuraturze okręgowej w związku z zawiadomieniem o podejrzeniu popełnienia przestępstwa przez prezesa PiS. Mec. Jacek Dubois zapowiedział wówczas złożenie skargi na opieszałość do prokuratury wyższego rzędu w związku z niewszczęciem śledztwa przez warszawską prokuraturę. 22 marca pełnomocnicy Birgfellnera skierowali do Prokuratury Regionalnej w Warszawie zażalenie na bezczynność prokuratora w sprawie zawiadomienia o możliwości popełnienia przestępstwa oszustwa złożonego przez austriackiego biznesmena Geralda Birgfellnera. Chcesz być na bieżąco z najważniejszymi informacjami dnia? Polub Onet Wiadomości na Facebooku!",Cezary Tomczyk i Krzysztof Brejza,
https://wiadomosci.onet.pl/kraj/kampania-wyborcza-2019-pis-publikuje-nowy-spot-wyborczy/g76t6ph,"Nowy spot Prawa i Sprawiedliwości. ""Czyj interes reprezentuje PO""","W nowym spocie PiS wytyka politykom PO poparcie ""Acta 2"". Wymienia tych z opozycji, którzy zagłosowali ""za"", a następnie powołuje się na publikację FAZ, wybijając tytuł materiału: ""Niemcy poparły Acta 2 za zgodę Francji na Nord Stream 2"". Spot kończą napisy: ""polityczny interes?"", czyj interes reprezentuje Platforma Obywatelska?"".","W swym materiale filmowym PiS przywołuje Danutę Huebner, Agnieszkę Kozłowską-Rajewicz, Barbarę Kudrycką, Julię Piterę, Bogdana Zdrojewskiego i Tadeusza Zwiefkę, jako tych eurodeputowanych, którzy poparli wprowadzenie unijnej dyrektywy. W spocie zamieszczono też fragmenty nagrań telewizyjnych. ""Cieszę się, że ta dyrektywa została przez PE przyjęta"" - mówi na jednym z nich Zwiefka. W spocie oceniono, że ""Platforma Obywatelska oblała test wiarygodności"". Zasugerowano, że wraz z wprowadzeniem dyrektywy wolność słowa zostanie zagrożona cenzurą. W spocie tym oceniono jednocześnie, powołując się na publikację FAZ, że ""Niemcy poparły Acta 2 za zgodę Francji na Nord Stream 2"". Materiał FAZ został opublikowany w polskich portalach, co PiS wybija w swoim spocie. Spot kończą napisy: ""polityczny interes?"" i ""czyj interes reprezentuje Platforma Obywatelska?"", a w tle zamieszczono nagranie z wizyty byłej premier Ewy Kopacz w Niemczech, na którym szefowa polskiego rządu idzie razem z kanclerz Angelą Merkel. Niemiecka polityk biorąc pod ramię Kopacz cofa ją i pokazuje, gdzie iść. We wtorek we ""Frankfurter Allgemeine Zeitung"" pojawił się artykuł, w którym napisano, że rezygnacja Niemiec z wyłączenia małych firm spod unijnej dyrektywy dotyczącej praw autorskich to być może cena za poparcie Francji dla dyrektywy gazowej w formie zezwalającej na budowę gazociągu Nord Stream 2. Unijna dyrektywa o prawach autorskich na jednolitym rynku cyfrowym, którą we wtorek poparł Parlament Europejski, ma zmienić zasady publikowania i monitorowania treści w internecie. Państwa UE mają dwa lata na wdrożenie przepisów. Nowe przepisy wzbudzają emocje w niektórych państwach UE, m.in. w Polsce, gdzie określane są mianem ACTA2. Przeciwnicy tych regulacji mają wątpliwości, czy przepisy nie będą ograniczały wolności słowa w internecie. Nie poparły ich Polska, Holandia, Włochy, Finlandia i Luksemburg. Podczas głosowania nad dyrektywą delegacja PO podzieliła się: ""za"" opowiedzieli się europosłowie: Danuta Huebner, Agnieszka Kozłowska-Rajewicz, Barbara Kudrycka, Julia Pitera, Marek Plura, Bogdan Zdrojewski i Tadeusz Zwiefka. Przeciwko głosowali: Michał Boni, Danuta Jazłowiecka, Adam Szejnfeld i Róża Thun. Jerzy Buzek i Dariusz Rosati nie wzięli udziału w głosowaniu (w oświadczeniu przekazanym później PAP wyjaśnili, że nie głosowali ""ze względu na oczywisty konflikt interesu"", ponieważ sprawa dotyczy bezpośrednio najbliższych osób z ich rodzin). Prezes Prawa i Sprawiedliwości Jarosław Kaczyński ogłosił z kolei wczoraj w Gdańsku podczas regionalnej konwencji partii, że PiS dokona takiej implementacji dyrektywy UE o prawie autorskim, że wolność w internecie będzie zachowana. Prezes PiS poinformował, że jest to nowe zobowiązanie jego partii tworzące wraz z dotychczasowymi propozycjami programowymi ""piątkę plus"".",PiS opublikowało nowy spot wyborczy,
https://wiadomosci.onet.pl/kraj/pis-znizki-na-reklamy-w-mza-dla-kandydatow-koalicji-obywatelskiej-naduzyciem-wladzy/d42v9xx,PiS: zniżki na reklamy w MZA dla kandydatów Koalicji Obywatelskiej - nadużyciem władzy,"PiS chce by prezydent Warszawy Rafał Trzaskowski wyjaśnił doniesienia o 80 proc. zniżkach na reklamy w MZA dla kandydatów Koalicji Obywatelskiej podczas kampanii samorządowej. Według PiS zniżki to ""jaskrawe nadużycie władzy"". Sprawę skomentował już Rafał Trzaskowski oraz rzecznik MZA. O sprawie napisał wczoraj portal dorzeczy.pl.","Wczoraj wieczorem portal dorzeczy.pl opublikował faktury wystawione jesienią 2018 roku Koalicji Obywatelskiej przez Miejskie Zakłady Autobusowe w Warszawie. Wynika z nich, że za reklamy w autobusach i na przystankach niektórych kandydatów Koalicji w jesiennych wyborach samorządowych zapłacono ok. 20 proc. ich wartości. ""Miejska spółka zależna od polityków PO udzieliła PO 80 proc. zniżki na reklamy na miejskich autobusach. W trakcie kampanii Warszawa była zalana tymi reklamami, teraz wiemy dlaczego. Należąca do warszawiaków spółka robiła to niemal darmo, ciekawe czy te 20 proc. w ogóle koszty pokrywało"" - napisał na Twitterze warszawski radny PiS Sebastian Kaleta. Jak mówił podczas konferencji prasowej poseł PiS Paweł Lisiecki, takie zniżki spowodowały straty ""setek tysięcy złotych"" dla budżetu miasta i MZA. - Będziemy domagali się od pana Rafała Trzaskowskiego (...) wyjaśnienia tej sprawy - oświadczył. PiS - jak mówił Lisiecki - chce wiedzieć m.in. czy Trzaskowski sam korzystał ze zniżek i czy wśród pracowników MZA są b. kandydaci Koalicji Obywatelskiej w wyborach samorządowych lub członkowie ich rodzin. Radny Tomasz Herbich (PiS) ocenił, że gdyby doniesienia dorzeczy.pl się potwierdziły, to byłaby to sytuacja ""skandaliczna i bulwersująca"". - Sytuacja, która w naszym przekonaniu jednoznacznie wskazuje na nadużycie władzy; wykorzystanie spółki miejskiej do promocji konkretnych polityków rządzącej opcji politycznej - dodał. POLECAMY: Trzaskowski: ratusz nie będzie partycypował w kosztach odbudowy Pałacu Saskiego Zapowiedział też, że na najbliższej Radzie Warszawy PiS złoży wniosek, by tą sprawą zajęła się komisja rewizyjna. - Budowanie demokracji lokalnej musi zakładać możliwie jak najbardziej równy dostęp różnych kandydatów z różnych opcji politycznych do tego typu nośników. Tutaj jednoznacznie widzimy, że te standardy są łamane - oświadczył. Według niego, jest to przykład na ""jaskrawe nadużycie władzy"". Rafał Trzaskowski, pytany na briefingu o doniesienia dorzeczy.pl podkreślił, że takie zniżki oferowane są każdemu. - Zawsze zniżki są dla wszystkich. Przy kolejnych kampaniach wyborczych - jeżeli są zniżki, a rzeczywiście one są przy każdej kampanii wyborczej - taka oferta jest kierowana do wszystkich komitetów wyborczych - powiedział. - W tym przypadku, z tego co wiem, skorzystały cztery komitety wyborcze i trzeba po prostu tylko i wyłącznie mieć taką wolę - podkreślił. Jak dodał, obok Koalicji Obywatelskiej było to SLD, a także komitet wyborczy Jana Śpiewaka i Bezpartyjni Samorządowcy. - Nie może tu być mowy i nigdy nie będzie mowy o preferencji dla jednej partii politycznej - zaznaczył. POLECAMY: Sobecka chce prawnego zakazu nauczania o gender w szkołach Do sprawy na Twitterze odniósł się też wiceszef MS, b. kandydat Zjednoczonej Prawicy na prezydenta Warszawy Patryk Jaki. ""Nielegalne finansowanie kampanii wyborczej w Warszawie. Sprawdzimy wszystkie miejskie instytucje"" - napisał zamieszczając też link do artykułu dorzeczy.pl. Przed wyborami samorządowymi na nośnikach reklamowych MZA prezentowali się kandydaci różnych komitetów wyborczych; wszystkie mogły skorzystać z takich samych zniżek; żadnemu komitetowi nie odmówiono wykonania usługi - przekazał rzecznik prasowy MZA Adam Stawicki. Stawicki podkreślił w oświadczeniu, że Miejskie Zakłady Autobusowe ""prowadzą politykę rabatową, kierowaną do wszystkich partnerów handlowych"", która - jak dodał - ma podnieść atrakcyjność oferty MZA na rynku. ""Miejskie Zakłady Autobusowe stosują specjalne upusty dla podmiotów niekomercyjnych dla potrzeb kampanii społecznych; stosują też politykę specjalnych, jednakowych rabatów dla wszystkich komitetów wyborczych, tak aby w ważnej społecznie sprawie wyborów zapewnić kandydatom możliwość szerokiego przekazu"" - zapewnił. Podkreślił też, że przed ubiegłorocznymi wyborami samorządowymi na nośnikach reklamowych MZA prezentowali się kandydaci ""różnych komitetów wyborczych; w tym Platformy Obywatelskiej, Prawa i Sprawiedliwości, Sojuszu Lewicy Demokratycznej i innych"".",Rafał Trzaskowski,
https://wiadomosci.onet.pl/kraj/beata-mazurek-komentuje-oswiadczenia-majatkowe-jaroslawa-kaczynskiego/p7rglb7,Beata Mazurek o oświadczeniu majątkowym Jarosława Kaczyńskiego,"Oświadczenia majątkowe prezesa PiS Jarosława Kaczyńskiego były sprawdzane zgodnie z procedurami, które są znane politykom PO – podkreśliła rzeczniczka PiS Beata Mazurek. Konferencja polityków PO służy wyłączenie wywoływaniu medialnego zamętu - zaznaczyła.","Wcześniej na konferencji prasowej poseł Marcin Kierwiński (PO) przypomniał, że w związku ze sprawą planów budowy w Warszawie dwóch wieżowców dla powiązanej z PiS spółki Srebrna i rozmów w tej sprawie austriackiego biznesmena Geralda Birgfellnera m.in. z Jarosławem Kaczyńskim, PO zwracała się m.in. do CBA o kontrolę oświadczeń majątkowych lidera PiS, a później złożyła do prokuratury zawiadomienie o możliwości niedopełnienia w tej sprawie obowiązków przez CBA. Kierwiński poinformował, że politycy PO w czwartek dowiedzieli się, iż ""prokuratura odmówiła wszczęcia postępowania w sprawie skargi, (...) na bezczynność CBA, na niedopełnienie obowiązków przez CBA"". Cezary Tomczyk (PO) zapowiedział, że Platforma złoży zażalenie do sądu rejonowego w Warszawie na decyzję prokuratury. Odnosząc się do konferencji posłów Platformy, Mazurek powiedziała, że oświadczenia są sprawdzane, także przez polityków innych formacji niż PiS i przez urzędy skarbowe. - We wszystkich oświadczeniach majątkowych prezes Jarosław Kaczyński ujawniał swoje dochody, zobowiązania, funkcje, które pełnił, więc dzisiejsza konferencja polityków PO służy wyłącznie jednemu – żeby wywołać zamęt medialny, szum medialny, żeby stworzyć takie przeświadczenie wśród Polaków, że coś z oświadczeniem majątkowym Jarosława Kaczyńskiego jest nie tak – powiedziała Mazurek dziennikarzom. Według niej posłowie PO ""robią to z premedytacją, z wyrachowaniem"", ponieważ od dawna są w parlamencie i „doskonale wiedzą, jakie są procedury przy sprawdzaniu oświadczeń majątkowych"". - Jarosław Kaczyński nie przyjął żadnej koperty od Geralda Birgfellnera - mówiła także na briefingu Beata Mazurek. Przypomnijmy. Pod koniec stycznia ""GW"" opublikowała zapisy i nagrania rozmowy z lipca 2018 r. m.in. Jarosława Kaczyńskiego z Birgfellnerem dotyczącej planów budowy w Warszawie dwóch wieżowców przez powiązaną ze środowiskiem PiS spółkę Srebrna. Złożone pod koniec stycznia w prokuraturze przez mec. Jacka Dubois pełnomocnika Birgfellnera zawiadomienie o podejrzeniu popełnienia przestępstwa przez prezesa PiS dotyczy braku zapłaty za złożone austriackiemu biznesmenowi zlecenie związane z przygotowaniami do tej budowy. W połowie lutego ""GW"" podała, że Birgfellner zeznał w prokuraturze, że Jarosław Kaczyński nakłonił go do wręczenia 50 tys. zł księdzu z rady fundacji, która jest właścicielem spółki Srebrna. Mazurek pytana podczas czwartkowego briefingu, dlaczego Jarosław Kaczyński nie odebrał awizo w sprawie zwrotu Geraldowi Birgfellnerowi 50 tys. zł oraz zawiadomienie do sądu, odpowiedziała, że prezes PiS pracuje i być może nie odebrał awizo, ponieważ ""nie było go w domu"". - Kiedy wybuchła sprawa związana ze spółką Srebrna, to mówiliśmy, że jeśli już, to ta sprawa powinna być skierowana do sądu, a nie prokuratury - mówiła rzeczniczka PiS. - Przewidywaliśmy, że jeśli prokuratura nie podejmie oczekiwanych przez pana Romana Giertycha działań, to następnym krokiem będzie kierowanie sprawy do sądu i tak też się dzieje. Teatr medialny dalej trwa, natomiast to, że nie odebrał tego awizo z całą pewnością jest związane z tym, że wtedy nie było go w domu - dodała. Rzeczniczka PiS pytana, dlaczego prezes PiS nie odnosi się do zeznań Birgfelnnera w sprawie koperty, odpowiedziała, że ""Jarosław Kaczyński nie przyjął żadnej koperty"". - Fundacja Instytut im. Lecha Kaczyńskiego jest legalnie działającą instytucją. Jej celem nie jest i zgodnie z prawem nie może być finansowanie partii politycznej. Spółka Srebrna jest własnością fundacji i jej celem jest dostarczanie środków - powiedziała Mazurek. - W tej chwili najważniejszym zadaniem fundacji jest budowa czy stworzenie muzeum prezydenta Lecha Kaczyńskiego. Fundacja prowadzi też działalność polegającą na organizacji spotkań czy różnego rodzaju dyskusji - dodała. Mazurek podkreśliła, że przewodniczenie radzie nadzorczej fundacji i członkostwo w tej radzie nie przynosi żadnych dochodów członkom i przewodniczącym oraz innym podmiotom, w tym partii politycznej. - Jeżeli ktoś zarzuca fundacji, PiS lub prezesowi PiS to, że prowadzi nielegalną działalność polegającą na finansowaniu partii politycznej, to w naszej ocenie powinien wykazać przepływy finansowe między tą partią a fundacją czy spółką Srebrna. Takich przepływów nie było - zapewniła. Rzeczniczka PiS potwierdziła, że prezes partii podtrzymuje swoją deklarację, że złoży zeznania, jeśli zostanie wezwany w trakcie śledztwa. - Nic mi na ten temat nie wiadomo, żeby zmienił zdanie. Ilekroć jest wzywany na różnego rodzaju przesłuchania, to stawia się i składa obszerne wyjaśnienia - mówiła Mazurek. Pytana, czy według jej wiedzy prokuratura może wszcząć śledztwo ws. spółki Srebrna przed wyborami do europarlamentu, odpowiedziała, że decyzja zależy od prokuratury. - Z tego co wiemy, ale to też są informacje przedstawione przez media i czasami przez prokuraturę, to to, że pan Austriak nie potrafi udokumentować wydatków poniesionych przez spółki czy podmioty jemu zależne. Nie potrafi udokumentować tego, co jest jego wynagrodzeniem i wydatkami, które poniósł - stwierdziła Mazurek. Przed dwoma tygodniami Birgfellner po raz szósty zeznawał w warszawskiej prokuraturze okręgowej w ramach postępowania sprawdzającego w związku z zawiadomieniem o podejrzeniu popełnienia przestępstwa przez prezesa PiS. W ubiegłym tygodniu drugi z pełnomocników austriackiego biznesmena Roman Giertych poinformował o złożeniu zażalenie na bezczynność prokuratury w sprawie złożonego w styczniu zawiadomienia o możliwości popełnienia przestępstwa. Rzecznik Prokuratury Okręgowej w Warszawie prok. Łukasz Łapczyński powiedział PAP, że zeznania złożone dotychczas przez austriackiego biznesmena ""są nieścisłe, ogólne i niepełne"". ""Budzą wątpliwości i dlatego wymagają szczegółowej weryfikacji i analizy pod względem ich wiarygodności"" – dodał. Według Łapczyńskiego, austriacki biznesmen ""najczęściej zasłania się niepamięcią i udziela zdawkowych informacji"".",Beata Mazurek,
https://wiadomosci.onet.pl/tylko-w-onecie/wyrok-tk-ws-krs-gasiuk-pihowicz-komentuje/dpr48bk,"Gasiuk-Pihowicz w ""Onet Rano."": to karykatura, a nie wyrok","- Ten wyrok tylko pogłębia chaos prawny. Jedna niekonstytucyjnie wybrana instytucja będzie legitymizowała działanie drugiej - powiedziała posłanka Kamila Gasiuk-Pihowicz w programie ""Onet Rano."". Oceniła w ten sposób wczorajszy wyrok Trybunału Konstytucyjnego, dotyczący obsadzenia KRS. Posłanka w rozmowie z Tomaszem Sekielskim wspierała też postulaty nauczycieli i ich strajk.","Wczoraj TK orzekł, że Sejm obsadził Krajową Radę Sądownictwa zgodnie z ustawą zasadniczą. - Nie mieliśmy do czynienia z wyrokiem, to karykatura, paliwo do walki z instytucjami UE, stojącymi na straży wolności - powiedziała w rozmowie z Tomaszem Sekielskim posłanka, należąca do klubu PO-KO. Dodała, że ""te działania Trybunału Konstytucyjnego tylko pogłębiają konflikt, ze szkodą dla Polaków"". POLECAMY: TK o wyborze członków Krajowej Rady Sądownictwa. Szef KRS: poczułem ulgę Gasiuk-Pihowicz oceniła, że ""TK nie jest w stanie spełniać swojej roli"". Skrytykowała też działanie Trybunału ws. odwołań do NSA. - To że TK odebrał polskim sędziom możliwość odwoływania się do NSA jest sytuacją kuriozalną. Odbiera się im prawo do sądu - stwierdziła Gasiuk-Pihowicz. W jej opinii ""to próba ucięcia fundamentu unijnego systemu"". Odniosła się też do możliwości zadawania przez sędziów pytań prejudycjalnych. - To one stoją na straży praworządności. Kwestionowanie tego prawa to kwestionowanie obecności Polski w Unii, to uderzenie w pozycję Polski i stawianie interesu partykularnego wyżej niż państwowego - mówiła Gasiuk-Pihowicz. - Europejski pociąg zmian ruszy i nikt się nie będzie oglądał na Polskę i Węgry, pozostaniemy na obrzeżach - stwierdziła posłanka w ""Onet Rano."", dodając, że ""Polska nie uczestniczy w wielu programach Unii"". Gasiuk-Pihowicz oceniła, że dużym zagrożeniem jest ""odwracanie się rządu PiS plecami do UE i naszych przyjaciół w UE"". Czytaj również: TK o wyborze członków KRS. Przyłębska: z komentarzy krytyków wynika, że są bezsilni wobec siły argumentów - Widzę instrumentalne podejście do wielu tematów - mówiła, wyliczając, że PiS, wzniecało już niechęć do uchodźców i osób innej orientacji płciowej. - Jeśli PiS dojdzie do wniosku, że opłaca się budować nastoje antyunijne, to podchwycą to media, kampania zostanie wszczęta - przekonywała Gasiuk-Pihowicz. Może to tylko kampania na potrzeby wewnętrzne? - sugerował Tomasz Sekielski. - Ale taki pociąg trudno zatrzymać - odpowiedziała posłanka, podając przykład Wielkiej Brytanii i brexitu. - To będą fundamentalnie ważne wybory (do PE - red.). Opozycja musi się zjednoczyć, ma jedyną szansę wygrać wybory. Jeśli PiS wygra jesienią, to na dekady - mówiła posłanka, dodając, że nie ma wątpliwości - następnych normalnych wyborów nie będzie, jeśli wygra PiS. - Jestem absolutnie po stronie nauczycieli. Rozumiem, że są związane z tym pewne ryzyka i koszty, ale gdy patrzę na zarobki nauczycieli, to widzę ogromne niedofinansowanie - stwierdziła Gasiuk-Pihowicz, pytana o zbliżający się protest. Zaznaczyła, że ich strajk widzi ""jako inwestycję w przyszłość"", ponieważ nauczyciele ""walczą o jakość edukacji naszych dzieci"". - Rząd tworzy atmosferę zaszczuwania nauczycieli - oceniła, mówiąc też o aroganckim traktowaniu związkowców i obrażaniu ich. Gasiuk-Pihowicz zaznaczyła, że nie godzi się, żeby doświadczony nauczyciel zarabiał ""tyle co na kasie"". Pytana o uczniów, którzy w całej sytuacji narażeni są na dodatkowy stres, odpowiedziała stanowczo, że ""nieuczciwe jest kierowanie zarzutów do nauczycieli, a nie do rządu PiS"". Chcesz być na bieżąco z najważniejszymi informacjami dnia? Polub Onet Wiadomości na Facebooku!",Kamila Gasiuk-Pihowicz,
https://wiadomosci.onet.pl/kraj/nazwiska-kandydatow-po-na-listach-ke-do-parlamentu-europejskiego-2019/5hp4kf6,PO przedstawia swoich kandydatów na listach KE do PE. Schetyna: KE to polski sposób na pokonanie populistów,"PO podała dziś listę swoich kandydatów do zbliżających się wyborów europejskich. O godz. 11 rozpoczęła się Rada Krajowa, wczoraj zarząd PO zatwierdzał nazwiska tych, którzy powalczą o miejsca w Parlamencie Europejskim. - Panowie z PiS-u! Wbijcie sobie to do głowy, że tu jest Polska a nie Rosja! Tu jest Zachód a nie Wschód! - mówił, rozpoczynając radę Grzegorz Schetyna.","Okręg nr 1 - Pomorze 1. Janusz Lewandowski, europoseł PO i były minister prywatyzacji Pozostali kandydaci: Magdalena Adamowicz, Grzegorz Furgo, Jarosław Wałęsa Okręg nr 2 - Kujawsko-Pomorskie 1. Radosław Sikorski, były szef MSZ w rządzie Donalda Tuska Pozostali kandydaci: Krzysztof Brejza Okręg nr 3 - Podlaskie - Warmińsko-Mazurskie 1. Tomasz Frankowski, były piłkarz, reprezentant Polski i zawodnik Jagiellonii Białystok Pozostali kandydaci: Anna Wojciechowska, Bożena Kamińska, Jacek Protas Okręg nr 4 - Warszawa 2. Andrzej Halicki, szef PO na Mazowszu, były minister cyfryzacji 3. Kamila Gasiuk-Pihowicz, była posłanka Nowoczesnej, która przeszła do Platformy Pozostali kandydaci: Paweł Zalewski, Michał Boni Okręg nr 5 - Mazowsze 2. Dariusz Rosati, europoseł PO, były szef MSZ w rządach SLD-PSL Pozostali kandydaci: Jolanta Hibner Okręg nr 6 - Łódź Kandydaci: Joanna Skrzydlewska, Witold Stępień, Dorota Rutkowska Okręg nr 7 - Wielkopolska 1. Ewa Kopacz, była premier i minister zdrowia 10. Adam Szejnfeld, obecnie europoseł Pozostali kandydaci: Michał Wawrykiewicz Okręg nr 8 - Lubelskie 2. Joanna Mucha, posłanka PO, była minister sportu Pozostali kandydaci: Kornelia Wróblewska Okręg nr 9 - Podkarpackie 2. Krystyna Skowrońska, posłanka PO Pozostali kandydaci: Elżbieta Łukacijewska Okręg nr 10 - Małopolska - Świętokrzyskie 1. Róża Thun, europosłanka PO 5. Bogusław Sonik, obecnie europoseł Pozostali kandydaci: Jagna Marczułajts, Adam Cyrański Okręg nr 11 - Śląsk 1. Jerzy Buzek, były premier 3. Mirosława Nykiel, posłanka PO 4. Jan Olbrycht, europoseł PO Pozostali kandydaci: Marek Plura Okręg nr 12 - Dolnośląskie - Opolskie 1. Janina Ochojska, działaczka społeczna, założycielka Polskiej Akcji Humanitarnej 2. Jarosław Duda, senator PO, były wiceminister pracy Pozostali kandydaci: Andrzej Buła, Władysław Kozakiewicz Okręg nr 13 - Zachodniopomorskie - Lubuskie 2. Bartosz Arłukowicz, były minister zdrowia w rządach PO Pozostali kandydaci: Elżbieta Polak, Witold Phal Zobacz materiał Andrzeja Stankiewicza: To oni mają pokonać PiS. Nazwiska liderów list wyborczych koalicji PO-PSL-SLD-N w wyborach europejskich - Powołaliśmy Koalicję, bo chcemy być razem i nie damy się podzielić. To jest nowy polski patent na zwycięstwo. Jedność ludzi dobrej woli. To ważny moment, zdecyduje o przyszłości naszej ojczyzny - zaczął swoje przemówienie, jako pierwszy na Radzie Krajowej, Grzegorz Schetyna. - KE to polski sposób na pokonanie populistów. Przed nami nikt tego nie zrobił. W jedności siła! Chrzest bojowy za nami, pierwsza próba podzielenia nam nie udała się - stwierdził Schetyna. - Dzisiejsza władza nie rozumie, że wolni obywatele RP to polska tradycja i nasza przyszłość - podkreślał. - Panowie z PiS wbijcie sobie to do głowy - tu jest Polska a nie Rosja! Tu jest Zachód a nie Wschód! - mówił. - Tu jest Polska, panie Kaczyński! - mówił, zwracając się do zebranych Schetyna. - Zamiast partyjnych miernot zatrudnieni zostaną fachowcy - podkreślał lider PO. - PiS nie walczy o fundusze z UE. PiS chce wysłać do PE nieudaczników - stwierdził Schetyna. - Nasi kandydaci będą walczyć o lepszy fundusz dla Polski z UE - deklarował, gdy sala biła mu brawo. - PiS tego nie zrobi, bo przegrywa w UE 1:27. Ja zobowiązuje się, że Polska dostanie więcej dotacji, niż wynika to dzisiaj z budżetu. Taki jest wybór - mniej pieniędzy z UE czy miliardy więcej! - mówił Grzegorz Schetyna w trakcie przemówienia. - Nasz szczegółowy plan na kolejne wybory będziemy stopniowo przedstawiać od 6 kwietnia. Żaden plan budowy Polski dostatniej, bezpiecznej i nowoczesnej nie powiedzie się, jeśli Polska będzie, jak dziś, na marginesie Europy - zapowiedział lider PO. Czytaj również - Panie Grzesiu, my się Pana tak boimy jak Shrek Fiony! W swoim przemówieniu Schetyna mówił ponadto o programie ""wyższa płaca"". - Wielki wybór dla Polaków: albo ciepłe posadki dla działaczy partyjnych PiS – albo wyższe płace i niższe podatki dla wszystkich Polaków - mówił Schetyna. - My mamy program ""wyższa płaca"". Będą niższe podatki i składki ZUS, będą zachęty do aktywności zawodowej. Mogę zapewnić: w 2030 portfel Polaków dorówna włoskiemu i hiszpańskiemu - deklarował. - W nowoczesnym państwie pomoc socjalna to rzecz niezbędna. Po raz kolejny z całą mocą gwarantuję: nic co przyznane nie będzie odebrane. Fundamentem są dobre warunki dla tych, którzy pracują - wskazywał. - Już nigdy nie powtórzy się haniebny dzień, gdy polityk piastujący urząd prezydenta RP mówi, że podwyżki dla nauczycieli to populizm, a po chwili podpisuje prawie półtora miliarda na propagandę swej partii w TVP - mówił dalej lider PO. - Po trzecie, najważniejsze, godne płace. Nie będę przypominał tych grubiańskich rad polityków PiS dla nauczycieli o prokreacji. Albo bezczelnych kłamstw, że politycy zarabiają równie mało - podkreślał Schetyna w trakcie przemówienia. - Dla PiS rolnik jest dobry tylko wtedy kiedy głosuje, potem niech już sobie radzi sam. Polska musi być potęgą w produkcji żywności, a obowiązkiem rządu jest dbać o interesy rolników w Unii, w tym walczyć o zrównanie dopłat - powiedział dziś lider Platformy. Schetyna stwierdził również, że: ""Odwrotnie niż PiS, zapewnimy rozwój niskoemisyjnej energetyki. Zdobędziemy na to pieniądze unijne"". - Obiecuję, że w roku 2030 węgiel przestanie być używany do ogrzewania mieszkań i domów. (...) Kolejny wielki wybór Polaków: albo władza PiS - importerów węgla z Rosji – albo kraj z czystym powietrzem w ciągu 10 lat - mówił. Zdaniem szefa PO, Prawo i Sprawiedliwość wystawiając jako kandydatów do Parlamentu Europejskiego m.in. wicepremier Beatę Szydło czy szefową MEN Annę Zalewska prowadzi ""akcję ewakuacji"". Jak dodał, PO proponuje Polakom, aby do Brukseli wysłali „ludzi sprawdzonych, którzy potrafią w Unii rozdawać karty” i już przynieśli Polsce rekordowy budżet unijny. Lider PO podkreślił, że żaden plan budowy Polski bezpiecznej, dostatniej i nowoczesnej nie powiedzie się, jeśli Polska będzie jak dziś na marginesie Europy. - Potrzebujmy europejskich wartości, standardów i pieniędzy, potrzebujemy Europy solidarnej, a nie egoistycznej – powiedział lider PO. Schetyna przekonywał, że PiS nie walczy o kolejny budżet unijny i według projektu Komisji Europejskiej budżet ma wzrosnąć o kilkanaście procent, ale Polska ma dostać o paręnaście procent mniej. - I to jest skandal – ocenił. - PO i nasi kandydaci będą skutecznie walczyć o lepszy budżet dla Polski na czyste powietrze, inwestycje w zdrowie, badania i rozwój – zapowiedział lider PO. Zobacz również - Kaczyński: jeśli nie zwyciężymy w kolejnych wyborach Polska zacznie się cofać - Zobowiązuję się, że do 2030 roku Polska dostanie o dziesiątki miliardów zł więcej, niż wynika z dzisiejszych propozycji, obiecujemy to – zadeklarował polityk. Schetyna powiedział, że PiS w ramach „akcji ewakuacji” wysyła do Brukseli wicepremier Beatę Szydło, która – jak mówił – wyprowadzała z kancelarii premiera flagi UE. Wysyła „jej koleżankę” minister edukacji Annę Zalewską „znaną z tego, że zatopiła polskie szkolnictwo” oraz wiceministra sprawiedliwości Patryka Jakiego, „który nie ściga tych, którzy propagują symbole faszystowskie” - zauważył. Rafał Trzaskowski podkreślił w swoim przemówieniu, że Platforma Obywatelska wyśle do Brukseli ludzi, którzy ""grają w pierwszej lidze"". - Przede nami jest wybór pomiędzy polityką PiS, która jest oparta na kłamstwie, na propagandzie, na manipulacji, na szczuciu i na tym, co najbardziej ohydne: na budowaniu strachu, oraz między polityką, którą my proponujemy, która jest oparta przede wszystkim na wartościach, w które my naprawdę wierzymy. Na tolerancji, na otwartości, na budowaniu wspólnoty zarówno w Polsce jak i w Europie. I to jest ten wybór podstawowy pomiędzy populistami, a tymi ludźmi, którzy naprawdę w coś wierzą, wierzą w wartości europejskie - oświadczył Trzaskowski. Wskazał, że wszyscy w Polsce i w UE zasługują na szacunek. - To jest wybór pomiędzy prawdą, a kłamstwem. To jest wybór pomiędzy wspólnotą, a konfliktem. I w końcu to, co najważniejsze - wielokrotnie będziemy o tym mówili - to jest wybór pomiędzy Wschodem, a Zachodem - zaznaczył polityk. - Raz już powiedzieliśmy kłamstwu i manipulacji - nie. Powiedzieliśmy w wyborach samorządowych i przyszedł czas, aby jeszcze raz głośno powiedzieć populistom - stop - podkreślił Trzaskowski. Głos zabrała dziś również Janina Ochojska. - Wielokrotnie proponowano mi kandydowanie do polskiego parlamentu, ale ja zawsze wiedziałam, że moje miejsce jest w organizacjach pozarządowych. Dzisiaj kandyduje do PE nie z partii politycznej, ale z Koalicja Europejska. Ten fakt ma dla mnie ogromne znaczenie - mówiła. - Wierzę, że moje doświadczenie i służba w pomocy humanitarnej i rozwojowej pozwoli zrobić mi coś więcej w PE. Kandydowanie jest dla mnie kontynuowaniem tej służby. Chcę przypomnieć o idei solidarności i niezbywalnym prawie do rozwoju - wskazał podczas przemówienia Ochojska. - Kandyduję do PE, by w imieniu Polek i Polaków upomnieć się o ludzi, którzy dzisiaj umierają z głodu, którzy nie mają dostępu do wody, którzy mieszkają w straszliwych warunkach w obozach dla uchodźców - mówiła założycielka PAH. Przyznała, że nie ma doświadczenia jako polityk, a start do PE określiła jako ""dokonanie wyboru tej samej drogi"", co w 1992 roku, kiedy PAH wysyłał konwój z pomocą do oblężonego Sarajewa. - Wtedy nie miałam również doświadczenia w organizowaniu pomocy humanitarnej - wspominała Ochojska. - Kandyduję, bo wierzę, że moje 26-letnie doświadczenie i służba pomocy humanitarnej i rozwojowej pomoże zrobić coś więcej na forum Parlamentu Europejskiego. Idę tam, żeby w imieniu Polek i Polaków upomnieć się o ludzi, którzy dzisiaj umierają z głodu, którzy nie mają dostępu do wody, którzy mieszkają w straszliwych warunkach w obozach dla uchodźców - zadeklarowała Ochojska. - Kandydowanie do PE jest dla mnie kontynuacją tej służby - podkreśliła. Ochojska wskazywała ponadto, że potrzebujemy ""trwałego zakorzenienia naszej ojczyzny - demokratycznej, praworządnej i samorządnej w silnej, zjednoczonej Europie"". - To jest fundament polskiej wolności - wskazała twórczyni PAH. Na początku swego wystąpienia Ochojska, która porusza się o kulach, zwróciła uwagę, że by dostać się na podium, z którego przemawiała, ktoś musiał jej pomóc. - Mam nadzieję, że skoro zaproszono mnie do polityki europejskiej, a tym samym do polityki polskiej, takie podia będą dostępne także dla osób, które chodzą o kulach - dodała. Sojusz Lewicy Demokratycznej przedstawi swoich kandydatów, którzy wystartują z list Koalicji Europejskiej w wyborach do Parlamentu Europejskiego, 31 marca - powiedziała w rozmowie z Onetem rzeczniczka partii Anna Maria Żukowska. 30 marca z kolei, podczas konwencji partii, zostaną przedstawieni kandydaci na europosłów z Polskiego Stronnictwa Ludowego. Informowała o tym dziś wiceprezes PSL Urszula Pasławska. Pasławska ma być ""dwójką"" na liście Koalicji Europejskiej w wyborach do Parlamentu Europejskiego w okręgu podlaskim i warmińsko-mazurskim. Ma być też jedyną kandydatką PSL w tym okręgu - poinformowano dziś na konferencji prasowej w Białymstoku. Wczoraj PKW zarejestrowała cztery kolejne komitety wyborcze, które chcą wystawić kandydatów w eurowyborach. Są to: KWW Konfederacja Polski Niepodległej-Niezłomni, KW Piast-Jedność Myśli Europejskich Narodów, KW Stronnictwa Pracy, KKW Polexit-Koalicja. Zgodnie z Kodeksem wyborczym, w wyborach do Parlamentu Europejskiego komitety wyborcze mogą być tworzone przez partie polityczne i koalicje partii politycznych oraz przez wyborców. Do tej pory Państwowa Komisja Wyborcza zarejestrowała łącznie 15 komitetów. W piątek PKW zarejestrowała kolejne cztery komitety. Są to: Komitet Wyborczy Wyborców Konfederacja Polski Niepodległej-Niezłomni, Komitet Wyborczy Piast-Jedność Myśli Europejskich Narodów, Komitet Wyborczy Stronnictwa Pracy, Koalicyjny Komitet Wyborczy Polexit-Koalicja. Czytaj również: Sondaż dot. wyborów do Parlamentu Europejskiego. Koalicja Europejska przed PiS Wcześniej PKW zarejestrowała 11 komitetów: Komitet Wyborczy Ruch Prawdziwa Europa - Europa Christi; Komitet Wyborczy Związku Słowiańskiego; Komitet Wyborczy Jedność Narodu; Komitet Wyborczy Wyborców Kukiz'15; Komitet Wyborczy Ruch 11 Listopada; Komitet Wyborczy Wyborców Konfederacja Korwin Braun Liroy Narodowcy; Koalicyjny Komitet Wyborczy Lewica Razem - Partia Razem, Unia Pracy, Ruch Sprawiedliwości Społecznej; Komitet Wyborczy Prawo i Sprawiedliwość, Komitet Wyborczy Wyborców Polska Fair Play Bezpartyjni Gwiazdowski; Koalicyjny Komitet Wyborczy Koalicja Europejska PO PSL SLD .N Zieloni oraz Komitet Wyborczy Wiosna Roberta Biedronia. W piątek Państwa Komisja wyborcza przyjęła też zgłoszenie Komitetu Wyborczego Normalny Kraj. Termin zawiadamiania PKW o utworzeniu komitetu wyborczego zgodnie z kalendarzem wyborczym upływa 6 kwietnia, a ponieważ jest to sobota, zatem w praktyce do 8 kwietnia jest czas na złożenie takiego zawiadomienia. Jeżeli zawiadomienie spełnia warunki określone w Kodeksie wyborczym, PKW w terminie 3 dni od złożenia zawiadomienia, decyduje o jego przyjęciu. Jeżeli zawiadomienie ma wady, PKW wzywa pełnomocnika wyborczego do ich usunięcia w ciągu 5 dni. Jeśli w tym czasie wady nie zostaną usunięte, PKW odmawia przyjęcia zawiadomienia. Pełnomocnik wyborczy ma prawo złożyć do Sądu Najwyższego skargę na postanowienie PKW o odmowie przyjęcia zawiadomienia. Dopiero gdy PKW przyjmie zawiadomienie, komitet wyborczy może wykonywać czynności wyborcze, w tym dotyczące zgłaszania list kandydatów na europosłów, czy pozyskiwać i wydatkować środki finansowe. Termin rejestracji list kandydatów startujących w wyborach do PE mija 16 kwietnia.",Rada Krajowa PO zatwierdziła nazwiska kandydatów do PE,
https://wiadomosci.onet.pl/kraj/poselska-korespondencja-zaprasza-na-klub-obywatelski-to-jawne-korzystanie-z/8nc2fmx,"Poselska korespondencja zaprasza na Klub Obywatelski. ""To jawne korzystanie z publicznych pieniędzy do prywatnych celów""","Zaproszenie na spotkanie w ramach Klubu Obywatelskiego było rozsyłane w oficjalnych sejmowych kopertach należących do posłanki PO Joanny Muchy. Zdaniem naszego czytelnika, który poinformował nas o sprawie, jest to złamanie prawa. Asystent parlamentarzystki poprosił o opinię prawną Biuro Analiz Sejmowych.","Jeden z naszych czytelników otrzymał z biura poselskiego Joanny Muchy kopertę, w której znalazła się ulotka informująca o najbliższym Klubie Obywatelskim, w którym udział weźmie posłanka PO oraz Barbara Nowacka. Problem w tym, że zaproszenie wystosował Klub Obywatelski, a nie Joanna Mucha. Pan Krzysztof przypomina, że spotkanie nie jest inicjatywą parlamentarną. - Do partyjnych spraw nie można wykorzystywać korespondencji sejmowej. Zgodnie z przepisami te koperty służą do innych celów. To jawne korzystanie z publicznych pieniędzy do prywatnych celów – informuje nas pan Krzysztof, którzy otrzymał taką korespondencję. Mężczyzna wskazuje na art. 44 Ustawy o wykonywaniu mandatu posła i senatora, który stanowi: ""Posłowie i senatorowie otrzymują koperty z papierem listowym, oznaczone odpowiednim nadrukiem, do prowadzenia korespondencji związanej z wykonywaniem mandatu bez uiszczania przez nich opłat pocztowych"". Szczegółowe uprawnienia ustalają w tej sprawie Prezydium Sejmu i Senatu. Obowiązujące przepisy są jasne – parlamentarzyści mają prawo do otrzymania 2 tys. kopert poselskich w ciągu roku. To wynika z przepisów o wykonywaniu mandatu posła i senatora. Na kopertach znajduje się logo Sejmu, a dzięki umowie zawartej z Pocztą Polską, koszty opłat pocztowych pokrywa Kancelaria Sejmu. Umowa będzie obowiązywać do 2020 roku. PRZECZYTAJ: Posłanka PiS pochwaliła się lotem rządową maszyną. Usunęła zdjęcia po fali krytyki Już w maju 2018 roku Marek Dąbrowski, dyrektor Biura Obsługi Posłów, skierował do wszystkich parlamentarzystów pismo, w którym zwracał uwagę na obowiązujące zasady. Przypomniał w nim, że prowadzona jest dokładna ewidencja wydawanych kopert. - Szczegółowa ewidencja pozwala na ustalenie ewentualnej odpowiedzialności za nieprawidłową gospodarkę kopertami pobranymi w Biurze Obsługi Posłów, które winny służyć do korespondencji poselskiej związanej z wykonywanym mandatem. Ma też na celu ograniczenie ryzyka ich nieuprawnionego wykorzystania – czytamy w piśmie Dąbrowskiego. Dyrektor Biura Obsługi Posłów wyjaśnia, że Kancelaria Sejmu rocznie wydaje na poselskie koperty od 6,2 tys. zł do 9,9 tys. zł na jednego posła. Asystent Joanny Muchy przekonuje, że podjął decyzję o wykorzystaniu tych kopert, ponieważ jest to związane z wykonywaniem mandatu posła. - W uchwale marszałka Sejmu przeczytałem, że można używać tych kopert, jeśli ma to związek z wykonywaniem mandatu posła na Sejm RP. Klub Obywatelski jest otwartym spotkaniem, podczas którego publiczność może zadawać pytania posłance, poznawać jej poglądy i ewentualnie prosić o interwencję w różnych sprawach. To ja ponoszę za to pełną odpowiedzialność – mówi w rozmowie z Onetem Sławomir Jawor. Biuro Joanny Muchy zwróciło się z pytaniem do Biura Obsługi Posłów z prośbą o zajęcie stanowiska. – Powiedziano mi, że jeśli to ma związek z pełnieniem mandatu posła, to nie powinno być problemu. Poprosimy też o opinię prawną Biuro Analiz Sejmowych. Jeśli uznają, że zrobiliśmy to niezgodnie z prawem, to zwrócimy równowartość kopert, które wysłaliśmy – dodaje asystent posłanki. ZOBACZ RÓWNIEŻ: Ile zarabiają posłowie? [INFOGRAFIKA] Chcesz być na bieżąco z najważniejszymi informacjami dnia? Polub Onet Wiadomości na Facebooku!",Korespondencja posłanki Muchy,
https://wiadomosci.onet.pl/kraj/teresa-czerwinska-do-dymisji-po-chce-wyjasnien/9v5nctc,"PO: niech Teresa Czerwińska powie, czy złożyła dymisję z funkcji ministra finansów, czy nie","PO wezwała szefową MF Teresę Czerwińską, by osobiście wyjaśniła czy złożyła dymisję, czy nie. Pytamy dziś, czy jest w Polsce minister finansów - mówił Jarosław Urbaniak (PO) dodając, że od pewnego czasu minister nie pojawia się w resorcie ani na posiedzeniach komisji sejmowych.","Wczoraj portal wPolityce, powołując się na własne źródła podał, że Czerwińska pod koniec lutego w rozmowie z premierem Mateuszem Morawieckim podała się do dymisji, jednak ten jej nie przyjął. Według wPolityce miało to miejsce kilka dni po ogłoszeniu przez Jarosława Kaczyńskiego tzw. nowej piątki PiS, czyli m.in. rozszerzenia programu 500+ na pierwsze dziecko, tzw. trzynastej emerytury czy zwolnienia z PIT osób przed 26. rokiem życia, która wiąże się ze znacznie zwiększonymi wydatkami z budżetu. Wczoraj na Twitterze rzecznik Ministerstwa Finansów Paweł Jurek dementował te informacje; tego samego dnia zaprzeczała im też rzeczniczka rządu Joanna Kopcińska. POLECAMY: ""DGP"": minister finansów zablokuje ""piątkę Kaczyńskiego""? - Pytamy dziś, czy jest w Polsce minister finansów, bo od pewnego czasu pani Czerwińska jakby zapadła się pod ziemię - nie ma jej ani w ministerstwie, ani na posiedzeniach komisji, poświęconych finansom, zniknęli także jej zastępcy. Gdzie w Polsce jest minister finansów - pytał Urbaniak na konferencji prasowej. Chciał wiedzieć, czy nieobecność Czerwińskiej ""ma związek z tym, że rząd PiS jest odpowiedzialny za ""bizancjum"" pisowskie, za rosnące budżety kancelarii premiera, prezydenta, Sejmu, Senatu, za prywatne lotnicze usługi dla polityków PiS"". Wyrażał też niepokój, że ""osoby odpowiedzialne za finanse publiczne Polaków zniknęły z życia publicznego"". Posłanka PO Joanna Mucha wezwała Czerwińską, by zabrała głos w sprawie doniesień prasowych i wytłumaczyła sprawę. - Proszę zabrać głos, powiedzieć Polakom, jaki jest stan finansów państwa. To jest pani obowiązek, proszę powiedzieć, czy złożyła pani minister dymisję. Zwracamy się do pani w trosce o stan finansów państwa - mówiła. Podkreśliła, że PO ma też pytania w tej sprawie do premiera i chce, by szef rządu powiedział, czy prawdą jest ""że za kilka tygodni już szefowej MF nie będzie w rządzie i czy prawdą jest, że jest szykowane dla niej jakieś miękkie lądowanie w spółce zależnej od rządu, byle tylko nie mówiła o stanie polskich finansów"". Wczoraj rzecznik MF napisał na Twitterze: ""Minister finansów prof. Teresa Czerwińska nie złożyła żadnej dymisji. Takie spekulacje szkodzą pracom prowadzonym w resorcie finansów"". Chcesz być na bieżąco z najważniejszymi informacjami dnia? Polub Onet Wiadomości na Facebooku!",Teresa Czerwińska,
https://wiadomosci.onet.pl/kraj/strajk-nauczycieli-nowy-spot-pis/qsedxj8,Strajk nauczycieli. Nowy spot PiS,"Prawo i Sprawiedliwość opublikowało dzisiaj spot na którym przedstawia wypowiedzi polityków PO, Grzegorza Schetyny i Joanny Kluzik-Rostkowskiej, dotyczące nauczycieli.","Słyszymy, jak Schetyna zapowiada, że po październikowych wyborach znajdą się podwyżki dla nauczycieli. Twórcy spotu przypominają także słowa z 2015 roku ówczesnej minister edukacji narodowej Joanny Kluzik-Rostkowskiej, która stwierdziła m.in. że prawie 60 proc. nauczycieli zarabia pięć tys. zł. Dodała, że czas na rozmowy o podwyżkach, są po wyborach. - Cały czas jesteśmy otwarci na dialog i wierzę, że środowisko nauczycielskie podejmie propozycję rozmów – powiedziała wicepremier Beata Szydło na konferencji prasowej. - Oczywiście zdajemy sobie z tego sprawę, że te wynagrodzenia powinny być wyższe. (...) Pan premier (Mateusz) Morawiecki mówi, że chciałby, żeby nauczyciel dyplomowany zarabiał ok. 6 tys. zł. I to jest nasza deklaracja, że chcemy na ten temat rozmawiać – powiedziała. Polecamy: Ile nauczyciel może stracić finansowo na strajku? - Cały czas jesteśmy otwarci na dialog i wierzę w to głęboko, że środowisko nauczycielskie podejmie tę propozycję rozmów, że siądziemy do stołu i będziemy mogli wspólnie ustalić harmonogram zmian, i ewentualnie kolejnych propozycji, które będą się pojawiały, ale zróbmy to wspólnie, razem, i nie wykorzystując dzieci w tej kampanii wyborczej, i nie nawołując do strajku wtedy, gdy będą się odbywały egzaminy – powiedziała. Podczas konferencji wicepremier wskazywała, że politycy opozycji ""cynicznie wykorzystują strajk nauczycieli do tego, żeby uderzać w rząd, siać ferment i wprowadzać chaos"". Od 5 marca trwa referendum strajkowe zorganizowane przez Związek Nauczycielstwa Polskiego w ramach prowadzonego sporu zbiorowego. Potrwa ono do 25 marca. Odbywa się we wszystkich szkołach i placówkach, z którymi w ramach sporu zbiorowego zakończono etap mediacji, nie osiągając porozumienia co do żądania podwyższenia wynagrodzeń zasadniczych o 1 tys. zł. Jeśli taka będzie wyrażona w referendum wola większości, strajk ma się rozpocząć 8 kwietnia. Oznacza to, że jego termin może się zbiec z zaplanowanymi na kwiecień egzaminami zewnętrznymi: 10, 11 i 12 kwietnia ma się odbyć egzamin gimnazjalny, a 15, 16 i 17 kwietnia – egzamin ósmoklasistów. Matury mają się rozpocząć 6 maja. Polecamy: Ministerstwo Edukacji Narodowej zaczyna wierzyć we własną propagandę [KOMENTARZ] We wtorek prezes ZNP powiedział, że jeśli nic się nie wydarzy, to ma nadzieję, że do strajku przystąpi od 85 do 90 proc. szkół. Dodał, że w strajku może uczestniczyć około 80-90 proc. nauczycieli. Wcześniej – w niedzielę – w oświadczeniu szef ZNP podkreślił, że ogłoszono strajk z 35-dniowym wyprzedzeniem, by dać rządowi czas na rozwiązanie problemów, o których mówią nauczyciele. Jak stwierdził, wszystkie inne możliwości zostały wyczerpane.",,
https://wiadomosci.onet.pl/kraj/prokurator-ipn-nie-podjal-na-nowo-lustracji-antoniego-macierewicza/qhhcc38,Prokurator IPN nie podjął na nowo lustracji Antoniego Macierewicza,"Prokurator IPN w Warszawie nie podjął na nowo postępowania lustracyjnego wobec Antoniego Macierewicza - dowiedzieli się dziennikarze Polskiej Agencji Prasowej w Biurze Lustracyjnym IPN. Z ustaleń IPN wynika, że jego oświadczenie lustracyjne jest prawdziwe, co oznacza, że nie współpracował on ze służbami PRL.","Dotychczasowe postępowanie Biura Lustracyjnego IPN w tej sprawie skrytykowali wiceprzewodniczący Kolegium IPN Sławomir Cenckiewicz i członek Kolegium IPN, były działacz opozycji w okresie PRL Krzysztof Wyszkowski. Informacje przekazane przez Biuro Lustracyjne IPN mają związek z wnioskiem o ponowne przeprowadzenie weryfikacji prawdziwości oświadczenia lustracyjnego byłego szefa MON i posła PiS. Wniosek ten 11 lutego br. do Oddziałowego Biura Lustracyjnego IPN w Warszawie złożył poseł PO Cezary Tomczyk. POLECAMY: PO chce ponownej lustracji Antoniego Macierewicza Wniosek polityka PO - jak dowiedziała się Polska Agencja Prasowa - ""nie spowodował podjęcia na nowo zakończonego postępowania lustracyjnego"". ""W związku z wnioskiem prokurator Oddziałowego Biura Lustracyjnego IPN w Warszawie podjął natomiast niezbędne działania procesowe zmierzające do dokonania wszechstronnej analizy informacji zawartych we wniosku, w szczególności analizy wskazanych materiałów archiwalnych"" - podało Biuro Lustracyjne IPN. Biuro Lustracyjne IPN zwróciło uwagę, że postępowanie w sprawie weryfikacji prawdziwości oświadczenia lustracyjnego złożonego w 2007 r. przez posła Antoniego Macierewicza zostało prawomocnie zakończone 9 lutego 2009 r. wydaniem zarządzenia ""o pozostawieniu sprawy bez dalszego biegu, wobec niestwierdzenia wątpliwości co do zgodności oświadczenia lustracyjnego z prawdą"". To oznacza, że Antoni Macierewicz ani nie pracował dla służb PRL ani z nimi nie współpracował. Biuro Lustracyjne IPN już przed kilkoma dniami wydało komunikat ws. ""niezbędnych czynności procesowych zmierzających do dokonania wszechstronnej analizy informacji zawartych we wniosku"" posła PO Cezarego Tomczyka. Komunikat ten skrytykowali w oświadczeniu Sławomir Cenckiewicz i Krzysztof Wyszkowski uznając go ""za brutalne naruszenie merytorycznych i moralnych zasad pracy Biura Lustracyjnego IPN"". ""Ze zdumieniem przyjęliśmy błyskawiczną i pozytywną reakcję Biura Lustracyjnego IPN na fałszywe zawiadomienie posła Tomczyka w sprawie rzekomo nowych »materiałów archiwalnych« mających świadczyć o współpracy posła Macierewicza z SB. Pozytywna reakcja Biura Lustracyjnego IPN na fałszywe zawiadomienie posła Tomczyka w sprawie rzekomo nowych »materiałów archiwalnych« mających świadczyć o współpracy posła Macierewicza z Służbą Bezpieczeństwa PRL napawa zdumieniem"" - napisali m.in. członkowie Kolegium IPN.",Antoni Macierewicz,
https://wiadomosci.onet.pl/tylko-w-onecie/rafal-bochenek-w-pgnig-budka-ordynarny-skok-na-kase-i-stanowiska/xlrwck0,Rafał Bochenek w PGNiG. Budka: ordynarny skok na kasę i stanowiska,"- To pokazuje okropną hipokryzję i obłudę drugiej strony. Tam nie ma żadnych standardów, jest ordynarny skok na kasę i stanowiska – powiedział Borys Budka w ""Onet Rano"", komentując informację, że były rzecznik rządu Rafał Bochenek jest dyrektorem marketingu w PGNiG.","- Bochenek to bardzo sympatyczny człowiek, ale czy koniecznie musiał znaleźć się w biznesie? Bochenek jest przewodniczącym sejmiku małopolskiego i jednocześnie zostaje dyrektorem marketingu w PGNiG. To pokazuje okropną hipokryzję i obłudę drugiej strony. Tam nie ma żadnych standardów, jest ordynarny skok na kasę i stanowiska – stwierdził. Poseł dodał, że to jest kropla w morzu. - Takich osób jest bardzo dużo. Tworzone są specjalne stanowiska w spółkach skarbu państwa, by określeni ludzie mogli się w nich znaleźć – zaznaczył. Budka wypowiedział się także o przypadku Bartłomieja Misiewicza. Poseł Platformy opowiadał, że podczas jakiejś uroczystości żona dwugwiazdkowego generała opowiedziała mu pewną historię. Misiewicz miał w nocy dzwonić do wojskowego, wezwać go i wręczyć dokumenty przeniesieni do rezerwy. - Wojskowi musieli salutować Misiewiczowi – przypominał Borys Budka, dodając, że jego zachowania były upokarzające. - Misiewicz przegrzał. Jednak ktoś doprowadził, że on się poczuł bezkarny – stwierdził. Polityk PO skomentował również wczorajsze wydarzenie, kiedy to kluczborscy policjanci zatrzymali służbowe bmw, którym do Opola podróżował szef MSWiA Joachim Brudziński. Choć kierowca Brudzińskiego przekroczył dozwoloną prędkość o 48 km/h (w miejscu ograniczenia prędkości do 50, jechał 98 km/h) nie został ukarany mandatem. Zastosowano wobec niego jedynie pouczenie. Policja tłumaczy to tym, że wcześniej 42-letni kierowca nie popełnił żadnego wykroczenia drogowego. - Dobrze, że nikomu nic się nie stało. Znając możliwości SOP, mogło stać się coś gorszego. To pokazuje, że pycha kroczy przed upadkiem – mówił poseł PO. Dodał, że szkoda, wydarzenie to dotyczyło szefa MSWiA. Zaznaczył także, że teraz każdy, który zostanie zatrzymany przez policję i dostanie pouczenie, to powie, że „jechał na Brudzińskiego”. Przywołał także przypadek Antoniego Macierewicza. Auro polityka PiS brało udział w wypadku, gdy szef MON wracał z Torunia, gdzie brał udział w sympozjum ojca Tadeusza Rydzyka. Minister spieszył się do Warszawy na imprezę jednego z prawicowych tygodników, który wręczał nagrodę Jarosławowi Kaczyńskiemu. - Jeżeli dla celów wygrania wyborów, tworzy się wrogów z jakiejś grupy społecznej, to jest straszne. Chcemy lepszej edukacji, a nie to, co robi PiS, czyli cofanie się. Chcemy tolerancji i szacunku w stosunku do drugiej osoby. Chcemy Polski w której człowiek nie boi się starcia z większością. Można szanować tradycje, kulturę, ale jednocześnie szanować drugą osobę – opowiadał. Polecamy: Co jest w Deklaracji LGBT+? - Rafał Trzaskowski pokazuje i udowadnia, że Warszawa będzie otwarta. To był potrzebny gest (podpisanie karty LGBT+ - red.), ale trzeba dobrze wytłumaczyć ludziom, że to nie chodzi o propagandę czy indoktrynację, ale poszanowanie praw innych osób - podkreślił. Deklarację LGBT+ Rafał Trzaskowski podpisał w połowie lutego. Dokument zakłada działania w takich obszarach, jak bezpieczeństwo, edukacja, kultura i sport, administracja, a także praca. W dziedzinie edukacji w deklaracji zapowiedziano m.in. wprowadzenie edukacji antydyskryminacyjnej i seksualnej w każdej szkole, uwzględniającej kwestie tożsamości psychoseksualnej i identyfikacji płciowej, zgodnej ze standardami i wytycznymi Światowej Organizacji Zdrowia (WHO). Źródło: Onet, PAP",Borys Budka,
https://wiadomosci.onet.pl/kraj/se-najdrozsze-podroze-poslow/lhy1ppy,"""SE"": najdroższe podróże posłów",Politycy nie stronią od egzotycznych wyjazdów służbowych. Gdzie i za ile podróżowali? „Super Express” wylicza najdroższe wyjazdy naszych parlamentarzystów.,"Absolutną rekordzistką, jak pisze tabloid, jest Dorota Arciszewska-Mielewczyk (PiS). Jej pięciodniowy pobyt w Japonii kosztował podatnika 37,7 tys. zł. Antoni Macierewicz z kolei trzykrotnie odwiedził Stany Zjednoczone. W sumie podróże pochłonęły 66,5 tys. zł. Za azjatyckie wyjazdy (Filipiny, Wietnam) Bożeny Bukiewicz z PO z budżetu państwa poszło 34 tys. zł. Niewiele mniej, bo 29 tys. zł, podatnicy zapłacili za wyjazd Grzegorza Długiego (Kukiz’15) do Australii. Więcej w „Super Expressie”.",,
https://wiadomosci.onet.pl/kraj/listy-po-do-pe-michal-boni-po-mnie-wypycha/d6q15b8,Michał Boni o piątym miejscu na liście w wyborach do PE: PO mnie wypycha,"- Chcę startować z Koalicją Europejską w wyborach do PE i robić dobrze, to co robiłem, ale muszę mieć jakąś szansę. Nie dano mi jej - oświadczył europoseł PO Michał Boni, który ma być ""5"" na liście wyborczej w Warszawie. - To Platforma mnie wypycha - podkreślił.","W Warszawie z drugiego miejsca wystartować ma szef PO na Mazowszu poseł Andrzej Halicki, trzecie miejsce na liście przypadło byłej szefowej klubu Nowoczesnej, obecnie posłance klubu PO-KO Kamili Gasiuk-Pihowicz, a piąte - europosłowi PO Michałowi Boniemu. Lider PO Grzegorz Schetyna podkreślił, że sprawa okręgów mazowieckiego i warszawskiego nie jest jeszcze zamknięta, listy będą uzupełniane. Boni odnosząc się do zaproponowanego mu piątego miejsca na liście wyborczej napisał na Twitterze, że chce startować z list Koalicji Europejskiej do PE i ""robić dobrze, to co robił"". - Ale muszę mieć jakąś szansę. Nie dano mi jej. Polska musi wygrać, ja będę Jej służył w każdy możliwy sposób! Platformo, może do zobaczenia... - podkreślił. Zobacz cały materiał dziennikarza Onetu Andrzeja Stankiewicza o kandydatach PO do PE: To oni mają pokonać PiS Europoseł dopytywany przez Polską Agencję Prasową, czy sformułowanie ""Platformo, może do zobaczenia..."" oznacza, że rozważa rezygnację z kandydowania z list Koalicji Europejskiej, przekazał, że piąte miejsce na liście nie daje szansy na wybór do PE. Jak zauważył, szansę taką daje jeszcze miejsce czwarte albo dziesiąte. - Polska jest najważniejsza, robiłem dla niej różne, dobre rzeczy razem z PO. To PO mnie wypycha, ale jest wiele spraw dalej do zrobienia, jeśli będę komuś potrzebny - podkreślił Boni. Rzecznik PO Jan Grabiec powiedział, że przedstawione dziś rekomendacje dotyczące miejsc na listach są propozycją zarządu i będą zatwierdzane w sobotę, 23 marca przez Radę Krajową. - Po to jest ten tydzień do Rady Krajowej, żeby takie sprawy wyjaśniać. Zapewne jakieś spotkania, rozmowy się w tej sprawie odbędą - oświadczył. Grabiec zwrócił uwagę, że w związku z tym, że Platforma tworzy listę koalicyjną, ""nie jest możliwe utrzymanie takiego stanu, jaki był pięć lat temu, gdy tylko PO otwierała listy i wszyscy kandydaci byli wyżej"". - Dzisiaj, kiedy oddajemy w czołówce miejsca koalicjantom, wiadomo, że te miejsca się oddalają. Ale każdy ma szansę na mandat, zwłaszcza w takim okręgu jak Warszawa - mówił. - Mam nadzieję, że pan poseł Michał Boni, który jest bardzo aktywnym posłem przemyśli tę sprawę. Jeżeli nie europarlament, to za pół roku są wybory do Sejmu, do Senatu i z pewnością ci europosłowie, którzy nie znaleźli się dzisiaj w tej rekomendacji, również będą dostawali propozycje, żeby wzmacniać nasze listy i kandydować - oświadczył rzecznik PO. Dodał, że zmiany są możliwe, jednak - jak zaznaczył - ""trzeba uwzględnić różne interesy i zobowiązania wobec koalicjantów"". Przeczytaj także - Huebner ws. wyborów do PE: nie mogłam przyjąć oferty szefa PO Zgodnie z ustaleniami koalicjantów, PO wskazać ma kandydatów na siedem ""jedynek"", a pozostałe ugrupowania w Koalicji Europejskiej otworzą sześć list - po trzy ""jedynki"" przypadły PSL i SLD. Ani Nowoczesna, ani Zieloni nie wskazały żadnego kandydata na pierwsze miejsca list wyborczych.",Michał Boni,
https://wiadomosci.onet.pl/kraj/cbos-pis-44-proc-po-20-proc-kukiz15-5-proc-wiosna-i-psl-po-4-proc/qpmrcfh,Nowy sondaż. Która partia ma dziś największe poparcie?,"Gdyby w marcu odbyły się wybory parlamentarne, 44 proc. osób deklarujących udział w wyborach poparłoby PiS, 20 proc. głosowałoby na PO.","Z sondażu wynika, że 5 proc. chce oddać swój głos na Kukiz'15. Progu wyborczego nie przekroczyłyby PSL i Wiosna, które uzyskałyby po 4 proc. głosów. PiS, w porównaniu z badaniem z ubiegłego miesiąca, zyskało 4 pkt proc., PO - 5 pkt proc. Notowania Kukiz'15 nie zmieniły się od ostatniego badania CBOS. Wiosna od lutego straciła 6 pkt. proc., a PSL - 1 pkt proc. Gdyby wybory do Sejmu i Senatu odbywały się w drugim tygodniu marca uczestniczyłoby w nich, według własnych zapowiedzi 75 proc. badanych, o 2 punkty procentowe więcej niż w lutym. Zobacz również: CBOS: prezydent i premier liderami rankingu zaufania; G. Schetyna - nieufności CBOS przeprowadził sondaż w dniach 7-14 marca 2019 roku na liczącej 1046 osób reprezentatywnej próbie losowej dorosłych mieszkańców Polski. Zobacz również: Sondaż IBRiS dla ""Rz"": PiS już nie dominuje w wyborach do Parlamentu Europejskiego","CBOS: PiS - 44 proc., PO - 20 proc., Kukiz'15 - 5 proc. Wiosna i PSL - po 4 proc.",
https://wiadomosci.onet.pl/kraj/wybory-do-parlamentu-europejskiego-kandydaci-na-listy-koalicji-europejskiej/y0esy7s,Grzegorz Schetyna wskazuje kandydatów PO na listy Koalicji Europejskiej,"Grzegorz Schetyna na konferencji prasowej ogłosił kandydatów rekomendowanych przez Platformę Obywatelską na listy Koalicji Europejskiej. - Jesteśmy po posiedzeniu Zarządu Krajowego, rozpoczęliśmy proces wskazywania osób na listy Koalicji Europejskiej﻿, które zatwierdzi Rada Krajowa. Trwają prace programowe, mam nadzieję, że na początku kwietnia zaprezentujemy program i pełne listy Koalicji - mówił szef PO.","Dzisiaj zarząd Platformy zatwierdził kandydatów partii na listy wyborczych Koalicji Europejskiej tworzonej przez PO, PSL, SLD, Nowoczesną i Zielonych. Zgodnie z ustaleniami koalicjantów, PO wskazać ma kandydatów na siedem ""jedynek"", a pozostałe ugrupowania w Koalicji Europejskiej otworzą sześć list - po trzy ""jedynki"" przypadły PSL i SLD. Ani Nowoczesna, ani Zieloni nie wskazały żadnego kandydata na pierwsze miejsca list wyborczych. Polecamy: Stankiewicz: To oni mają pokonać PiS - Jesteśmy po posiedzeniu Zarządu Krajowego, rozpoczęliśmy proces wskazywania osób na listy Koalicji Europejskiej﻿, które zatwierdzi Rada Krajowa. Trwają prace programowe, mam nadzieję, że na początku kwietnia zaprezentujemy program i pełne listy Koalicji - mówił szef PO. Proponowane przez Schetynę listy wyglądają następująco: Schetyna podkreślił, że na Mazowszu i w Warszawie prace nad listami będą jeszcze trwać. - Zaprezentowani przeze mnie kandydaci to Andrzej Halicki﻿, Kamila Gasiuk-Pihowicz﻿, Paweł Zalewski﻿, Michał Boni. Zaproponowałem również drugie miejsce na liście mazowieckiej Dariuszowi Rosati - zaznaczył szef PO﻿. - Chcę o jednej osobie powiedzieć, która jest ważna - bo i w tej kadencji, i w poprzedniej poseł, senator, prezydent miasta Wrocławia - szczególnego dla mnie. Chodzi o Bogdana Zdrojewskiego. Będę mu proponował powrót do polityki krajowej. Zależy mi na tym, żeby prowadził listę wrocławską w wyborach parlamentarnych - powiedział Grzegorz Schetyna na konferencji prasowej. ""Tu już żadnych zmian nie będzie. Może jeszcze dojść do drobnych roszad między kandydatami PO na Mazowszu i w Warszawie, ale zmiany nie obejmą jedynek"" - pisał dziś rano dziennikarz Onetu Andrzej Stankiewicz, podając nazwiska polityków PO, którzy mają walczyć o miejsca dla partii w PE. ""Platforma ma największy kłopot z ułożeniem list w Warszawie i na Mazowszu. Co prawda liderzy obu list są znani (Cimoszewicz i były wicepremier Jarosław Kalinowski), to wciąż ważą się losy pozostałych kandydatów. W stolicy na dwójce znajdzie się prawdopodobnie Andrzej Halicki (PO), były minister cyfryzacji, zaś na trójce — Kamila Gasiuk-Pihowicz, była posłanka Nowoczesnej, która przeszła do Platformy. Na Mazowszu za Kalinowskim najprawdopodobniej znajdzie się europoseł PO Dariusz Rosati, były szef MSZ w rządach SLD-PSL lub też posłanka PO Jolanta Hibner"" - pisał Stankiewicz.",Grzegorz Schetyna,
https://wiadomosci.onet.pl/kraj/grzegorz-schetyna-ewa-kopacz-jedynka-wielkopolskiej-listy-ke-w-wyborach-do-pe/cysxqn4,"Grzegorz Schetyna: Ewa Kopacz ""jedynką"" wielkopolskiej listy KE w wyborach do PE","Lider Platformy Obywatelskiej Grzegorz Schetyna przedstawił w TVN24 czterech liderów list Koalicji Europejskiej w wyborach do Parlamentu Europejskiego. Ewa Kopacz będzie stać na czele listy w Wielkopolsce, Jerzy Buzek na Śląsku, Marek Belka w Łodzi, a Włodzimierz Cimoszewicz w Warszawie.","- Będzie pięciu premierów na naszych listach. To będzie świetna reprezentacja, drużyna, która będzie świetnie reprezentować Polskę w PE. Jestem dumny, że udało nam się taką ekipę zbudować. To naprawdę drużyna gwiazd - zapewnił Schetyna. W rozmowie z Justyną Pochanke w ""Faktach po Faktach"" lider PO skomentował dzisiejszy sondaż dla ""Gazety Wyborczej"" z którego wynika, że Koalicja Europejska wygrywa z PiS. Przyznał, że to ""promyczek nadziei otwierający taką przestrzeń, z której można wyciągnąć dobre wnioski"". - Mam poczucie wielkiej odpowiedzialności. Wszyscy odłożyliśmy fragmenty naszej politycznej suwerenności, by znaleźć porozumienie. Spieraliśmy się, różniliśmy się i nadal różnimy, ale łączy nas szacunek do praworządności, wolności, konstytucji i do Europy - powiedział. Zapewnił też, że ""bardzo chciałby"" Koalicji Europejskiej w wyborach parlamentarnych. - To oczywiście będzie zależeć od tego, czy wszystkie partie będą czuły polityczną satysfakcję - dodał Schetyna. - Uważam, że to jesteśmy winni Polakom, tym którzy trzymają kciuki, zatrzymują nas na ulicach i mówią: zróbcie coś, bądźcie razem, wygrajcie wybory, bo szkoda Polski - podkreślił. Pytany o Roberta Biedronia zapewnił, że lider Wiosny ""sięga po tych, którzy nie interesowali się polityką"". - Jeżeli uda się stworzyć mu taką propozycję to tylko dobrze - tylko wypełnia przestrzeń, do której obecne partie nie mogą sięgnąć - powiedział Grzegorz Schetyna. Jego zdaniem ""wojna z Biedroniem nie ma sensu"". - Trzymam kciuki za nauczycieli - powiedział lider PO pytany o planowany strajk ZNP. - Obiecuję nauczycielom 1000 zł podwyżki, jeżeli ta sprawa nie zostanie załatwiona do wyborów. Te pieniądze muszą się znaleźć w budżecie - zadeklarował. Jednocześnie przypomniał, że nauczyciele otrzymywali podwyżki w okresie rządów PO-PSL, ""w najtrudniejszym momencie, przechodząc przez kryzysy, średnio 36 proc."". - Znaleźliśmy pieniądze - podkreślił. PRZECZYTAJ: Marek Suski przeprasza za słowa o zarobkach nauczycieli Kolejnym tematem rozmowy była tzw. deklaracja LGBT+ podpisana przez prezydenta Warszawy Rafała Trzaskowskiego. - Dzisiaj jesteśmy wszyscy z tymi, którzy zostali zaatakowani przez Jarosława Kaczyńskiego - zapewnił Schetyna. Jego zdaniem ""Kaczyński szuka wroga w LGBT"", co stanowi realizację polityki ""a la Putin"". - Będziemy bronić polskiej szkoły, polskich dzieci. Będziemy mówić o zagrożeniu pedofilią, po to jest ta deklaracja - zapewniał. Zaznaczył, że na wszystkie zajęcia swoją zgodę muszą wyrazić rodzice. Chcesz być na bieżąco z najważniejszymi informacjami dnia? Polub Onet Wiadomości na Facebooku!",Grzegorz Schetyna,
https://wiadomosci.onet.pl/kraj/po-marek-suski-zabral-nasza-tablice-uklad-kaczynskiego/rhkxyrb,"Platforma: PiS zabrało naszą tablicę z ""układem Kaczyńskiego""","Z korytarzy sejmowych zniknęła tablica PO z ""układem Kaczyńskiego"". Na filmiku zamieszczonym na Twitterze przez Dominikę Długosz widać, jak tablicę zabiera poseł PiS Marek Suski.","- Sprawa jest oczywista. Ta tablica została zabrana przez ministra tego rządu. To jest zwykły zabór mienia - powiedział na konferencji prasowej poseł Cezary Tomczyk. Politycy PO podkreślali, że Suski jest człowiekiem nr dwa w polskim rządem, który nadzoruje premiera Mateusza Morawieckiego. - On jest wizytówką rządu. I tak traktowane jest mienie - dodał Tomczyk. Do całego zamieszania odniosła się rzeczniczka PiS Beata Mazurek. - Najwłaściwszą osobą, aby odpowiedzieć na to pytanie (dlaczego poseł PiS wziął tę tablicę - red.) jest Marek Suski. Wszyscy wiemy, jaki ma on temperament. To jest komiczna sytuacja. Odsyłam do Marka Suskiego - podkreśliła Mazurek. W poniedziałek sprzed siedziby klubu parlamentarnego PO-KO zabrano tablicę przedstawiającą powiązania pomiędzy m.in. prezesem PiS Jarosławem Kaczyńskim, szefem CBA Ernestem Bejdą, szefem ABW Piotrem Pogonowskim, koordynatorem służb specjalnych Mariuszem Kamińskim oraz szefem gabinetu politycznego premiera Markiem Suskim. Ustawienie tablicy w połowie lutego przez posłów PO-KO było reakcją na artykuł ""Gazety Wyborczej"", która opublikowała zapisy i nagrania rozmowy z lipca 2018 r. m.in. prezesa PiS Jarosława Kaczyńskiego z austriackim przedsiębiorcą Geraldem Birgfellnerem, która dotyczy planów budowy w Warszawie dwóch wieżowców przez powiązaną ze środowiskiem PiS spółkę Srebrna. Jak informowało Centrum Informacyjne Sejmu, Kancelaria Sejmu wraz ze Strażą Marszałkowską wielokrotnie prosiła KP PO-KO o usunięcie tablicy, ponieważ została ona ustawiona bez odpowiedniej zgody. W poniedziałek tablica trafiła do depozytu Straży Marszałkowskiej. W odpowiedzi we wtorek posłowie PO-KO wystawili przed siedzibą swojego klubu nową tablicę, przedstawiającą tę samą grafikę. Jak wyjaśnili, odebranie zdeponowanej tablicy nie było możliwe bez zgody marszałka Sejmu Marka Kuchcińskiego. Dzisiaj zniknęła ona ze swojego miejsca po raz trzeci. Źródło: TVN 24, Twitter, PAP","Tablica ""układ Kaczyńskiego""",
https://wiadomosci.onet.pl/kraj/jaroslaw-walesa-nie-bedzie-kandydowal-z-ke-do-pe/nt8pl6w,"""Rzeczpospolita"": Jarosław Wałęsa nie będzie kandydatem na listach KE do Parlamentu Europejskiego","Pewna swojego miejsca na liście może być za to Magdalena Adamowicz - informuje ""Rzeczpospolita"". Jarosław Wałęsa, jak wynika z informacji gazety, nie będzie kandydatem KE do PE, ale sam Wałęsa na Twitterze oświadczył, że ta informacja to ""bzdury"".","Syn Lecha Wałęsy jest w Parlamencie Europejskim od 2009 roku, wcześniej był posłem w polskim parlamencie. - Wałęsa nie wystartuje, ale będzie miał inną propozycję - twierdzi informator ""Rzeczpospolitej"" z PO. ""Do pory spekulowało się, że europoseł otrzyma ostatnie miejsce na liście. Na pierwszym ma znaleźć się europoseł i były komisarz europejski Janusz Lewandowski"" - czytamy. Sam Jarosław Wałęsa na Twitterze napisał w komentarzu pod publikacją ""Rzeczpospolitej"", że informacje gazety to ""bzdury"". Jarosław Wałęsa ubiegał się o prezydenturę Gdańska. W czerwcu 2018 roku został wystartował w wyborach jako kandydat PO i Nowoczesnej. Zdobył 27, 8 proc. głosów, nie dostał się do II tury. Wybory na prezydenta Gdańska rozpisano ponownie w tym roku, po tragicznej śmierci prezydenta Pawła Adamowicza. Wybory te wygrała Aleksandra Dulkiewicz wygrała wybory na prezydenta Gdańska. Czytaj więcej w materiale Michała Kolanko na stronie internetowej ""Rzeczpospolitej""",Jarosław Wałęsa nie dostanie miejsca na listach KE do Parlamentu Europejskiego?,
https://wiadomosci.onet.pl/kraj/joanna-mucha-rozliczenie-to-nie-zemsta/dhvvb4b,Joanna Mucha: rozliczenie to nie zemsta,"- Odbudowanie wspólnoty będzie ogromnie trudne, bo musimy rozliczyć osoby, które łamały prawo i konstytucję. Nie mamy moralnego prawa odpuszczać takich rzeczy. Ale rozliczenie to nie zemsta - mówi Joanna Mucha w wywiadzie dla ""Rzeczpospolitej"".","- Wszyscy widzą Platformę taką, jaka ona była 10 lat temu, a partia się bardzo zmieniła - podkreśla Mucha w rozmowie z ""Rzeczpospolitą"". - Rafał Trzaskowski rozpoczął kampanię od wyjścia w stronę kobiet. Ostatnio wprowadził i in vitro, i darmowe żłobki, i program antysmogowy. To są dziś nasze postulaty - zaznacza. Posłanka przekonuje, że nie ma potrzeby, by ""ujednolicać Platformę"". - Zgadzamy się w wielu rzeczach, w niektórych się różnimy, tak jak nasi wyborcy. To siła, nie słabość - ocenia. Mucha wyraziła też przekonanie, że w Sejmie następnej kadencji ""uda się uzyskać poparcie większości dla związków partnerskich"". Posłanka mówiła również o postulacie wprowadzenia pewnej formy dochodu gwarantowanego. - Świat będzie zmierzał w kierunku opodatkowania kapitału, czyli - w uproszczeniu - firm. Stanie się tak, bo rośnie wydajność pracy i coraz większa jej część w sektorze produkcyjnym będzie wykonywana w sposób zautomatyzowany - zaznacza. - Praca będzie się przenosić do sektora usług, który bardzo się rozszerzy w ciągu najbliższych dwóch - trzech dekad. Natomiast wartość dodana będzie tworzona w produkcji, czyli tam, gdzie pracy rąk ludzkich będzie coraz mniej - tłumaczy Mucha. Polityk przyznaje, że obecnie w Polsce wprowadzenie tego rozwiązania może nie być dobrym pomysłem z uwagi na niską wydajność pracy. - Gdybyśmy dziś zdecydowali się na opodatkowanie kapitału i zmniejszyli koszty pracy, to nie tworzylibyśmy dla naszej gospodarki motywacji do tego, by się modernizowała. Bo jeśli praca jest tania, to nie ma żadnego powodu, by inwestować w kapitał, w innowacyjne technologie - mówi. Rozmówczyni ""Rzeczpospolitej"" ocenia jednak, że takie rozwiązanie jest trudne ze względu na ""pokusę nadużyć"" - np. chęć przerzucenia przez pracodawców na państwo kosztów wypłaty dla pracownika. - Nie mam cienia wiary w dobre intencje PiS w tym obszarze - powiedziała rozmówczyni ""Rzeczpospolite"", pytana o kolejną zapowiedź partii rządzącej dotyczącą rozszerzenia programu 500 plus. - Nie powoduje nimi chęć poprawy życia Polkom i Polakom, tylko utrwalenie własnych rządów. Chcą mieć nieograniczoną władzę nad każdym z nas, nad naszym życiem, poglądami. Dzisiaj obiecają wszystko, żeby tylko utrzymać się przy władzy - przekonuje. - W pijarze zawsze byliśmy kiepscy. PiS przez lata wmawiał, że wszystko co robimy, to pijar, a prawda jest taka, że umiejętności pijarowe nie są naszą mocną stroną - stwierdza. - Przez kilka lat we wszystkich wywiadach pytano mnie, czy uroda przeszkadza, czy pomaga w polityce. To jest pytanie masakra. Czułam się, jakby mi ktoś dał w twarz. Kobiety feministki mówią wprost: żeby kobietę udupić w życiu politycznym zahacza się ją o sprawy związane z dobrym lub złym wyglądem albo kwestię łączenia obowiązków domowych z pracą. Facetów się o to nie pyta. Mnie do tego dorzucono gębę matki, która porzuciła dzieci, co jest nieprawdą - podkreśla.",Joanna Mucha,
https://wiadomosci.onet.pl/kraj/sondaz-estymator-do-parlamentu-pis-wygrywa-po-druga/vdgk05w,"Nowy sondaż. PiS z poparciem 41,1 proc., narodowcy przed Nowoczesną","Prawo i Sprawiedliwość z wynikiem 41,1 proc. poparcia, PO z poparciem na poziomie 26,2 proc. - wynika z sondażu parlamentarnego pracowni Estymator dla DoRzeczy.pl.","Na Wiosnę Roberta Biedronia deklaruje oddanie głosu 9,2 proc. Polaków, na Kukiz'15 zagłosowałoby 7,6 proc., a na Polskie Stronnictwo Ludowe 5,6 proc. Z sondażu wynika, że aktualnie progu wyborczego nie przekroczyłyby następujące partie: SLD - 3,9 proc., KORWiN - 1,4 proc., Razem - 1,4 proc., Ruch Narodowy - 1,2 proc., Nowoczesna - 0,7 proc., Teraz - 0,1 proc. Inni - 1,6 proc. Badanie przeprowadzono 20-21 lutego 2019 r. na ogólnopolskiej, reprezentatywnej próbie 1013 dorosłych osób metodą wspomaganych komputerowo wywiadów telefonicznych CATI. Więcej informacji na stronie tygodnika ""Do Rzeczy"". Zobacz inne sondaże w raporcie specjalnym Onetu Czytaj także - Premier Morawiecki: zapowiedziane przez PiS ustawy latem zostaną wdrożone",Jarosław Kaczyński podczas wczorajszej konwencji PiS,
https://wiadomosci.onet.pl/kraj/podpisano-deklaracje-o-powolaniu-koalicji-europejskiej/rg92c4m,Podpisano deklarację o powołaniu Koalicji Europejskiej,"- Pamiętamy wszyscy, że 4 czerwca 1989 r. czyli blisko 30 lat temu koalicja różnych środowisk stworzyła coś, co dało nową jakość, ale też wyborcze zwycięstwo. Wierzę, że pójdziemy drogą 1989 r. i wspólnie wygramy - stwierdził Grzegorz Schetyna, który z liderami PSL, SLD, Nowoczesnej i Zielonych podpisał deklarację o powstaniu Koalicji Europejskiej.","- Powołujemy Koalicję Europejską po to, żeby bronić Polskę przed siłami antyeuropejskimi, przed tymi, którzy osłabiają, niszczą polską pozycję w Unii Europejskiej - powiedział Schetyna. - Rozpoczyna się bój - podkreślił szef PO. - Zdajemy sobie sprawę, że to jest początek kampanii wyborczej, całego systemu wyborczego, który od kampanii europejskiej przez kampanię parlamentarną do Sejmu i Senatu zakończy się w kwietniu przyszłego roku wyborami prezydenckimi - podkreślił lider PO. - Wczoraj widzieliśmy konwencję PiS, widzieliśmy obietnice wyborcze, widzieliśmy agresję, ale widzieliśmy też strach i panikę. Widzimy, jak boją się (PiS - red.) tych wyborów, następnych wyborów, jak boją się wyborczej porażki - mówił Schetyna, nawiązując do wczorajszej konwencji Prawa i Sprawiedliwości. Według niego, PiS nie przedstawiło w jej trakcie propozycji dotyczących UE. - Nic nie usłyszeliśmy o pomyśle na Unię Europejską, na kampanię w wyborach do PE. Był zestaw obietnic i czystej korupcji politycznej - oświadczył. Władysław Kosiniak-Kamysz podkreślił, że ""największa w historii Polski koalicja"" jest odpowiedzią na wezwanie Polaków. - Przez ostatnie lata powtarzali nam na każdym spotkaniu: musicie pójść razem, musicie się zjednoczyć, musicie być ze sobą pomimo różnic, które są i będą między nami - podkreślił. - ""Międolenie"" się skończyło - oznajmił. - Nie robimy tego przeciwko komuś, robimy to dla Polski i dla Polaków, dla większego budżetu europejskiego, dla lepszych dopłat rolniczych, dla czystego powietrza, dla taniej zielonej energii, dlatego, żeby w Polsce i w Europie każdy mógł znaleźć swoje godne miejsce, dobre miejsce - oświadczył Kosiniak-Kamysz. - Robimy to dla Polski i dla Polaków, te nasze wartości, z którymi idziemy, są wspólne w tym zakresie, bo jesteśmy za tym, żeby Polska była państwem rozstrzygającym najważniejsze sprawy w Europie, a nie rozgrywanym, żeby była państwem, które nie siedzi w oślej ławce i nie jest czarną owcą Europy, tylko państwem, które potrafi narzucać również swoje argumenty i przekonać do nich szukających przyjaciół, a nie wskazujących wrogów - podkreślił szef ludowców. - Tworzymy Koalicję Europejską po to, żeby nikt Polski z UE nie wyprowadził, tworzymy Koalicję Europejską po to, żeby Polska nadal z Unii korzystała, żeby nasi europosłowie, nasze europosłanki zagwarantowali to, żeby nikt ze względu na łamanie praworządności w Polsce nie zabierał pieniędzy. Bo my wiemy, co te pieniądze dzięki UE w Polsce zrobiły - powiedział szef SLD Włodzimierz Czarzasty. Podkreślał, że jego partia przystępuje do Koalicji, bo ""europosłanki i europosłowie Zielonych, Nowoczesnej, PO, PSL i SLD grają o jedno, o to, żeby była Unia Europejska i żeby Polska nigdy z tej UE nie wystąpiła"". - To dobry, chociaż trudny projekt - powiedział. Czarzasty podkreślał, że jest przedstawicielem frakcji socjaldemokratycznej i chciałby ""Europy socjalnej, pracowniczej"", z minimalną europejską pensją. Deklarował też, że chciałby wprowadzenia w Polsce euro pod warunkiem powiązania tej operacji ze wzrostem płac. - Żeby te socjaldemokratyczne marzenia były spełnione, to trzeba dwóch rzeczy: po pierwsze - żeby UE była, tzn. żeby weszli do UE ludzie, którzy są euroentuzjastami, dlatego tworzymy Koalicję Europejską, po drugie gwarantem UE i Polski jest obecność Polski w tej Unii - zaznaczył. - Pokazujemy, że inna polityka jest możliwa - mówiła Katarzyna Lubnauer. Liderka Nowoczesnej przyznała, że ""bardzo wiele nas różni, ale jeszcze więcej nas łączy"". - Dla ugrupowań ludzi składających się na Koalicję Europejską ważny jest szacunek dla wszystkich, godność, wartości europejskie, praworządność. To szansa na to, że zakończymy szaleńcze rządy PiS. To szansa na przywrócenie praworządności, znaczenia konstytucji i miejsca Polski w Unii Europejskiej - mówiła. - Dla Nowoczesnej jest ważne, żeby reprezentować tych, którzy płacą uczciwie podatki. Zadbamy też o równe prawa dla wszystkich, równe prawa dla kobiet. Każdy Polak ma prawo do życia w nowoczesnym kraju, w nowoczesnej Polsce równych szans, w silnej, demokratycznej UE. Myślę, że Koalicja Europejska stała się dla wielu Polaków nadzieją, że zwyciężymy. Dzięki KE wielu powie dzisiaj: ""jeszcze będzie przepięknie, jeszcze będzie normalnie"" - zakończyła swoje wystąpienie Lubnauer. Współprzewodnicząca Zielonych Małgorzata Tracz stwierdziła, że ""Europa czeka na Polskę, która była liderem UE, ale straciła tę rolę"". - Wiemy, że Europa nie będzie czekać. Łączy nas wspólna ambicja, żeby Polska stała się liderką Zjednoczonej Europy. Europy, która zmaga się ze zmianami klimatu, walce z nierównościami społecznymi i walce o stabilną gospodarkę - mówiła. - Wykonujemy pierwszy krok, by Polska odzyskała swoją pozycję w UE. Dzisiaj dajemy też możliwość, by Polacy 26 maja wysłali Europie wiadomość, że Polska jest gotowa, by odzyskać rolę liderki Zjednoczonej Europy - powiedziała Tracz. Liderzy odpowiadali na pytania dziennikarzy związane m.in. z listami wyborczymi Koalicji Europejskiej. Szef SLD Włodzimierz Czarzasty zapewnił, że te już istnieją i zostaną ujawnione na podobnej konferencji prasowej. - Listy przedstawimy państwu w marcu - dodał Grzegorz Schetyna i wyjaśnił, że do KE swój akces zgłaszają jeszcze inne podmioty. Przewodniczący PO był też pytany o wczorajszą konwencję PiS. Dziennikarze pytali, jak Koalicja Europejska chce konkurować z nowymi propozycjami programowymi partii Jarosława Kaczyńskiego. Schetyna stwierdził, że złożone obietnice to ""oszustwo"". Zauważył, że to jego partia proponowała już wprowadzenie 500 plus na pierwsze dziecko. - Będziemy pokazywać kłamstwa PiS - zaznaczył lider Platformy i dodał, że jego ugrupowanie będzie przypominać wszystkie obietnice złożone przez partię rządzącą, w tym przed wyborami parlamentarnymi w 2015 r. Na początku lutego grupa b. premierów i b. szefów MSZ podpisała deklarację zawierającą apel o powstanie Koalicji Europejskiej i stworzenie szerokiej listy w wyborach do PE. Autorzy apelu zwrócili się do ""odpowiedzialnych sił i środowisk politycznych, samorządowych i obywatelskich"" o wystawienie ""jednej, szerokiej listy, której celem byłaby odbudowa mocnej pozycji Polski w UE"". Pod deklaracją podpis złożyli - oprócz szefa PO Grzegorza Schetyny - także byli premierzy: Ewa Kopacz, Jerzy Buzek, Kazimierz Marcinkiewicz, Włodzimierz Cimoszewicz, Leszek Miller i Marek Belka, a także b. szef MSZ Radosław Sikorski. 16 lutego o dołączeniu do Koalicji Europejskiej zdecydował Sojusz Lewicy Demokratycznej. Dzień później taką decyzję podjęła też Rada Krajowa Partii Zieloni. Z kolei Nowoczesna decyzję o dołączeniu do Koalicji ogłosiła w piątek. Wczoraj decyzję w sprawie dołączenia do Koalicji Europejskiej podjął PSL. ZOBACZ RÓWNIEŻ: Sondaż: Koalicja Europejska na pierwszym miejscu Chcesz być na bieżąco z najważniejszymi informacjami dnia? Polub Onet Wiadomości na Facebooku! (mba)",,
https://wiadomosci.onet.pl/kraj/po-z-przesluchania-parafianowicza-wycieto-fragmenty-obciazajace-mariusza-kaminskiego/j2thnse,PO: ze stenogramu z przesłuchania Parafianowicza wycięto fragmenty obciążające Mariusza Kamińskiego,"- Ze stenogramu z przesłuchania byłego wiceministra finansów Andrzeja Parafianowicza z 6 lutego przed sejmową komisją śledczą ds. VAT wycięto fragmenty obciążające byłego szefa CBA Mariusza Kamińskiego - oświadczył poseł PO Zbigniew Konwiński. Posłowie PO ocenili to jako ""skandal"".","Następnie Konwiński zacytował dalszą część wypowiedzi Parafianowicza z posiedzenia komisji, która nie została ujęta w stenogramie: ""Komfort, że skala jakiejś korupcji czy udziału w zorganizowanych grupach przestępczych zostanie wypleniona albo ograniczona do absolutnego promilu. Tu się nawet zdziwiłem, powiem szczerze, bo Mariusz Kamiński odmówił, nie chciał nawet podjąć rozmów o czymś, co parę miesięcy później zostało nazwane, zupełnie przy innej okazji, tarczą antykorupcyjną"". Poseł PO ocenił, że to sytuacja skandaliczna. - Będę żądał od przewodniczącego komisji Marcina Horały (PiS) wyjaśnień, dlaczego opinia publiczna jest wprowadzana w błąd - podkreślił Konwiński. Jak poinformował, zacytowany, wycięty fragment został zachowany w zapisie wideo i audio. W stenogramie z posiedzenia komisji pełna wypowiedź Parafianowicza brzmi: ""Znaczy... uczciwie mówiąc, to kilka osób za mojej kadencji, z pracowników szerokorozumianego aparatu skarbowego, zostało zatrzymanych. Nie było jakieś strasznie duże zjawisko, natomiast pamiętając, że to jest tam w sumie tam prawie 50 tys. osób, to wydaje mi się, kilka osób to jest takie dosyć niski odsetek. Ale to jest ciekawostka taka, bo ja kiedyś spotkałem pana Mariusza Kamińskiego (on był wtedy szefem CBA) na jakiejś konferencji w hotelu Victoria (też posiada restaurację...). Rozmawialiśmy, ja prosiłem pana Kamińskiego, żebyśmy przemyśleli jakąś akcję taką (może nie tyle nagonki na tych pracowników, co taką może uświadamiająco-kontrolną), żeby dać im jakiś większy komfort"". Czytaj więcej - Andrzej Parafianowicz: nie można mówić o zaniechaniu przez rząd PO-PSL Po tej wypowiedzi Parafianowicza w stenogramie pojawia się pytanie członka komisji, posła Kukiz'15 Błażeja Pardy. Natomiast na nagraniu wideo, znajdującym się w archiwum na stronie Sejmu przed pytaniem Pardy pojawia się jeszcze dalszy fragment wypowiedzi Parafianowicza, przytoczony podczas konferencji przez Konwińskiego. Marta Golbik (PO) stwierdziła, że taka sytuacja nie może mieć miejsca. - Wszyscy mają prawo wiedzieć, co zeznał pan minister Parafianowicz i nie tylko po naszej interwencji, po tym że zostanie pokazane to, że Mariusz Kamiński nie chciał walczyć z korupcją, ale one powinny być dostępne nie tylko kiedy państwo przy tym są i na żywo relacjonują jakieś zeznania. One powinny być zawsze i Polacy powinny mieć pełną wiedzę - podkreśliła posłanka. Według Krzysztofa Brejzy (PO), to pierwszy przypadek w historii komisji śledczych, żeby protokół z posiedzenia komisji nie zawierał kilku zdań z wypowiedzi. - Nie przypominamy sobie, żeby w pracach jakiejkolwiek komisji śledczej krasnoludki albo jakieś osoby buszujące z gumką do mazania wymazywały kilka zdań bardzo niekorzystnych dla polityka PiS-u - powiedział poseł PO. - Oczekujemy w tej sprawie natychmiastowych wyjaśnień również od pana marszałka Sejmu Marka Kuchcińskiego, który powinien czuwać nad przestrzeganiem prawa w Sejmie. Ale niepokoją nas zbieżności z ostatnią sytuacją zeznań inwestora z Austrii, gdzie też mecenasi donoszą, że pani prokurator miała naciskać na tego inwestora, żeby fragment dot. koperty z 50 tys. jednak zweryfikował, żeby też to się w protokole nie znalazło - dodał Brejza. Według niego dla transparentności życia publicznego i jakości raportu końcowego komisji ds. VAT rzeczą fundamentalną jest wyjaśnienie i pociągnięcie do odpowiedzialności osób, które ""z korektorem czuwają nad protokołami z komisji śledczej"". Zobacz także - Horała: komisja śledcza powinna wyjaśnić, dlaczego rządy PO-PSL dopuściły do tak dużej luki VAT Andrzej Parafianowicz był w latach 2007-2013 Głównym Inspektorem Informacji Finansowej oraz Generalnym Inspektorem Kontroli Skarbowej w randze wiceministra finansów. W trakcie przesłuchania przed komisją śledczą ds. VAT 6 lutego zeznał, że ówczesny szef CBA Mariusz Kamiński odmówił usystematyzowania współpracy ws. osłony antykorupcyjnej aparatu skarbowego. Parafianowicz zeznał również, że nie można mówić, że rząd PO-PSL zaniedbywał walkę z przestępstwami podatkowymi, w tym z wyłudzeniami VAT. B. wiceminister finansów powiedział m.in., że co roku MF przygotowywało wytyczne dla służb skarbowych, gdzie wskazywano wrażliwe obszary, m.in. VAT, ze wskazaniem na asortyment wydający się w danym okresie szczególnie wrażliwy na wyłudzenia.",PO: z przesłuchania Parafianowicza wycięto zdania obciążające Mariusza Kamińskiego,
https://wiadomosci.onet.pl/kraj/klub-po-ko-zlozyl-wniosek-o-wotum-nieufnosci-wobec-ministra-rolnictwa-jk/9lqv05t,Klub PO-KO złożył wniosek o wotum nieufności wobec ministra rolnictwa J.K. Ardanowskiego,"Klub PO-KO złożył w Sejmie wniosek o odwołanie ministra rolnictwa Jana Krzysztofa Ardanowskiego zarzucając mu, że nie rozwiązał żadnego z ważnych problemów wsi. Znakiem rozpoznawczym ministra są ""niekompetencja, nieudolność i brak nadzoru nad podległymi mu instytucjami państwowymi""- oceniono.","O złożeniu w Sejmie wniosku o wotum nieufności wobec ministra rolnictwa posłowie PO-KO poinformowali w czwartek na konferencji prasowej. Posłanka Dorota Niedziela stwierdziła, że ""w ciągu ośmiu miesięcy urzędowania znakiem rozpoznawczym ministra Jana Krzysztofa Ardanowskiego stały się niekompetencja, nieudolność, konfliktowość oraz brak nadzoru nad podległymi mu instytucjami państwowymi"". Jak podkreśliła, Ardanowski ""nie rozwiązał żadnego z ważnych problemów wsi - jego działania spowodowały chaos i zamieszanie"" oraz ""przyczyniły się do wydłużenia listy błędów i porażek PiS w tym obszarze, za które dzisiaj zapłacą polscy rolnicy, przedsiębiorcy oraz konsumenci"". Zdaniem Niedzieli, szef resortu rolnictwa ""szczególną bezradnością i niekompetencją wykazał się w kryzysie ws. polskiej wołowiny w związku z nielegalnym ubojem bydła"". ""Stał się twarzą kryzysu polskiej marki, jaką była do niedawna polska, zdrowa żywność"" - dodała posłanka. Jej zdaniem ""emocjonalne reakcje ministra Ardanowskiego spowodowały jeszcze większy kryzys zarówno na rynku krajowym, jak i na rynku Unii Europejskiej"". PO-KO uważa też, że Ardanowski jest współodpowiedzialny za rozwijającą się epidemię ASF oraz za niespełnione zapowiedzi odbudowy polskiej marki aukcji w Janowie Podlaskim. ""Stał się jej grabarzem i stał się grabarzem polskich stadnin koni arabskich"" - oceniła Niedziela. Poseł Kazimierz Plocke oświadczył, że nie ma zgody jego ugrupowania ""na dalsze psucie i osłabianie sektora rolnego - nie tylko na poziomie krajowym, ale także na poziomie europejskim"". ""Minister Jan Krzysztof Ardanowski jest osobiście odpowiedzialny za to, że nie zabezpieczył podstawowych potrzeb jeśli chodzi o wydatki na rolnictwo w budżecie państwa na rok 2019"" - powiedział Plocke. ",Jan Krzysztof Ardanowski,
https://wiadomosci.onet.pl/kraj/po-chce-ponownej-lustracji-antoniego-macierewicza/7tsh34k,PO chce ponownej lustracji Antoniego Macierewicza,"PO złożyła do IPN wniosek o ponowną lustrację byłego ministra obrony Antoniego Macierewicza (PiS). Według Platformy w jednej z książek Tomasza Piątka opublikowano dokumenty dotyczące przeszłości Macierewicza, które nie były znane podczas jego wcześniejszego procesu lustracyjnego.","Jak przekazała posłanka PO-KO Joanna Kluzik-Rostkowska podczas posiedzenia zespołu śledczego Platformy Obywatelskiej ds. zagrożeń bezpieczeństwa państwa, chodzi m.in. o notatkę SB z 1984 roku sporządzoną przez gen. Zdzisława Sarewicza. Gen. pisze w niej, że po ucieczce Antoniego Macierewicza z ośrodka internowania w listopadzie 1982 roku, Stołeczny Urząd Spraw Wewnętrznych (SUSW) nie ścigał go listem gończym oraz nie wszczął wobec niego postępowania karnego, mimo że - jak stwierdzono - ""podjął (on) nielegalną działalność"". ""Według oceny Wydziału Śledczego SUSW, w świetle obecnie obowiązujących przepisów prawa karnego i ogłoszonej ustawy amnestycyjnej, nie ma podstaw do jakiegokolwiek ścigania i represjonowania A. Macierewicza"" - głosi treść notatki, którą opublikował Tomasz Piątek w książce ""Macierewicz. Jak to się stało"". - Wystąpiliśmy do IPN-u o ponowną lustrację Antoniego Macierewicza. Uznaliśmy, że jest to zasadne w świetle dokumentów, które pojawiły się już po lustracji, która była przeprowadzona w 2009 roku - oświadczyła Joanna Kluzik-Rostkowska. Według niej, ponownie należałoby się też przyjrzeć decyzjom podejmowanym przez Macierewicza, jako szefa MON, które - według polityków PO - szkodziły polskiej armii. Kluzik-Rostkowska zapowiedziała też, że zespół PO wystąpi do premiera Mateusza Morawieckiego ""o to, aby powtórnie przeprowadzić postępowanie sprawdzające Macierewicza"", a także ""zapyta, które służby sprawdzały go w 2015 roku (przed objęciem stanowiska szefa MON - red.)"".",Antoni Macierewicz,
https://wiadomosci.onet.pl/kraj/krzysztof-brejza-o-jaroslawie-kaczynskim-i-srebrnej/gvh9bt1,"Krzysztof Brejza w Onet Rano: ludzie powinni wiedzieć, jak wygląda ośmiornica PiS","- PiS szedł do władzy z propaństwowymi hasłami, tymczasem państwo jest rozmontowywane w sposób ustrojowy i personalny - powiedział w programie Onet Rano poseł PO Krzysztof Brejza. Dodał, że ""Srebrna jest odkryciem prawdziwej twarzy Kaczyńskiego"" - Dopiero teraz elektorat PiS zobaczył przebiegłego biznesmena - dodał polityk w rozmowie z Tomaszem Sekielskim.","- Zostaje roztrzaskana maska człowieka skromnego i nieporadnego, który nie potrafi zrobić zakupów i nie ma konta w banku - mówił poseł PO, tłumacząc, że prezes PiS ""przez lata tkał opowieść o skromnym człowieku"", dlatego ""duża część elektoratu PiS była oszukiwana"" i dopiero teraz zobaczyła ""zimnego, bezwzględnego biznesmena i dewelopera"". Brejza zaznaczył, że wierzy, że jest grupa wyborców, która czuje się oszukana. - Przyzwyczajamy się, że aferalność i skandale są normalne - tłumaczył w Onet Rano. Gość Tomasza Sekielskiego mówił też o ""układzie zamkniętym"", jaki tworzy władza i prokuratura. - Mamy być naiwni, żeby wierzyć, że Kaczyński nie przekazuje informacji Ziobrze - mówił, nawiązując do spotkania prezesa PiS z ministrem sprawiedliwości i prokuratorem generalnym Zbigniewem Ziobrą po ujawnieniu afery taśmowej przez ""Gazetę Wyborczą"". - To pokazuje dlaczego prokuratura powinna być organem niezależnym od polityków - skiwitował. Czytaj również: Jarosław Kaczyński skierował zawiadomienia o popełnieniu przestępstwa przez ""GW"" i PO Brejza wyliczał, że nie tylko na czele prokuratury, ale też ABW i CBA stoją politycy związani z PiS. - Czy ci ludzie podniosą rękę na swojego patrona, który decyduje o ich byciu w polityce? - pytał. Krzysztof Brejza wczoraj złożył zawiadomienie do prokuratury o możliwości popełnienia przestępstwa przez Antoniego Macierewicza. Zrobił to po otrzymaniu odpowiedzi od MON, w której ministerstwo przyznało, że ujawnione przez Macierewicza informacje o zdolności bojowej polskiej armii miały charakter poufny. Chodzi o wypowiedź Macierewicza jako szefa resortu obrony z maju 2016 r., która dotyczyła stanu armii pod rządami PO. - Sprawa jest skandaliczna, ale prosta. Albo miał ściągnięty gryf i mógł serwować te dane, albo nie było ściągniętego gryfu - tłumaczył Brejza w Onet Rano. Dodał, że od takich tajnych informacji zależy funkcjonowanie Polski, Polaków i państw NATO i ""nic podobnego nie zdarzyło się nigdy w żadnym państwie NATO"". - Kim jest Antoni Macierewicz? - pytał retorycznie. Poseł PO przyznał, że złożył już tysiące interwencji w różnych sprawach - Składam po kilkanaście pism dziennie. Głównie interwencje, bo interpelacje są blokowane - wyjaśnił. Próbuje też sprawdzać m.in. działania komisji smoleńskiej. - Prowadzi ona eksperymenty za pieniądze podatników - argumentował. Tłumaczył, że niejasna jest też rola Wacława Berczyńskiego. Brejza powiedział, że korespondencja, którą wysłał na adres komisji dwukrotnie do niego wróciła. - Wgląda na to, że nikt tam nikt nie urzęduje - dziwił się i przypomniał, że za kilka miesięcy ma być ogłoszony raport z prac komisji. Jako najbardziej przykrą interwencję określił sprawę wypadku w Chodzieży, w którym działacz PiS zabił na pasach człowieka. Prokuratura w Chodzieży początkowo umorzyła sprawę, ale po tym jak w sprawę zaangażował się Brejza, prokuratura ponownie rozpatrzyła sprawę. - Działacz PiS dostał zarzuty spowodowania wypadku ze skutkiem śmiertelnym - powiedział poseł PO w Onet Rano. - Przykre, że ta władza nie jest władzą transparentną. Ale prawda nas wyzwoli, robię to dla ich (polityków PiS - red.) dobra - tłumaczył Brejza w rozmowie z Sekielskim, dodając, że nie boi się o swoje bezpieczeństwo. - Ludzie powinni wiedzieć jak wygląda ośmiornica PiS, która oplotła wszystkie instytucje państwa - podsumował poseł PO.",Krzysztof Brejza,
https://wiadomosci.onet.pl/kraj/jaroslaw-kaczynski-skierowal-zawiadomienia-o-popelnieniu-przestepstwa-przez-gw-i-po/kbmhzpx,"Jarosław Kaczyński skierował zawiadomienia o popełnieniu przestępstwa przez ""GW"" i PO","Prezes PiS Jarosław Kaczyński skierował do prokuratury zawiadomienia o podejrzeniu popełnienia przestępstwa zniesławienia przez dziennikarzy ""Gazety Wyborczej"" oraz posłów Platformy Obywatelskiej - wynika z informacji Polskiej Agencji Prasowej. Sprawa ma związek z publikacjami dotyczącymi planów budowy wieżowca w Warszawie.","Pod koniec stycznia ""Gazeta Wyborcza"" opublikowała stenogram nagrania rozmowy m.in. prezesa PiS Jarosława Kaczyńskiego z austriackim biznesmenem Geraldem Birgfellnerem, która dotyczy planów budowy w Warszawie wieżowca przez powiązaną ze środowiskiem PiS spółkę Srebrna. Budowa miała być sfinansowana z kredytu udzielonego przez bank Pekao SA w wysokości do 300 mln euro, czyli ok. 1,3 mld zł - podała ""GW"". W biurowcu miały się znaleźć m.in. apartamenty, hotel i siedziba fundacji Instytutu im. Lecha Kaczyńskiego. Z nagrania wynika - jak napisała gazeta - że projekt budowy został wstrzymany ze względu na nieprzychylność władz Warszawy i kampanię działacza miejskiego Jana Śpiewaka. ""Jeśli nie wygramy wyborów, to nie zbudujemy wieżowca w Warszawie"" – mówił cytowany przez ""GW"" Kaczyński w rozmowie z 27 lipca 2018 r. Na początku lutego lider PiS w związku z cyklem artykułów poświęconych planom budowy w Warszawie wieżowca przez powiązaną ze środowiskiem PiS spółkę Srebrna skierował wezwanie przedsądowe do Agory SA, w którym domaga się przeprosin. W wezwaniach tych wskazano, że odpowiednie oświadczenia miały się pojawić na łamach ""GW"" oraz portali wyborcza.pl i gazeta.pl. Podobne wezwanie przedsądowe z żądaniem przeprosin przesłano do PO i dotyczyło m.in. rozpowszechniania ulotek w internecie związanych ze sprawą budowy wieżowca. W obu przypadkach świadczenia miały zostać spełnione do 7 lutego br. Tak się jednak nie stało. ""Działając jako pokrzywdzony, zawiadamiam o podejrzeniu popełnienia przestępstw zniesławienia (...). Wnoszę o objęcie ścigania z oskarżenia publicznego ze względu na występujący w sprawie interes publiczny"" - napisał Kaczyński w zawiadomieniach skierowanych do Prokuratury Okręgowej w Warszawie w zeszłym tygodniu, do których dotarła Polska Agencja Prasowa. W zawiadomieniach tych powołał się na art. 212 Kodeksu karnego, który mówi, że kto pomawia ""inną osobę, grupę osób, instytucję, osobę prawną lub jednostkę organizacyjną niemającą osobowości prawnej o takie postępowanie lub właściwości, które mogą poniżyć ją w opinii publicznej lub narazić na utratę zaufania potrzebnego dla danego stanowiska, zawodu lub rodzaju działalności, podlega grzywnie albo karze ograniczenia wolności"". Jednocześnie jeszcze kilka dni temu Zbigniew Ziobro nie wykluczał, że art. 212 Kodeksu karnego powinien zostać złagodzony. Minister mówił, że na temat ewentualnych zmian rozmawiał z Jarosławem Kaczyńskim. - Są dyskusje wewnątrz rządu. Niektórzy sądzą, że Ministerstwo Sprawiedliwości idzie zbyt daleko, jeżeli chodzi o zaostrzenie odpowiedzialności karnej. My jesteśmy gotowi przygotować projekt, który miałby kompromisowy charakter, bo uważam, że za najcięższe przestępstwa, przeciwko życiu, zdrowiu, wolności absolutnie powinna być zaostrzona odpowiedzialność karna i dotyczy to też przestępstw wielkiej korupcji i afer wielkich rozmiarów. Natomiast są sprawy, które wymagają łagodniejszego potraktowania, być może wręcz dekryminalizacji, depenalizacji jak - być może - ten przypadek na kanwie doświadczenia pana redaktora Biedronia - mówił Ziobro. Odnosił się on do sprawy dziennikarza tygodnika ""Sieci"" Wojciech Biedronia, który został skazany na podstawie art. 212 na grzywnę w wysokości 3 tys. zł za opisanie sprawy sędziego Wojciecha Łączewskiego. - Jestem gotów spotkać się z przedstawicielami dziennikarzy i podjąć dyskusję - zapowiedział Ziobro. - Jeśli prace nad Kodeksem karnym będą prowadzone w rządzie, ufam, że tak będzie, ufam, że ta rozmowa z prezesem Kaczyńskim również i tutaj będzie miała swój pozytywny efekt, choć tutaj konkluzywna jeszcze nie była, to deklaruje państwu gotowość spotkania z przedstawicielami różnych redakcji, niezależnie od tego z jakiej redakcji państwo pochodzą, byśmy to przedyskutowali - mówił jeszcze kilka dni temu Zbigniew Ziobro. Pierwsze z zawiadomień do prokuratury dotyczy dziennikarzy ""Gazety Wyborczej"", a także portali wyborcza.pl i gazeta.pl. Wskazano w nim, że przestępstwo zniesławienia miało polegać ""na opublikowaniu przez dziennikarzy szeregu materiałów prasowych na łamach »Gazety Wyborczej« i portalu wyborcza.pl w dniach 29-30.1.2019 r. (...), w których to rozpowszechniono twierdzenia, tj. wypowiedzi innych osób, że Jarosław Kaczyński popełnił, względnie mógł popełnić przestępstwa: płatnej protekcji, przekroczenia uprawnień posła w celu osiągnięcia korzyści majątkowej, oszustwa"". W zawiadomieniu wskazano też na podejrzenie popełnienia przestępstw zniesławienia polegającego na opublikowaniu 29 stycznia br. na twitterowym profilu portalu gazeta.pl oraz na tym portalu tekstu pt: ""Zawiadomienie do prokuratury na Kaczyńskiego. Miał wprowadzić austriackiego dewelopera w błąd"", w którym dziennikarze - jak czytamy w zawiadomieniu - podali nieprawdziwą wiadomość, że Jarosław Kaczyński jest podejrzany o popełnienie przestępstwa. W zawiadomieniu wskazano też na możliwość popełnienia przestępstwa poprzez opublikowanie na portalu wyborcza.pl ""zapisów fonicznych rozmów Jarosława Kaczyńskiego, bez jego wiedzy i zgody"". Powołano się tu na przepisy prawa prasowego mówiące, że publikowanie lub rozpowszechnianie informacji utrwalonych za pomocą zapisów fonicznych i wizualnych wymaga zgody osób udzielających informacji. Drugie zawiadomienie skierowane do prokuratury dotyczy PO. Wskazano w nim, że przestępstwo zniesławienia miało polegać ""na opublikowaniu przez nieustalone osoby w materiałach propagandowych Platformy Obywatelskiej (ulotkach internetowych) twierdzeń, że Jarosław Kaczyński mógł popełnić przestępstwo płatnej protekcji, oraz ukrywa majątek"". ""Przestępstwa zniesławienia polegającego na opublikowaniu przez posłów Platformy Obywatelskiej na konferencji prasowej z dnia 29.1.2019 r. informacji, że Jarosław Kaczyński popełnił, względnie mógł popełnić przestępstwa: płatnej protekcji, przekroczenia uprawnień posła w celu osiągnięcia korzyści majątkowej, oszustwa, firmanctwa"" - napisano. W zawiadomieniu wskazano też na przestępstwo zniesławienia polegające ""na przekazaniu przez nieustalone osoby (prawdopodobnie działaczy PO) w dniach 29-30.1.2019 r. do publikacji przez portal wyborcza.pl materiałów zawierających twierdzenia, że Jarosław Kaczyński popełnił, względnie mógł popełnić przestępstwa: płatnej protekcji, przekroczenia uprawnień posła w celu osiągnięcia korzyści majątkowej, wyłudzenia sądowego w kwocie 4 mln zł na szkodę spółki Srebrna"". ""Zamiast odpowiedzieć na nasze pytania, Kaczyński straszy nas art. 212 kodeksu karnego, procesem i więzieniem. Nie wycofujemy się z żadnych twierdzeń zawartych w naszych publikacjach. Jarosław Kaczyński doniósł na dziennikarzy „Wyborczej” do prokuratora. Lider partii rządzącej wnosi do podległej Zbigniewowi Ziobrze prokuratury okręgowej o ściganie nas w jego prywatnej sprawie z oskarżenia publicznego. Zamiast odpowiedzieć na nasze pytania, Kaczyński straszy nas art. 212 kodeksu karnego, procesem i więzieniem. To próba odebrania gwarantowanej konstytucją wolności słowa. Próba stłumienia krytyki prasowej, a także pozbawienia społeczeństwa prawa do rzetelnej informacji. Informujemy posła Kaczyńskiego, że jego pogróżki nie robią na nas wrażenia i nie odniosą żadnego skutku. Nie wycofujemy się z żadnych twierdzeń zawartych w naszych publikacjach. Nasze artykuły są rzetelne, oparte na faktach i dokumentach. „Wyborcza” nie ulegnie szantażom, szykuje kolejne publikacje i nie przestanie patrzeć władzy na ręce"" - odpowiada ""Gazeta Wyborcza"". Ujawniona przez ""Gazetę Wyborczą"" rozmowa odbyła się 27 lipca 2018 r. w siedzibie PiS przy ul. Nowogrodzkiej w Warszawie. Wzięli w niej udział Jarosław Kaczyński, jego brat cioteczny Grzegorz Tomaszewski, austriacki biznesmen Gerald Birgfellner, powiązany rodzinnie z Tomaszewskim i jego wspólniczka, pełniąca jednocześnie rolę tłumaczki. W nagranej rozmowie Birgfellner m.in. przekonuje Jarosława Kaczyńskiego, że ""nie jest oszustem"" i przedstawia dokumenty potwierdzające wykonane przez niego prace. Prezes PiS potwierdza, że plan inwestycji został wstrzymany. ""Wszystko wiem, przecież ja nie chcę nikogo oszukiwać. Ja wiem, że to wszystko było robione dla nas. Ja bym chciał zapłacić, tylko muszą być do tego podstawy w papierach. Gdyby do tych wszystkich opracowań, które tu są, były dołączone rachunki. Ile to kosztowało, znaczy, jaka firma za to bierze"" - mówił Kaczyński cytowany przez ""Wyborczą"". Prezes PiS proponuje też Austriakowi, aby wystąpił o zapłatę do sądu. ""Według mnie to najprostsza droga, żeby tę sprawę załatwić. Ja wtedy będę mógł być może jakoś w tej sytuacji przekonać zarząd do tego, żeby poszli na ugodę (...). Jeżeli chodzi o mnie, to spokojnie mogę zeznać przed sądem, że tak, to było robione dla spółki Srebrna"" - mówi prezes PiS. Kaczyński odnosi się też w rozmowie do działań władz stolicy, które nie chcą wydać odpowiednich dokumentów umożliwiających budowę wieżowca. ""Tamci nielegalnie nam to uniemożliwiają. I w związku z tym nie mamy innego wyjścia, jak to załatwić, ponieważ jesteśmy uczciwi i chcemy załatwić sprawy finansowe"" - podkreśla prezes PiS, nakłaniając Austriaka do złożenia pozwu przeciw Srebrnej. Kaczyński informuje też, że sam rozważa wystąpienie z pozwem przeciw stołecznemu ratuszowi i politykom PO, którzy ""odgrażali się, że nigdy nie pozwolą"" na budowę.",Jarosław Kaczyński,
https://wiadomosci.onet.pl/kraj/sondaz-ibris-dla-rz-pis-36-proc-a-poko-28-proc-w-wyborach-do-pe/ztqnm7q,Sondaż. Kto wygrywa w wyborach do Parlamentu Europejskiego?,"Prawo i Sprawiedliwość ma poparcie do Parlamentu Europejskiego na poziomie 36 proc., Platforma Obywatelska - Koalicja Obywatelska 28 proc. - wynika z sondażu IBRIS dla ""Rzeczpospolitej"". Trzecie miejsce zajęłaby Wiosna Roberta Biedronia.","Zjednoczona Prawica wciąż utrzymuje sporą przewagę nad opozycją - wynika z sondażu IBRiS dla Rzeczpospolitej. Gdyby wybory do Parlamentu Europejskiego odbyły się dziś, partia rządząca i jej sojusznicy mogliby liczyć na 36 proc. poparcie. Koalicja Obywatelska (PO i Nowoczesna) ma 28 proc., a Wiosna Roberta Biedronia 12 proc. SLD może liczyć na 6 proc., a PSL i Kukiz'15 dostałyby po 5 proc. Zobacz także: Andrzej Duda liderem zaufania społecznego. Sondaż IBRiS dla Onetu Udział w wyborach zdecydowanie deklaruje 38 proc. badanych, raczej tak - 11 proc. Zdecydowanie w wyborach udziału nie weźmie 19 proc., raczej nie - 30 proc. Badanie CATI przeprowadzono 7-8 lutego 2019 r. na 1100-osobowej grupie respondentów. Cały materiał w dzisiejszej ""Rzeczpospolitej"". Zobacz więcej sondaży w raporcie specjalnym Onetu",Udział w wyborach do PE zdecydowanie deklaruje 38 proc. badanych,
https://wiadomosci.onet.pl/kraj/czy-biedron-zlamie-po-pis-dokad-zajdzie-komu-zabierze-jak-beda-go-atakowac/d1fnqew,"Czy Biedroń złamie PO-PiS. Dokąd zajdzie, komu zabierze, jak będą go atakować?","Kilka tygodni temu ""Przegląd"" pisał o Robercie Biedroniu jako o polityku, który może zamieszać. I zamieszał. Konwencja, na której ogłosił powstanie swojej partii, okazała się wydarzeniem. A potem, jak w dobrym filmie, napięcie rosło. Były kolejne konwencje, w Łodzi, w Poznaniu, również z tłumami ludzi.","Zacznijmy od konwencji. Byłem, widziałem. Po pierwsze, tłumy. Jeżeli na warszawski Torwar przyjeżdża 7-8 tys. osób z całej Polski, za własne pieniądze, to o czymś świadczy, bo coś takiego w Polsce się nie zdarza. Wielkie firmy, czyli PiS i PO, zwożą działaczy autobusami z Suwałk do Sandomierza lub odwrotnie; łatwo ich rozpoznać – zmęczone, średnio zainteresowane wydarzeniem twarze to codzienność politycznych imprez. Tu było inaczej. Były emocje, oczekiwanie, łapanie w mig wypowiadanych słów. Ci ludzie przejechali niejednokrotnie pół Polski, żeby posłuchać, pobyć razem. Są więc emocje, które pchają ludzi do działania. A bez nich niczego się nie zbuduje. To jest pierwszy warunek sukcesu polityka – ludzie go chcą. I tak ma Biedroń. Można sobie opowiadać, że jego konwencje są wyreżyserowane, że wystąpienia zostały ułożone przez jakichś tajemniczych strategów, że konfetti itd. I tak będą to zawsze opowieści przez łzy… Bo nawet najlepiej wyreżyserowana konwencja skończy się klapą, jeżeli prowadzący ją polityk okaże się drewniany, a widzowie umkną gdzieś myślami.  Zobacz także: Milion złotych za miejsce na liście Wiosny? Partia Razem odrzuca propozycję Biedroń i jego konwencje są inne. Ma talent do takich spotkań, potrafi zaciekawić, potrafi rozmawiać, wywoływać emocje. Jest innym politykiem niż ci, do których się przyzwyczailiśmy. Nie grozi, nie grzmi, nie straszy. Nie sieje nienawiści. Prezentuje się jako osoba przyjazna, uśmiechnięta, łagodna. Nawet gdy zapowiada twarde rozwiązania. Ta inność Biedronia jest jego wielkim atutem. Na tle Kaczyńskiego czy Schetyny jest człowiekiem z innego świata – z lepszego. To dodaje mu autentyczności. Zwłaszcza gdy mówi, że nie interesuje go wojna Platformy z PiS, że te 13 lat okładania się pomieszało Polakom w głowach, że za dużo to rodzi nienawiści, a przecież życie nie polega na bijatyce. Biedroń zatem, jego talent i charyzma są decydujące. A to, co mówi? Oczywiście to też. Rozbawiły mnie teorie, że Biedroń nie jest lewicowy, bo w jego wystąpieniu nie padło słowo lewica. Nie musiało. Zapowiedź emerytury obywatelskiej, podwyższenia płacy minimalnej i zarobków nauczycieli, świeckiego państwa, które radykalnie zrywa z Kościołem, wyprowadzenia religii ze szkół, praw kobiet, w tym prawa do przerywania ciąży, związków partnerskich… Przepraszam, jakie to są postulaty, jeśli nie lewicowe? Robert Biedroń w sposób oczywisty wypłynął na lewicowe morze, tu będzie zbierał zwolenników – i jest w tym autentyczny. To zresztą całe jego polityczne życie. Kampania Przeciw Homofobii, młodzieżówka SLD, SLD, Ruch Palikota… Widać, że i z SLD, i z Ruchu Palikota wyciągnął to, co najciekawsze, najświeższe, a odrzucił to, co słabe. Ale równie ważne jak fakt, że wypłynął, jest to, w jakim stylu – pod pełnymi żaglami, strzelając na wiwat. Albo inaczej: wypłynął jak lodołamacz, krusząc zimowy lód. Wiosna! Czytaj także: Za wynajem hali, w której odbyła się konwencja Wiosny, nie zapłaciła partia Polska polityka to przecież klincz PO-PiS, te dwie partie tkwią w uścisku, ni to walcząc, ni to się podtrzymując. Polska polityka to także zbiór wypłowiałych haseł, często zupełnie oderwanych od rzeczywistości. Zbiór „prawd”, których nie wolno tykać, typu „żołnierze wyklęci”, zła PRL, WSI, „kompromis aborcyjny”, niskie koszty pracy. I nagle Biedroń stanął obok i ogłosił, że są rzeczy ważniejsze. Powiedział o nich. Głośno, z dumą, nie półgębkiem. Narzucił polskim partiom agendę. To one teraz będą próbowały albo ośmieszać, albo przebijać jego oferty programowe.  Biedroń wybrał kurs na zderzenie z obecnym układem. Powiedział to wyraźnie: „Przez ostatnie kilkanaście lat mieliśmy trudny wybór. Z jednej strony, mieliśmy politykę wykresów i wskaźników ekonomicznych. Miliony ludzi pozostawały z tyłu. A władza mówiła nam: zmień pracę, weź kredyt, wyjedź za granicę. Z drugiej strony, dostaliśmy pokrakę demokracji, z łamaniem konstytucji, z odbieraniem praw kobietom, z upartyjnioną administracją państwową, z Rydzykiem na tronie zamiast świeckiego państwa. Ani jedna, ani druga strona nie rozwiązała naszych problemów. A konflikt, konflikt, który tworzą, jest dla nich najważniejszym paliwem. Oni nas wszyscy zawiedli”. Biedroń postawił się więc nie jako przeciwnik PiS czy PO. Postawił się jako ten, kto chce zepchnąć na bok obie te siły. A czy ma do tego siłę? Gdy ogłoszono pierwszy sondaż po powołaniu partii Biedronia, dający mu 14 proc. poparcia, wybuchła wielka dyskusja, na ile odzwierciedla on rzeczywistość. Oczywiście sugerowanie się jednym badaniem byłoby niepoważne, uznajmy to więc za dobry dla Biedronia prognostyk i tyle. Ale ten sondaż, w porównaniu do tego sprzed miesiąca, pokazuje też przepływy wyborców – komu Biedroń zabiera. Otóż najwięcej Platformie – ok. 9 proc. Trochę SLD – 1-2 proc. Mobilizuje nieco tych, którzy na wybory nie chodzą (1-2 proc.). Odrobinę odbiera partiom prawicowym, PiS i Kukizowi (ok. 1 proc.). Platforma więc traci najbardziej – pytanie tylko, jacy wyborcy ją porzucają. Czy przypadkiem nie wyborcy lewicy, którzy – nie mając dotychczas oferty – z rozpaczy oddawali na nią swój głos? W imię mniejszego zła? Może teraz dostrzegli, że mają swoją reprezentację? Przy czym miejmy świadomość, że te 14 proc. dla nowej, lewicowej partii nie jest czymś nadzwyczajnym. W wyborach 2011 r. Ruch Palikota zdobył ponad 10 proc. poparcia, a SLD – ponad 8 proc. Lewicowe listy zebrały zatem ok. 20 proc. głosów. Biedroń tamto poparcie dopiero odzyskuje. A były czasy, gdy koalicja SLD-UP miała 41 proc. Potencjał na porządną, centrolewicową formację polityczną w Polsce istnieje. Rzecz w tym, by ci potencjalni wyborcy lewicy na lewicowe ugrupowania chcieli głosować. Z tego punktu widzenia wejście do gry Roberta Biedronia jest przełomem. Przynajmniej dla znacznej grupy wyborców. Dla nich lewica wstaje z kolan. I nie tylko dlatego, że Wiosna ma wyrazistego lidera, a w sondażu kilkanaście procent. Wreszcie lewicowy punkt widzenia i lewicowe postulaty są głośno artykułowane, nikt się ich nie wstydzi, ba, są traktowane jako remedium na dzisiejszy kryzys polityczny. Spodziewajmy się więc wojny z Biedroniem. Ona zresztą już trwa. Najmocniej atakuje Platforma. To oczywiste, bo Biedroń odbiera jej marzenie o byciu hegemonem po tej stronie sceny politycznej, jedyną opozycją. Rozwiewa się przeświadczenie, że lewica będzie paprotką, jak Barbara Nowacka, która zadowoli się stanowiskiem zastępcy dyrektora aquaparku dla jej współpracownika. Albo absztyfikantem tęsknie czekającym w przedpokojach na zaproszenie do koalicji jak SLD. A lewicowi wyborcy będą mięsem wyborczym – mają oddać głos i siedzieć cicho. Dlatego PO strzela do Biedronia. Że jego program jest niepoliczony. Ale to słaby argument. Platforma również ostatnimi czasy prezentowała propozycje większych zarobków i mniejszych podatków. Zostało to wyśmiane. Sama więc uczestniczy w tej licytacji i mówiąc o finansach państwa, nie jest bardziej wiarygodna. Biedroń poddawany jest też szantażowi – zarzuca mu się, że rozbija jedność opozycji, osłabia ją, w związku z czym wzmacnia PiS. Pomińmy fakt, że najbardziej opozycję rozbija Platforma, czego doświadczyła Nowoczesna. To już nie ma znaczenia. Biedroń ogłosił, że chce rozwalić duopol PiS-PO. Nie ma w tej chwili sensu obsadzać go w roli pomocnika Grzegorza Schetyny. Ten deal nie jest mu do niczego potrzebny. Zaszkodzi, a nie pomoże. Spójrzmy – Platforma chce mieć na scenie PiS, żeby nim straszyć, chce religii w szkole, jest za obecną ustawą antyaborcyjną, jest za wielkim biznesem. I tak można wyliczać. Co mniej inteligentni platformersi krzyczą, że Biedroń odgrywa rolę pomocnika Jarosława Kaczyńskiego, konia trojańskiego itd. Proszę bardzo, tylko jak to pogodzić z zapowiedziami lidera Wiosny, że postawi czołówkę PiS, z Jarosławem Kaczyńskim, przed Trybunałem Stanu? Że uderzy w przywileje Kościoła? PiS także rozpoczęło walkę z Biedroniem. Bo zauważyło, że uderza on w partię Kaczyńskiego mocniej i celniej niż PO. Po pierwsze, zrównuje PiS z PO, przed czym tak bardzo broni się Jarosław Kaczyński. Po drugie, opisuje walkę tych partii jako zwykłą awanturę o kasę, o przywileje, o władzę. „Gdy politycy walczą tylko o swój kawałek tortu, zamiast dbać o dobro wspólne, państwo się degeneruje – mówi. – I chociaż to my wybieramy polityków, nie mamy dzisiaj nad nimi żadnej kontroli. Nie wiemy, jak to możliwe, że szeregowy poseł może mieć spółkę obracającą miliardami, za które buduje sobie wieżowce. Nie wiemy, ile zarabia asystentka prezesa NBP. Polska jest traktowana przez polityków jak bankomat”. Zobacz także - Tomasz Lis odpowiada Robertowi Biedroniowi: proszę, niech pan nie zaczyna od kłamstw To celne słowa. Uderzają w „szczególną kastę, będącą poza kontrolą”, czyli w polityków PiS i PO, w ich brudne interesy. I przypominają oczywistą prawdę – wojna polsko-polska, której jesteśmy świadkami, degeneruje życie publiczne. Bo politycy, walcząc ze sobą, na nic innego nie mają czasu. Poza tym zwróćmy uwagę, że Biedroń swoimi działaniami odbiera PiS monopol na partię ludu. Bo to on jeździ po Polsce, spotyka się z tysiącami Polaków, to on wsłuchuje się w głos obywateli. I woła: koniec podziału na Polskę A i B! Koniec z nadzwyczajną kastą polityków! Co więcej, jest w tym autentyczny, to nie trik.  Autentyczny jest również dlatego, że on sam, ludzie z jego partii, jego eksperci to inne pokolenie niż liderzy PiS i PO. Kaczyński, Schetyna należą do pokolenia Solidarności, obie te partie wywodzą się z solidarnościowego pnia, myślą tamtymi kategoriami. Natomiast Biedroń i jego ekipa dorastali w latach 90. ubiegłego wieku. Ich osobistym przeżyciem było nie obalanie komuny, ale trauma reform Balcerowicza. Tamte czasy kształtują ich wrażliwość. Mówił to zresztą w niedawnym wywiadzie dla PRZEGLĄDU. Mamy do czynienia ze zmianą pokoleniową, z pokoleniowym buntem. To, że zaczął się on na lewicy, też jest oczywiste – tu ma najłatwiej, tu zastałe struktury są najsłabsze. Ale ten bunt dotknie i prawicę, i liberałów. To nieuniknione. Tym samym Biedroń jest zapowiedzią kolejnych ruchów, już w innych rejonach sceny politycznej. Czy można więc ogłaszać, że oto narodziła się nam nowa partia lewicowa, która potężnie zamiesza? Tak jak swego czasu narodziły się PO i PiS? Na razie Biedroń i jego partia dobrze zaczęli. Ale od dobrego początku do dobrze zakończonego powyborczego wieczoru droga daleka. Bo dobry początek jest – Biedroń obudził uśpionych wyborców lewicy. Lewicowe hasła – w Europie rzecz normalna – znów wepchnął do głównego nurtu. Ma udane konwencje. Ale co dalej? Media, dziś związane albo z PiS, albo z PO, będą go atakować, wyolbrzymiać każde potknięcie. Do jesieni wiele czasu. Droga, którą Biedroń wybrał, do Sejmu, potem, jak mówi, do kancelarii premiera, jest długa i pełna niebezpieczeństw. Będą go spotykać różne przygody, różne niebezpieczeństwa, różni będą się na niego zasadzać. Ta historia dopiero się zaczyna.",Robert Biedroń,
https://wiadomosci.onet.pl/tylko-w-onecie/bogdan-klich-w-fakt-opinie-o-konferencji-bliskowschodniej/1r93rhg,Bogdan Klich: polski stolik powinien stać na trzech nogach,"- Uważam, że polska dyplomacja niepotrzebnie rezygnuje z drugiej nogi naszego bezpieczeństwa, czyli nogi unijnej. Wolałbym żeby stolik polski stał na trzech nogach: amerykańskiej, natowskiej i europejskiej - powiedział w programie ""Fakt Opinie"" Bogdan Klich, senator PO i były minister obrony narodowej. Rozmowa dotyczyła m.in. konferencji bliskowschodniej i większej liczby amerykańskich żołnierzy w Polsce.","Wczoraj ambasador USA w Polsce Georgette Mosbacher zapowiedziała, że administracja Donalda Trumpa planuje wzmocnić swoje zaangażowanie w Europie Środkowej, w związku z czym USA planują znacząco zwiększyć liczbę swoich żołnierzy w Polsce. - Każdy amerykański but na polskiej ziemi jest gwarancją bezpieczeństwa i zwiększenie kontyngentów spełnia taką rolę - ocenił Bogdan Klich, ale przypomniał, że ""rozmowy na ten temat jeszcze nie są zakończone, a zatem czekamy na rezultat, który nie jest jasny"". Klich został zapytany czy zazdrości Mariuszowi Błaszczakowi. - Nie. To jest proces, który rozpocząłem. Uważam, że polskie państwo w zakresie bezpieczeństwa musi zachowywać ciągłość, to są długoletnie procesy - zapewnił.  Rozmowa dotyczyła również trwającej konferencji bliskowschodniej. - Właścicielami projektu są Amerykanie i to Amerykanie na ziemi polskiej taki projekt przeprowadzają. Wolałbym, żeby Polska miała większy udział w konferencji i wpływ na to, kto bierze w niej udział - powiedział Klich. - Ubolewam, że nie ma lepszej reprezentacji Turcji - dodał. Senator PO ocenił też, że na konferencji powinna pojawić się też ministerialna reprezentacja Francji, Niemiec i Unii Europejskiej.  - Jeśli to miała być konferencji poświęcona rozpoczęciu procesu pokojowego, to powinno się uwzględnić większość aktorów z Bliskiego Wschodu - stwierdził. - Już wiemy, że czego innego oczekują dyplomaci z kilku różnych państw, a niektórzy są nieobecni - dodał. Klich pochwalił deklaracje złożone wczoraj przez Mike'a Pence'a i Mike'a Pompeo odnośnie trwałości polsko-amerykańskiego sojuszu. Pozytywnie ocenił też umowę na system himars, oraz obecność ministra Jacka Czaputowicza wraz z Pompeo wśród żołnierzy NATO. Były szef MON stwierdził jednak, że Polska nie powinna opierać się tylko na USA. - Uważam, że polska dyplomacja niepotrzebnie rezygnuje z drugiej nogi naszego bezpieczeństwa, czyli nogi unijnej. Wolałbym żeby stolik polski stał na trzech nogach: amerykańskiej, natowskiej i europejskiej - stwierdził. Rozmowa dotyczyła też zbliżających się wyborów europejskich i parlamentarnych. - Polskę trzeba uratować z rąk tych, którzy przesuwają ją na wschód - powiedział Bogdan Klich. Chcesz być na bieżąco z najważniejszymi informacjami dnia? Polub Onet Wiadomości na Facebooku!",Bogdan Klich,
https://wiadomosci.onet.pl/kraj/senat-po-zbojkotowala-spotkanie-z-szefem-bialoruskiej-izby-wyzszej/e0q4xsb,Senat: PO zbojkotowała spotkanie z szefem białoruskiej izby wyższej,"Senatorowie PO nie wzięli dziś udziału w posiedzeniu z udziałem szefa Rady Republiki Zgromadzenia Narodowego Białorusi Michaiłem Miasnikowiczem. Zdaniem Bogdana Klicha, Polska nie powinna ""honorować"" w parlamencie przedstawiciela ""reżimu"" Aleksandra Łukaszenki.","Szef Rady Republiki Zgromadzenia Narodowego Białorusi Michaił Miasnikowicz, który przebywa z wizytą w Polsce, spotkał się prezydentem Andrzejem Dudą, marszałkiem Sejmu Markiem Kuchcińskim, marszałkiem Senatu Stanisławem Karczewskim, a także premierem Mateuszem Morawieckim. Dziś Miasnikowicz odwiedził Senat, gdzie spotkał się z marszałkiem Karczewskim, a także wraz z białoruską delegacją, został powitany na posiedzeniu Senatu. W obradach nie uczestniczyli wówczas senatorowie Platformy Obywatelskiej. ZOBACZ RÓWNIEŻ: Nowy ambasador Białorusi w Polsce Klich mówił podczas konferencji prasowej, że decyzję o bojkocie podjął klub senacki PO. - Naszą obecnością nie będziemy uwiarygadniać tego wysokiego funkcjonariusza reżimu Aleksandra Łukaszenki - oświadczył senator. Według niego, kalendarz spotkań Miasnikowicza w Polsce jest ""zbyt szeroki"". Zwracał uwagę, że praktyki stosowane przez Mińsk spotykają się z krytyką wielu zachodnich państw oraz organizacji międzynarodowych. Wymienił m.in. fałszowanie wyborów na Białorusi, prześladowanie opozycji demokratycznej w tym kraju czy nieprzestrzeganie praw człowieka i wolności obywatelskich. Zdaniem Klicha, podejmując Miasnikowicza przedstawiciele polskich władz ""wychodzą przed szereg"". - Polska powinna wraz z całą UE prowadzić wspólną politykę w stosunku do reżimu Łukaszenki, żeby zmusić ten reżim do zastosowania się przynajmniej do minimalnych standardów demokratycznych - oświadczył senator PO. Wyraził też nadzieję, że w Warszawie, Miasnikowicz spotka się z ""oczekiwaniem ze strony Polski"" na demokratyzację Białorusi. - Jest rzeczą niedopuszczalną, żeby w parlamencie polskim honorować przedstawiciela niedemokratycznego reżimu - oświadczył Klich. Jutro delegacja białoruska udaje się do Białegostoku, gdzie razem z marszałkiem Senatu odwiedzi Uniwersytet Medyczny; w ramach tej wizyty zaplanowano spotkanie z rektorem tej uczelni prof. dr hab. Adamem Krętowskim. Tego samego dnia zaplanowano też spotkanie z wojewodą podlaskim Bohdanem Paszkowskim i marszałkiem województwa podlaskiego Arturem Kosickim. Chcesz być na bieżąco z najważniejszymi informacjami dnia? Polub Onet Wiadomości na Facebooku!",Stanisław Karczewski i Michaił Miasnikowicz,
https://wiadomosci.onet.pl/kraj/tasmy-kaczynskiego-poslowie-po-chca-wyjasnien-od-szefa-cba/bwqjh1c,Posłowie PO chcą wyjaśnień od szefa CBA. Chodzi o tzw. taśmy Kaczyńskiego,"Oczekujemy wyjaśnień od szefa CBA. Nie ma naszej zgody, by Jarosław Kaczyński był ponad prawem - powiedzieli na konferencji w Sejmie posłowie PO: Krzysztof Brejza, Cezary Tomczyk i Marcin Kierwiński.","Wcześniej CBA ogłosiła, że nie będzie kontroli oświadczeń majątkowych prezesa PiS. Po ujawnieniu tzw. taśm Kaczyńskiego wnioskowały o to PO i Razem. - Jeżeli pan Kujda oddaje się do dyspozycji prezesa PiS, to my oczekujemy tego, żeby do dyspozycji prezesa oddała się także małżonka pana Kujdy. Czas odsłonić ten układ układów. Czas, by opinia publiczna poznała informację na temat spółki Srebrna - mówił Krzysztof Brejza. CZYTAJ WIĘCEJ: Kulisy projektu budowy wieżowców PiS w centrum Warszawy. Nagrana rozmowa Jarosława Kaczyńskiego - Gdyby szeregowy radny czy poseł w oświadczeniu majątkowym stwierdził, że nie prowadzi biznesu, działalności gospodarczej, to jestem pewien, że CBA w tej sprawie bardzo szybko by zadziałało. Dlaczego Jarosław Kaczyński ma być szczególnie traktowany? Bez trybu, można powiedzieć - dodał poseł. CZYTAJ WIĘCEJ: Marcin Kierwiński zaprzecza słowom Jarosława Kaczyńskiego z wywiadu dla ""Sieci"" Cezary Tomczyk stwierdził, że ""wystarczy prześledzić działania ABW i CBA z ostatnich dni"". - CBA, ABW i inne służby nie skierowały swoich zaproszeń do Jarosława Kaczyńskiego na przesłuchanie. Skierowano wezwania przedsądowe do wolnych mediów i opozycji. Ta sprawa musi zostać wyjaśniona do końca. Będziemy tę sprawę wyjaśniać do końca. Tym bardziej, że codziennie dowiadujemy się nowych faktów - zaznaczył. - Tak w demokratycznym państwie nie mogą działać służby. Na pewno będziemy wnosili o przedstawienie dokumentu przedkontrolnego, na jakiej podstawie taką decyzję podjęto - dodał Marcin Kierwiński.","Cezary Tomczyk, Krzysztof Brejza, Marcin Kierwiński",
https://wiadomosci.onet.pl/tylko-w-onecie/prezydent-warszawy-w-onecie-o-nowej-partii-biedronia-i-srebrnej/kfjryk9,Rafał Trzaskowski w Onet Rano: Biedroń powinien nastawić się na nowych wyborców,"- Nie chcę deprecjonować pracy Roberta Biedronia. Kiedy jednak jest ten moment i okazuje się, że opozycja zjednoczona zbliża się do PiS, to tworzenie nowego grupowania nie służy nam w walce z PiS - mówił w Onet Rano prezydent Warszawy, komentując bieżące wydarzenia na polskiej scenie politycznej.","- To niesłychanie trudne, by utrzymać ludzi - podkreślał Rafał Trzaskowski, komentując szanse nowych partii na zdobycie silnej pozycji. - Był moment Nowoczesnej, był moment Janusza Palikota. Okazało się, że w Nowoczesnej i u Palikota byli ciekawi ludzie, ale minął moment świeżości tych partii. U Biedronia widać natomiast tylko Biedronia. Życzę mu, żeby skupił się na pozyskiwaniu nowego elektoratu - zaznaczył w trakcie wywiadu. Rafał Trzaskowski mówił dalej, że jeśli miałby dać radę Robertowi Biedroniowi, doradziłby mu, by nie atakował PO tak samo jak PiS. - Bo to nie ma sensu. Teraz fajnie, bo można pokazać kilkanaście procent, ale później już tak fajnie nie będzie. Nie można odciąć się od tego, kto rządzi w Polsce, sam Biedroń był w polityce od lat. Jak słyszę, że rząd PO nie zrobił nic dla kobiet, to wiem, że to jest nieprawda - ocenił. Zdaniem Trzaskowskiego Biedroń powinien ""nastawić się na nowych wyborców"" i uważać na to, co im obiecuje. - Wpada w pewną pułapkę trudnych do spełnienia obietnic. (...) Może pojawić się kolejne rozczarowanie, co niedobrze wpływa na mobilizację wyborców - mówił Trzaskowski. - PO proponuje nową jakość, szukamy nowych osób w Platformie Obywatelskiej. Pokazujemy nowe osoby - podkreślał Trzaskowski. - Lider jest ten sam, ale zmienia się otoczenie lidera partii - stwierdził gość Onet Rano. Zobacz także - Rafał Trzaskowski: nigdy nie miałem nic wspólnego z żadnym biznesem Trzaskowski ocenił jednocześnie: - Nie może tak być, ze jak nam się partia nie podoba, to tworzymy nową. To nie do końca dojrzałe. Nie można mówić tak, że się nudzimy i kolejna partia - spójrzmy na Nowoczesną. Opozycja jest w stanie wyciągać wnioski ze swoich błędów. Nowe twarze, nowe priorytety, odnowa partii. Prezydent Warszawy odniósł się również do treści tzw. taśm Kaczyńskiego. - PiS to jedyna partia, która się tak uwłaszczyła na czasach PRL na komunistycznym majątku - stwierdził w trakcie wywiadu, odnosząc się do działki Srebrnej. - Ten, kto ma pieniądze może funkcjonować trochę inaczej. (...) Trzeba jednak wybrać. Albo ktoś jest politykiem i poświęca się służbie państwa, a jedyne co ma, to pensję swoją w 100 proc. przejrzystą. Jedyne, co może robić, to tak jak ja, dorabiać na uczelni. Robiła to też Hanna Gronkiewicz-Waltz - mówił dalej Trzaskowi. - Albo ktoś jest biznesmenem i deweloperem, albo politykiem - podkreślił. Prezydent stolicy odniósł się krótko również do krytyki, jaka za wypowiedzi na Twitterze spotkała jego rzecznika Kamila Dąbrowę. - Nie ta funkcja, nie ten styl. Rozmawialiśmy o tym, że ten styl rzecznikowi nie przystoi. Wyciągnął z tej rozmowy konsekwencje - mówił Trzaskowski. O Dąbrowie zrobiło się głośno, gdy napisał m.in. do dziennikarza Krzysztofa Ziemca: ""Krzysiu wyluzuj. Przyjedź na narty na Kaczkę do @Swieradow To Cię natrę śniegiem"". Czytaj również: Apel prezydentów miast ws. działań TVP i prokuratury po śmierci Pawła Adamowicza",Rafał Trzaskowski,
https://wiadomosci.onet.pl/kraj/robert-biedron-wzmacnia-pis-a-oslabia-po-sondaz/f15sfwr,Komu odbiera głosy Robert Biedroń? Sondaż,"- Wiosna Roberta Biedronia to dla PiS pierwiosnek zwycięstwa wyborczego, a z drugiej strony mocne osłabianie Platformy – mówi „Super Expressowi” prof. Rafał Chwedoruk.","Najnowszy sondaż IBRiS dla „Rzeczpospolitej” wskazuje, że przez pojawienie się nowej partii Roberta Biedronia PiS traci zaledwie 0,5 pkt proc., ale PO już 5,6 pkt., SLD – 1,1 pkt., PSL – 2 pkt., a Kukiz – 1,7 pkt. proc. POLECAMY. Sondaż: pięć partii w Sejmie, Biedroń na podium Eksperci wskazują na nową, trzecią siłę na scenie politycznej. - Polacy szukają nowej siły, czegoś, co będzie przełamywać dominację dwóch skonfliktowanych ze sobą stron, czyli PiS i PO. Biedroń zabiera wyborców głównie Platformie, ale nie tylko – komentuje dla ""SE"" prof. Kazimierz Kik. POLECAMY: Europejska polityka Wiosny Biedronia. Polemika Z kolei prof. Rafał Chwedoruk zaznacza, że pojawienie się Wiosny Biedronia to wielki prezent dla partii Jarosława Kaczyńskiego. - Jest oczywiste, że Wiosna będzie podbierać liberalnych, wielkomiejskich wyborców Platformy. W efekcie PiS może już chłodzić szampana - dodaje prof. Rafał Chwedoruk. Źródło: ""SE""",Robert Biedroń,
https://wiadomosci.onet.pl/kraj/adam-andruszkiewicz-w-tym-tygodniu-wystapie-na-droge-prawna/tsmbz7p,Andruszkiewicz: w tym tygodniu wystąpię na drogę prawną,"W tym tygodniu wystąpię na drogę prawną wobec redakcji i osób, które podały informacje, że ""sfałszowałem podpisy"" - zapowiedział na Twitterze wiceminister cyfryzacji Adam Andruszkiewicz.","""Jeszcze w tym tygodniu wystąpię na drogę prawną wobec redakcji i osób, które podały nieprawdziwe informacje, iż sfałszowałem podpisy. Z redakcją TVN również spotkamy się w sądzie. Żadne partie czy media nie mają prawa wydawać wyroków, manipulując i dokonując publicznego linczu!"" - napisał Andruszkiewicz na Twitterze. W sobotę ""Superwizjer"" TVN24 wyemitował reportaż dotyczący śledztwa w sprawie fałszowana podpisów pod poparciem kandydatów Młodzieży Wszechpolskiej (startowali z Komitetu Wyborczego Wyborców Ruch Narodowy) przed wyborami samorządowymi w 2014 roku. Wówczas prezesem tej organizacji był Adam Andruszkiewicz, obecny wiceminister cyfryzacji. POLECAMY: Hurtowe ""lajki"", skasowane wpisy. Internetowa działalność Adama Andruszkiewicza [ANALIZA] Andruszkiewicz w oświadczeniu przekazanym w niedzielę PAP, że nigdy nie fałszował ani nie kazał fałszować podpisów; dodał, że rzekome oskarżanie go przez jednego z podejrzanych jest nieprawdziwe, co udowodni przed sądem. Posłowie PO zażądali w poniedziałek dymisji wiceszefa resortu cyfryzacji Adama Andruszkiewicza; zapowiedzieli też wniosek o informację rządu na temat działań prokuratury w śledztwie ws. fałszowania podpisów pod listami poparcia dla kandydatów Młodzieży Wszechpolskiej. POLECAMY: Twitterowe tajemnice Adama Andruszkiewicza. Co usuwał wiceminister cyfryzacji? Do sprawy odniósł się w poniedziałek również szef MS Zbigniew Ziobro. - W śledztwie dot. fałszowania podpisów na listach Młodzieży Wszechpolskiej doszło to poważnych uchybień; będą analizowane przyczyny przewlekłego prowadzenia tej sprawy; zostaną też wyciągnięte konsekwencje personalne - powiedział. Prokuratura Krajowa przekazała, że trwa postępowanie dyscyplinarne dot. zbyt opieszałego prowadzenia przez białostockich prokuratorów tego śledztwa oraz roli, jaką miałby w tej sprawie odegrać Adam Andruszkiewicz. Chcesz być na bieżąco z najważniejszymi informacjami dnia? Polub Onet Wiadomości na Facebooku!",Adam Andruszkiewicz,
https://wiadomosci.onet.pl/kraj/platforma-obywatelska-proponuje-stworzenie-superswieta/4q7nk04,PO chce ustanowić dziewięciodniowe superświęto,"Grupa senatorów z Platformy Obywatelskiej wnioskuje o ustanowienie dziewięciodniowego superświęta. Dni Wolności miałyby upamiętniać 40. rocznicę pierwszej pielgrzymki Jana Pawła II do Polski - informuje ""Rzeczpospolita"".","2–10 czerwca 1979 r. Jan Paweł II odbył swoją pierwszą pielgrzymkę do ojczyzny. Odwiedził m.in. Warszawę, Gniezno, Częstochowę i Kraków, a przeszła ona do historii, zwłaszcza za sprawą słów „Niech zstąpi Duch Twój i odnowi oblicze ziemi. Tej ziemi!"". W 40. rocznicę tamtych wydarzeń mielibyśmy obchodzić najdłuższe w historii, bo aż dziewięciodniowe święto. Projekt uchwały w tej sprawie złożyli senatorowie PO - informuje rp.pl. Z dokumentu wynika, że superświęto nazywałoby się Dni Wolności, a od 2 do 10 czerwca 2019 r. mielibyśmy wspominać nie tylko pielgrzymkę, a też przypadające w tym roku okrągłe rocznice: unii lubelskiej, pierwszego powstania śląskiego, agresji Niemiec i ZSRR, Okrągłego Stołu, wyborów czerwcowych i wejścia do NATO. – Przez pomyłkę w treści zabrakło oczywiście okrągłego jubileuszu wstąpienia do UE, więc zgłoszę autopoprawkę – mówi inicjatorka projektu senator Grażyna Sztark z PO. – Ten rok jest rokiem rocznic, pięknych, jak i smutnych. Dlatego uważam, że należałoby rozciągnąć czas poświęcony refleksji. Moim marzeniem jest, by obchody objęły całą Polskę. Z projektu wynika, że Senat miałby wezwać „obywateli, organizacje społeczne, środowiska edukacyjne i jednostki samorządu terytorialnego do godnego uczczenia Dni Wolności, ustanowionych, by przypomnieć, że wolność nie jest dana raz na zawsze"". Święto nie byłoby okresem wolnym od pracy, ale i tak pomysł wzbudza mieszane uczucia. – Jestem przeciwnikiem łączenia wszystkiego ze wszystkim pod postacią superświęta – mówi senator PiS Jan Maria Jackowski. Dodaje, że jest sceptyczny odnośnie do szans tego projektu, jednak nie zmienia to faktu, że w tej kadencji politycy, głównie posłowie, uchwalają nowe święta na potęgę. Zaczęło się w 2016 roku, gdy „uznając znaczenie działalności przedsiębiorców na rzecz rozwoju gospodarczego i społecznego kraju"", Sejm ogłosił 21 czerwca Dniem Przedsiębiorcy. Kilka miesięcy później ustanowił 22 października Dniem Praw Rodziny, przypadającym w rocznicę ogłoszenia przez Watykan Karty praw rodziny w 1983 r. W 2017 r. decyzją parlamentu w kalendarzu pojawił się Dzień Walki i Męczeństwa Wsi Polskiej (obchodzony 12 lipca), a w 2018 r. przybyły dwa kolejne święta: Narodowy Dzień Pamięci Polaków ratujących Żydów pod okupacją niemiecką (obchodzony 24 marca) i Narodowy Dzień Pamięci Duchownych Niezłomnych (19 października). Niektóre nowe dni mają status święta państwowego, inne nie, niektóre zostały ustanowione ustawą, a inne uchwałą, jednak żaden nie jest dniem wolnym od pracy. Gorzej politykom idzie właśnie ustanawianie nowych dni wolnych. Zdarzyło się to im tylko raz, gdy w 2018 roku jednorazowo ogłosili 12 listopada Świętem Narodowym z okazji Setnej Rocznicy Odzyskania Niepodległości. Z aprobatą Sejmu nie spotkały się inne projekty, przykładowo autorstwa PSL o dniach wolnych w Wigilię i Wielki Piątek. Przeczytaj cały tekst na stronie internetowej ""Rzeczpospolitej"". Chcesz być na bieżąco z najważniejszymi informacjami dnia? Polub Onet Wiadomości na Facebooku!",Platforma Obywatelska proponuje stworzenie superświęta,
https://wiadomosci.onet.pl/tylko-w-onecie/andrzej-gajcy-o-nowej-partii-na-polskiej-scenie-politycznej-wiosna-biedronia/yj5cneb,Czym jest Wiosna - nowa partia Roberta Biedronia? [ANALIZA],"Robert Biedroń nie tyle powiela najgorsze schematy partyjne, traktując instrumentalnie państwo i Konstytucję. Deklarując chęć zakończenia plemiennej wojny PO-PiS, jednocześnie odwołuje się do najgłębszych i najbrutalniejszych podziałów społecznych, które - jeśli dojdzie do władzy - zamierza tylko pogłębiać.","Wsłuchując się w zapowiedzi i plany nowej partii Roberta Biedronia trudno nie odnieść wrażenia, że byłemu prezydentowi Słupska marzy się lewicowa rewolucja przynajmniej na miarę tej, która przed kilkoma laty dokonała się w Grecji za przyczyną populistycznej Syrizy Aleksisa Tsiprasa. Biedroń nie ukrywa, że przyświeca mu podobny cel. Chce być prawdziwie lewicowym premierem, który przeprowadzi w Polsce iście światopoglądową rewolucję, zakładającą pełną świeckość państwa, opodatkowanie związków wyznaniowych, aborcję na życzenie, zniesienie klauzuli sumienia, itp. Polska w wersji Biedronia ma być kolorowa, tolerancyjna, pełna troski o dobro wspólne, ma być krajem, gdzie konstytucja oraz prawa i swobody społeczne z niej wynikające są w pełni przestrzegane.  Zobacz także - Biedroń potrzebuje cudu. A w cuda raczej nie wierzy [OPINIA] Biedroń postawił przy tym wiele diagnoz, pod którymi - jak się im bliżej przyjrzeć - podpisaliby się niemal wszyscy. Bo kto by nie chciał większej jawności życia publicznego, wyrównania szans socjalnych dla milionów Polaków? Kto by nie chciał zakończenia trwającego latami sporu PO z PiS-em, który niczego nie wnosi do życia publicznego?  Jednak ta opowieść o nowej cudownej Polsce, która ma być na wyciągnięcie ręki okazuje się tylko atrakcyjną fasadą i polityczną ściemą, która niewiele ma wspólnego z postulatami systemowych zmian, wynikających z realnych wyzwań przed jakimi stoimy jako wspólnota i naród.  Biedroń ani razu nie powiedział, jak zamierza zwiększyć bezpieczeństwo naszego państwa, jakie ma stanowisko do kwestii dalszej integracji europejskiej czy relacji z NATO, UE, USA czy z Rosją. Tematu polityki zagranicznej w jego wystąpieniu w zasadzie nie było. Podobnie w innych obszarach. Deklaracja odpartyjnienia zarządów państwowych firm czy zamknięcie do 2035 r. wszystkich kopalń to zdecydowanie za mało. Zwłaszcza, że nie padły z ust polityka żadne konkrety, w jaki sposób miałby to zrobić. Ma być po prostu fajnie! To ma wystarczyć. Jednocześnie były prezydent Słupska zapowiada realizację dość konkretnych postulatów, które w istocie rzeczy oznaczają złamanie i to w kilku miejscach obecnej Konstytucji. Trudno bowiem oczekiwać, żeby Wiosna uzyskała większość konstytucyjną. I tak na przykład postulowana przez Biedronia legalizacja małżeństw par homoseksualnych stoi w sprzeczności z art. 18. ustawy zasadniczej, która jednoznacznie definiuje małżeństwo jako związek kobiety i mężczyzny. Podobnie jest z postulatem aborcji na życzenie do 12. tygodnia ciąży, który także jest niezgodny z Konstytucją oraz z orzecznictwem Trybunału Konstytucyjnego z 1997 r. Ponadto Biedroń obiecuje likwidację gwarantowanej art. 53 ustawy zasadniczej klauzuli sumienia, która obok wolności słowa jest elementarnym prawem człowieka. I można by tak dalej wymieniać, a stwierdzeniem: „Łamiąc Konstytucję rozliczymy łamiących Konstytucję”, zapowiadając tym samym postawienie przed Trybunał Stanu prezesa PiS Jarosława Kaczyńskiego pokazał, że jego sposób uprawiania polityki niczym nie będzie się różnił od tego, który tak sam dziś krytykuje. W rzeczywistości Biedroń okazuje się bowiem doskonałem uczniem funkcjonującego od 1989 r. w Polsce systemu politycznego, próbującego wykorzystać wojnę polsko-polską na własny użytek. Z jednej strony apelujący o zgodę narodową, a z drugiej uderzający w najgłębsze społeczne i światopoglądowe podziały jak kwestia aborcji na życzenie. Tylko po to, by zyskać głosy tych, dla których postulaty lewicy nie są dziś reprezentowane ani przez PO, Nowoczesną, SLD, ani Partię Razem. I to te partie w najbliższych miesiącach z Wiosną Biedronia będą miały największy kłopot. Nie PiS. Przeczytaj więcej tekstów Andrzeja Gajcego",Robert Biedroń,
https://wiadomosci.onet.pl/tylko-w-onecie/wybory-do-parlamentu-europejskiego-sondaz-dla-onetu-pis-wygrywa/6jym1te,"Sondaż IBRiS dla Onetu. PiS na czele w wyborach do PE, partia Biedronia na podium","Prawo i Sprawiedliwość może liczyć na zwycięstwo w wyborach do Parlamentu Europejskiego - wynika z sondażu IBRiS dla Onetu. Drugie miejsce zajęła Platforma Obywatelska, za nią znalazła się nowa formacja Roberta Biedronia.","Prawo i Sprawiedliwość cieszy się poparciem na poziomie 36,2 proc. Platforma Obywatelska - Koalicja Obywatelska uzyskała 29,6 proc. poparcia. Trzecie miejsce sondaż daje nowej partii Roberta Biedronia, która zdobyła 6,4 proc. głosów. Na ponad 5 proc. głosów może liczyć też Sojusz Lewicy Demokratycznej. SLD wskazało 6,1 proc. badanych. Na dalszych miejscach uplasowały się: PSL (4,1 proc.), Kukiz'15 (3,8 proc.) oraz koalicja partii Wolność, Ruchu Narodowego i środowiska Grzegorza Brauna (2 proc.). Poniżej jednego procenta zdobyły: Teraz! Ryszarda Petru oraz partia Razem (obie po 0,9 proc.), a także Nowoczesna i Zieloni (obie po 0,3 proc.). 9,4 proc. badanych nie potrafiło wskazać, na kogo odda swój głos. Zobacz również: Koniec Koalicji Obywatelskiej, Schetyna pokazuje nowy szyld. SLD coraz bliżej PO Czy Polacy chcą głosować w wyborach do Parlamentu Europejskiego? Wyniki badania wskazują, że ponad połowa respondentów może nie wziąć w nich udziału. Gdyby głosowanie odbyło się w najbliższą niedzielę, do urn zdecydowanie nie poszłoby 20,2 proc. badanych. Odpowiedzi ""raczej nie"" udzieliło 30,9 proc. osób. Do wyborów zdecydowanie poszłoby 31,5 proc. biorących udział w sondażu, a na odpowiedź ""raczej tak"" wskazało 14,4 proc. Badanie ogólnopolskie, zostało przeprowadzone w dniach 25-26 stycznia. Próba: n=1100, błąd oszacowania 3 proc., próg ufności 0,95. Badanie zrealizowano metodą telefoniczną, standaryzowanych wywiadów kwestionariuszowych wspomaganych komputerowo (CATI). Zobacz również: Wybory do europarlamentu 2019 w Polsce. Kiedy pójdziemy do urn? Chcesz być na bieżąco z najważniejszymi informacjami dnia? Polub Onet Wiadomości na Facebooku!",Nowy sondaż dla Onetu daje wygraną w wyborach do PE partii Kaczyńskiego,
https://wiadomosci.onet.pl/kraj/po-chce-pilnej-kontroli-oswiadczen-majatkowych-jaroslawa-kaczynskiego/e9lb2xm,PO chce pilnej kontroli oświadczeń majątkowych Jarosława Kaczyńskiego,"PO składa wniosek do CBA o pilną kontrolę oświadczeń majątkowych składanych przez prezesa PiS Jarosława Kaczyńskiego. Politycy PO chcą wiedzieć dlaczego w oświadczeniach majątkowych prezes PiS ""twierdzi, że nie prowadzi działalności gospodarczej"".","- Platforma Obywatelska występuje do Centralnego Biura Antykorupcyjnego z wnioskiem o pilne zbadanie oświadczeń majątkowych składanych przez prezesa PiS Jarosława Kaczyńskiego - oświadczył Krzysztof Brejza (PO-KO) dziś na konferencji prasowej w Sejmie. Według niego ujawnione przez ""Gazetę Wyborczą"" nagrania dotyczące ""wielkiego projektu biznesowego życia Jarosława Kaczyńskiego, jakim jest deweloperka, budowa wieżowca w centrum Warszawy"" pokazują prezesa PiS ""jako osobę o skłonnościach do manipulacji"". Zobacz również: Nowe taśmy Kaczyńskiego. Prezes PiS obawiał się politycznych konsekwencji - Pytanie, dlaczego w oświadczeniu majątkowym prezes PiS twierdzi, że nie prowadzi działalności gospodarczej - mówił podczas konferencji Brejza. - Domagamy się równości, w prawie nie ma świętych krów, jeżeli ktoś potwierdza nieprawdę w oświadczeniu majątkowym pod rygorem odpowiedzialności karnej, powinien ponieść taką odpowiedzialność i od tego jest Centralne Biuro Antykorupcyjne - podkreślił. Zobacz również: Czy poseł Jarosław Kaczyński może prowadzić działalność gospodarczą? ""Gazeta Wyborcza"" opublikowała we wtorek stenogram nagrania rozmowy z lipca 2018 roku m.in. prezesa PiS Jarosława Kaczyńskiego z austriackim biznesmenem Geraldem Birgfellnerem, która dotyczy planów budowy w Warszawie dwóch wieżowców przez powiązaną ze środowiskiem PiS spółkę Srebrna. Inwestycja przy ul. Srebrnej nie może dojść do skutku z przyczyn politycznych - mówi - w nowym nagraniu ujawnionym przez ""GW"" w czwartek - o budowie w Warszawie wieżowców lider PiS Jarosław Kaczyński. ""Druga przeszkoda to jest kampania o charakterze czysto politycznym pod tytułem: partia buduje wieżowiec, azjatyckie stosunki czy nawet zgoła stwierdzenie, że to ja buduję - a w związku z tym jestem niezwykle zamożnym człowiekiem. Nie możemy sobie na to pozwolić"" - mówi, cytowany przez ""GW"" Jarosław Kaczyński na spotkaniu z Geraldem Birgfellnerem i prawnikami z kancelarii Baker McKenzie w siedzibie PiS przy ul. Nowogrodzkiej w Warszawie 2 sierpnia 2018 r. Kaczyński nakłania prawników, aby wymyślili sposób na to, by Srebrna mogła zapłacić Austriakowi za jego pracę przy inwestycji w bliźniacze wieże - podkreśla czwartkowa ""GW"". Przeczytaj także: CBA skontroluje oświadczenia majątkowe prezesa PiS? Rzeczniczka PiS odpowiada","Cezary Tomczyk, Krzysztof Brejza i Marcin Kierwiński",
https://wiadomosci.onet.pl/kraj/sondaz-czolowe-partie-bez-zmian-biedron-rosnie-w-sile/b5j5sw0,Sondaż: Czołowe partie bez zmian. Biedroń rośnie w siłę,"Po styczniowych aferach Prawo i Sprawiedliwość pozostaje liderem w sondażu partii politycznych, który dziś opublikował ""Super Express"". Na drugim miejscu w badaniu przeprowadzonym przez Instytut Badań Pollster znalazła się PO. Na ostatnim miejscu podium uplasowała się partia Roberta Biedronia.","Gdyby wybory odbyły się teraz, Prawo i Sprawiedliwość uzyskałoby 37 proc. głosów. 24 proc. respondentów oddałoby głos na Platformę Obywatelską, a 10 proc. na partię Roberta Biedronia. Do Sejmu weszłoby jeszcze PSL z wynikiem 7 proc. oraz Kukiz'15 z poparciem na poziomie sześciu procent. Poza parlamentem znalazłyby się: SLD ( 4 proc.), Nowoczesna (4 proc.), Wolność Korwin (3 proc.), Razem (2 proc.), Zieloni (2 proc.), Teraz (1 proc). Zobacz również: Robert Biedroń: wystartuje w wyborach do PE Kazimierz Kik w rozmowie z ""Super Expressem"" przewiduje, że partia Roberta Biedronia może za niedługo prześcignąć w sondażach PO. - Biedroń walczy o głosy PO i Nowoczesnej i idzie mu całkiem nieźle. Uwodzi tych wyborców, którzy mają dość i PiS, i PO. Oferuje Polakom stabilizację, spokój i język miłości - mówi prof. Kik. W niedzielę 3 lutego odbędzie się konwencja, na której przedstawiona zostanie nazwa, zespół liderów i pakiet propozycji programowych partii tworzonej Biedronia.",,
https://wiadomosci.onet.pl/kraj/grzegorz-schetyna-po-o-zmianach-w-kodeksie-wyborczym/tqsfefh,Grzegorz Schetyna o zmianach w Kodeksie wyborczym,"Zapisy w projekcie nowelizacji Kodeksu wyborczego są niebezpieczne, mogą służyć temu, żeby eliminować konkurentów politycznych - stwierdził lider PO. Grzegorz Schetyna dodał, że propozycje zmian nie precyzują popełnienie, których przestępstw będzie uniemożliwiać start w wyborach.","Zgodnie ze wstępnym harmonogramem obrad, w środę posłowie zajmą się przygotowanym przez PiS projektem nowelizacji Kodeksu wyborczego. Przewiduje on, że osoba skazana prawomocnym wyrokiem sądu za umyślne przestępstwo ścigane z oskarżenia publicznego lub przestępstwo skarbowe na każdą karę, a nie tylko na karę pozbawienia wolności, nie będzie miała prawa wybieralności w wyborach na wójta, burmistrza, prezydenta miasta. Obecnie nie może kandydować osoba skazana za takie przestępstwa na karę pobawienia wolności. - Nie lubię i nie akceptuję zmian w Kodeksie wyborczym parę miesięcy przed wyborami. To jest taka zasada, która zawsze była święta, że pół roku przed wyborami nie zmieniamy ordynacji - podkreślił lider PO, który był gościem radiowej ""Trójki"". Według niego zapisy w projekcie nowelizacji Kodeksu wyborczego są niebezpieczne. - Mogą służyć temu, żeby eliminować konkurentów politycznych, bo nie precyzują, jakie to może być przestępstwo, czy wykroczenie. Musi być umyślne, to też jest uznaniowe. Więc czekam na te zapisy i będziemy bardzo wyraźnie o tym rozmawiać. Naszą odpowiedzialnością opozycji jest to, aby patrzeć na ręce tym, którzy chcą zmieniać ordynację wyborczą w roku wyborczym - powiedział Schetyna. - Najwyższej staranności dopełnimy, żeby mieć pewność, że ordynacja wyborcza nie będzie w zły sposób manipulowana - dodał lider PO. Projekt nowelizacji Kodeksu wyborczego zakłada też powrót do jednej obwodowej komisji wyborczej w wyborach do Sejmu, Senatu, Parlamentu Europejskiego oraz prezydenckich. Dwie komisje wyborcze - ds. przeprowadzenia głosowania i ds. ustalenia wyników głosowania - będą powoływane tylko przy wyborach samorządowych.",Grzegorz Schetyna,
https://wiadomosci.onet.pl/kraj/tasmy-kaczynskiego-platforma-obywatelska-sklada-zawiadomienie-do-prokuratury/esrmc6n,Platforma Obywatelska składa zawiadomienie do prokuratury ws. Jarosława Kaczyńskiego,"- Tak jak zapowiadaliśmy, składamy zawiadomienie o możliwości popełnienia przestępstwa przez Jarosława Kaczyńskiego w związku z nagraniami, które zostały opublikowane przez ""Gazetę Wyborczą"" - poinformowali posłowie PO na konferencji prasowej.","Jak dodał Marcin Kierwiński, chodzi m.in. o przekroczenie uprawnień i płatną protekcję. - Apelujemy do prezesa Jarosława Kaczyńskiego o ujawnienie całego majątku - zaznaczył poseł Brejza. - Okazuje się, że Jarosław Kaczyński jest deweloperem. Zgodnie z nowymi informacjami cały proces inwestycji rozpoczął się w 2017 roku, a stoi za nim Jarosław Kaczyński - dodał. - Wszyscy są wobec prawa równi, dotyczy to też Jarosława Kaczyńskiego. Cała Polska usłyszała, że Jarosław Kaczyński od 2017 roku prowadzi działalność biznesową. To niezgodne z prawem - zaznaczył Krzysztof Brejza. Posłowie Platformy Obywatelskiej zaznaczyli, że liczą na to, iż prokuratura szybko zajmie się tą sprawą. - Liczymy, że pierwszym świadkiem, a może kimś więcej, kogo przesłucha będzie Jarosław Kaczyński - dodali. - To, co wynika z tych taśm to fakt że istnieje układ Kaczyńskiego, który rozrósł się na całą Polskę, media, banki, instytucje. Wszystko to z powodu chciwości. Przepisywanie majątku na ""słupy"" stało się praktyką partii - mówił Cezary Tomczyk. ""Gazeta Wyborcza"" opublikowała wczoraj stenogram nagrania rozmowy z lipca 2018 r. m.in. prezesa PiS Jarosława Kaczyńskiego z austriackim biznesmenem Geraldem Birgfellnerem, która dotyczy planów budowy w Warszawie dwóch wieżowców przez powiązaną ze środowiskiem PiS spółkę Srebrna. Posłowie PO wczoraj wezwali prezesa PiS do ujawnienia całego majątku, zapowiedzieli, że w związku z publikacją ""GW"", złożą do prokuratury doniesienie.",Jarosław Kaczyński,
https://wiadomosci.onet.pl/kraj/grzegorz-schetyna-komentuje-wystapienie-jaroslawa-kaczynskiego/cjfzdwm,Grzegorz Schetyna komentuje wystąpienie Jarosława Kaczyńskiego,"- Jeżeli mówił o sobie, to miał rację - w ten sposób lider PO Grzegorz Schetyna skomentował słowa prezesa PiS Jarosław Kaczyńskiego, że być może ""niektórym"" w Polsce ""bardzo zależy"" na tym, żeby powstawały ""emocjonalne podziały"".","O dzisiejsze słowa Jarosława Kaczyńskiego szef Platformy został zapytany po zakończeniu konwencji ""Kobieta, Polska, Europa"" w Warszawie. Przeczytaj również: Grzegorz Schetyna: nie możemy sięgać po te same narzędzia, którymi nas atakują - Jeżeli mówił o sobie, to miał rację. Tyle mam do powiedzenia - odparł lider PO. Podkreślił, że sam podczas swojego wystąpienia na dzisiejszym zjeździe mówił o konieczności współpracy i odbudowie wspólnoty. - To zawsze zależy od partii politycznych, od liderów partii politycznych. My jesteśmy gotowi, będziemy to robić, nie tylko na użytek kampanii wyborczej, wyborów, ale na co dzień - dodał szef Platformy. Według niego każdy dzień będzie ""sprawdzianem tych deklaracji"". - Zobaczymy, na ile wystarczy cierpliwości i na ile ta obietnica Kaczyńskiego będzie realizowana w przyszłości. Mam tutaj ograniczone zaufanie - powiedział Schetyna. Prezes PiS wyraził podczas sobotniej konferencji w Sejmie pogląd, że ""nasze społeczeństwo jest podzielone i niestety w wielu wypadkach ten podział jest ostry, prowadzi do wydarzeń, które nie powinny mieć miejsca, czasem nawet do sytuacji zupełnie nadzwyczajnych"". Zobacz również: Kaczyński: społeczeństwo jest podzielone - Jeżeli zapytać - abstrahując już od podziałów politycznych - o oczekiwania odnoszące się do przyszłości, to one są w istocie dość podobne; może właśnie dlatego niektórym tak bardzo zależy, żeby w Polsce powstawały emocjonalne podziały, żeby to emocjonalne napięcie było tak ostre, bo ogromna większość Polaków chce szybkiego postępu ekonomicznego - dodał prezes PiS.",Grzegorz Schetyna,
https://wiadomosci.onet.pl/kraj/wnioski-ze-spotkania-premiera-morawieckiego-z-opozycja-po-smierci-pawla-adamowicza/2r6799w,Finał spotkania premiera z szefami klubów i kół poselskich po zabójstwie Pawła Adamowicza,"- Oponent polityczny to nie jest wróg. Trzeba umieć rozmawiać zarówno w świecie politycznym, jak i medialnym. (...) Wyszliśmy naprzeciw kilku postulatów opozycji, czy to Platformy Obywatelskiej, czy Kukiz'15 czy pana Kosiniaka-Kamysza - relacjonował premier Mateusz Morawiecki w trakcie konferencji prasowej po spotkaniu z liderami klubów poselskich.","- Bardzo dobrze, że to spotkanie się odbyło - mówił Mateusz Morawiecki, dziękując wszystkim za udział. - W sposób merytoryczny i spokojny przedyskutowaliśmy sprawy dotyczące dramatycznej zbrodni, która wydarzyła się w Gdańsku - zapewnił. Wskazał, że celem spotkania była dyskusja o tym, jak zapobiec takim tragediom w przyszłości oraz zapewnić społeczeństwu poczucie bezpieczeństwa. Premier poinformował, że poprosił również ministrów o ich opinie i pomysły na potencjalne rozwiązania. - Mamy bardzo ważne informacje, stanowiące podstawę do dyskusji. Poprosiliśmy przedstawicieli opozycji, żeby i oni zaproponowali swoich ekspertów. Zaprosimy także organizacje pozarządowe - wyjaśniał Morawiecki, zaznaczając, że sprawa dotyczy tematyki wrażliwej i ważnej społecznie, a wypracowanie consensusu, jak traktować takie osoby (recydywistów lub osoby chore psychicznie, które opuszczają więzienie - red.), jest bardzo ważne. - Mam nadzieję, że wypracujemy z opozycją wspólne rozwiązanie. A to doprowadzi do podniesienia poziomu bezpieczeństwa. Nasi współuczestnicy zaproponowali rozwiązania, nie było tak, że zgodziliśmy się we wszystkim, ale chcę podkreślić, że w spotkaniu towarzyszyła nam dobra atmosfera. - Oponent polityczny to nie jest wróg - podkreślił w trakcie konferencji premier. - Trzeba umieć rozmawiać zarówno w świecie politycznym, jak i medialnym - zaznaczał. - Wyszliśmy naprzeciw kilku postulatów opozycji, czy to Platformy Obywatelskiej, czy Kukiz'15 czy pana Kosiniaka-Kamysza - zaznaczył. - Tutaj na tym spotkaniu wykonaliśmy pierwszy, dobry krok - ocenił następnie. - Mogę wyrazić życzenie, by w innych, ważnych sprawach dla społeczeństwa także udało się rozmawiać. By obniżyć temperaturę sporu politycznego - podkreślał premier. Zaznaczył, że podobne zdanie mieli przedstawiciele opozycji. - Uważam, że nie powinno być przeszkód, by rodzina prezydenta Gdańska Pawła Adamowicza miała dostęp do akt sprawy, a później na etapie postępowania przed sądem, by był oskarżyciel posiłkowy ze strony pokrzwdzonych - dodał premier. Sławomir Neumann po spotkaniu z premierem: cały czas różnimy się w ocenie tego, co było przed 13 stycznia Po spotkaniu z opozycją krótkiego komentarza udzielił również minister sprawiedliwości. - Dzisiejszy system jest niewystarczający - mówił Zbigniew Ziobro. Minister przypomniał sprawę Trynkiewicza, który jego zdaniem, po wyjściu z więzienia, dalej zagrażał dzieciom. - Stąd wychodzę z inicjatywą zmiany prawa - mówił Ziobro. Dzisiejsze spotkanie szefów klubów i kół parlamentarnych ws. zmian legislacyjnych przygotowanych w resortach zdrowia i sprawiedliwości po śmierci prezydenta Gdańska Pawła Adamowicza odbyło się z inicjatywy premiera. W liście skierowanym przed tym spotkaniem do liderów klubów i kół parlamentarnych podkreślono, że premier chciałby omówić szczegóły propozycji rozwiązań i projektów przygotowanych przez MS i MZ. - Przed uruchomieniem procesu legislacyjnego mamy szansę omówić kierunek działań oraz konkretne zapisy. Spotkanie to szansa na szczerą, otwartą rozmowę. To też okazja, aby rozwiać wszelkie wątpliwości i udzielić odpowiedzi na rozmaite pytania, zanim informacje o szczegółowych rozwiązaniach przekazane zostaną opinii publicznej oraz mediom - wyjaśniał szef KPRM. - Warto przy tej okazji porozmawiać o tym, co możemy wspólnie zrobić na rzecz poprawy życia publicznego w Polsce. Dokonać nowego otwarcia dla jakości debaty w polskiej polityce i życiu publicznym - zaznaczył Dworczyk. Jak zapewnił, szef rządu jest gotowy rozmawiać zarówno o ostatnich wydarzeniach, jak też o przyszłości ""obejmujących najbliższe miesiące, cały rok, a także następne lata"". Podkreślał, że premier proponuje ""nowe otwarcie, nową jakość i nowe zasady w relacjach politycznych"". - Idąc za głosem obywateli, aby wygaszać polityczne emocje i działać w interesie dobrej przyszłości Polski i Polaków, spotkanie będzie okazją, aby określić nie to, w czym się różnimy, ale to, gdzie możemy działać ramię w ramię, bez sporu, w zgodzie, współdziałając na rzecz wspólnego dobra i interesu publicznego - oświadczył Dworczyk. W liście poinformowano, że resorty zdrowia i sprawiedliwości przygotowały ""pakiet rozwiązań"" obejmujących m.in. zasady postępowania z osobami, które kończą wyrok, a wciąż stanowią zagrożenie. Jak dodał resort sprawiedliwości proponuje ""zaostrzenie odpowiedzialności prawnokarnej w przypadku przestępstw najcięższej kategorii: w stosunku do najpoważniejszych przestępstw przeciwko życiu, zdrowiu i wolności seksualnej, w stosunku do zorganizowanych grup przestępczych oraz za przestępstwa popełniane z niskich pobudek np. nienawiści"". Według Dworczyka, w przygotowanej przez MS nowelizacji Kodeksu karnego proponuje się ""zmianę dyrektywy sądowego wymiaru kary w taki sposób, aby wskazać w nim wprost/bezpośrednio okoliczności, które sąd ma wziąć pod uwagę przy wymiarze kary (np. niskie pobudki czynu, nienawiść)"". ""Chodzi zarówno o okoliczności obciążające sprawcę czynu, jak i okoliczności łagodzące. Ich wystąpienie będzie musiało więc mieć wpływ na karę wymierzoną przez sąd"" - zaznaczył szef KPRM. Podkreślił, że resort sprawiedliwości proponuje również poszerzenie i zaostrzenie odpowiedzialności karnej za przestępstwo uporczywego nękania (stalking), zaostrzenie odpowiedzialności karnej za przestępstwo groźby karalnej - jeżeli groźba dotyczy popełnienia zabójstwa lub spowodowania ciężkiego uszczerbku na zdrowiu, a także wzmocnienie możliwości kontroli czy nadzoru osób niebezpiecznych opuszczających więzienie. Zobacz także: W środę ma odbyć się badanie psychiatryczne Stefana W. Z kolei w Ministerstwie Zdrowia - jak napisał Dworczyk - prowadzone są prace nad możliwością wprowadzenia, orzekanego przez sąd, obligatoryjnego badania i leczenia osób, u których istnieje podwyższone ryzyko popełnienia przestępstwa po wyjściu na wolność. Procedura ta - jak wyjaśnił - objęłaby sprawców przestępstw, u których w trakcie wykonywanej kary rozpoznano chorobę psychiczną, zaburzenia osobowości lub uzależnienie od alkoholu, narkotyków lub innych substancji, a także upośledzenie umysłowe. ""Rozważa się wprowadzenie nowych uregulowań systemowych wobec osób, co do których stosowano tzw. środki zabezpieczające o charakterze wolnościowym, a które nie wywiązują się z nałożonych obowiązków, nie poddają się terapii"" - dodał Dworczyk. Ryszard Petru poinformował wcześniej - w trakcie wywiadu w Radiu ZET, że nie uda się na spotkanie z premierem, które - jego zdaniem jest tylko ""zmianą narracji"". - Nie postrzegam tego jako wyciągnięcie ręki do zgody, a jako strategiczny ruch, żeby sprowadzić całą dyskusję o zabójstwie w Gdańsku do zmian w Kodeksie karnym, a nie do przyczyn, czyli mowy nienawiści, agresji, do tego, że Adamowicz był szczuty przez TVP - stwierdził lider Teraz!. Według Petru, spotkaniem, które ma dotyczyć zmian w prawie, premier sugeruje, że gdyby kary były wyższe, to Stefan W. nie zabiłby Pawła Adamowicza. ""Podczas gdy tak naprawdę trzeba by zacząć od mowy nienawiści w TVP, od tego, że prokuratura umarzała wszystkie kwestie, które ewidentnie nakręcały agresję"" - ocenił polityk. Jego zdaniem, ws. Adamowicza zawiodły instytucje państwa i - jak dodał - ktoś powinien podać się do dymisji i ""uderzyć w piersi"". Wskazał m.in. na szefa MSWiA Joachima Brudzińskiego oraz prokuratora generalnego, ministra sprawiedliwości Zbigniewa Ziobrę. Przeczytaj również: Piotr Adamowicz wspomina śmierć i pogrzeb brata",Spotkanie w Sejmie,
https://wiadomosci.onet.pl/kraj/borys-budka-premier-nie-widzi-mechanizmow-eskalacji-mowy-nienawisci/55zye41,Borys Budka: premier nie widzi mechanizmów eskalacji mowy nienawiści,"- W kwestii walki z mową nienawiści trzeba rozmawiać nie o skutkach, ale o przyczynach, a na razie nie było konkretnych propozycji premiera w tej dziedzinie - powiedział w programie Onet Opinie Borys Budka, poseł PO, komentując zaproszenie przez premiera Mateusza Morawieckiego wszystkich klubów i kół poselskich na rozmowę na temat ustawy dotyczącej walki z mową nienawiści.","- Nie można przejść do porządku dziennego na tym, co się stało i mówić wyłącznie o przyszłości, nie patrząc na to skąd wziął się problem (mowy nienawiści i jej skutków - red.) – mówił Budka. - Już dawno apelowaliśmy do premiera Morawieckiego, aby zaczął od tego, co -naszym zdaniem - jest najprostsze i oczywiste, czyli systemowych zmian w TVP. Budka powiedział, że dla PO zaproszenie ze strony Morawieckiego jest „dziwne”, bo „jeśli ktoś chce rozmawiać o konkretach, to te konkrety przedstawia”. Ocenił, że jest to „próba wyjścia do przodu”, ale bez rozmowy o odpowiedzialności za język nienawiści i przy „braku ścigania przestępstw podżegania do przemocy w życiu publicznym”. - Przypomnę, że to premier Morawiecki ma w swoim rządzie Prokuratora Generalnego, ministra Ziobro, któremu podlega prokuratura, i jeżeli prokuratorzy umarzają postępowanie w sprawie aktów zgonu, które wystawiła Młodzież Wszechpolska dla 11 prezydentów, a jednocześnie premier Morawiecki do swojego rządu powołuje byłego szefa MW, to znaczy, że coś jest nie tak, jak należy – mówił Budka. - Polityka karna, za którą od trzech lat odpowiada pan Zbigniew Ziobro, absolutnie na tym polu poniosła fiasko - kontynuował poseł PO. - Jeśli ktoś chce teraz rozmawiać o zaostrzaniu kar, to my zwracamy uwagę, że obecnie władze nie egzekwują nawet tego prawa, które może być egzekwowane - dodał. - Symbolem tego, co dzieje się w prokuraturze była apelacja prokuratora podległego panu Ziobro na korzyść antysemity Piotra Rybaka, który publicznie spalił Kuklę Żyda – tłumaczył poseł PO. - Sąd skazał go na 10 miesięcy pozbawienia wolności, a prokurator, który jest po to, aby egzekwować prawo uznał, że to jest za wysoka kara - dodał. Budka ocenił, że premier Morawiecki „nie widzi mechanizmów”, które od trzech lat są systematycznie w Polsce stosowane i które prowadzą do „eskalacji mowy nienawiści, półprawd, fałszu i propagandy”. Powiedział, że w ubiegłą środę klub parlamentarny PO-Koalicja Obywatelska zażądał od ministra sprawiedliwości i Prokuratora Generalnego, aby wznowił wszystkie umorzone postępowania, „których umorzenia są bulwersujące”, m.in. napaści na „bezbronne kobiety protestujące przeciwko nacjonalistycznym, ksenofobicznym i faszystowskim hasłom w przestrzeni publicznej”. Podkreślił, że to „kuriozalne umorzenie” przez prokuraturę postępowania miało uzasadnienie „dyskwalifikuje prokuratora, który się pod nim podpisał , a mówiło, że „napastnicy uderzali w miejsca, które nie były wrażliwe”. Gość programu Onet Opinie ocenił, że za taką politykę karną odpowiada minister Ziobro, a premier Morawiecki „może natychmiast wziąć to pod uwagę” bez potrzeby „wielkich spotkań i debaty w parlamencie”. – To jest kwestia jednego prostego ruchu: zdymisjonowania pana Zbigniewa Ziobro, który przez trzy lata nie zrobił nic - dodał. Poseł PO przypomniał, że „trwa przepychanka” pomiędzy „ludźmi ministra Brudzińskiego”, szefa MSW, i „ludźmi ministra Ziobry” dotycząca zignorowania sygnałów o zamiarach zabójcy prezydenta Pawła Adamowicza. – Widać, że to państwo nie działa i spory wewnętrzne w ramach Zjednoczonej Prawicy są na tyle duże, że gdy dochodzi do kryzysu, to zaczyna się przerzucanie odpowiedzialności – mówił Budka. - Premier Morawiecki jest biernym obserwatorem tego, mimo że chce zrobić coś dobrego w obliczu tragedii w Gdańsku - podkreślił. - Ale tu trzeba zwalczać przyczyny, a nie skutki. Zaostrzenie kar nie przyniesie rezultatu, jeśli prokurator będzie umarzał postępowania. Taka polityka nie ma sensu - dodał . Mówiąc o resocjalizacji w polskich więzieniach, a raczej jej braku, co powoduje, że ludzie wychodzą z zakładów karnych „gorsi” - bardziej zdemoralizowani - niż byli zanim do nich trafili, Budka podkreślił, że potrzebne są „systemowe zmiany”. Jednak przypomniał, że wiceminister odpowiedzialny za Służbę Więzienną ostatni rok spędził prowadząc kampanię wyborczą, gdy kandydował na prezydenta stolicy. Dodał, że w kwestii zwiększania nakładów na system penitencjarny, a więc także lepszej resocjalizacji, PO jest „otwarta” na współpracę z rządem, bo „są takie obszary, gdzie nie ma polityki i chodzi o dobro wspólne”. Budka, były minister sprawiedliwości, zauważył, że przy braku odpowiedniej resocjalizacji zaostrzanie kar nie ma sensu i jest „działaniem populistycznym”. – Polityka karna musi być kompleksowa – mówił. - Resort sprawiedliwości nie ma w tej dziedzinie żadnego pomysłu, a proponowanie jedynie zaostrzania kar jest przeciwskuteczne. Dodał, że „stracono trzy lata na tzw. reformę wymiaru sprawiedliwości, która nie przyniosła niczego dobrego” – postępowania sądowe wydłużyły się o blisko dwa miesiące. – W tym czasie mogliśmy działać wspólnie w obszarach, które nie budzą wątpliwości. […] Niestety minister Ziobro postawił na konfrontację, która niczego dobrego nie przyniosła, pozostawiła wiele obszarów zaniedbanych – zauważył Budka. – Jesteśmy gotowi na współpracę w parlamencie. Tylko jak można pracować, jeśli posiedzenie Sejmu zwoływane jest ad hoc, a głosowania mają być od godziny 23 do 1 w nocy. To jest kpina z parlamentaryzmu – podkreślił. Budka zaprzeczył opinii liderki Nowoczesnej, Katarzyny Lubnauer, jakoby Koalicja Obywatelska była „martwa”. Przypomniał, że w „16 sejmikach wojewódzkich jest 16 klubów Koalicji Obywatelskiej” i są one też wielu miastach i powiatach. – Koalicja Obywatelska istnieje – zapewnił. Ocenił, że wewnętrzne spory w Nowoczesnej sprawiły, że część osób nie zaakceptowała szerszej współpracy w ramach PO-KO. – Jestem przekonany, że Katarzyna Lubnauer zmieni zdanie i Nowoczesna i nie pójdzie sama do wyborów do Parlamentu Europejskiego i do Sejmu, a ci, który jej to doradzają po prostu skazują Nowoczesną na porażkę – tłumaczył Budka. – W .N jest wiele wartościowych ludzi i chcemy z nimi współpracować. Teraz nie jest czas, aby kłócić się o rzeczy drugorzędne. Żeby zmierzyć się ze Zjednoczoną Prawicą musi być szeroka koalicja i budujemy tę koalicję - dodał. Zapewnił, że zaproszenie dla Nowoczesnej do koalicji jest nadal aktualne.",Borys Budka,
https://wiadomosci.onet.pl/kraj/eksperci-krytykuja-decyzje-po-o-bojkocie-tvp/zp9k707,Eksperci krytykują decyzję PO o bojkocie TVP,Bojkot Telewizji Polskiej przez Platformę Obywatelską nie przyniesie partii korzyści. W ten sposób PO uniemożliwi sobie jedynie dotarcie do części elektoratu - komentują eksperci dla portalu wirtualnemedia.pl.,"- Jest to kontynuacja ostrego kursu przeciw partii rządzącej, a także budowanie siebie jako anty-PiS. Jest to jednak ruch wyłącznie obliczony na podtrzymanie emocji własnego elektoratu. Jednocześnie jest to krok daleko niepraktyczny - w ten sposób decyzję Platformy Obywatelskiej komentuje dla portalu wirtualnemedia.pl Łukasz Kowalski, zastępca dyrektora zarządzającego w agencji MSL Group. Ekspert zaznacza, że PO odbiera sobie możliwość przekonania do siebie nowego elektoratu oraz kontaktu z tymi, którzy nie mają dostępu do mediów prywatnych. Zobacz też: PO rozpoczyna bojkot TVP. Brejza: byliśmy świadkami potężnego przemysłu pogardy wymierzonego w Pawła Adamowicza Marek Gieorgica, partner zarządzający Clear Communications Group mówi, że nie przypomina sobie przykładu, w którym bojkot jakiegoś medium przyniósłby korzyści protestującemu. - Unikanie rozmowy nie jest rozwiązaniem przynoszącym korzyści na dłuższą metę – szczególnie w roku wyborczym - podkreśla. Przeczytaj również: Marek Borowski: działania TVP kwalifikują się do prokuratury Nawet Adam Łaszyn, komentator z Alert Media Communiations, pomimo że sam nie przyjmuje zaproszeń do Telewizji Polskiej zwraca uwagę na negatywne aspekty decyzji PO. - Politycy opozycji powinni podejmować się zadań trudnych i mówić do całego kraju wszędzie tam, gdzie jest szeroka (nomen omen) platforma komunikacji. A jeśli są manipulowani - protestować, tworzyć (skuteczną!) komunikację, która nazywa i obnaża te manipulacje. Bojkot to jest jakiś pomysł na to, ale mam spore wątpliwości, czy to pomysł dobry i czy nie wynika z braku innych, wymagających większej inwencji - mówi. Polecamy: Rzecznik Praw Obywatelskich: TVP to propaganda Przedwczoraj zarząd PO podjął decyzję o bojkocie programów TVP. Zdaniem Platformy, pod rządami PiS, telewizja publiczna stała się narzędziem politycznej nagonki oraz partyjnej propagandy, dlatego zwrócono się do członków partii o całkowite powstrzymanie się od udziału w programach telewizji publicznej, zarówno na szczeblu krajowym, jak i regionalnym - do czasu odwołania obecnego zarządu TVP oraz ustanowienia społecznej kontroli nad telewizją publiczną. Do akcji nie dołączą się Robert Biedroń, Nowoczesna i PSL. Chcesz być na bieżąco z najważniejszymi informacjami dnia? Polub Onet Wiadomości na Facebooku! Źródło: www.wirtualnemedia.pl",Eksperci krytykują decyzję PO o bojkocie Telewizji Polskiej,
https://wiadomosci.onet.pl/swiat/donald-tusk-z-wyroznieniem-foreign-policy-europoslowie-pis-i-po-oceniaja/0whkw5y,"Donald Tusk z wyróżnieniem ""Foreign Policy"". Europosłowie PiS i PO oceniają","Szef Rady Europejskiej Donald Tusk został wyróżniony przez amerykański magazyn ""Foreign Policy"" m.in. za konfrontowanie się z ""polskim narodem"" w sprawie wartości europejskich. Według PiS to trafny opis działań Tuska. PO podkreśla, że Tusk jest oddany Polakom.","Były premier znalazł się wśród 100 wyróżnionych na liście czołowych globalnych myślicieli w kategorii ""Ekonomia i Biznes"". W tej samej kategorii wyróżniono też m.in. głównego unijnego negocjatora ds. brexitu Michela Barniera, minister spraw zagranicznych Kanady Chrystię Freeland czy specjalnego przedstawiciela rządu USA ds. handlu Roberta Lighthizera. W uzasadnieniu ""Foreign Policy"" napisał, że Tusk jako przewodniczący Rady Europejskiej coraz mocniej ""konfrontował się ze swoim narodem, broniąc europejskich wartości integracji przed rosnącym nacjonalizmem"". Czytaj więcej na temat nagrody dla Donalda Tuska w Onecie Uznano również jego działania skupiające się na ostrzeganiu, jeszcze przed referendum w 2016 roku w Wielkiej Brytanii, o negatywnych konsekwencjach brexitu. ""Jego rola będzie jeszcze bardziej znacząca w 2019 roku, jak będzie starał się utrzymać w całości projekt europejski"" - podkreślił magazyn. Krasnodębski: Tusk zwalczał rząd i kraj W ocenie europosła PiS Zdzisława Krasnodębskiego, zwłaszcza pierwsza część uzasadnienia jest jak najbardziej trafna. ""Jeśli ktoś uważa, że to jest cenna działalność, że pan przewodniczący Tusk zwalczał rząd w Polsce i swój kraj, bo kraj jest reprezentowany przez rząd i prezydenta, bo nie ma innych zasad reprezentacji, to na pewno jest to ocena uzasadniona"" - powiedział PAP polityk. Jak zaznaczył, jeśli ktoś jest zdania, że jest to chwalebna działalność to daje za to nagrodę. - Ja uważam, że to jest działalność hańbiąca. Warto to zdanie przytaczać, jak zewnętrzny obserwator, ""Foreign Policy"", wyraźnie opisuje rolę jaką odgrywa przewodniczący Rady Europejskiej - zaznaczył Krasodębski. Europoseł nie zgadza się natomiast z drugą częścią oceny, podkreślając, że nie jest przekonany, czy rola Tuska w 2019 roku będzie tak znacząca jak widzi to amerykański magazyn. Thun: Tusk nigdy nie krytykował Polski, tylko polski rząd Z kolei europosłanka PO Róża Thun nie zgadza się z użytym przez ""Foreign Policy"" w uzasadnieniu określeniem, że Tusk miałby konfrontować się ze swoim narodem. ""On nigdy nie krytykował swojego narodu, tylko polski rząd. To świadczy o jego oddaniu wobec narodu. On staje systematycznie w jego obronie przeciwko opresyjnemu rządowi"" - oceniła w rozmowie z PAP eurodeputowana. Jej zdaniem charakteryzująca Tuska umiejętność widzenia problemów świata i szukania dla nich globalnych rozwiązań to najlepsza służba dla społeczności lokalnych i wspólnot narodowych. Zwróciła w tym kontekście uwagę na wskazywanie przez przewodniczącego Rady Europejskiej na problemy jakie wynikają z decyzji o opuszczeniu UE przez Wielką Brytanię. ""W 2019 roku rola Tuska będzie kluczowa niezależnie od tego, czy będzie on wypełniał ważną rolę w polityce europejskiej, czy krajowej. Ponieważ Polska jest jednym z największych krajów UE, więc ten kto będzie rządził w Polsce będzie miał ogromny wpływ na UE"" - zaznaczyła Thun. ""Foreign Policy"" publikuje listę ""Global Thinkers"" od 10 lat. W 2012 roku wyróżniony został ówczesny szef MSZ Radosław Sikorski, a w 2016 roku przedstawicielki lewicowych ugrupowań, Barbara Nowacka i Agnieszka Dziemianowicz-Bąk.",Donald Tusk,
https://wiadomosci.onet.pl/tylko-w-onecie/robert-biedron-w-onet-opinie-trwa-wojna-polsko-polska-ale-to-wojna-politykow-nie/wzwrhwz,"Robert Biedroń w Onet Opinie: trwa wojna polsko-polska, ale to wojna polityków, nie Polaków","- Jeżeli Schetyna może mi za coś podziękować, to za to, że 3 lutego założę partię. To sposób na odsunięcie PiS od władzy i szansa dla Schetyny, żeby nie zajmował się tylko puszczaniem ciepłej wody z kranu - mówił w Onet Rano Robert Biedroń, który z nową partią chce powalczyć o miejsce w parlamencie.","- Ja nie jestem PO - podkreślał w trakcie wywiadu Biedroń. - Ja nie jestem prawicowy, jak PO! Jestem za państwem otwartym, tolerancyjnym - mówił, oceniając, że ""Platforma Obywatelska była głucha na walkę z mową nienawiści"". - Mową nienawiści, która była też udziałem osób, które są dziś blisko Platformy Obywatelskiej - zaznaczył, wskazując jednocześnie, że jego zdaniem wina nie leży jednak po jednej stronie sporu. - Od mowy nienawiści do przestępstwa z nienawiści jest krótka droga - podkreślił Biedroń, odnosząc się do śmierci Pawła Adamowicza. - Wiele osób - polityków i mediów, posługiwało się mową nienawiści. Mówiono o współczesnych bolszewikach, odmawiano ludziom patriotyzmu - przypominał Biedroń. - Szaleniec dostaje edukację, która nie uwrażliwia na różnorodność. Ma środowisko, które na niego wpływa. Trzeba to zmienić. (...) Ja nie daję przyzwolenia, przestrzeni dla tych, który nienawidzą. W internecie blokuję takie osoby, informuję o ich zachowaniu policję. Niestety, to najczęściej kończy się umorzeniem - przyznaje Biedroń. Zobacz również wywiad Andrzeja Stankiewicza z Magdaleną Adamowicza: mojego męża zabiły słowa - Kilka razy mnie pobito, np. w autobusie. Bili mnie ci, którzy ""nienawidzą pedałów"", jak to mówili. Sprawców wykryto i oceniono, że to znikoma szkodliwość czynu i to działo się za czasów PO. Nienawiść czuła się bezkarna. W Polsce jest tak, że za kradzież wafelka spotka cię kara, ale jak bijesz człowieka, wieszasz jego kukłę, to państwo chowa głowę w piasek - ocenił Biedroń w trakcie wywiadu. - Trwa wojna polsko-polska, ale to wojna polityków, nie Polaków - dodał. 3 lutego rusza partia Biedronia. Pytany o krytykę opozycji, która zarzuca mu rozbijanie głosów, Biedroń zarzuty odpiera. - Czy ludzie to stado baranów, żeby ich odbierać? - pytał. - Biedna PO. (...) Jeżeli Schetyna może mi za coś podziękować, to za to, że 3 lutego założę partię. To sposób na odsunięcie PiS od władzy i szansa dla Schetyny, żeby nie zajmował się tylko puszczaniem ciepłej wody z kranu - ocenił w Onet Rano. Dziś wiadomo, że na konwencję nowej partii Biedronia zgłosiło się 10 tys. osób. Dopytywany o program nowego ugrupowania, Biedroń zwrócił uwagę na biurokrację, rozdział państwa od Kościoła, edukację i emerytury. - 5 tys. osób w Polsce dostaje emeryturę w wysokości 200 złotych. Coś z tym państwem jest nie tak - podkreślał. - Pieczątka jest symbolem źle zorganizowanego państwa - mówił dalej, krytykując biurokrację. - Wszystkie dokumenty powinny być w internecie. Wyrobienie paszportu nie musi wiązać się z wizytą w urzędzie - wskazywał, dopytywany o program. Mówiąc o rozdziale państwa od Kościoła, Biedroń mówił, że ""ksiądz powinien sprawiedliwie płacić podatek"". - Wprowadzimy sprawiedliwość - zapowiedział. - Jestem zdeterminowany, by wycofać religię ze szkół. Lekcje religii kosztują ponad 2 mld złotych. Z tych pieniędzy można dać np. podwyżki nauczycielom - przekonywał Biedroń. - Pilnowałem tego w Słupsku. Wierzę w Konstytucję, która od lat jest dla polityków tylko czczym zapisem - dodał. Zobacz wszystkie materiały Andrzeja Stankiewicza",Robert Biedroń był gościem OnetOpinie,
https://wiadomosci.onet.pl/tylko-w-onecie/po-rozpoczyna-bojkot-tvp-brejza-o-obrzydliwej-serii-materialow/qmc306m,PO rozpoczyna bojkot TVP. Brejza: byliśmy świadkami potężnego przemysłu pogardy wymierzonego w Pawła Adamowicza,"Zarząd Krajowy Platformy Obywatelskiej zwrócił się do członków partii o całkowite powstrzymanie się od udziału w programach TVP. - Wszyscy byliśmy świadkami ogromnej kampanii nienawiści, potężnego przemysłu pogardy i szczucia wymierzonego w Pawła Adamowicza i jestem pewien, że wszyscy zgadzamy się z decyzją Zarządu Krajowego, że tak dalej być nie może - mówi w rozmowie z Onetem poseł Krzysztof Brejza.","""Pod rządami PiS telewizja publiczna stała się narzędziem politycznej nagonki oraz partyjnej propagandy. Polityka obecnego zarządu TVP prowadzi do groźnych podziałów społecznych i godzi w poczucie bezpieczeństwa Polaków. Ta sytuacja wymaga naszej stanowczej reakcji"" - brzmi fragment uchwały podpisanej przez Grzegorza Schetynę. ""Powstrzymanie się od udziału w programach"" ma trwać ""do czasu odwołania obecnego zarządu TVP oraz ustanowienia społecznej kontroli nad telewizją publiczną"". - Bardzo dobra decyzja. Przede wszystkim TVP przestała odgrywać rolę Telewizji Publicznej. Stała się telewizją partyjną, nie realizuje misji nawet w jednym procencie. My w tym czystym partyjniactwie, w realizacji telewizji partii PiS nie zamierzamy uczestniczyć - mówi w rozmowie z Onetem poseł Krzysztof Brejza. Czy wpływ na decyzję PO miały ostatnie materiały ""Wiadomości"" TVP po śmierci Pawła Adamowicza? - Z pewnością, ta seria materiałów była obrzydliwa. W samego Pawła Adamowicza wymierzona była seria różnego rodzaju oszczerczych, nagonkowych materiałów, które miały go zaszczuć jako człowieka. Miały go obedrzeć z godności - uważa Brejza. - Przypominam sobie gonitwę red. Sitka za Pawłem Adamowiczem po komisji śledczej ds. Amber Gold. Pamiętam, jaka była atmosfera wokół niego. Te ostatnie materiały były takim podsumowaniem tego, do czego ta Telewizja Publiczna jest zdolna - ocenia poseł PO. - Wszyscy byliśmy świadkami ogromnej kampanii nienawiści, potężnego przemysłu pogardy i szczucia wymierzonego w Pawła Adamowicza i jestem pewien, że wszyscy zgadzamy się z decyzją Zarządu Krajowego, że tak dalej być nie może - podsumowuje Krzysztof Brejza. TVP była najbardziej krytykowana za materiały z 14 stycznia związane z atakiem na prezydenta Gdańska. W materiale relacjonującym przebieg tragicznych wydarzeń z gdańskiego finału WOŚP zwrócono uwagę, że już po podaniu informacji o ataku na Pawła Adamowicza w głównym studiu WOŚP w Warszawie trwał finał, m.in. kończono licytację złotych serduszek. W innym materiale o mowie nienawiści ze strony polityków przytoczono jedynie wypowiedzi osób związanych z opozycją, m.in. Donalda Tuska, Radosława Sikorskiego, Grzegorza Schetyny i Bronisława Komorowskiego. PRZECZYTAJ: Jerzy Owsiak o ""totalnej manipulacji"" TVP. Kolejna skarga do KRRiT Chcesz być na bieżąco z najważniejszymi informacjami dnia? Polub Onet Wiadomości na Facebooku!",Krzysztof Brejza,
https://wiadomosci.onet.pl/kraj/po-zapowiada-bojkot-tvp/zfy3ghb,PO zapowiada bojkot TVP,"Zarząd Krajowy Platformy Obywatelskiej RP zwraca się do członków PO o całkowite powstrzymanie się od udziału w programach TVP zarówno na szczeblu krajowym, jak i regionalnym.","""Pod rządami PiS telewizja publiczna stała się narzędziem politycznej nagonki oraz partyjnej propagandy. Polityka obecnego zarządu TVP prowadzi do groźnych podziałów społecznych i godzi w poczucie bezpieczeństwa Polaków. Ta sytuacja wymaga naszej stanowczej reakcji"" - brzmi fragment uchwały podpisanej przez Grzegorza Schetynę. ""Powstrzymanie się od udziału w programach"" ma trwać ""do czasu odwołania obecnego zarządu TVP oraz ustanowienia społecznej kontroli nad telewizją publiczną"". Uchwała Zarządu Krajowego PO wchodzi w życie z chwilą jej podjęcia. Platforma w przeszłości podejmowała już próby ignorowania zaproszeń ze strony Telewizji Publicznej. Nie była to jednak decyzja partii, a indywidualne decyzje polityków. W maju 2018 r. w czasie programu ""Woronicza 17"" w TVP Info poseł PO Andrzej Halicki oraz Piotr Misiło z Nowoczesnej i Adam Struzik z PSL opuścili studio ze względu na pytanie sugerujące, że w apartamencie wynajętym od posła Stanisława Gawłowskiego funkcjonowała agencja towarzyska. PRZECZYTAJ: Jerzy Owsiak o ""totalnej manipulacji"" TVP. Kolejna skarga do KRRiT Chcesz być na bieżąco z najważniejszymi informacjami dnia? Polub Onet Wiadomości na Facebooku!","Sławomir Neumann, Grzegorz Schetyna i Jan Grabiec",
https://wiadomosci.onet.pl/kraj/sondaz-cbos-pis-39-proc-po-22-proc-kukiz15-7-proc-i-psl-6-proc/4wyv4vn,Nowy sondaż poparcia dla partii politycznych,"Z nowego sondażu wynika, że PiS z SP i Porozumieniem mogą obecnie liczyć na poparcie 39 proc., a PO na 22 proc. wyborców. Miejsce w parlamencie zdobyłby jeszcze tylko ruch Kukiz'15 oraz Polskie Stronnictwo Ludowe. Pozostałe partie nie przekroczyły w sondażu progu wyborczego 5 proc.","Głosowanie na Prawo i Sprawiedliwość wraz z koalicjantami (Solidarna Polska i Porozumienie) zapowiada 39 proc. zdeklarowanych uczestników wyborów. W porównaniu z grudniem odsetek zwolenników rządzącej koalicji obniżył się o 2 punkty procentowe. Zobacz również - Sondaż: o czym marzy elektorat PiS? 22 proc. zdeklarowanych wyborców głosowałaby na Platformę Obywatelską. Najsilniejsza partia opozycyjna straciła w stosunku do grudnia również 2 punkty procentowe. Na ruch Kukiz’15 chce głosować 7 proc. zdeklarowanych uczestników wyborów, o 2 punkty więcej niż miesiąc temu. Listę ugrupowań, które przekroczyłyby w styczniu próg wyborczy, zamyka Polskie Stronnictwo Ludowe z poparciem 6 proc. uczestników hipotetycznego głosowania, spadek o jeden punkt procentowy. Pozostałe ugrupowania nie zdołałyby wprowadzić swoich przedstawicieli do Sejmu. Najbliżej wyborczego progu znalazł się Sojusz Lewicy Demokratycznej, na który chce głosować, tak jak w ubiegłym miesiącu, 4 proc. zdeklarowanych wyborców. Po 2 proc. ankietowanych deklaruje chęć poparcia Nowoczesnej, Partii Razem oraz ugrupowania Wolność Janusza Korwin-Mikke. W porównaniu z grudniem notowania Nowoczesnej pozostały bez zmian, Partia Razem zyskała 1 punkt procentowy, natomiast Wolność Janusza Korwin-Mikke 1 punkt procentowy straciła. Po 1 proc. poparcia uzyskały partia Teraz! Ryszarda Petru, a także Ruch Narodowy. CBOS zaznacza, że 2 proc. badanych wybrało odpowiedź „inna partia”; spośród nich - pisze CBOS - prawie połowę stanowiły głosy na nieistniejącą jeszcze oficjalnie nową inicjatywę polityczną Roberta Biedronia. W porównaniu z ubiegłym miesiącem wśród Polaków deklarujących zamiar uczestniczenia w wyborach do parlamentu wzrosła liczba niezdecydowanych, którzy jeszcze nie wiedzą, na którą partię oddaliby swój głos w hipotetycznych wyborach (13 proc., wzrost o 3 punkty procentowe). Gdyby wybory do Sejmu i Senatu odbywały się w drugiej dekadzie stycznia uczestniczyłoby w nich, według własnych zapowiedzi, 76 proc. uprawnionych. 11 proc. uprawnionych do głosowania nie jest pewnych, czy poszłoby na wybory w tym terminie, a 14 proc. zapowiada, że z pewnością nie wzięłoby udziału w wyborach. CBOS przeprowadził sondaż w dniach 10–17 stycznia 2019 roku na 986 dorosłych mieszkańców Polski.",,
https://wiadomosci.onet.pl/kraj/grozil-smiercia-maciejowi-glamowskiemu-zostal-zatrzymany/3wdm8d8,Groził śmiercią szwagrowi Pawła Adamowicza,"Policjanci zatrzymali pijanego 53-latka, który groził pozbawieniem życia prezydenta Grudziądza Macieja Glamowskiego. Samorządowiec prywatnie jest szwagrem prezydenta Gdańska Pawła Adamowicza.","Podobnie jak Adamowicz Glamowski odszedł z Platformy Obywatelskiej i jako przedstawiciel niezależnego komitetu w jesiennych wyborach samorządowych wygrał w drugiej turze z kandydatem wspieranym przez PiS. Dla Glamowskiego to pierwsza kadencja w tej roli. Kilka tygodni temu Paweł Adamowicz w nieoficjalnej rozmowie z Onetem obiecał, że będzie mu doradzać i go wspierać. Dziś wiemy, że nie będzie mu to jednak dane. Po jego zabójstwie Polskę zaczęła zalewać fala gróźb kierowanych pod adresem samorządowców. Nie ominęła województwa kujawsko-pomorskiego. W nim grożono już prezydentom Włocławka oraz Inowrocławia. Jak poinformowali policjanci, o bezpieczeństwo miał prawo obawiać się również włodarz Grudziądza. - Nieznany mężczyzna zatelefonował na numer alarmowy i oświadczył, że zamierza zabić prezydenta Grudziądza - mówi Jacek Jeleniewski z grudziądzkiej policji. Mundurowi krótko potem zjawili się w mieszkaniu 53-latka. Był zaskoczony. Jak się okazało, telefon wykonał, będąc pod wpływem alkoholu. Policjanci zdecydowali o zatrzymaniu go na noc w celi do wytrzeźwienia i przedstawieniu zarzutu kierowania gróźb karalnych. To przestępstwo zagrożone karą do dwóch lat więzienia.","Policjanci zatrzymali pijanego 53-latka, który groził pozbawieniem życia prezydenta Grudziądza Macieja Glamowskiego",
https://wiadomosci.onet.pl/kraj/sejm-upamietnil-pawla-adamowicza/gx1l0f7,Sejm minutą ciszy uczcił pamięć prezydenta Gdańska Pawła Adamowicza,"Dziś posłowie na początku posiedzenia Sejmu minutą ciszy uczcili pamięć prezydenta Gdańska Pawła Adamowicza. Głos zabrał lider PO, wspominając zmarłego. - Żegnamy dziś naszego kolegę, przyjaciela. Był człowiekiem odważnym. (...) zabiła go dobrze zorganizowana nienawiść - mówił z mównicy sejmowej.","Lider PO określił Adamowicza ""wielkim człowiek wielkiego charakteru"". - Był odważny i nie bał się walki. Poświęcił się Gdańskowi. Zaangażował się w lokalną politykę w wielkim stylu - mówił. Lider PO określił Adamowicza ""wielkim człowiek wielkiego charakteru"". - Był odważny i nie bał się walki. Poświęcił się Gdańskowi. Zaangażował się w lokalną politykę w wielkim stylu - mówił. - Zabiła go dobrze zorganizowana nienawiść. To właśnie w niedzielę, gdy Paweł wypuszczał światełko do nieba, dotarła do niego także jego dusza. Powiedział, że to czas dzielenia się dobrem. Chcę ci obiecać, że będziemy o tym pamiętać, że ta nienawiść, która odebrała ci życie, nie zniszczy miłości do Polski, do WOŚP - mówi Schetyna. W niedzielę wieczorem Paweł Adamowicz został zaatakowany nożem w Gdańsku przez 27-letniego Stefana W., który podczas finału WOŚP wtargnął na scenę. Prezydenta Gdańska przewieziono do Uniwersyteckiego Centrum Klinicznego w Gdańsku, gdzie w poniedziałek po południu zmarł. Adamowicz miał 53 lata, prezydentem Gdańska był od 20 lat. Sprawca zamachu usłyszał zarzut zabójstwa z motywacji zasługującej na szczególne potępienie; nie przyznał się do popełnienia przestępstwa. Został aresztowany.",Posłowie uczcili pamięć Pawła Adamowicza,
https://wiadomosci.onet.pl/kraj/grzegorz-schetyna-zginal-wspanialy-czlowiek-wielki-obywatel-rzeczypospolitej/b2zjxkp,"Grzegorz Schetyna: zginął wspaniały człowiek, wielki obywatel Rzeczypospolitej","Zginął wspaniały człowiek, wielki obywatel Rzeczypospolitej, mąż, ojciec dwóch córek - napisał w dzisiejszym oświadczeniu lider PO Grzegorz Schetyna. Zaapelował ""o uszanowanie woli rodziny"" zmarłego prezydenta Gdańska i ""wstrzymanie się od jakichkolwiek działań politycznych"".","Prezydent Adamowicz zmarł w szpitalu po południu. Trafił tam wczoraj wieczorem po ataku nożownika podczas finału Wielkiej Orkiestry Świątecznej Pomocy. ""Wczoraj wraz z milionami Polaków byliśmy świadkami dramatu, który wydarzył się w Gdańsku. Podczas święta miłości, mającego łączyć nas wszystkich w jedną wspólnotę dokonano zamachu na Prezydenta Pawła Adamowicza. Zginął wspaniały człowiek, wielki obywatel Rzeczypospolitej, mąż, ojciec dwóch córek"" - napisał lider PO w oświadczeniu przekazanym PAP. Jak dodał, ""ten akt nienawiści wywołał w nas wielki ból i smutek"". ""Myślami jesteśmy z Jego najbliższymi"" - podkreślił Schetyna. Jego zdaniem ""to co się stało to sytuacja bez precedensu, wymagająca od nas odwagi, odpowiedzialności i rozsądku"". ""Apelujemy do wszystkich o uszanowanie woli rodziny i wstrzymanie się od jakichkolwiek działań politycznych. Uważamy, że w najbliższych dniach jako Naród potrzebujemy powagi, wyciszenia i czasu na refleksję"" - napisał szef Platformy Obywatelskiej.",Grzegorz Schetyna,
https://wiadomosci.onet.pl/kraj/sondaz-pollster-partia-biedronia-z-trzecim-wynikiem/2klm25n,Sondaż: partia Roberta Biedronia trzecią siłą w Sejmie,"Gdyby dziś odbyły się wybory parlamentarne, zwycięzcą byłoby Prawo i Sprawiedliwość z wynikiem 37 proc. poparcia - wynika z badania Instytutu Pollster dla ""Super Expressu"". Do Sejmu dostałoby się jeszcze pięć partii, w tym Partia Roberta Biedronia, która zajęła w sondażu trzecie miejsce.","Platforma Obywatelska zajęła drugie miejsce i zdobyła poparcie 25 proc. ankietowanych. Na Partię Roberta Biedronia ma zamiar głosować 9 proc. pytanych. Kolejne miejsca zajęło Polskie Stronnictwo Ludowe (7 proc.), Kukiz'15 (7 proc.) i Sojusz Lewicy Demokratycznej (5 proc.). Poniżej 5-procentowego progu wyborczego znalazła się Nowoczesna (3 proc.), Partia Wolność (3 proc.), Partia Razem (2 proc.), TERAZ! (1 proc.) oraz Partia o. Tadeusza Rydzyka (1 proc.). - Jeśli chodzi o prawą stronę sceny, sytuacja jest prosta – ruch narodowo-katolicki, choćby ze względów demograficznych nie odgrywa dziś już żadnej roli. Tadeusz Rydzyk nie jest już straszakiem na Jarosława Kaczyńskiego. Jeśli zaś chodzi o Roberta Biedronia, bardzo wyraźnie widać, że głównym poszkodowanym nie jest wcale SLD, tylko PO. Mówiąc w skrócie, Biedroń próbuje wejść w miejsce, w którym była Nowoczesna, czyli dotrzeć do 30-40-letnich wyborców z wielkich miast, najbardziej liberalnych, którzy są na co dzień wyborcami Platformy - mówi w rozmowie z ""SE"" prof. Rafał Chwedoruk, politolog. - Ten sondaż pokazuje, że partia Roberta Biedronia jest olbrzymią szansą dla PiS na kontynuowanie rządów, ponieważ bardzo znacząco osłabia wynik Platformy, a to w realiach ordynacji wyborczej premiującej największe partie, będzie korzystne dla tego, co dostanie najwięcej głosów. A to ponad wszelką wątpliwość będzie PiS – dodaje. (mba)",,
https://wiadomosci.onet.pl/religia/aktualnosci/ks-prof-goralski-wypowiedz-schetyny-nt-rozdzialu-kosciola-od-panstwa-budzi-zdziwienie/k38mkj1,Ks. prof. Góralski: wypowiedź Schetyny nt. rozdziału Kościoła od państwa budzi zdziwienie,"Wypowiedź Grzegorza Schetyny (PO) w Polsat News na temat zaprezentowanego przez Barbarę Nowacką projektu ustawy dotyczącej rozdziału Kościoła od państwa budzi zdziwienie i niepokój, podobnie zresztą jak projekt – powiedział ks. prof. Wojciech Góralski z Wydziału Prawa Kanonicznego UKSW.","- Zdziwienie wywołuje zrozumienie lidera PO dla inicjatywy zniesienia finansowania z budżetu państwa lekcji religii – w perspektywie nie tylko art. 53 ust. 4 Konstytucji RP (także art. 48 ust. 1 i art. 53 ust. 3) oraz art. 12 ust. 1 konkordatu, ale również art. 5 ust. 2 Deklaracji w sprawie wyeliminowania wszelkich form nietolerancji i dyskryminacji opartych na religii lub przekonaniach (Nowy Jork, 25 listopada 1981 r.). A także w perspektywie kodeksu pracy, który nie przewiduje nieodpłatnego wykonywania pracy na podstawie umowy o pracę oraz uniemożliwia zrzeczenie się wynagrodzenia – podkreślił prof. Góralski. W komentarzu do wypowiedzi Schetyny ks. prof. Góralski powiedział, że ""źródłem niepokoju jest najpierw uznanie się przez byłego wicepremiera RP za zwolennika takiej bardzo poważnej redefinicji relacji państwo – Kościół"". - Czyżby uniwersalna formuła ""niezależności i autonomii obu podmiotów (każdego w swojej dziedzinie), jak również współdziałania dla dobra człowieka i dobra wspólnego"", wpisana zarówno do Konstytucji RP (art. 25 ust. 3), jak i do konkordatu (art. 1), i dobrze sprawdzona, a także szeroko stosowana w innych krajach, stała się już przeżytkiem? A tak naprawdę formuła ta to nic innego, jak separacja obu wspólnot (religijnej i politycznej), tyle że przyjazna – podkreślił ks. prof. Góralski. Dodał, że jeszcze większy niepokój budzi stwierdzenie Grzegorza Schetyny, że dyskusja o relacjach państwo – Kościół ""nie jest elementem walki z Kościołem"", lecz ""próbą cywilizacji tych relacji"". - W linii prostej oznaczałoby to, że dotychczasowy, wyżej wskazany, pochodzący zresztą z inspiracji Soboru Watykańskiego II (Konstytucja duszpasterska Gaudium et spes, n. 76) model relacji obu wspólnot nie służy współczesnemu rozwojowi społeczeństwa, należałoby go więc… ""ucywilizować"" – powiedział prof. Góralski. - Czy przypadkiem nie chodzi tutaj o +ucywilizowanie+ obowiązującej formuły konstytucyjnej i konkordatowej w duchu art. 82 ust. 2 Konstytucji PRL z 22 lipca 1952 r.: ""Kościół jest oddzielony od państwa. Zasady stosunku państwa do Kościoła oraz sytuację prawną i majątkową związków wyznaniowych określają ustawy"". A właśnie postulat Barbary Nowackiej ""oddzielenia Kościoła od państwa"" zdaje się to potwierdzać – zaznaczył ks. prof. Góralski.",Grzegorz Schetyna,
https://wiadomosci.onet.pl/tylko-w-onecie/schetyna-szuka-prezydenta-innego-niz-tusk/hkjbh13,Schetyna szuka prezydenta innego niż Tusk,"Lider PO Grzegorz Schetyna sondował, czy prezes PSL Władysław Kosiniak-Kamysz byłby gotowy zostać wspólnym kandydatem PO i PSL na prezydenta — wynika z ustaleń Onetu. Schetyna ma w tym swój ukryty cel.","Lider PO Grzegorz Schetyna alergicznie reaguje na te plotki. Otóż, podobno Donald Tusk widziałby w roli lidera zjednoczonej opozycji szefa ludowców Władysława Kosiniaka-Kamysza, swego byłego ministra pracy. Konserwatysta, lekarz, polityk młodego pokolenia — lepiej pasuje do profilu pogromcy PiS, jaki stworzył Tusk. W niedawnym sondażu ""Rzeczpospolitej"" Kosiniak-Kamysz wypadł wyraźnie lepiej od Schetyny jako potencjalny kandydat opozycji na premiera. Lidera ludowców poparł co czwarty badany (26 proc.), co dało mu pierwsze miejsce. Schetyna był dopiero czwarty (10 proc.), przegrał także z Robertem Biedroniem i Pawłem Kukizem (po 16 proc.). A zatem Schetynę pobili politycy o mniejszym stażu. Ten temat pojawił się podczas trwających rozmów o współpracy koalicyjnej między Platformą a PSL. Według informacji Onetu, Schetyna starał się bagatelizować sprawę. Oznajmił ludowcom, że takie badania powstają z inspiracji PiS, by skłócić opozycję i zmniejszyć jej szanse wyborcze. Z drugiej jednak strony, lider Platformy sam traktuje taką możliwość całkowicie poważnie — wskazują na to jego działania. Jak się dowiedzieliśmy, tuż po publikacji sondażu zaproponował Kosiniakowi-Kamyszowi, by został wspólnym kandydatem antypisowskiej opozycji w przyszłorocznych wyborach prezydenckich. Chodzi nie tylko o dowartościowanie lidera PSL. Chodzi przede wszystkim o usunięcie konkurenta do premierostwa i poróżnienie Kosiniaka z Tuskiem, który też może mieć ochotę na prezydenturę. Ludowcy doskonale to rozumieją, dlatego nie palą się do takiego układu ze Schetyną. Ta oferta pokazuje jednocześnie, że Schetyna — wbrew publicznym deklaracjom — nie traktuje Tuska jako oczywistego kandydata PO na prezydenta. Prezydentura jest elementem rozgrywki Schetyny i z Tuskiem, i z pozostałymi ugrupowaniami opozycji. Porozumienie PO-PSL to element szerszej układanki. W rozmowach ze Schetyną ludowcy występują także w imieniu SLD i Nowoczesnej. Wszystkie te trzy mniejsze partie ściśle współpracują, bo obawiają się, że Schetyna wykorzysta przewagę wielkości i zamożności Platformy, by je rozegrać. Ten brak zaufania to efekt próby rozbicia Nowoczesnej, którą Schetyna usiłował niedawno — bezskutecznie — przeprowadzić. — Zaufania nie ma między nami za grosz. Każdą ofertę prześwietlamy na wszystkie sposoby, w obawie przed podstępem Schetyny — mówi Onetowi jeden z polityków PSL. — A jaka jest na dziś sytuacja negocjacyjna? Idziecie w dużym bloku czy się nie dogadacie? — pytamy. — Wszystkie znaki na niebie i ziemi wskazują, że się porozumiemy: PO, PSL, SLD i Nowoczesna. Mogą się jeszcze przyłączyć Zieloni, bo to ugrupowanie nie budzi w naszych partiach i elektoratach negatywnych emocji — twierdzi nasz rozmówca. Schetyna zaproponował Kosiniakowi prezydenturę, bo negocjacje dotyczą potrójnych wyborów. Majowych do Parlamentu Europejskiego, jesiennych do Sejmu oraz wyborów prezydenckich w 2020 r.",Władysław Kosiniak-Kamysz i Grzegorz Schetyna,
https://wiadomosci.onet.pl/kraj/rzeczniczka-pis-o-ustawie-po-ws-nbp/bglelsq,Rzeczniczka PiS o ustawie PO ws. NBP,"- Jeżeli nie będzie przeszkód formalno-prawnych, z pewnością poprzemy projekt ustawy autorstwa PO ws. jawności zarobków w NBP; dzisiejsza konferencja NBP nie wyczerpuje tematu - informuje rzeczniczka PiS Beata Mazurek.","Mazurek powiedziała dziennikarzom w Sejmie, że nie jest usatysfakcjonowana wyjaśnieniami Narodowego Banku Polskiego w sprawie wysokości zarobków. Jak dodała, konferencja NBP nie wyczerpuje tematu. Jak mówiła rzeczniczka PiS, jeśli chodzi o wynagrodzenia pracowników NBP, ""w działaniu opozycji jest sprzeczność"". - Z jednej strony domagają się ujawnienia tych zarobków, a z drugiej strony składają projekt ustawy do Sejmu, który daje podstawy prawne do tego, by te zarobki zostały ujawnione. Więc doskonale mają świadomość taką, że w świetle obowiązujących przepisów prawnych dzisiaj - jak rozumiem - zrobić tego nie można. Jak ustawa zostanie przyjęta, nie sądzę, by był z tym jakikolwiek problem - mówiła Mazurek. Polecamy: NBP o zarobkach swoich pracowników",Beata Mazurek,
https://wiadomosci.onet.pl/kraj/beata-mazurek-ostro-o-slowach-grzegorza-schetyny/yvf58ss,Beata Mazurek ostro o słowach Grzegorza Schetyny,"Mówienie przez szefa Platformy Obywatelskiej Grzegorza Schetynę o zaufaniu, dobrym programie brzmi jak tragifarsa - oceniła rzeczniczka PiS Beata Mazurek. - Awantury, donosy i kłamstwa zamiast merytorycznej dyskusji to ich kredo - dodała.","Rzeczniczka PiS odniosła się w ten sposób do wypowiedzi lidera Platformy w Polsat News, który mówił, że ""wszyscy chcemy, żeby opozycja była, jak najlepiej zorganizowana i jak najszersza"". Zaznaczył jednocześnie, że budowanie takiej koalicji ""musi potrwać"". - Proces tworzenia takiej dobrej konstrukcji na wybory europejskie zajmie trochę czasu - zaznaczył. Polecamy: NBP o zarobkach swoich pracowników - Ale jestem optymistą. Uważam, że wszystkie podmioty, które uczestniczą w tych rozmowach, wiedzą, że nie ma alternatywy - trzeba zbudować dobrą, szeroką, dobrze zorganizowaną, opartą jednak na zaufaniu i wspólnym programie koalicję, żeby wygrać z PiS-em wybory europejskie - mówił Schetyna. Zdaniem rzeczniczki PiS ""mówienie przez Schetynę o zaufaniu, dobrym programie brzmi jak tragifarsa"". - Słynne Grzegorz ""zniszczę Cię"" Schetyna, dobrze oddaje jego wiarygodność oraz ""program"" PO. Nowoczesna jest tego przykładem - stwierdziła Mazurek we wpisie na Twitterze. - Niestety, awantury, donosy i kłamstwa, zamiast merytorycznej dyskusji to ich kredo - dodała. Przewodniczący PO podczas rozmowy w Polsat News ocenił też, że ""nie można stworzyć wariantu opozycyjnego bez największej partii opozycyjnej"", bo - jego zdaniem - będzie to ""nieskuteczne"". - Jeżeli ktoś chce wygrać z PiS-em, musi wiedzieć, że trzeba się porozumieć. Oczywiście największa partia będzie miała tutaj najwięcej do powiedzenia - zaznaczył Schetyna, dodając, że najważniejsze jest ""wspólne przekonanie, że trzeba być razem"". Na początku grudnia z klubu Nowoczesnej odeszło siedmioro posłów (w tym szefowa klubu Kamila Gasiuk-Pihowicz), którzy wraz z wykluczonym wcześniej z Nowoczesnej posłem Piotrem Misiłą przeszli do klubu PO. Klub Platformy zmienił nazwę na Platforma Obywatelska - Koalicja Obywatelska. Po odejściu siedmiorga posłów klub Nowoczesnej przestał istnieć i stał się 14-osobowym kołem. Szefowa Nowoczesnej Katarzyna Lubnauer wówczas nazwała odejście części swych posłów do klubu PO-KO ""wrogim przejęciem"", a ich zachowanie ""zdradą"". W połowie grudnia poseł PSL-UED Jacek Protasiewicz dołączył do koła Nowoczesnej, dzięki czemu N. znów ma klub w Sejmie.",Beata Mazurek,
https://wiadomosci.onet.pl/tylko-w-onecie/ryzykowna-antykoscielna-krucjata-opozycji-analiza/czr9tt9,Ryzykowna antykościelna krucjata opozycji [ANALIZA],"Jeśli opozycja włączy antykościelną krucjatę w bieżący spór polityczny, jako sposób na wyborczą walkę z PiS, może na tym bardzo wiele stracić.","Liderka Inicjatywy Polska Barbara Nowacka, którą sam Grzegorz Schetyna uznał niedawno – obok Katarzyny Lubnauer z Nowoczesnej – za jedną z liderek Koalicji Obywatelskiej, ogłaszając powstanie projektu ustawy, który zakłada m.in. zniesienie finansowania lekcji religii, postanowiła włączyć antykościelną krucjatę do bieżącego sporu politycznego. Na taki krok od wielu lat żadna partia polityczna będąca w Sejmie się nie odważyła. Nawet rząd Sojuszu Lewicy Demokratycznej wiedział dobrze, że nie ma co – w imię walki politycznej - wypowiadać wojny religijnej w kraju, w którym większość obywateli deklaruje się jako katolicy. A do tego de facto sprowadzają się postulaty Nowackiej, której z marszu przyklasnęła liderka Nowoczesnej, domagając się rozdziału „tronu od ołtarza”. Jednocześnie, stawiając przewodniczącego PO pod ścianą, który będzie teraz musiał się określić, czy wraz z partią dołącza do ryzykownej antykościelnej krucjaty. Zobacz również: Politycy komentują projekt Barbary Nowackiej dotyczący wycofania religii ze szkół Dotychczas Platforma Obywatelska robiła wszystko, by nie iść na wojnę z Kościołem i biskupami, traktując wypracowany ponad 25 lat temu kompromis jak pewnego rodzaju świętość. Bowiem w relacjach między państwem a Kościołem Platforma Obywatelska zachowywała się dotychczas jak katolik, który stoi pod drzwiami świątyni w czasie niedzielnej mszy świętej i nieprzymuszany nie zamierza przekraczać jej progu. O wartości dobrych relacji z Kościołem wiedział sam Donald Tusk, który na potrzeby kampanii wyborczej wziął nawet ślub kościelny i dał się sfotografować z rodziną na tle domowego ołtarzyka. Ponadto wielu polskich duchownych, w tym także kilku wpływowych biskupów, po cichu sympatyzuje z Platformą, udzielając jej politykom publicznie wsparcia. Przeczytaj także: Kościół o wyrzuceniu religii ze szkoły: to uderza w zasadę bezpłatnej edukacji Jeden z wpływowych polityków PO przyznaje w rozmowie z Onetem, że ostatnią rzeczą, jaką należy robić tuż przed wyborami, jest wchodzenie w konflikt religijny. – Nowacka najwidoczniej zdecydowała się iść na całość i wywołać jakąś wojnę z Kościołem. To jest czyste samobójstwo tuż przed wyborami, gdyż Polacy nie chcą żadnych wojen religijnych. Widać to było doskonale przy okazji aborcji, gdzie nawet Jarosław Kaczyński przy niezadowoleniu części konserwatywnego swojego elektoratu, musiał wycofać się ze swojej obietnicy ograniczenia aborcji – mówi nam jeden z liderów Platformy. I dodaje, że jeśli nawet projekt o wycofaniu lekcji religii ze szkół trafi do Sejmu, to i tak przepadnie on w pierwszym czytaniu głosami PiS, który stając w obronie wiary chrześcijańskiej, tylko na tym zyska. Problem jednak w tym, że dopóki Nowacka jest jedną z twarzy Koalicji Obywatelskiej, to jej działania idą także na konto samej Platformy. Niewykluczone, że Nowackiej nie chodzi w istocie o wycofanie lekcji religii ze szkół, lecz przede wszystkim o zawalczenie o głosy lewicowego elektoratu. Wybory samorządowe pokazały bowiem, że tak naprawdę to PiS przejął większość lewicowych postulatów, które odwołują się do polityki socjalnej. Jedynym sposobem na zdobycie głosu lewicowego wyborcy może okazać się uderzenie w antyklerykalne struny, co zawsze przynosiło kilkuprocentowe poparcie. Jednak na tym podwórku Nowacka nie jest sama i zarówno Nowoczesna, SLD, jak i Partia Razem tak łatwo skóry nie sprzedadzą. Dużym błędem jest twierdzenie, że z racji na ogromny sukces kinowy filmu Smarzowskiego i powszechnej krytyki wobec skandali seksualnych polskich duchownych, Polacy masowo chcą – tak jak to stało się w Irlandii – zamknąć Kościół w jakimś getcie. Wręcz przeciwnie, o czym świadczą choćby najnowsze badania, z których wynika, że z roku na rok Polacy chętniej chodzą w niedzielę do kościoła. A to powinien być poważny sygnał ostrzegawczy dla polityków, którzy zamierzają rozpoczynać jakąkolwiek wojnę religijną. Cena, jaką przyjdzie zapłacić opozycji za wzniecanie krucjat, może być bowiem niewspółmierna do zakładanego zysku.","Barbara Nowacka, Grzegorz Schetyna i Katarzyna Lubnauer",
https://wiadomosci.onet.pl/kraj/po-zawiadamia-prokurature-ws-zaginionych-akt-takie-sledztwo-juz-sie-toczy/ctb69h6,PO zawiadamia prokuraturę ws. zaginionych akt. Takie śledztwo już się toczy,"Dziś politycy Platformy Obywatelskiej zapowiedzieli złożenie zawiadomienia o możliwości popełnienia przestępstwa ws. zaginięcia akt śledztwa dot. fałszowania podpisów przez Młodzież Wszechpolską w wyborach samorządowych w 2014 r. Przypominają, że stało się to w okresie, kiedy organizacją kierował Adam Andruszkiewicz. Posłowie opozycji zapomnieli, że sprawę badają już śledczy z Chełma.","Posłowie Platformy Obywatelskiej, Cezary Tomczyk i Marcin Kierwiński zapowiedzieli złożenie zawiadomienia o możliwości popełnienia przestępstwa w związku z zaginięciem tomu akt ze śledztwa w sprawie fałszowania podpisów w Młodzieży Wszechpolskiej. Do fałszerstw miało dojść, kiedy szefem Młodzieży Wszechpolskiej był obecny wiceminister cyfryzacji Adam Andruszkiewicz. Opozycja pyta, czy ""prawdą jest, że wokół Andruszkiewicza został roztoczony parasol ochronny po to, żeby chronić jego dobre imię, po to, żeby chronić jego interesy?"". Chcą, by prokuratura rzetelnie zajęła się tą sprawą. Problem w tym, że śledczy badają już zaginięcie tomu akt. Śledztwo w tej sprawie prowadzi Ośrodek Zamiejscowy Prokuratury Okręgowej w Lublinie z siedzibą w Chełmie. Sprawa trafiła do chełmskich prokuratorów w listopadzie ubiegłego roku i jest jeszcze na wczesnym etapie. – Prokurator zażądał dodatkowych dokumentów z Białegostoku. Na razie przymierza się do przesłuchania świadków – mówi w rozmowie z Onetem Agnieszka Kępka, rzecznik prasowy Prokuratury Okręgowej w Lublinie. Na ten moment śledztwo prowadzone jest w sprawie w kierunku art. 276 kodeksu karnego: ""Kto niszczy, uszkadza, czyni bezużytecznym, ukrywa lub usuwa dokument, którym nie ma prawa wyłącznie rozporządzać, podlega grzywnie, karze ograniczenia wolności albo pozbawienia wolności do lat 2"". ZOBACZ RÓWNIEŻ: Ile zarobi Adam Andruszkiewicz w Ministerstwie Cyfryzacji? Chcesz być na bieżąco z najważniejszymi informacjami dnia? Polub Onet Wiadomości na Facebooku!",Adam Andruszkiewicz,
https://wiadomosci.onet.pl/kraj/sondaz-ibris-pis-liderem/3fv17ve,Sondaż: PiS umacnia pozycję lidera,"W porównaniu z badaniem sprzed miesiąca nieznacznie poprawiła się sytuacja PiS. Straciła za to opozycja. Największe straty poniosły Platforma Obywatelska i Nowoczesna - wynika z sondażu IBRiS przeprowadzonego dla ""Rzeczpospolitej"".","Prawo i Sprawiedliwość ma w badaniu IBRiS z 3–4 stycznia 39,1 proc. To o 1,9 pkt proc. więcej niż w badaniu z 7–8 grudnia. PO ma teraz 26,3 proc. W grudniu partia Grzegorza Schetyny mogła liczyć na 31,3 proc., co oznacza spadek o 5 pkt proc. Traci też Nowoczesna. Zamiast 4,0 proc. ma teraz 0,9 proc. Cała dawna Koalicja Obywatelska straciła więc 8 pkt proc. poparcia. POLECAMY: Nie ma pozwów w obronie Polski Notowania pozostałych formacji są stabilne. Kukiz'15 ma obecnie 5,5 proc., w grudniu było to 5,7 proc. SLD ma teraz 5,0 proc. (6,7 proc. w grudniu). Polepszyły się za to notowania PSL. Ludowcy mogą liczyć na 6,7 proc. w porównaniu z 5,1 proc. w grudniu. Jest też więcej wyborców niezdecydowanych. W grudniu było to 6,4 proc. Obecnie 11,9 proc. nie wie, na kogo będzie głosować. POLECAMY: Mateusz Morawiecki, polityczny syn prezesa. Analiza Andrzeja Stankiewicza Liderzy opozycji deklarują, że rozmowy w sprawie nowej koalicji do Parlamentu Europejskiego się toczą. Ale jest na to coraz mniej czasu. Kampania ruszy wczesną wiosną, a już 3 lutego swój projekt polityczny przedstawi Robert Biedroń. Ostatnie dni to coraz więcej wzajemnych zarzutów i oskarżeń na linii zwolennicy Roberta Biedronia–zwolennicy Platformy Obywatelskiej. Politycy PO twierdzą, że Biedroń osłabia opozycję i toruje drogę drugiej kadencji PiS. Źródło: ""Rzeczpospolita""",Sondaż IBRiS: PiS liderem,
https://wiadomosci.onet.pl/kraj/pawel-kukiz-kosiniak-kamysz-i-neumann-czesciej-niz-ja-glosowali-tak-jak-pis/dgfmzh0,Paweł Kukiz: Kosiniak-Kamysz i Neumann częściej niż ja głosowali tak jak PiS,"Szefowie klubów PSL - Władysław Kosiniak-Kamysz i PO - Sławomir Neumann w tej kadencji Sejmu częściej niż ja głosowali tak, jak posłowie PiS - powiedział lider Kukiz'15 Paweł Kukiz, powołując się na dane przedstawione przez Biuro Analiz Sejmowych.","Na polecenie Pawła Kukiza poseł Kukiz'15 Piotr Apel w listopadzie 2018 r. wystosował do Biura Analiz Sejmowych prośbę o przygotowanie zestawienia danych dotyczących głosowań w bieżącej kadencji Sejmu, w których przewodniczący klubów i kół głosowali w taki sam sposób, jak posłowie Prawa i Sprawiedliwości. Paweł Kukiz wyjaśnił, że prosząc o takie zestawienie, chciał dać odpór tym politykom i mediom, które twierdziły, że ""Kukiz głosuje tak, jak PiS"". Co - jak ocenił - ""jest bzdurą totalną"". Z danych BAS wynika, że - wśród liderów klubów i kół - tak jak posłowie PiS najczęściej głosował lider Wolnych i Solidarnych Kornel Morawiecki - 82,9 proc. głosowań. Z kolei szef ludowców Władysław Kosiniak-Kamysz w 63 proc. głosowań zagłosował tak jak PiS. Głosowania przewodniczącego klubu Platformy Obywatelskiej (obecnie PO-KO) Sławomira Neumanna były w 58 proc. zgodne z tym, jak głosowała partia rządząca. Paweł Kukiz znalazł się dalszym miejscu z wynikiem 53 proc. zgodnych z PiS głosowań. Kolejni szefowie klubu Nowoczesnej - Ryszard Petru, Katarzyna Lubnauer i Kamila Gasiuk-Pihowicz - od początku kadencji byli zgodni z PiS w 49,7 proc. głosowań. Kukiz podkreśla, że ""od trzech lat musi mówić, że nie jest wielbłądem"". - Wmawiają mi, że głosowałem za ""rozwaleniem"" Trybunału Konstytucyjnego, a ja głosowałem przeciwko tym sędziom z rozdania Platformy i przeciwko sędziom z rozdania PiS-u. Nie przyjąłem od PiS-u propozycji wystawienia naszego kandydata na sędziego TK i głosowałem przeciwko ich sędziom - wyliczał. Jak podkreślił Kukiz, ""zawsze głosuje za Polską, bez względu na to spod jakiego szyldu wyszedł dobry projekt ustawy"". - Dla jednego elektoratu wyrocznią jest TVN, a dla drugiego elektoratu wyrocznią jest TVP Info. TVN twierdzi, że jesteśmy ""przystawką PiS-u"", a TVP Info, że jesteśmy ""przystawką Platformy"", a to są dwa te same dania na stole od 1989 roku i tak propagandą ogłupili ludzi, że ludzie są przekonani, że to jest jedyne zdrowe pożywienie dostępne, a cała reszta to ""be"" - ocenił.",Paweł Kukiz,
https://wiadomosci.onet.pl/kraj/po-zada-wyjasnien-w-sprawie-powiazan-ludzi-cba-z-afera-skok/0948twz,"PO żąda wyjaśnień w sprawie powiązań ludzi CBA z aferą SKOK. ""Może być z tego wielka afera""","- Uważamy, że CBA powinno być odsunięte od prowadzenia sprawy SKOK-u Wołomin, a powinno to być zbadane przez komisję służb specjalnych. Zwracamy się do Mariusza Kamińskiego, ministra - koordynatora ds. służb specjalnych, aby wyjaśnił i publicznie poinformował, czy Piotr Kaczorek, będąc pracownikiem CBA, miał dostęp do tajnych informacji – mówił dziś w Sejmie Robert Kropiwnicki, poseł PO. To echa publikacji Onetu, w której ujawniliśmy, że rzecznik CBA wziął kredyt w SKOK Wołomin i przez lata go nie spłacał.","- Piotr Kaczorek, wysoki funkcjonariusz CBA, brał kredyt w SKOK Wołomin i równocześnie mógł mieć dostęp do informacji o postępowaniu CBA oraz wpływać na jego stanowisko w sprawie SKOK-u Wołomin, czyli na to, jakie komunikaty wydawało i jakie działania podejmowano. To jest naprawdę bardzo niebezpieczny proceder, jeżeli funkcjonariusz osobiście zainteresowany sprawą, wpływa na stanowisko służby – mówił dziś na specjalnie zwołanej konferencji w Sejmie Robert Kropiwnicki, poseł PO. - Uważamy, że CBA powinno być odsunięte od prowadzenia sprawy SKOK-u Wołomin i powinno to być zbadane przez komisję służb specjalnych. Równocześnie zwracamy się do Mariusza Kamińskiego, ministra - koordynatora ds. służb specjalnych, aby zbadał szczegółowo i udzielił publicznych informacji, dotyczących tego, czy pan Piotr Kaczorek, będąc pracownikiem CBA, miał dostęp do informacji o prowadzonych postępowaniach wobec SKOK Wołomin, czy na nie wpływał, redagował je oraz czy miał dostęp do informacji niejawnych. A jeżeli tak, to od kiedy i czy wstrzymano mu do nich dostęp – grzmiał Kropiwnicki. - To byłaby skandaliczna informacja, gdyby się okazało, że człowiek, który jest podatny na szantaż, który ma tak ogromny kredyt w SKOK-u Wołomin i go nie spłaca, ma dostęp do ściśle tajnych informacji w takiej służbie jak CBA, a tym samym może mieć dostęp do informacji innych służb. Może być z tego naprawdę wielka afera. Dlatego zwracamy się do ministra koordynatora o pełne wyjaśnienie tej sprawy. Uważamy, że trzeba szybko reagować, ponieważ może dochodzić do zacierania śladów i do próby ratowania wizerunku pana Kaczorka i całego CBA – podkreślał poseł PO. Kropiwnicki dodał, że jeżeli Piotr Kaczorek, będąc wysokim funkcjonariuszem CBA miał wpływa na działania podejmowane przez tę instytucję w tej sprawie SKOK-u Wołomin, to może się okazać, dlaczego tak mało w tej sprawie wiemy, dlaczego to postępowanie się tak ślimaczyło i dlaczego stawia się zarzuty właśnie panu Kwaśniakowi i Jakubiakowi, a nie aresztuje się innych ludzi, którzy mogli być bardzo zainteresowani tym, żeby tej sprawy nie wyjaśnić. - Pytanie też, kto udzielił tego kredytu, dlaczego tolerowano niespłacanie go przez pana Kaczorka i czy to jest jedyny funkcjonariusz, który miał kredyt w SKOK-u Wołomin czy też jest to grupa osób – pytał poseł PO. Wkrótce po jego wystąpieniu specjalne oświadczenie wydało samo CBA. Pisze w nim: ""Biuro Kontroli i Spraw Wewnętrznych Centralnego Biura Antykorupcyjnego wszczęło postępowanie wyjaśniające mające na celu szczegółowe i dogłębne wyjaśnienie okoliczności sprawy związanej z kredytem. Na czas trwania postępowania wyjaśniającego pracownik został zawieszony w czynnościach służbowych"". ""Piotr Kaczorek jest pracownikiem cywilnym, zatrudnionym w Wydziale Komunikacji Społecznej CBA. Nie ma dostępu do akt prowadzonych w CBA postępowań i śledztw, na żadnym z ich etapów. Opinia publiczna, za pośrednictwem mediów jest informowana o pracy Biura dopiero po zakończeniu kolejnych etapów śledztwa"" - czytamy w oświadczeniu podpisanym przez Temistoklesa Brodowskiego z Wydziału Komunikacji Społecznej CBA. Piotr Kaczorek zaciągnął kredyt w SKOK Wołomin w czerwcu 2013 roku. Był wówczas rzecznikiem prasowym Starostwa Powiatowego w Wołominie, w którym rządzili ludzie związani z PiS. Pożyczył 160 tys. zł. SKOK Wołomin upadł w lutym 2015 roku. Wkrótce potem stało się jasne, że z kasy wyprowadzono ponad trzy miliardy złotych. Widzieliśmy przygotowaną 1 lipca 2017 roku listę tysięcy osób, które zaciągały kredyty i następnie ich nie spłacały. Jest ona w aktach sprawy upadłościowej SKOK Wołomin prowadzonej przez sąd rejonowy w Warszawie. Wśród osób, które zalegają ze spłatą kredytu, znajduje się Piotr Kaczorek z Wydziału Komunikacji Społecznej CBA, odpowiadający za kontakty z mediami, a więc pełniący rolę rzecznika prasowego tej instytucji. Co więcej, z akt wynika, że w ciągu kilku lat z pożyczonej kwoty spłacił zaledwie 4 tysiące złotych. Wraz z odsetkami – także karnymi – wciąż zalegał na kwotę ponad 204 tys. To nie wszystko. Z listy przygotowanej dla syndyka 1 lipca 2017 roku wynika także, kiedy Kaczorek dokonał ostatniej wpłaty na konto SKOK Wołomin. Nastąpiło to w sierpniu 2014 roku. Wówczas obecny rzecznik CBA uiścił zaledwie 2,5 tysiąca. Później – choć o aferze w SKOK Wołomin trąbiły wszystkie media i stało się jasne, że tysiące ludzi straciło swoje fundusze – zaniechał dalszych spłat. Pomiędzy sierpniem 2014 roku a lipcem 2017 nie zwrócił już ani złotówki. Z akt sprawy nie wynika, czy Kaczorek podjął się spłaty kredytu w późniejszym okresie. Czemu nie spłacał kredytu? - Nie zamierzam rozmawiać o moich sprawach prywatnych. Nigdy w życiu nie brałem żadnej pożyczki na zasadzie nielegalnej działalności – stwierdził w rozmowie z nami Piotr Kaczorek. Pytany jednak o to, czy może zaprzeczyć, że w SKOK Wołomin wziął pożyczkę, której następnie nie spłacał, dodaje: - Niczego nie potwierdzam. Nie mam zamiaru na ten temat rozmawiać – ucina. W tej sprawie wątpliwości budzi jeszcze jedna rzecz. Po dojściu PiS do władzy Piotr Kaczorek został rzecznikiem Centralnego Biura Antykorupcyjnego. A więc instytucji, która dziś sama zajmuje się badaniem nieprawidłowości w SKOK Wołomin. Przed dwoma tygodniami o działaniach CBA stało się głośno, gdy funkcjonariusze zatrzymali byłego szefa KNF Andrzeja Jakubiaka, wiceszefa KNF Wojciecha Kwaśniaka i pięciu innych urzędników. Wszystkim postawili zarzut niedopełnienia obowiązków ws. nadzoru nad SKOK Wołomin. Czy funkcjonariusz CBA, który sam pozostaje dłużnikiem SKOK Wołomin i z tajemniczych powodów nie spłaca zaciągniętego kredytu, powinien pracować w jednostce badającej całą aferę? Zapytaliśmy o to Stanisława Żaryna, rzecznika ministra koordynatora służb Mariusza Kamińskiego. - Odsyłam z tymi pytaniami do CBA – odpowiedział. - Minister koordynator nie zajmuje stanowiska wobec wskazanej sprawy. Kiedy chcieliśmy ponownie zapytać o to Piotra Kaczorka, nie odbierał naszych telefonów. Zadzwoniliśmy więc do drugiego rzecznika CBA Temistoklesa Brodowskiego. - Proszę nie pytać mnie o sprawy prywatne Piotra Kaczorka – rzucił i natychmiast się rozłączył.",PO żąda wyjaśnień w sprawie powiązań CBA z aferą SKOK Wołomin,
https://wiadomosci.onet.pl/kraj/arimr-wydala-oswiadczenie-po-publikacji-onetu/0prjs6x,ARiMR wydała oświadczenie po publikacji Onetu,"Agencja Restrukturyzacji i Modernizacji Rolnictwa, reagując na materiał Onetu ""Rybny układ. Jak CBA odkryło nadużycia w rządowej agencji i dlaczego nikt za to nie siedzi"", oświadczyła, że ""współpracuje z organami prowadzącymi śledztwo"".","W wydanym oświadczeniu stwierdzono, że ""Agencja Restrukturyzacji i Modernizacji Rolnictwa nie będzie komentować działań prowadzonych przez organy ścigania w odniesieniu do rozdzielania funduszy unijnych na przetwórstwo rybne w latach 2007–2013"". Zaznaczono jednocześnie, że ""Agencja Restrukturyzacji i Modernizacji Rolnictwa nie ma kompetencji do podejmowania jakichkolwiek działań śledczych, dlatego też współpracuje z organami prowadzącymi śledztwo w tym obszarze, a jednocześnie deklaruje wolę dalszej współpracy dla wyjaśnienia wszelkich kwestii mogących budzić wątpliwości w zakresie wydatkowania środków europejskich w sektorze rybactwa i przetwórstwa rybnego"". Kika dni temu Onet opublikował materiał ""Rybny układ. Jak CBA odkryło nadużycia w rządowej agencji i dlaczego nikt za to nie siedzi"". ""To sprawa, w której przenikają się biznesmeni, urzędnicy różnych szczebli, wysoko postawieni politycy PiS i PO, a przede wszystkim ogromne pieniądze. Zainteresowały się nią i CBA, i prokuratura. A mimo to nikt nie usłyszał zarzutów, niektórzy ludzie wskazani przez służby jako odpowiedzialni nawet awansowali, a prowadzący śledztwo agent po prostu zniknął"" - pisze Kamil Dziubka.",ARiMR wydała oświadczenie po publikacji Kamila Dziubki w Onecie,
https://wiadomosci.onet.pl/tylko-w-onecie/radni-warszawy-w-onet-opinie-o-sporze-ws-bonifikaty-ko-to-byl-szantaz-wyborczy-pis/ydgbnph,Radni Warszawy w Onet Opinie o sporze ws. bonifikaty. KO: to był szantaż wyborczy PiS!,"- Nieodpowiedzialnie ws. bonifikaty w Warszawie zachował się PiS - mówiła w Onet Opinie radna KO Agata Diduszko-Zyglewska. - Rafał Trzaskowski wziął to na siebie. To był szantaż wyborczy PiS! - oceniła. - Ale PO trzy dni przed wyborami zaakceptowała propozycje! Platforma bardzo entuzjastycznie reagowała. To, co pani opisuje, to nieprawda - ripostował radny PiS Jacek Ozdoba.","20 grudnia Rada Miasta Warszawy zajęła się uchwałą przywracającą 98-proc. bonifikatę przy przekształceniu prawa użytkowania wieczystego we własność. Sesja została zwołana na wniosek prezydenta miasta Rafała Trzaskowskiego, który chciał wycofać się z obniżenia ulgi do maksimum 60 proc. Wszystko zaczęło się od decyzji podjętej przed tegorocznymi wyborami na prezydenta Warszawy. Wtedy wysoką bonifikatę przyznano, ale po wyborach nowe władze stolicy uznały, że muszą się wycofać z tej decyzji i zaproponowano 60 proc. Jak czas pokazał, nie na długo. - Trzaskowski to wziął na siebie - ocenił radna KO, komentując zamieszanie. - Nieodpowiedzialnie zachował się PiS. Zobowiązanie na kilkaset mln rocznie podjęto na kilka dni przed wyborami. Radni KO byli zmuszeni, by to poprzeć! - tłumaczyła Agata Diduszko-Zyglewska. - Jeśli by tego nie zrobili, to tematem dyskusji tuż przed wyborami, byliby radni KO, których by krytykowano za brak udzielenia poparcia dużej bonifikaty. To był szantaż wyborczy - oceniła. Co zmieniło się więc po wyborach? - Trzaskowski zobaczył, że budżet Warszawy na nowy rok jest trudny - oceniła radna KO. - Trzaskowski poprosił więc, by wycofać się z rzuconego w kampanii przez PiS zobowiązania. Ludzie poczuli się jednak oszukani, choć Trzaskowski nic im nie obiecywał. Władza uznała, że ze zmiany decyzji należy się wycofać. Czekam na kolegów z PiS, by zwrócili się do rządu o zmianę bonifikaty dot. gruntów skarbu państwa - zaapelowała. Zobacz też: Klub KO poprze powrót 98-proc. bonifikaty przy przekształceniach na własność gruntów - Żaden rząd nie chciał dać nawet procenta bonifikaty - wtrącił radny PiS. - Tylko rząd PiS - podkreślił Jacek Ozdoba. - Wychodzimy z reliktu, jakim jest użytkowanie wieczyste - wskazał, tłumacząc propozycję radnych PiS. - Zaznaczam, że PO trzy dni przed wyborami zaakceptowała propozycje ws. wysokiej bonifikaty. PO bardzo entuzjastycznie reagowała! To, co pani opisuje, to nieprawda. Proszę trzymać się faktów. Cały numer na tym polegał - ocenił Ozdoba. - I nagle po wyborach bez opinii komisji budżetu i z błędem o miliard złotych, co jest niewiarygodne, nie prezydent, a wiceprezydent, robi wrzutkę na Radzie i odmienia diametralnie sytuację - opisywał dalszy przebieg zdarzeń Ozdoba. Zdaniem radnego PiS zmiana decyzji władz Warszawy to zasługa PiS, bo jej politycy - jak stwierdził - wywarli skutecznie presję na politykach KO. W trakcie wywiadu w Onet Opinie poruszono też temat sporu radnych warszawskich o dzielenie się opłatkiem. - O co chodziło z dzieleniem się opłatkiem? Afera zrobiła się z tego straszna - zapytał gości Bartosz Węglarczyk. Pierwsza głos zabrała radna KO. - Swoboda religijna wszystkich obywateli zależy od tego (...) sprawujących władze - zaczęła Agata Diduszko-Zyglewska. - W Radzie Miasta odbył się fragment rytuały religijnego. (...) Nie jest w porządku wstawianie rytuały religijnego na sesji Rady Miasta - oceniła radna. - My jako grupa 12 radnych poprosiliśmy, żeby nie było elementów związanych z konkretną religią, bo to jest już przekroczenie art. 25 Konstytucji - stwierdziła radna. - Jak słyszę, że dzielenie się opłatkiem, to jest łamanie Konstytucji, to jak pani ją w ogóle interpretuje? - wtrącił Jacek Ozdoba. - Nietaktem to było organizowanie sprzeciwu z powodu dzielenia się opłatkiem. Dyskusja na Radzie Miasta o spotkaniu opłatkowym? Dzielenie się opłatkiem miało miejsce w czasie przerwy. To tradycja związana z naszym krajem. Nie musiała pani na nie przychodzić - stwierdził radny. - My mamy spajać daną wspólnotę w Radzie Miasta - oceniła w Diduszko-Zyglewska. - Prawo zobowiązuje nas do bezstronności. To stało w sprzeciwie do Konstytucji. Musimy działań poza granicami religii - podkreślała.",Podczas Rady Warszaw 20 grudnia protestowali mieszkańcy Warszawy,
https://wiadomosci.onet.pl/kraj/stanislaw-gawlowski-uslyszal-kolejne-zarzuty/qkj5nxv,Poseł PO Stanisław Gawłowski usłyszał zarzuty popełnienia dwóch kolejnych przestępstw,Jeden z zarzutów ma charakter korupcyjny - informuje Prokuratura Krajowa. Poseł PO Stanisław Gawłowski usłyszał dziś kolejne dwa zarzuty. - Wszystkie moje oświadczenia majątkowe są złożone prawidłowo i nigdzie nie popełniłem przestępstwa – powiedział po usłyszeniu nowych zarzutów prokuratorskich poseł Gawłowski.,"Stanisław Gawłowski miał wykorzystywać swoją pozycję wiceministra, oferując przedsiębiorcy przychylność, poparcie i pomoc w zakresie przetargów organizowanych przez Zachodniopomorski Zarząd Melioracji i Urządzeń Wodnych w Szczecinie. W tej sprawie chodzi o przyjęcie korzyści majątkowej w wysokości co najmniej 300 tys. złotych. Drugi zarzut dotyczy prania brudnych pieniędzy. Według ustaleń prokuratury, Stanisław Gawłowski miał podjąć czynności mające na celu udaremnienie lub znaczne utrudnienie stwierdzenia pochodzenia przyjętej uprzednio w formie łapówki nieruchomości położonej w miejscowości Boi w Chorwacji. ""Stanisław G. chciał ukryć faktycznego właściciela tej nieruchomości, którym był on sam. W oparciu o nierzetelne dokumenty zorganizował wraz z innymi ustalonymi osobami zawarcie umowy kupna - sprzedaży nieruchomości położnej w Chorwacji poświadczającą nieprawdę w zakresie stron transakcji małżeństwu Piotr i Halina K. Czynności te miały udaremnić lub znacznie utrudnić stwierdzenie przestępnego pochodzenia przyjętej łapówki"" - poinformowała PK w komunikacie. Zobacz również: ""Spotykałam się z mężczyznami na sponsoring, Gawłowscy nic nie wiedzieli"" - Chciałem pokazać państwu tylko jeden dokument, bo jestem poddawany wszechstronnej kontroli różnych instytucji państwa PiS – powiedział dziennikarzom tuż po wyjściu z prokuratury Stanisław Gawłowski. - To protokół kontroli, który otrzymałem trzy dni temu po wielu miesiącach kontroli prowadzonej przez Centralne Biuro Śledcze – dodał. ""Nie stwierdzono nieprawidłowości w zakresie złożonych przez kontrolowanego w latach 2014-2018 oświadczeń majątkowych, w tym stanowiących o możliwości popełnienia przez kontrolowanego przestępstwa w zakresie przedmiotowym postępowania kontrolnego"" – cytował dokument poseł PO. Jak dodał, ""to CBA samo stwierdziło, że wszystkie oświadczenia majątkowe, które wypełniałem, są złożone prawidłowo i nigdzie nie popełniłem przestępstwa"". - Niczego, czego robiłem w swoim życiu, się nie wstydzę, dokładnie niczego, a wstydzić muszą cię ci, którzy rozpoczęli całą sprawę, w niej uczestniczą i doprowadzili do tego. To oni w przyszłości będą ponosić odpowiedzialność. Jestem tego pewny, pewny bardziej niż czegokolwiek dzisiaj – dodał na zakończenie poseł. Sejm wyraził zgodę na tymczasowe aresztowanie Gawłowskiego Na początku grudnia Sejm w głosowaniu wyraził zgodę na tymczasowe aresztowanie posła Stanisława Gawłowskiego. Wcześniej poseł PO zrzekł się immunitetu. Za wyrażeniem zgody na tymczasowe aresztowanie Gawłowskiego opowiedziało się 239 posłów, 175 było przeciw, 18 wstrzymało się od głosu. Większość bezwzględna wynosiła 231. Zobacz również: Kto chce pogrążyć Stanisława Gawłowskiego? W tle korupcja, miliony złotych, pomówienia i tajemniczy biznesmen - Nie chcę wracać do czasów aresztu. Chcę o tym zapomnieć i o tym nie mówić – mówił sam Stanisław Gawłowski na początku grudnia. - Tam wszystko bardziej się przeżywa. Człowiek jest na kilku metrach kwadratowych 24 godziny na dobę. Chcę o tym zapomnieć, nawet jeżeli PiS nie chce na to pozwolić – podkreślił były sekretarz PO. Gawłowski uważa, że jego sprawa ma charakter ""polityczny"". - Mam pewien związek z ojcem Rydzykiem, który powoduje, że całe to środowisko bardzo mnie nie lubi - stwierdził Gawłowski. - Kiedyś zdarzyło mi się cofnąć mu dotację na geotermię w Toruniu i wtedy usłyszałem od jednego z ważnych dzisiaj kardynałów, że Rydzyk się na mnie zemści - wyznał. W kwietniu tego roku zachodniopomorska delegatura Prokuratury Krajowej w Szczecinie postawiła posłowi Gawłowskiemu pięć zarzutów, w tym trzy o charakterze korupcyjnym. Dotyczą one okresu, kiedy polityk był wiceministrem ochrony środowiska. Gawłowski przebywał trzy miesiące w areszcie, który opuścił w lipcu tego roku, po wpłaceniu pół miliona złotych kaucji.",Stanisław Gawłowski i jego obrońca mecenas Włodzimierz Łyczywek,
https://wiadomosci.onet.pl/kraj/jacek-protasiewicz-inaczej-postrzegamy-relacje-miedzy-partiami-w-opozycji-niz/kjzq766,Jacek Protasiewicz: inaczej postrzegamy relacje między partiami w opozycji niż Grzegorz Schetyna,"- Dla nas istnienie jednego klubu więcej lub mniej to nie jest sprawa marginalna - powiedział dziś Jacek Protasiewicz w programie ""Fakt Opinie"". Poseł, który niedawno przeszedł do klubu Nowoczesnej, stwierdził także, że nie wyobraża sobie sytuacji, aby mógł pomóc Grzegorzowi Schetynie.","Jacek Protasiewicz niedawno zdecydował się na przejście z klubu PSL-UED do Nowoczesnej. .N groziła utrata klubu po tym, jak część posłów postanowiła dołączyć do klubu PO-KO. Dzięki decyzji Jacka Protasiewicza Nowoczesna zachowała swój klub. Protasiewicz został zapytany przez Agnieszkę Burzyńską, czy nie boi się przyklejenia łatki posła, który często zmienia partie. - Nie boję się. Spodziewałem się, że będą te łatki przyklejane, ale uznaliśmy, że jeden klub więcej jest wartością. Dzięki temu opozycja ma więcej posłów w komisjach - stwierdził Jacek Protasiewicz. Dodał, że gdyby miał dołączyć do klubu konserwatywnego to by się na to nie zgodził. Poseł przypomniał, że tworząc klub PSL-UED w regulaminie zapisano, że posłowie PSL i UED mają prawo do reprezentowania różnych stanowisk i nie ma dyscypliny głosowań. - W Nowoczesnej zakładam, że nie będzie zbyt wielu różnić programowych. Ich program nieco ewoluował od czystego liberalizmu, przestał być ostry, ale nadal jest liberalny. Ja czuję się liberałem. Różnić programowych nie przewiduje - zapewnił Protasiewicz. Jacek Protasiewicz został wyrzucony z PO w 2016 roku. Politycy związani z Grzegorzem Schetyną obwiniali go o rozłam we wrocławskich strukturach Platformy. Uważali, że Protasiewicz uczestniczył w rozmowach z Nowoczesną w sprawie przejścia grupy miejskich radnych z PO do Nowoczesnej.  Agnieszka Burzyńska zapytała posła, czy wyobraża sobie, że pomaga Grzegorzowi Schetynie. - Opozycja powinna sobie pomagać. Ale takiej sytuacji sobie nie wyobrażam. Ja zostałem bez żadnego powodu wyrzucony z PO, a przynajmniej nie dostałem żadnego pisma. Jedynie na skutek niechęci. Wszystkie regulaminy zostały pogwałcone. Spodziewam się, ze prędzej Grzegorz Schetyna zwróci się do umownego Ryszarda Czarneckiego niż do mnie - odpowiedział Protasiewicz. Jak informował ""Fakt"" w środę odbyło się spotkanie liderów PSL, Nowoczesnej, SLD i UED. Miało ono na celu utworzenie wspólnego frontu na przyszłoroczne wybory oraz obronienie się przed hegemonią PO. - Byłem na tym spotkaniu. My inaczej postrzegamy relacje między partiami w opozycji niż Grzegorz Schetyna. Dla nas istnienie jednego klubu więcej lub mniej to nie jest sprawa marginalna. Przejście do Nowoczesnej konsultowałem nie tylko z PSL i Nowoczesną, ale też z SLD - powiedział Jacek Protasiewicz. Przeczytaj również: Władysław Frasyniuk: Schetyna nie potrafi grać drużynowo - Prowadziliśmy rozmowę bardzo wstępną, czy można wypracować płaszczyznę współpracy. Czy istnieje możliwość zbudowania tego, czego ludzie oczekują - wyjaśnił Jacek Protasiewicz. Dodał, że nie ma już Koalicji Obywatelskiej. - Dziś szyld KO został dołączony do PO - ocenił. - Optymalny scenariusz to wszyscy razem od PO do SLD. Wariant alternatywny to PO samodzielnie, a pozostała część opozycji wspólnie. Taki wariant przez długi czas był we Wrocławiu. PO nie chciała poprzeć Jacka Sutryka, ale finalnie się udało - powiedział Jacek Protasiewicz.",Jacek Protasiewicz,
https://wiadomosci.onet.pl/kraj/jedno-z-hasel-rzadu-na-kolejne-wybory-komentarz/xpsy02j,Jedno z haseł rządu na kolejne wybory [KOMENTARZ],Polska sercem Europy – to jedno z haseł rządu na kolejne wybory - pisze na rp.pl Michał Kolanko.,"Wydarzenie było zrealizowane w kampanijnym stylu i z kampanijnym rozmachem. Tak jak pisała w ubiegłym tygodniu „Rzeczpospolita"", konwencja była raczej zapowiedzią wizji i kierunku niż prezentacją konkretnych postulatów - pisze dziennikarz ""Rzeczpospolitej"". Te mają zostać pokazane w najbliższych miesiącach - zaznacza. Swoją kontrę do konwencji przygotowała też Platforma Obywatelska, prezentując w sobotę rano swoje propozycje dotyczące płac. Europa, wyższe płace i modernizacja Polski – to trzy filary nowego programu PiS, który w sobotę zapowiedział premier Mateusz Morawiecki. Jak stwierdził, konkretne punkty zostaną zaprezentowane w styczniu oraz lutym 2019 roku - czytamy w materiale ""Rzeczpospolitej"". Na wybory do PE szykuje PiS przesłanie pod hasłem „Polska sercem Europy"", o czym mówił premier Morawiecki. Jak zapewniał, Polska inspiruje Europę m.in. w takich kwestiach jak migracja. Do tego hasła szybko odniósł się Donald Tusk, przewodniczący Rady Europejskiej. – Nie widziałem konwencji. Ale tak sobie myślę, anatomicznie rzecz biorąc, że dzisiaj chyba najważniejsze, żeby zadbać o płuca. Chciałbym, żeby Polska stała się płucami Europy – powiedział w niedzielę. Więcej przeczytacie na stronie rp.pl w artykule Michała Kolanko",Mateusz Morawiecki,
https://wiadomosci.onet.pl/kraj/list-do-redakcji-obserwujac-poczynania-opozycji-trudno-o-optymizm/2734m4p,"List do redakcji. ""Obserwując poczynania opozycji trudno o optymizm""","""Najwyższy czas spojrzeć prawdzie w oczy: opozycja nie ma i nie proponuje żadnego programu. Jedynym jej celem jest odsunięcie PiS od władzy, ale opozycja nie ma koncepcji na osiągnięcie nawet tego celu. Co gorsza, nie ma koncepcji na »co potem«, czyli na rządy po przejęciu władzy"" - pisze pan Andrzej.","Wiele naszych tekstów powstaje dzięki Waszym listom. Zwracacie w nich uwagę na problemy, którymi warto się zająć i przedstawić je opinii publicznej. Piszcie na adres: listydoredakcji@redakcjaonet.pl *** Zdaniem naszego czytelnika opozycja nie ma również wizji rozwoju Polski w ciągu najbliższych 5-10 lat. ""Zakładając, że mimo wszystko PiS utraci władzę, każde niepowodzenie nowej ekipy będzie usprawiedliwiane bałaganem jaki poprzednicy po sobie zostawili. Niezbyt zachęcająca perspektywa"" - pisze. ""Przyczyna takiego stanu rzeczy jest banalna. Opozycja nie ma przywódcy. Grzegorz Schetyna nie posiada żadnych atrybutów pożądanych u lidera. Nie porwie za sobą tłumów"" - uważa pan Andrzej. ""Zastanawia, że do tej pory PO nie pokusiła się o zmianę lidera. Nawet przeciętny wyborca zrozumiał już dawno, że PO pod »przywództwem« Schetyny jest po prostu bez szans"" - przekonuje nasz czytelnik Jakiego przywódcy potrzebuje opozycja? ""Który, zamiast ustawicznie krytykować poczynania PiS, będzie w stanie zjednać sobie poparcie innych partii, będzie pozytywnie nastawiony do procesu naprawy zniszczeń dokonanych w czasach »dobrej zmiany«, postawi interes Polski ponad interesem swojej partii i będzie w stanie poprowadzić Polskę do bezpieczeństwa i dobrobytu"" - uważa. ""Punktem startowym programu takiego przywódcy powinno być uczciwe dążenie do zjednoczenia Polaków"" - kończy swój list. PRZECZYTAJ: Obiecanki Platformy w stolicy [OPINIA] Chcesz być na bieżąco z najważniejszymi informacjami dnia? Polub Onet Wiadomości na Facebooku!",Grzegorz Schetyna,
https://wiadomosci.onet.pl/kraj/sondaz-nowoczesna-powinna-sie-polaczyc-z-platforma-obywatelska/txwngpy,Sondaż: Nowoczesna powinna się połączyć z Platformą Obywatelską?,"SW Research przeprowadziło sondaż, w którym pyta Polaków, czy Nowoczesna powinna połączyć się z Platformą Obywatelską. Zdania są bardzo podzielone - dowiadujemy się z ""Rzeczpospolitej"".","W Nowoczesnej doszło ostatnio do podziału. Grupa ośmiu posłów na czele z Kamilą Gasiuk-Pihowicz wstąpiła do klubu Platformy Obywatelskiej, który zmienił nazwę na Platforma Obywatelska - Koalicja Obywatelska (PO-KO). Doszło do tego po przeprowadzeniu nieudanej próby podjęcia uchwały o połączeniu klubów PO i N. Nowoczesna stała się kołem ze względu na spadek liczby posłów poniżej wymaganych 15 osób. Sytuację odmienił transfer Jacka Protasiewicza z klubu Polskiego Stronnictwa Ludowego - Unii Europejskich Demokratów. - Politycy UED postanowili delegować wiceprzewodniczącego formacji, żeby pomógł Nowoczesnej w kłopocie, jaki dzisiaj ma - mówiła Elżbieta Bińczycka z UED. Co trzeci badany popiera połączenie Nowoczesnej z PO. Taki pogląd podziela 34,4 proc. ankietowanych. Przeciwnego zdania jest 28 proc. badanych, a zdania w tej kwestii nie ma największy odsetek - 37 proc. respondentów. - W podziale na płeć kobiety najczęściej pozostają bez opinii w tej sprawie (43 proc. vs 31 proc. mężczyzn). Mężczyźni częściej są za połączeniem tych partii (38 proc. vs 32 proc. kobiet). Takiego zdanie mają też częściej osoby powyżej 50 lat (40 proc.), badani o wykształceniu podstawowym/ gimnazjalnym (40 proc.), o dochodzie netto powyżej 5000 zł (40 proc.) oraz badani z miast od 100 do 199 tys. mieszkańców (40 proc.) - zwraca uwagę Piotr Zimolzak z agencji badawczej SW Research. Polecamy z POLITICO.eu: Uciekająca z Unii Wielka Brytania jest mała, nudna i głupia [KOMENTARZ] - W obecnej sytuacji zarząd partii i sami parlamentarzyści Nowoczesnej muszą odpowiedzieć sobie na pytanie, czy dalej zamierzają realizować cele własne, czy politycznie dopasować się do innego klubu parlamentarnego. Korzystając z drugiego rozwiązania trudno mówić o własnym ideowym obliczu partyjnym, natomiast przy wykorzystaniu pierwszej opcji nie będzie można realizować własnych celów politycznych, ponieważ zachodzi duże prawdopodobieństwo nie otrzymania od obywateli odpowiedniego mandatu zaufania w nadchodzących wyborach parlamentarnych – mówi w rozmowie z serwisem rp.pl. prof. Jacek Knopek z Wydziału Politologii i Studiów Międzynarodowych UMK w Toruniu. POLECAMY: Co sprawia, że przedstawiciele ruchu ""żółtych kamizelek"" są tak wściekli? Przeczytaj materiał oryginalny na POLITICO.eu Chcesz być na bieżąco z najważniejszymi informacjami dnia? Polub Onet Wiadomości na Facebooku! (mba)",Grzegorz Schetyna i Katarzyna Lubnauer,
https://wiadomosci.onet.pl/kraj/sondaz-pis-419-proc-koalicja-obywatelska-321-proc/tx704b8,"Sondaż: PiS - 41,9 proc., Koalicja Obywatelska - 32,1 proc.","Gdyby wybory odbyły się jutro, na PiS głosowałoby 41,9 proc. wyborców, na Koalicję Obywatelską 32,1 proc., na ruch Kukiz'15 - 9 proc., na PSL - 6,4 proc. - wynika z sondażu Estymator przeprowadzonego na zlecenie portalu DoRzeczy.pl.","Do Sejmu wszedłby także Sojusz Lewicy Demokratycznej z poparciem na poziomie 6,3 proc. Pozostałe ugrupowania nie przekroczyłyby progu wyborczego. POLECAMY: Co sprawia, że przedstawiciele ruchu ""żółtych kamizelek"" są tak wściekli? Przeczytaj materiał oryginalny na POLITICO.eu Według sondażu Prawo i Sprawiedliwość odnotowało lekki wzrost o 1,2 pkt. proc. w porównaniu do badania z końca listopada. Z kolei Koalicja Obywatelska poprawiła swój wynik o 1,7 pkt. proc. O 1,7 pkt. proc. wzrosło również poparcie dla Polskiego Stronnictwa Ludowego. Ruch Pawła Kukiza stracił od końca listopada 2,6 pkt. proc. Gorszy wynik o 1 pkt. proc. zanotowało także SLD. Sondaż Estymator przeprowadzono również przy uwzględnieniu ugrupowań, które niedawno pojawiły się na scenie politycznej. W przeliczeniu na mandaty, najwięcej traci Koalicja Obywatelska i daje PiS-owi ponad połowę miejsc w Sejmie, umożliwiając samodzielne rządzenie. W wariancie uwzględniającym Teraz! Ryszarda Petru i Ruch Biedronia, a także Wolność powiększoną o Ruch Narodowy, PiS może liczyć na 42,2 proc., Koalicja Obywatelska na 27,8 proc., Kukiz'15 na 8,6 proc. Do Sejmu weszłyby jeszcze PSL (5,9 proc.) i Ruch Biedronia (5,3 proc.). Pozostałe ugrupowania uplasowały się pod progiem wyborczy. POLECAMY: Światu grożą katastrofalne pożary? Czytaj materiał oryginalny na POLITICO.eu",Mateusz Morawiecki w Sejmie,
https://wiadomosci.onet.pl/kraj/grzegorz-schetyna-moim-projektem-zycia-jest-przegonic-pis/4l08t93,Grzegorz Schetyna: moim projektem życia jest przegonić PiS,"- Nie jest tak, że w polityce jestem po to, by być premierem. Moim projektem życia jest przegonić PiS, odebrać mu raz na zawsze władzę nad Polakami - powiedział Grzegorz Schetyna w wywiadzie dla ""Plus Minus"". - Albo robimy politykę, albo robimy sklep i sprzedajemy koszulki - tak z kolei lider PO odniósł się do politycznej inicjatywy Roberta Biedronia.","W rozmowie został poruszony temat wynagrodzeń dla parlamentarzystów, które PiS obniżył. - Kaczyński gasił aferę z nagrodami dla swojego rządu. Chciał uciec do przodu i to mu się udało. Parlamentarzyści i prezydenci miast powinni zarabiać przyzwoicie. Mówimy o ludziach odpowiedzialnych za wielkie projekty i budżety, a zarabiających niewiele w stosunku do tego, co robią. To nie jest normalne. Takie typowe pisowskie zakłamanie. Bo wielu działaczy PiS jest milionerami dzięki zasiadaniu w radach nadzorczych, w ten sposób często mają podwójne pensji - stwierdził Grzegorz Schetyna. Dodał jednak, że ""obiecać w kampanii podwyżki dla klasy politycznej to samobójstwo"". POLECAMY: Co sprawia, że przedstawiciele ruchu ""żółtych kamizelek"" są tak wściekli? Przeczytaj materiał oryginalny na POLITICO.eu Grzegorz Schetyna został zapytany przez Piotra Witwickiego, czy nie żałuje, że użył słów ""totalna opozycja"". - Licentia poetica. Powiedziałem tak, by integrować opozycję wokół Platformy Obywatelskiej, co jak pan zauważył, się udało. Mówiłem, że będziemy walczyć z tym wszystkim, co złego robi władza, i że jest to święte prawo opozycji. Nie będziemy cicho przytakiwać temu, co robią, i to ich boli - stwierdził. Na pytanie, czy PO obieca wprowadzenie związków partnerskich, odpowiedział: ""Będziemy o tym rozmawiać"". - Słyszę ciszę. Albo robimy politykę, albo robimy sklep i sprzedajemy koszulki. Dziś jest poważny czas i robimy poważne rzeczy: bronimy polskiej praworządności, konstytucji i trójpodziału władzy. Trzeba być razem, bo już sam system d'Hondta wymusza obecność na wspólnej liście, dając premię za dobry wynik - tak Grzegorz Schetyna odpowiedział na pytanie o uciekający do Roberta Biedronia liberalny elektorat. Zobacz również: Rusza ""Umowa Roberta Biedronia"" Schetyna stwierdził, że PO nie będzie zmierzać w stronę socjaldemokracji. - Choć do polityki społecznej przykładamy ogromną wagę i stale mówimy o tym, jak wiele zrobiliśmy i co planujemy zrobić. Zarazem musimy z efektu społecznego programu 500 plus wyciągnąć wnioski. Dobrze przemyśleć, jak modernizować politykę społeczną, a jednocześnie rozszerzyć 500 plus. Tak, żeby ten program spełniał rolę demograficzną, bo liczba urodzeń ciągle spada - powiedział w ""Plus Minus"", weekendowym wydaniu ""Rzeczpospolitej"". - Nie mogę się uchylić od odpowiedzialności. Jeżeli wygramy wybory, a Platforma będzie największą częścią koalicji, to tak - w ten sposób Schetyna odpowiedział na pytanie, czy chciałby być premierem. - Nie jest tak, że w polityce jestem po to, by być premierem. Moim projektem życia jest przegonić PiS, odebrać mu raz na zawsze władzę nad Polakami. Nie chcę, by skłócona opozycja sprawiła, że skończy się u nas jak na Węgrzech. Grzegorz Schetyna jest jednym z polityków, któremu Polacy najmniej ufają. - To oczywiste, że nie akceptuje mnie cały elektorat PiS i ci, którzy nie lubią tej partii, ale zarazem nie akceptują Polski 2007–2015 - stwierdził lider PO. - Widocznie jestem zbyt twardy - dodał. Zobacz również: Sondaż IBRiS. Donald Tusk na czele rankingu zaufania - Niektórzy czasami mają do mnie pretensje, że mówię zbyt ostrym językiem. Jak z biblijną szarańczą, choć tu niektórzy nie wykazali się po prostu wiedzą. Generalnie staram się budować warianty, które mogą być wspólne, akceptowalne dla innych. Jestem cierpliwy i konsekwentny w budowie dużego projektu. Uważam, że wszystko, a dziś w szczególności politykę, trzeba budować na zaufaniu - powiedział Schetyna. Lider PO odniósł się także do pozycji Polski za granicą. - Mówi się, że pozycję buduje się przez lata i traci w tygodnie. Można tak mówić, ale jak się to widzi i doświadcza się tego na każdym kroku, to jest niezwykle przykre - powiedział Schetyna. - Nie będzie proste odbudowanie naszych wpływów. Nawet jak wygramy wybory, to nie będzie tak, że stanie się to niczym za dotknięciem czarodziejskiej różdżki. Ostatnio słyszę w Europie, że ta Polska z naszych ośmiu lat to nie była prawdziwa Polska. Że wszyscy się dali zwieść, a nasz kraj jest taki jak rząd Szydło i Kaczyńskiego. Agresywny i konfliktowy. Małostkowy i zakompleksiony. Taki, który nie szuka partnerów, tylko rozbija relacje wspólnotowe. Obecna Polska sytuuje sama siebie poza głównym stołem i, co gorsza, ma jeszcze o to do wszystkich pretensje - ocenił lider PO. POLECAMY: Światu grożą katastrofalne pożary? Czytaj materiał oryginalny na POLITICO.eu",Grzegorz Schetyna,
https://wiadomosci.onet.pl/kraj/projekt-ustawy-budzetowej-debata-w-sejmie/hehxkq3,Projekt ustawy budżetowej. Debata w Sejmie,"W Sejmie trwa debata nad sprawozdaniem komisji finansów o projekcie ustawy budżetowej na 2019 rok, czyli drugie czytanie projektu budżetu. Opozycja wytyka błędy, które - jej zdaniem - znajdują się w projekcie.","Sprawozdanie komisji przedstawił poseł z Prawa i Sprawiedliwości Andrzej Kosztowniak. Podkreślał on, że rząd znalazł pieniądze na programy społeczne. Wśród nich polityk wymienił finansowanie programów Rodzina 500 Plus i Dobry Start oraz waloryzacje emerytur i rent od 1 marca przyszłego roku. Jego zdaniem, projekt budżetu na 2019 rok będzie odzwierciedleniem priorytetów rządu. Zapewnia finansowanie państwa i jednocześnie zachowanie stabilności finansów publicznych. Opinie opozycji Przeciwko przyszłorocznemu budżetowi jest Platforma Obywatelska. Były wiceminister finansów Janusz Cichoń spytał na wstępie swojego wystąpienia, czy PiS w ogóle chce uchwalić budżet, bowiem - jak zaznaczył - po raz pierwszy w historii trzecie czytanie budżetu ma się odbyć dopiero w styczniu, a nie przed końcem roku. - Wygląda to tak, jakbyście się tego budżetu wstydzili - mówił. - I macie rację. To nie jest budżet spełniający wasze obietnice i to nie jest budżet na miarę oczekiwań Polaków - ocenił poseł. POLECAMY: Jarosław Kaczyński pisze list do działaczy PiS Według Cichonia wzrost gospodarczy zawdzięczamy zaradności i przedsiębiorczości Polaków i Polek i należą im się podziękowania. Tymczasem, jak podkreślił, rok 2019 będzie kolejnym rokiem drenażu budżetów gospodarstw domowych - rząd sięgnie do kieszeni Polaków jeszcze głębiej. Jak wyliczył Cichoń, z każdej wypracowanej złotówki państwo PiS zabiera 35 groszy, tyle stanowią bowiem w PKB podatki i składki. Występujący w imieniu klubu Kukiz'15 Paweł Grabowski przekonywał podczas debaty, dlaczego projekt nie realizuje postulatów jego klubu. Stwierdził, że ""ten budżet, jak i poprzednie budżety, zadłuża Polaków na przyszłość"". Poza tym, przypominał, Kukiz'15 postuluje, aby partie polityczne nie były finansowane z budżetu państwa i ten postulat wciąż nie jest zrealizowany. - Dziennie zarówno PiS jak i PO, otrzymują około 50 tys. złotych - mówił. Dodał, że nie jest to uczciwe. Polecamy z POLITICO.eu: Zasada ""America First"" zakłóca szczyt klimatyczny w Katowicach Podkreślał też, że ""w tym budżecie nie przewiduje się podwyższenia kwoty wolnej od podatku, przynajmniej do poziomu minimum socjalnego"". Grabowski mówił, że dla jego ugrupowania ""budżet akceptowalny to taki z niższymi przychodami"". - Rosnące przychody oznaczają, że coraz więcej pieniędzy jest wyciąganych z kieszeni obywateli - mówił. - My chcemy, aby więcej pieniędzy zostało w kieszeniach obywateli - dodał. - Budżet na 2019 r. nie daje poczucia sprawiedliwości społecznej, oszczędza na najsłabszych, którzy sami nie mogą się bronić - mówiła Genowefa Tokarska z PSL-UED. Według posłanki nie można dobrze mówić o budżecie, który nie daje impulsu rozwojowego, w którym przeważa konsumpcja, gdzie deficyt budżetowy jest w większej wysokości, niż wydatki majątkowe. - To budżet niezwykle skromny w inwestycje i rozwój, również budżet nie dający poczucia sprawiedliwości społecznej (...), który oszczędza, ale tylko na słabszej części społeczeństwa, tych którzy sami nie mogą się obronić, budżet który nieefektywnie zadłuża nas wszystkich Polaków - powiedziała. Polecamy z POLITICO.eu: Szef ONZ walczy o porozumienie na COP24 Zdaniem Tokarskiej dobra koniunktura gospodarcza na świecie daje możliwość i wielką szansę również na rozwój naszego kraju. - Niestety na nic takiego nie możemy liczyć. Rozwój gospodarczy kraju będzie nadal oparty głównie o konsumpcję i tylko nieznacznie przez wzrost eksportu i inwestycji - tłumaczyła. Co zawiera plan budżetu? Ministerstwo finansów przewiduje w projekcie, że dochody budżetu państwa wyniosą w przyszłym roku 387,6 mld zł, wydatki w kwocie 416,1 mld zł, co oznacza, że deficyt budżetu państwa będzie nie większy niż 28,5 mld zł. Natomiast deficyt sektora finansów publicznych (liczony według metodologii UE) ma wynieść 1,7 proc. PKB. Przygotowując projekt resort finansów założył, że PKB w ujęciu realnym wzrośnie o 3,8 proc., średnioroczna inflacja wyniesie 2,3 proc., przeciętny roczny fundusz wynagrodzeń w gospodarce narodowej oraz emerytur i rent wzrośnie nominalnie o 6 proc., a konsumpcja prywatna będzie wyższa o 5,9 proc. Parlament ma 4 miesiące na przedłożenie budżetu prezydentowi, licząc od momentu przekazania projektu przez rząd. Jeśli tego nie zrobi, prezydent ma prawo go rozwiązać.",Sala obrad,
https://wiadomosci.onet.pl/tylko-w-onecie/newsletter-onetu-dziubka-bhawo-wy/lxmsjet,Newsletter Onetu. Dziubka: bhawo wy!,"Warszawska PO się zakiwała. Przed wyborami Rada Warszawy (Platforma miała w niej większość) zdecydowała, że wysokość bonifikat przy przekształceniu prawa użytkowania wieczystego w prawo własności nieruchomości wyniesie 98 proc. Ale jest już po wyborach i pieniądze na spełnianie obietnic trzeba wygrzebać z sakiewki, a w tej - jak wiadomo - zawsze grosza jest zbyt mało - pisze w Newsletterze Onetu Kamil Dziubka.","Ręce same składają się do oklasków. Po wyborach kilku polityków PO mówiło mi, że po miażdżącym zwycięstwie Rafała Trzaskowskiego Warszawa ma się stać oknem wystawowym opozycji, przykładem modelowym, pokazową ""wioską"". Wyborca w stolicy miał się szybko przekonać o tym, jak to dobrze, że nie dopuścił PiS do władzy. A blask tego dobra miał rozjaśniać resztę Polski. Wiedzeni entuzjazmem obywatele mieli oddać swój głos w przyszłorocznych wyborach na Platformę i jej sojuszników. Z pewnością nie przeszkodzi w tym złamanie jednej z obietnic wyborczych, złożonych chwilę przed wyborami. Ba! Przegłosowanej przez Radę Warszawy poprzedniej kadencji. Chodzi o jakieś tam bonifikaty, czy coś w ten deseń. No wiem, wiem. Była kampania, Patryk Jaki obiecywał Dubaj nad Wisłą i hyperloopa z Tarchomina do Powsina. Ustami radnych PiS obiecał też prawie 100-procentowe bonifikaty przy zmianie użytkowania wieczystego na własność, a wy baliście się być oskarżonymi o skąpstwo. No to myk, głosowanie, jest. Kiełbasa na wybory upieczona. A po wyborach myk, głosowanie, nie ma… A teraz na poważnie. Prawo i Sprawiedliwość ponad 3 lata od wyborczego zwycięstwa nadal pozostaje liderem sondaży. Ktoś powie, że chodzi o 500 plus, obniżenie wieku emerytalnego, itd. Tak. W dużej mierze o to. Ale czy chodzi tylko o pieniądze? O ten - często pogardliwie nazywany - socjal? O coś więcej tu idzie. Wielu ludzi rzeczywiście uwierzyło, że polityka służy do dokonywania realnej zmiany. Partia rządząca ich w tym - przynajmniej na początku - utwierdzała. Miało być 500 plus? Proszę, jest. Miało być obniżenie wieku emerytalnego? Jest. Mówiliśmy - zrobiliśmy. Zapowiedzi = rzeczywistość. W polityce na pierwszym dobrym wrażeniu można ""jechać"" długo. Na pierwszym złym wrażeniu można się przejechać bardzo szybko. Opozycji chyba ostatnio zbyt dobrze szło. POLECAMY: Rada Warszawy obniżyła bonifikatę przy przekształceniu użytkowania wieczystego z 98 do 60 proc. Warszawska PO się zakiwała. Przed wyborami Rada Warszawy (Platforma miała w niej większość) zdecydowała, że wysokość bonifikat przy przekształceniu prawa użytkowania wieczystego w prawo własności nieruchomości wyniesie 98 proc. Ale jest już po wyborach i pieniądze na spełnianie obietnic trzeba wygrzebać z sakiewki, a w tej - jak wiadomo - zawsze grosza jest zbyt mało. No to radni PO zapomnieli o 98 proc. i przegłosowali, że bonifikata wyniesie już tylko 60 proc. A to w niektórych przypadkach będzie oznaczać różnicę kilkudziesięciu tysięcy zł, które właściciele nieruchomości będą musieli wydać, jeśli będą chcieli być już całkiem u siebie.",Newsletter KD2,
https://wiadomosci.onet.pl/tylko-w-onecie/przejscie-protasiewicza-do-nowoczesnej-neumann-to-dla-nas-bez-znaczenia/y28g024,Przejście Protasiewicza do Nowoczesnej. Neumann: to dla nas bez znaczenia,"- Dla nas nie ma znaczenia, czy Nowoczesna jest kołem, czy klubem. To są ich wewnętrzne sprawy – mówi Onetowi Sławomir Neumann. Przewodniczący klubu Platformy komentuje w ten sposób przejście z klubu PSL-UED do Nowoczesnej Jacka Protasiewicza.","O przejściu Jacka Protasiewicza do koła Nowoczesnej poinformowali na konferencji prasowej liderzy opozycji: Władysław Kosiniak-Kamysz (PSL), Elżbieta Bińczycka (UED) i Katarzyna Lubnauer (Nowoczesna). Dzięki temu ruchowi Nowoczesna odzyskała swój klub w Sejmie. POLECAMY: Decyzja brukowca może zagrozić Donaldowi Trumpowi? Przeczytaj materiał oryginalny na stronach POLITICO.eu - To naprawdę nie jest dla nas istotne, czy Nowoczesna ma 14 albo 15 posłów. My się zajmujemy stworzeniem listy, która wygra wybory do Parlamentu Europejskiego w maju i wybory parlamentarne w październiku przyszłego roku. O sile nie decyduje liczba posłów, tylko poparcie społeczne. Dzisiejszy sondaż w ""Rzeczpospolitej"" pokazuje, że PO ma 31 proc., a Nowoczesna 4 proc. Czy przejście Protasiewicza zmieni ten stan rzeczy? Nie sądzę - mówił polityk. - Kibicujemy im, oczywiście. Ale na dłuższą metę nie są to rzeczy, którymi warto się interesować. Najważniejsze są wybory. I to, żeby już nigdy więcej nie powtórzył się przypadek Kałuży – Sławomir Neumann przypomniał w ten sposób o radnym Koalicji Obywatelskiej ze Śląska, który już po wyborach przeszedł do klubu PiS w sejmiku województwa, dzięki czemu Prawo i Sprawiedliwość przejęło władzę w regionie. Przypomnijmy. W zeszłym tygodniu z Nowoczesnej odeszło siedmioro posłów (w tym szefowa klubu Kamila Gasiuk-Pihowicz), którzy wraz z wykluczonym z Nowoczesnej posłem Piotrem Misiłą przeszli do klubu PO, który zmienił nazwę na klub Platforma Obywatelska - Koalicja Obywatelska. Po odejściu siedmiu posłów klub Nowoczesnej przestał istnieć i stał się 14-osobowym kołem.",Sławomir Neumann,
https://wiadomosci.onet.pl/kraj/nowy-sondaz-ibris-dla-rzeczpospolitej-pis-wciaz-przed-po-sld-na-podium/5mtnycn,"Nowy sondaż IBRiS dla ""Rzeczpospolitej"". PiS wciąż przed PO. SLD na podium","Dwa najważniejsze ugrupowania na scenie politycznej zrównują się w badaniach sympatii partyjnych - wynika z najnowszego sondażu IBRiS opublikowanego w dzisiejszej ""Rzeczpospolitej"".","PiS, które od trzech lat dzierży palmę pierwszeństwa, osiąga 37,2 proc., zaś PO – 31,3 proc. Co ważne, badanie przeprowadzono, pytając o partie realnie istniejące w tej chwili, bez możliwych koalicji i ugrupowań, które jeszcze nie powstały oficjalnie, tak jak ruch Roberta Biedronia. To oznacza m.in., że o Nowoczesną pytano osobno. Wynik? Ledwie 4 proc. A to oznacza, że gdyby obie partie razem szły do wyborów parlamentarnych, mogłyby liczyć na lepszy wynik. Nie wiadomo jednak dokładnie, o ile wyższy, procenty poparcia nie dodają się automatycznie i nie wiadomo, jak dużą premię za jedność przyznaliby partiom wyborcy. POLECAMY: Czytaj cały artykuł na stronach ""Rzeczpospolitej"" Trzecie miejsce na podium zajmuje SLD – niespełna 7 proc., a czwarte Kukiz'15 mający prawie 6 proc. Kolejną pozycję dającą miejsce w Sejmie zajmuje PSL z 5 proc. Partia Razem jest już „pod kreską"" i ma 2,4 proc. Co jednak jest dla tego ugrupowania dobrą wiadomością. Ciekawa sytuacja zapanowała na lewicy, szczególnie w porównaniu z wynikami, które publikowaliśmy 11 grudnia, pokazującymi preferencje w wyborach do Parlamentu Europejskiego, w których wzięłyby także udział partie czy koalicje, które dopiero powstają, w tym ugrupowanie Biedronia. W tamtym sondażu to Biedroń ma miejsce na podium i dostaje 7 proc., SLD spada na czwarte z 5 proc., a Razem otrzymuje 0,7 proc. A to oznacza, że sama zapowiedź startu nowej partii Biedronia budzi elektorat lewicowy, który bez Biedronia ma ok. 10 proc., a z byłym prezydentem Słupska zdobywa 12–13 proc. POLECAMY: Jak Polacy oceniają rząd? Należy jeszcze zwrócić uwagę na dwie inne partie: Kukiz'15 otrzymujące w badaniu 5,7 proc. i PSL – 5,1 proc. To świadczy o marginalizacji Kukiz'15, które w wyborach 2015 roku otrzymało prawie 9 proc. Co do PSL – ludowcy są na identycznym poziomie jak przed trzema laty. Pozycja obu tych ugrupowań jest szczególnie ważna ze względu na system d'Hondta, który premiuje zwycięzców: wypadnięcie któregoś z pięcioprocentowych ugrupowań premiuje mandatami zwycięzcę, który dostaje ich tym więcej, im większy jest dystans wobec partii, które zajmują kolejne miejsca.",Jarosław Kaczyński na posiedzeniu Sejmu,
https://wiadomosci.onet.pl/kraj/grzegorz-schetyna-nie-obiecalem-gasiuk-pihowicz-miejsca-w-wyborach-do-pe/bcb98bv,Grzegorz Schetyna: nie obiecałem Gasiuk-Pihowicz miejsca w wyborach do PE,"Lider PO Grzegorz Schetyna powiedział dziś, że nie obiecywał posłance Kamili Gasiuk-Pihowicz miejsca na liście w wyborach do Parlamentu Europejskiego w związku z jej przejściem z klubu Nowoczesnej do klubu PO-KO . Jak dodał, nie wie, czy posłanka wystartuje w tych wyborach.","W ubiegłym tygodniu klub PO zmienił nazwę na Klub Parlamentarny Platforma Obywatelska - Koalicja Obywatelska. Do klubu dołączyło osiem osób: siedmioro dotychczasowych posłów Nowoczesnej, w tym szefowa klubu Kamila Gasiuk-Pihowicz, a także Piotr Misiło, który wcześniej został wyrzucony z Nowoczesnej. W związku z tymi decyzjami posłów klub Nowoczesnej w Sejmie przestał istnieć i stał się kołem. Według nieoficjalnych informacji Gasiuk-Pihowicz - oprócz stanowiska wiceprzewodniczącej klubu PO-KO, miała od PO otrzymać także gwarancję startu w przyszłorocznych wyborach do europarlamentu z miejsca drugiego w Warszawie. POLITICO: Czasy, gdy rządy mordowały swoich przeciwników [oryginalny tekst w j. ang.] Schetyna pytany w Polsat News, czy obiecał posłance miejsce na liście w wyborach do PE w związku z jej przejściem do klubu PO-KO, odpowiedział, że nie. - Nie wiem, czy wystartuje, czy nie, czy wystartuje do Sejmu, czy do Senatu - zastrzegł. Zdaniem lidera PO posłanka jest ""człowiekiem przyszłościowym"". - Uważam, że powinno się jej potencjał wykorzystywać i chciałbym, żeby to robić razem w tym wspólnym klubie Koalicji Obywatelskiej - Nowoczesna, Platforma - dodał. Na uwagę, że Nowoczesna nie chce wspólnego klubu, Schetyna odpowiedział, że przekonuje liderkę tej partii Katarzynę Lubnauer do tego, że ""integracja jest niezbędna"". - Właśnie ta współpraca i Koalicja Obywatelska powinna być zaczynem, osią koalicji, którą będziemy budować i do wyborów europejskich, i do parlamentarnych - podkreślił.",Grzegorz Schetyna,
https://wiadomosci.onet.pl/kraj/pis-pozywa-po-i-dziennikarza-gw-grzegorz-schetyna-komentuje/8fypy7h,Grzegorz Schetyna o pozwie PiS: nie zastraszycie nas,"""Nie zastraszycie nas, nie zamkniecie ust opozycji i mediom, nie ukryjecie afery KNF i mafijnego układu"" - oświadczył szef PO Grzegorz Schetyna w reakcji na to, że PiS pozwało PO oraz dziennikarza ""Gazety Wyborczej"" Wojciecha Czuchnowskiego.","""Na pozew PiS wobec PO i red. Czuchnowskiego mam tylko jedną odpowiedź: nie zastraszycie nas, nie zamkniecie ust opozycji i mediom, nie ukryjecie afery KNF i mafijnego układu. Wolność słowa to zdobycz demokracji. Zawsze będziemy jej bronić przed współczesnymi cenzorami"" - napisał Schetyna na Twitterze. PiS pozwało PO oraz Czuchnowskiego - chodzi o użyte we wpisach w mediach społecznościowych sformułowania. POLECAMY: Politico.eu komentuje COP24 w Katowicach - tekst oryginalny PiS chce, żeby PO umieściła przeprosiny za sformułowania użyte we wpisach z 15 listopada na oficjalnym profilu PO na Facebooku. ""To najważniejsi politycy PiS odpowiadają za zatrudnienie i nadzór pracy Marka Ch. jako szefa KNF - organu administracji rządowej sprawującego nadzór nad rynkiem finansowym w Polsce! To od KNF zależy bezpieczeństwo finansowe Polaków"". ""Jak mogą dzisiaj skutecznie rozliczyć aferę KNF, jeśli sami są zamieszani w tę bankową aferę stulecia z 40-milionową łapówką w tle?"" - podkreślono we wpisie PO. Do wpisu dołączona była grafika z wizerunkami: premiera Mateusza Morawieckiego, wicepremier Beaty Szydło, b. szefa KNF Marka Ch. i ministra sprawiedliwości, prokuratura generalnego Zbigniewa Ziobry. Na grafice zamieszczono podpis: ""Mafijny układ PiS nie dopuści do ujawnienia prawdy! Domagamy się komisji śledczej w sprawie afery KNF!"". CZYTAJ WIĘCEJ:  Grzegorz Schetyna: jeśli PiS chce procesu - proszę bardzo Pierwsze z oświadczeń miałoby zostać opublikowane na profilu na Facebooku, a drugie na Twitterze. Ponadto PiS domaga się od PO wpłaty 30 000 zł na hospicjum im. Jana Pawła II w Ostrowcu Świętokrzyskim. PiS domaga się także przeprosin od Czuchnowskiego i wobec niego również skierowała pozew o ochronę dóbr osobistych. PiS chce, by dziennikarz ""GW"" przeprosił za wpis zamieszczony przez niego na Twitterze 18 listopada o treści: ""Właśnie się dowiedziałem od prezesa Glapińskiego, że razem z Kublik zachwiałem systemem finansowym w Polsce. Jeśli tak to przepraszam. Już więcej nie będę opisywał mafii z PiS..."". CZYTAJ WIĘCEJ:  Nie będzie śledztwa ws. spotu PiS o uchodźcach",Grzegorz Schetyna,
https://wiadomosci.onet.pl/kraj/pis-zlozylo-pozwy-przeciw-po-i-dziennikarzowi-gw/lzd3ww9,"PiS złożyło pozwy przeciw PO i dziennikarzowi ""GW"" o ochronę dóbr osobistych","PiS pozwało PO oraz dziennikarza ""Gazety Wyborczej"" Wojciecha Czuchnowskiego; chodzi o użyte przez nich we wpisach w mediach społecznościowych sformułowania m. in. o ""układzie mafijnym PiS"" - dowiedziała się PAP ze źródeł w Prawie i Sprawiedliwości.","Wcześniej PiS złożyło wezwania przedsądowe wobec PO i dziennikarza ""GW"" i zapowiedziało - w razie ich braku reakcji - złożenie pozwów. Ostatecznie pozwy o ochronę dóbr osobistych zostały złożone w piątek. 15 listopada na oficjalnym profilu PO na Facebooku opublikowano wpis: ""To najważniejsi politycy PiS odpowiadają za zatrudnienie i nadzór pracy Marka Ch. jako szefa KNF - organu administracji rządowej sprawującego nadzór nad rynkiem finansowym w Polsce! To od KNF zależy bezpieczeństwo finansowe Polaków"". ""Jak mogą dzisiaj skutecznie rozliczyć aferę KNF, jeśli sami są zamieszani w tę bankową aferę stulecia z 40-milionową łapówką w tle?"" - podkreślono we wpisie PO. CZYTAJ WIĘCEJ:  Grzegorz Schetyna: jeśli PiS chce procesu - proszę bardzo Do wpisu dołączona była grafika z wizerunkami: premiera Mateusza Morawieckiego, wicepremier Beaty Szydło, b. szefa KNF Marka Ch. i ministra sprawiedliwości, prokuratura generalnego Zbigniewa Ziobry. Na grafice zamieszczono podpis: ""Mafijny układ PiS nie dopuści do ujawnienia prawdy! Domagamy się komisji śledczej w sprawie afery KNF!"". POLECAMY: Politico.eu komentuje COP24 w Katowicach - tekst oryginalny W pozwie Prawa i Sprawiedliwości przedstawiciele partii domagają się przeprosin od polityków PO. ""W imieniu Platformy Obywatelskiej RP, przepraszam partię Prawo i Sprawiedliwość za to, że w dniu 15 listopada 2018 r., na portalu Facebook, Platforma Obywatelska RP bezprawnie stwierdziła, że w partii Prawo i Sprawiedliwość istnieje mafijny układ. Oświadczam, że brak było podstaw do sformułowania takich twierdzeń i sugestii. Ubolewam, że w wyniku tych bezprawnych działań bezpodstawnie naruszono dobre imię partii Prawo i Sprawiedliwość"" - oświadczenia o takiej treści domaga się PiS od PO. PiS chce, żeby PO umieściła przeprosiny za sformułowanie, że ""afera KNF sięgała szczytów władzy partii Prawa i Sprawiedliwości, zaś wysocy urzędnicy partii Prawo i Sprawiedliwość domagali się łapówek"". Pierwsze z oświadczeń miałoby zostać opublikowane na profilu na Facebooku, a drugie na Twitterze. Ponadto PiS domaga się od PO wpłaty 30 000 zł na hospicjum im. Jana Pawła II w Ostrowcu Świętokrzyskim. CZYTAJ WIĘCEJ: Nie będzie śledztwa ws. spotu PiS o uchodźcach PiS domaga się także przeprosin od dziennikarza ""Gazety Wyborczej"" Wojciecha Czuchnowskiego i wobec niego również skierowała pozew o ochronę dóbr osobistych. PiS domaga się od Wojciecha Czuchnowskiego przeprosin za wpis zamieszczony przez niego na Twitterze 18 listopada o treści: ""Właśnie się dowiedziałem od prezesa Glapińskiego, że razem z Kublik zachwiałem systemem finansowym w Polsce. Jeśli tak to przepraszam. Już więcej nie będę opisywał mafii z PiS..."". PiS domaga się od Czuchnowskiego opublikowania na własnym profilu na Twitterze oświadczenia o treści: ""Przepraszam partię Prawo i Sprawiedliwość za to, że w dniu 18 listopada 2018 r., na portalu Twitter bezprawnie nazwałem partię Prawo i Sprawiedliwość +mafią+. Oświadczam, że brak było podstaw do sformułowania takich twierdzeń i sugestii. Ubolewam, że w wyniku moich bezprawnych działań bezpodstawnie naruszyłem dobre imię partii Prawo i Sprawiedliwość"". Ponadto PiS domaga się od Czuchnowskiego wpłaty 15 000 zł na hospicjum im. Jana Pawła II w Ostrowcu Świętokrzyskim. ""Gazeta Wyborcza” napisała 13 listopada, że w marcu 2018 roku ówczesny przewodniczący KNF Marek Ch. zaoferował właścicielowi m.in. Getin Noble Banku Leszkowi Czarneckiemu przychylność dla Getin Noble Banku w zamian za około 40 mln zł - miało to być wynagrodzenie dla wskazanego przez szefa KNF prawnika. Czarnecki nagrał rozmowę, jednak w nagraniu nie znalazła się wypowiedź Ch. o tej kwocie. Według biznesmena, szef KNF miał mu pokazać kartkę, na której zapisał 1 proc., co według ""Wyborczej"" miało stanowić część wartości Getin Noble Banku ""powiązaną z wynikiem banku"". Adwokat Czarneckiego mec. Roman Giertych przyznał, że słynnej kartki z jednym procentem nie ma, ale - jak przekonywał - jest inny sposób na udowodnienie tego, że istniała. Oświadczył, że jego klient jest gotowy poddać się badaniu wariograficznemu. Po artykule ""GW"" Marek Ch. złożył dymisję, a premier ją przyjął. O wszczęciu śledztwa informował prokurator generalny Zbigniew Ziobro. Jako wstępną kwalifikację prawną przyjęto z art. 231 par. 2 Kodeksu karnego - przekroczenie przez funkcjonariusza publicznego uprawnień celem osiągnięcia korzyści majątkowej przez osobę trzecią. Centralne Biuro Antykorupcyjne zatrzymało w Warszawie Marka Ch. . Jest on podejrzany o przekroczenie uprawnień i został aresztowany na dwa miesiące. W najbliższy piątek - jak dowiedziała się PAP - Sąd Okręgowy w Katowicach rozpozna zażalenie na aresztowanie byłego szefa KNF Marka Ch.",Przedstawiciele PiS domagają się przeprosin od polityków PO,
https://wiadomosci.onet.pl/kraj/jacek-rostowski-przed-komisja-sledcza-ds-vat/0vcvcpf,Jacek Rostowski przed komisją śledczą ds. VAT,"Komisja śledcza ds. VAT przesłuchuje dziś byłego ministra finansów za rządów PO-PSL. Jacek Rostowski zeznaje jako świadek w postępowaniu badającym, czy w l. 2007-2015 w instytucjach publicznych nastąpiły zaniedbania, które w efekcie doprowadziły do uszczuplenia dochodów Skarbu Państwa z tytułu podatku od towarów i usług oraz podatku akcyzowego. - Niedopuszczalne jest mówienie, że luka w VAT wyniosła 300 mld zł - powiedział Jacek Rostowski podczas przesłuchania.",,Jacek Rostowski,
https://wiadomosci.onet.pl/tylko-w-onecie/krzysztof-lapinski-w-onet-rano-pis-musi-uwazac/cqzhfhb,"Krzysztof Łapiński w ""Onet Rano"": PiS musi uważać","- Ludzie nie mogą myśleć, że władza jest opresyjna. Władza ma być silna, ale nie może sprawiać wrażenia, że jej działania to akt zemsty. PiS musi uważać - ocenia Krzysztof Łapiński. - Prędzej niż bać się zjednoczonej opozycji PiS powinno martwić się, czy swoimi działaniami nie wkurzy ludzi - mówi gość ""Onet Rano"".","- Jeśli do tego dojdzie, to wtedy wyborcy mogą pomyśleć: PO jest słaba, nie sprawdziła się, ale PiS mnie denerwuje. (...) PiS musi uważać. Ludzie nie mogą myśleć, że władza jest opresyjna. Władza ma być silna, ale nie może sprawiać wrażenia, że jej działania to akt zemsty. (...) Władza teraz musi się tłumaczyć, zamiast ustalać zasady gry - ocenił Łapiński podczas wywiadu. POLECAMY z POLITICO.eu: Europejski Trybunał uchyla drzwi do powtórnego referendum na Wyspach - Jeśli PiS chce odzyskać inicjatywę - kontynuował - to musi wymyślać tematy, które przyciągną wyborców. (...) Nie ma sensu robić przykrywek, bo ludzie wyczują, że to fałsz. PiS albo będzie potrafiło narzucać swoją narrację, albo będzie zmuszone tłumaczyć, że KNF to afera Chrzanowskiego, a nie Prawa i Sprawiedliwości - wskazał Łapiński. Czytaj więcej - Lubnauer: Gasiuk-Pihowicz zachowała się wbrew woli partii - Wystąpienie w Jachrance prezesa Jarosława Kaczyńskiego - mówił dalej gość ""Onet Rano"" - było skierowane do elektoratu PiS, nie do szerokiej publiczności. Padł przekaz do elektoratu twardego, by pamiętali, że PiS jest inną formacją, niż PO. Ciekawsze było zapewne to, co prezes powiedział za zamkniętymi drzwiami - zauważył. W trakcie rozmowy poruszono również temat sytuacji partii opozycyjnych. - Nikt nie wierzy, że Ryszard Petru stworzy partię, która powalczy o zwycięstwo - ocenił Krzysztof Łapiński. - Jedno jest pewne: dziś Petru musi coś robić. Siedzenie w ławach sejmowych nie zapewni mu miejsca w kolejnym parlamencie - mówił w ""Onet Rano"". -Trudno sobie na ten moment wyobrazić sukces tej inicjatywy - dodaje Łapiński. - Ktoś musi pozyskać elektorat, który nie jest zadowolony. (...) Myślę, że szanse ma Robert Biedroń, jeśli będzie nadal tak aktywny. Daje ludziom poczucie bliskości, że ich postulaty są ważne. On nie tylko formułuje swój przekaz, ale wychodzi z szerokim programem. Tworzy ugrupowanie, w którym widać ludzi wkurzonych, którzy nie odnajdują się na scenie politycznej. Widać perspektywę, bo jego wyborcy są też w mniejszych miastach - mówił w trakcie rozmowy Łapiński. - Biedroń niekoniecznie będzie odbierał komuś głosy - zauważył jednocześnie. - Możliwe, że będzie mobilizował niezadowolonych z oferty głównych partii - dodał Łapiński. - Pytanie, kto zagospodaruje młodych wyborców? Wcześniej udało się to PiS czy Korwinowi, ale PO była dopiero czwarta z wynikiem kilkunastu procent poparcia wśród młodych - zauważył Łapiński. - Młodzi są bardziej konserwatywni, tak wynika z badań. Nie wydaje mi się jednak, żeby skrajne ruchu samodzielnie, pomimo tego, dostały 5 proc. i pojawiły się w parlamencie - zaznaczył. Krzysztof Łapiński odniósł się w trakcie wywiadu do rozbicia klubu Nowoczesnej. W środę z klubu Nowoczesnej odeszło siedmioro posłów - szefowa klubu Kamila Gasiuk-Pihowicz, Kornelia Wróblewska, Elżbieta Stępień, Krzysztof Truskolaski, Paweł Kobyliński, Michał Jaros, Marek Sowa. Przeszli do nowopowstałego klubu parlamentarnego Platforma Obywatelska - Koalicja Obywatelska. Szeregi nowego klubu zasilił także Piotr Misiło, który został przed ponad tygodniem wyrzucony z Nowoczesnej. Środowe odejścia posłów sprawiły, że klub Nowoczesnej w Sejmie przestał istnieć i stał się kołem. - Przynosi to efekt obniżonego zaufania do PO. Oficjalnie rozmowy, ""że chodźcie do koalicji"", a za plecami wyciąganie ludzi? Schetyna chce zagospodarować całą opozycję, ale pytanie, czy jego metody są skuteczne długofalowo? Dziś ma siedmiu posłów więcej, ale co dalej? Jakie to ma znaczenie, gdy jest się w opozycji? - komentował Łapiński. Zobacz także: Poseł PSL-UED przejdzie do Nowoczesnej? Jakub Stefaniak: decyzja w poniedziałek lub wtorek","Krzysztof Łapiński był dziś gościem ""Onet Rano""",
https://wiadomosci.onet.pl/kraj/posel-psl-ued-przejdzie-do-nowoczesnej-jakub-stefaniak-decyzja-w-poniedzialek-lub/9wm6d74,Poseł PSL-UED przejdzie do Nowoczesnej? Jakub Stefaniak: decyzja w poniedziałek lub wtorek,"Nowoczesnej, w związku z odejściem siedmiorga posłów do klubu parlamentarnego Platforma Obywatelska - Koalicja Obywatelska, brakuje jednego posła do utworzenia klubu parlamentarnego. - Decyzję o ewentualnym przejściu posła PSL-UED do Nowoczesnej podejmiemy najprawdopodobniej w poniedziałek lub we wtorek na posiedzeniu klubu – zapowiada rzecznik PSL Jakub Stefaniak.","- Jesteśmy zawsze zdania, żeby pomagać, jeśli jest możliwość funkcjonowania w opozycji. Nie sztuką jest zjadanie się nawzajem w opozycji. To jest decyzja wspólna, która będzie decyzją PSL-UED. Taką decyzję podejmiemy najprawdopodobniej już w poniedziałek na spotkaniu lub na klubie we wtorek. Jeszcze nie wiemy dokładnie – mówił dziś Stefaniak na antenie Polsat News. Wczoraj Jacek Protasiewicz - który jest wiceprzewodniczącym Unii Europejskich Demokratów oraz wiceprzewodniczącym klubu PSL-UED - potwierdził w rozmowie z Polską Agencją Prasową, że posłowie z władz Nowoczesnej zwrócili się do niego z prośbą o dołączenie do ich koła, które wówczas - osiągając liczbę 15 członków - stałoby się klubem. Protasiewicz powiedział, że decyzja w tej sprawie zapadnie na początku tygodnia. - Na razie entuzjazmu nie ma ani w UED, ani w PSL, do takiego rozwiązania - zastrzegł. W środę z klubu Nowoczesnej odeszło siedmioro posłów - szefowa klubu Kamila Gasiuk-Pihowicz, Kornelia Wróblewska, Elżbieta Stępień, Krzysztof Truskolaski, Paweł Kobyliński, Michał Jaros, Marek Sowa. Przeszli oni do nowopowstałego klubu parlamentarnego Platforma Obywatelska - Koalicja Obywatelska. Szeregi nowego klubu zasilił także Piotr Misiło, który został przed ponad tygodniem wyrzucony z Nowoczesnej. Środowe odejścia posłów sprawiły, że klub Nowoczesnej w Sejmie przestał istnieć i stał się kołem. Czytaj więcej - Lubnauer: Gasiuk-Pihowicz zachowała się wbrew woli partii Szefem koła Nowoczesnej został w piątek poseł Paweł Pudłowski. Szefowa Nowoczesnej Katarzyna Lubnauer mówiła na wczorajszej konferencji prasowej, że nowy przewodniczący jako jedno z podstawowych zadań postawił sobie zbudowanie klubu Nowoczesnej w Sejmie. Liderka partii wskazywała jednocześnie, że ""koło też może funkcjonować"". - Ważne, żeby kierowały nim określone wartości, a te wartości są przy nas - podkreśliła. - Cieszymy się, że tak wiele środowisk w parlamencie pokazało, że można być solidarnym. Widzimy, że więcej klubów na opozycji to wzmacnianie opozycji, a nie osłabianie - dodała. Pudłowski w rozmowie z Polską Agencją Prasową wyraził nadzieję, że w przeciągu najbliższego tygodnia uda się pozyskać przynajmniej jednego posła i przywrócić Nowoczesnej w Sejmie status klubu. - Rozmawiamy z wieloma osobami, które mają podobny pomysł na Polskę, tak, jak my. Są demokratami, liberałami, wolnorynkowcami - takich osób w Sejmie jest bardzo wiele. Jest pytanie tylko w jakiej konstelacji można się spotkać - mówił. - Będę pracował dzień i noc, żeby stało się to jak najszybciej, bardzo mi na tym zależy - dodał. Zobacz także: Piotr Misiło: przeciwnikiem połączenia klubów był Adam Szłapka Także wicemarszałek Sejmu Barbara Dolniak mówiła, że politycy Nowoczesnej pracują nad przekonaniem posłów do działania w ramach jednego klubu. - Ważne jest, żeby w ramach Nowoczesnej działały osoby, które z pomysłami, programem i działalnością Nowoczesnej się identyfikowały - zaznaczyła. - Jak prowadzi się negocjacje i rozmowy, to nie zdradza się ich szczegółów dopóki rozmowy się nie zakończą - dodała",Rzecznik PSL Jakub Stefaniak,
https://wiadomosci.onet.pl/tylko-w-onecie/cezary-przybylski-nie-jestem-marszalkiem-pis-u/0qjnbh0,"Cezary Przybylski: oburzam się, gdy nazywają mnie marszałkiem PiS-u [WYWIAD]","– Zżymam się, gdy widzę grafiki przedstawiające województwo dolnośląskie na niebiesko, a nie w paski. PiS nie rządzi na Dolnym Śląsku. Współrządzimy. W dodatku jako Bezpartyjni mamy trzech swoich przedstawicieli w zarządzie, czyli stanowimy większość. Poza tym, to ja jestem marszałkiem, a ja nie jestem z PiS-u – mówi w wywiadzie dla Onetu Cezary Przybylski, marszałek województwa dolnośląskiego.","Tomasz Pajączek, dziennikarz Onetu: Czuje się pan politycznie współodpowiedzialny za to, w jakiej sytuacji znalazł się Teatr Polski we Wrocławiu? Cezary Przybylski, marszałek województwa dolnośląskiego: Jako szef instytucji, której podlega Teatr Polski, czuję się współodpowiedzialny. Ale w momencie, kiedy było już wiadomo, że dyrektor Morawski sobie nie poradzi, reakcja zarządu województwa, mówiąca, że trzeba go odwołać, była natychmiastowa. Przypominam, że Cezary Morawski na stanowisko dyrektora TP został wybrany w konkursie. I zarząd, i ja nie mieliśmy innej możliwości, jak tylko zgodnie z prawem zaakceptować wyniki komisji konkursowej. POLECAMY: Co czeka Teatr Polski we Wrocławiu po odwołaniu Cezarego Morawskiego? Morawski miał swoją koncepcję prowadzenia teatru. Przez pierwsze pół roku daliśmy mu szansę. Później jednak zaczęły się problemy. W kwietniu 2017 roku zabrakło wam argumentów, żeby skutecznie odwołać Morawskiego? Argumentów nam nie zabrakło, ale naszą decyzję zablokował wojewoda. Ministerstwo kultury również nie było przychylne naszej decyzji, więc mimo podjętej uchwały, Morawski pozostał na stanowisku. Dziś Cezary Morawski nie jest już dyrektorem, ale pozostaje pracownikiem teatru. Co dalej z Teatrem Polskim? W tej chwili pełniącym obowiązki dyrektora jest Kazimierz Budzanowski, który świetnie sobie radzi. Wkrótce zaproponujemy p.o. dyrektora artystycznego – musimy go ustalić wspólnie z ministerstwem kultury – a następnie ogłosimy konkurs na nowego dyrektora. W piątek (rozmawialiśmy w środę – przyp. red.) wspólnie z Michałem Bobowcem, członkiem zarządu, który odpowiada za kulturę, wybieramy się na spotkanie do ministerstwa, żeby porozmawiać o dyrektorze artystycznym. A decyzja ws. wyboru p.o. dyrektora artystycznego zapadnie jeszcze w tym roku? Tak, ta decyzja musi zostać podjęta jak najszybciej. Na spotkanie do ministerstwa jedziecie z jakąś konkretną propozycją, z zamiarem przedstawienia konkretnego nazwiska? Chcemy przede wszystkim poznać opinię ministerstwa w tej kwestii. Być może na tym spotkaniu pojawi się jakaś kandydatura. Niestety, sytuacja jest taka, że rowy, które zostały wykopane przez okres, kiedy dyrektorem był Cezary Morawski, są tak głębokie, że zadanie do wykonania dla dyrektora Budzanowskiego i dyrektora artystycznego będzie niezwykle trudne. A to podstawowe zadanie, to doprowadzenie do sytuacji, by podzieleni pracownicy chcieli ze sobą współpracować. Kiedy Teatr Polski będzie miał nowego dyrektora? Kiedy zostanie ogłoszony konkurs? Mamy na to półtora roku, ale chcemy to zrobić maksymalnie szybko. W 2019 roku Teatr Polski powinien mieć już nowego dyrektora, wyłonionego z konkursu. Myśli pan bardziej o początku czy o końcu 2019 roku? Trudno powiedzieć. Wszystko jest kwestią procedur i poszukaniem odpowiedniego kandydata. Musimy znaleźć taką osobę, która gwarantuje powrót do świetności Teatru Polskiego. To wcale nie będzie takie proste. Zdecydowanie łatwiej jest znaleźć dobrego kandydata do pokierowania instytucją, która jest na fali niż która jest w kryzysie. A każdy wie, jaka jest dziś sytuacja w teatrze. Osób, które byłyby w stanie dźwignąć teatr z kryzysu, wcale nie ma aż tak dużo. Były minister kultury Bogdan Zdrojewski mówiąc o kierunku poszukiwań nowego dyrektora wskazuje na Jacka Wekslera albo Jana Klatę. Co pan na to? Tych nazwisk na pewno będzie się pojawiało wiele. Jednak dopiero, gdy będziemy otwierać zgłoszenia, będziemy wiedzieć, kto tak naprawdę chce naprawiać Teatr Polski. To będzie konkurs. Na pewno nikt nikomu nie zagwarantuje, że jak się zgłosi, to wygra. Każdy, kto będzie aplikował, doskonale zdaje sobie z tego sprawę. Czytaj też: Bogdan Zdrojewski: PiS nie może wygrać kolejnych wyborów. Nie stać nas na to Zakłada pan plan naprawczy teatru, ile to może potrwać? Na pewno plan naprawczy będzie obejmował więcej niż jeden sezon. Podziały wśród załogi teatru są tak głębokie, że naprawa tych relacji będzie wymagała czasu. Patrzy pan z niepokojem też na to, co się dzieje w Operze Wrocławskiej? NIK wykazał nieprawidłowości w działalności placówki. Wychodzi na to, że dyrektor Opery Marcin Nałęcz-Niesiołowski, wzorem dyrektora Morawskiego, podpisywał umowy sam ze sobą, w ten sposób miał zarobić ponad 430 tys. zł. Kończy się kontrola, którą zleciłem. Trwa analiza dokumentów. Na temat Opery również będziemy rozmawiać ze współorganizatorem, czyli ministerstwem kultury. Jeśli pana kontrola potwierdzi nieprawidłowości, które wykazał NIK, to co wtedy? Sprawa jest prosta. Jeżeli ciężar gatunkowy zarzutów nie będzie mocny, to wdrożymy program naprawczy. Jeśli jednak okażą się one poważne, to podejmiemy działania zgodne z prawem, łącznie z propozycją odwołania dyrektora. Zostawiamy kulturę. Czas na politykę. Jak układa się współpraca z PiS na Dolnym Śląsku? Jest to trudna politycznie koalicja z tego względu, że od samego początku podkreślamy swoją odrębność w podejściu do wielu rzeczy, m.in. do decentralizacji państwa. Jako Bezpartyjni Samorządowcy stoimy na stanowisku, że te kompetencje powinny być przesuwane od rządu do samorządu, a nie w drugą stronę. Dlatego też w umowie koalicyjnej znalazł się zapis mówiący o powołaniu zespołu, który będzie analizował ustawy, które już weszły w życie, a spowodowały to, że samorządy utraciły część kompetencji. Różnimy się też z PiS-em w kwestiach dotyczących praworządności – i, jeśli te zagrożenia będą występowały, o tym też będziemy jako Bezpartyjni głośno mówić. Koalicja z PiS jest po to, żeby zrobić wiele dobrych rzeczy dla Dolnego Śląska. Za nami prawie miesiąc współpracy i póki co, to dobrze rokuje dla naszej współpracy i dla regionu. Obecnie wspólnie opracowujemy harmonogram wdrożenia zapisów umowy koalicyjnej. Część tych rzeczy, które można zrobić prawie od zaraz, są przygotowywane i dyskutowane. Zobacz także: Robert Raczyński o koalicji z PiS W projekcie budżetu państwa na 2019 rok nie została uwzględniona żadna inwestycja, wpisana do waszej umowy. Nie ma po nich śladu. Każdy, kto wie, jak powstaje projekt budżetu, zdaje sobie sprawę, że ten dokument tworzy się co najmniej od czerwca. Tymczasem nasza umowa została podpisana 13 listopada. Wtedy projekt budżetu był już gotowy. Umowa z PiS to projekt na pięć lat. Mamy świadomość tego, że zmiany w budżecie następują także w trakcie jego realizacji. Część z tych zadań to określone pieniądze, które nie muszą być szczegółowo nazwane. Tak jest w przypadku przejęcia 22 odcinków dróg kolejowych o długości 400 km i przekazania na Dolny Śląsk ponad 350 mln zł. Może to nie jest w budżecie precyzyjnie nazwane, ale jednak jest. Przy uszczegółowieniu budżetu część z tych zadań na pewno się pojawi. A co z podatkiem miedziowym, który w myśl umowy z PiS ma zostać zmniejszony o 15 proc. od 1 kwietnia 2019 roku? Na razie się na to nie zanosi. To będzie podstawowy wyznacznik skuteczności naszej koalicji. 1 kwietnia powiecie ""sprawdzam""? Tak, 1 kwietnia powiemy ""sprawdzam"". Ale myślę, że już wkrótce będziemy mogli pokazać, że wiele zadań, które są zapisane w umowie, będą zrealizowane. Obie strony wiedzą, że na coś się umówiliśmy i będziemy się konsekwentnie z tego rozliczać. Sami też będziemy rozliczani. Co się zmieniło przez dwa lata, że zaczął pan sobie wyobrażać współpracę z PiS? Wcześniej mówił pan, że to niemożliwe. W kwestii mojego podejścia do samorządności i praworządności nic się nie zmieniło. W jednym z wywiadów podkreślałem i dziś chcę to powtórzyć, że mam zamiar nauczyć PiS samorządności. Jeśli za rok PiS przegra wybory, to ta koalicja się rozpadnie? To jest trochę wróżenie z fusów. Muszą powstać przyczyny, dla których to musiałoby nastąpić. Ja z optymizmem patrzę na umowę koalicyjną i możliwości realizacji zapisanych w niej inwestycji. W ciągu najbliższych pięciu lat na Dolny Śląsk trafi ok. 7-8 mld zł. To są ogromne kwoty, które będą decydowały o rozwoju regionu. Oburza się pan, jak nazywają pana marszałkiem PiS-u? Oburzam się, bo nie jestem marszałkiem PiS-u. Mówię to wprost. To PiS wrzucił pana do worka swoich marszałków. Nie wiem, czy zrobiono to ze względów propagandowych, czy z głupoty. Wyjaśniliście już to sobie? Tak, ale zżymam się, gdy widzę grafiki przedstawiające województwo dolnośląskie na niebiesko, a nie w paski. PiS nie rządzi na Dolnym Śląsku. Współrządzimy. W dodatku jako Bezpartyjni mamy trzech swoich przedstawicieli w zarządzie, czyli stanowimy większość. Poza tym to ja jestem marszałkiem, a ja nie jestem z PiS-u. PiS wywiera na panu presję? Jaką presję? Np. w kontekście zmian personalnych w urzędzie. Dlaczego pan zwolnił z pracy Pawła Rańdę i Macieja Zielińskiego, czyli odpowiednio dyrektora Wydziału Sportu i pełnomocnika ds. inicjatyw sportu? Jeśli chodzi o pełnomocników, to wraz z końcem poprzedniej kadencji, kończyła się ich misja. Ich będzie teraz zdecydowanie mniej. Część pełnomocników pełniła funkcję społecznie. Zieliński pełnił funkcję społecznie? Nie, ale kończyła mu się kadencja i został poinformowany o tym, że jego umowa nie zostanie przedłużona. A co z Rańdą? Każdy z członków zarządu sam dobiera sobie ludzi do pracy w obszarze, za który odpowiada. W tym przypadku jest to domena Michała Bobowca. Ja najbliższych współpracowników członkom zarządu nie wybieram. Jest jednak zasadą, że rozmawiają ze mną na ten temat i wymaga to mojej akceptacji. Nie wiem, czy gdyby na Dolnym Śląsku rządziła albo współrządziła Platforma, to czy tych zwolnień nie byłoby jeszcze więcej. Z politykami PO ma pan teraz szorstkie relacje? Na pewnie nie są one idealne. W wielu sprawach dla dobra Dolnego Śląska powinniśmy jednak mówić jednym głosem. Zdaję sobie sprawę, że opozycja jest po to, żeby krytykować. Zależy mi jednak na tym, żeby to nie była krytyka dla samej krytyki. Jeżeli PO będzie coś krytykować, to niech przedstawi lepszą propozycję dla danej sprawy. To jest już moja trzecia kadencja na stanowisku marszałka, przy czym jak dotąd tylko jedna była pełna. Wiem, że nie zawsze jest tak, że tylko koalicja ma rację. Dlatego deklaruję, że będziemy otwarci na dobre pomysły, które będą płynęły ze strony opozycji. Jest pan marszałkiem na pięć lat. Czy jest pan zainteresowany startem w przyszłorocznych wyborach do Parlamentu Europejskiego albo do Sejmu? Na razie nie rozważam możliwości startu do Parlamentu Europejskiego. Już dwa razy mogłem za to startować do Sejmu – i może to zabrzmi nieskromnie – ale jestem przekonany, że gdybym wystartował, to byłbym dziś posłem. Ale w kontekście startu w przyszłorocznych wyborach parlamentarnych nie mówi pan ""nie""? Nigdy nie mówi się nigdy. Natomiast w tej chwili nie rozważam startu w wyborach do Sejmu. Ale nie wiem, co będzie za kilka miesięcy. To prawda, że wkrótce zmieni się zarząd Kolei Dolnośląskich? (Do CPK odszedł już członek zarządu KD, Piotr Malepszak – przyp. red.) W tej chwili członek zarządu, który odpowiada za kolej, analizuje to. Nic nie jest jeszcze przesądzone. Decyzja w tej sprawie zapadnie na przełomie roku. Kiedy będzie jasne, którędy zostanie poprowadzony południowy odcinek wschodniej obwodnicy Wrocławia i czy ta droga w ogóle powstanie? Regionalna Dyrekcja Ochrony Środowiska do końca roku powinna wydać decyzję środowiskową dla południowego odcinka WOW przez Wysoką. My jednak nie wiemy, jaka to będzie decyzja. Dopiero na podstawie tej decyzji będziemy mogli powiedzieć o szansach realizacji tej inwestycji. Przypomnę, że my cały czas mamy zapewnione środki unijne na realizację tego odcinka i mam nadzieję, że ich nie stracimy. W momencie, kiedy powstawało osiedle w Wysokiej, było już wiadomo, że w przyszłości zostanie zbudowana tam obwodnica, która przetnie osiedle na pół. Dlatego proponujemy budowę jednego albo dwóch ciągów pieszo-rowerowych w postaci kładek nad drogą, dla skomunikowania dwóch części osiedla. Jeśli decyzja środowiskowa dla wariantu przez Wysoką będzie pozytywna, to od razu ruszacie z przetargami? Jeśli tak będzie, przygotowujemy harmonogram i ruszamy z przetargami. Na koniec. Nowym wiceprezydentem Wrocławia został Adam Zawada, który pracował z panem, był dyrektorem departamentu marszałka. Myśli pan, że Zawada nadaje się na stanowisko wiceprezydenta, czy to nominacja czysto polityczna? Nie mnie oceniać decyzje prezydenta Jacka Sutryka i koalicji rządzącej w mieście. Gratuluję Adamowi Zawadzie, że otrzymał taką propozycję i życzę mu powodzenia. Czytaj też: Jacek Sutryk powołał trzeciego wiceprezydenta Wrocławia. To wiceprezes stadionu Dosyć chłodne te pozdrowienia. To pańskie wrażenie. Jedno jest jednak pewne, że gdy stawia się na osobę młodą, to oczekiwania wobec niej są duże. A z prezydentem Wrocławia jest pan w dobrych stosunkach? Spotkaliśmy się. Nie wyobrażam sobie sytuacji, żeby dwa największe samorządy na terenie Dolnego Śląska nie współpracowały ze sobą. Wiem, że Jacek Sutryk jest podobnego zdania.",Cezary Przybylski,
https://wiadomosci.onet.pl/tylko-w-onecie/wielka-koalicja-przed-wyborami-do-pe-i-sejmu-rabiej-kompromisy-sa-trudne-ale-nie/j5wrqs4,"Wielka koalicja przed wyborami do PE i Sejmu? Rabiej: kompromisy są trudne, ale nie muszą być śmiertelne","Mleko się rozlało i trzeba szukać dobrych rozwiązań - powiedział w Onet Opinie Paweł Rabiej, komentując przejście posłów Nowoczesnej do klubu sejmowego PO-KO. - Katastrofą byłoby, gdyby opozycja podzieliła się, a PiS mając stałe poparcie 35 proc. wyborców zdobył większość bezwzględną w parlamencie - stwierdził Piotr Borys, dyrektor Biura Krajowego PO.","Gośćmi Bartosza Węglarczyka w programie Onet Opinie byli wiceprezydent Warszawy Paweł Rabiej (Nowoczesna) i Piotr Borys, dyrektor Biura Krajowego PO, którzy mówili o przejściu części posłów Nowoczesnej do klubu poselskiego Platforma Obywatelska – Koalicja Obywatelska, co spowodowało, że przestał istnieć klub poselski Nowoczesnej. Rozmówcy zgodzili się, że konieczne jest stworzenie szerokiej koalicji partii prodemokratycznych, aby wygrać z PiS kolejne wybory do europarlamentu i Sejmu.   - Wyborcy oczekują, że opozycja się zjednoczy, aby odsunąć od władzy PiS, powiedział Piotr Borys. – Wyniki wyborów samorządowych w Warszawie pokazały, że nie ma dla tego alternatywy - stwierdził. - Katastrofą byłoby, gdyby opozycja podzieliła się, a PiS mając stałe poparcie 35 proc. wyborców zdobył większość bezwzględną w parlamencie. Wyłącznie zjednoczenie jest szansą na bezwzględne zwycięstwo z PiS - mówił Borys. Paweł Rabiej z Nowoczesnej dodał, że matematyka jest bezwzględna i jeżeli opozycja nie porozumie się co do wspólnego startu w wyborach parlamentarnych, to nie osiągnie takiego rezultatu, który zapowiadają sondaże. – Opozycja, działając wspólnie, może osiągnąć bardzo dobre rezultaty w wyborach do Sejmu - przekonywał. Nawiązując do przejścia części posłów .N do PO-KO, Rabiej powiedział: - Mleko się rozlało i trzeba szukać dobrych rozwiązań. Byłem zwolennikiem, aby się integrować, ale w sposób uporządkowany, a nie szybki i chaotyczny, aby wspólnie wystawić listę kandydatów N i PO do parlamentu i stworzyć wspólny klub Koalicji Obywatelskiej w Sejmie - podkreśli Rabiej. - Drzwi do PO-KO są cały czas otwarte – zwrócił się do przedstawiciela Nowoczesnej Piotr Borys z PO. Dodał, że ostatnie spotkanie lidera PO, Grzegorza Schetyny, z szefową N Katarzyna Lubnauer było ""obiecujące, jeśli chodzi o sprawę integracji klubów"". Podkreślił jednak, że ""nie ma już czasu"" na długotrwały proces jednoczenia opozycji, bo jest teraz  ""ryzykowny moment"", gdy pojawia się zagrożenie powstania partii prawicowej o. Tadeusza Rydzyka. Nowa partia mogłaby liczyć na 5-8 proc. poparcia, co odebrałoby większość PiS-owi, a w tej sytuacji, zdaniem Borysa, Jarosław Kaczyński może zdecydować się na przyspieszone wybory i uzyskać w nich dobry wynik. - Wystarczy nie przyjąć budżetu i na początku marca mamy wybory, a opozycja jest nieposkładana i staje wobec 38-procentowego twardego elektoratu PiS – mówił Borys. – Musimy być na to gotowi. Tak rozumiem działanie Kamili Gasiuk–Pihowicz, która [przeszła z grupą posłów N do klubu PO-KO i w ten sposób] przyspiesza integrację opozycji. Czytaj też: Katarzyna Lubnauer o Gasiuk-Pihowicz: to była zdrada - Na pewno będziemy działali w ramach koalicji – zapewnił Rabiej z Nowoczesnej. – Jednak dobrze byłoby, aby powstawała ona na zasadach partnerskich i uwzględniła wartości, jakie wnosi do niej N. Dodał, że jego partia dostrzega zagrożenie związane z ewentualnymi przedterminowymi połączonymi wyborami do Parlamentu Europejskiego i do Sejmu, co dawałoby większe szanse PiS-owi. Piotr Borys powiedział, że ""niezmiernie trudno"" będzie stworzyć do końca stycznia ""szeroką koalicję"" z Nowoczesną, lewicą i PSL, przed majowymi wyborami europejskimi, ale ugrupowania te mają ""wspólne mianowniki"", takie jak ""silna Polska w Europie, praworządność, walka o wolne media i walka z tym wszystkim, co PiS zepsuł"". A to, zdaniem Borysa, daje podstawy, aby zjednoczyć wszystkie partie prodemokratyczne i proeuropejskie, łącznie z lewicą. Polecamy: Kamila Gasiuk-Pihowicz: nie wybieram się do PO - Tworzenia takiej koalicji musi się podjąć największa partia opozycyjna, pamiętając, aby uwzględniać różnorodność wszystkich wchodzących do niej partnerów – powiedział Borys - Kompromisy na tej drodze są trudne, ale nie muszą być śmiertelne – dodał Rabiej. ",Paweł Rabiej i Piotr Borys gośćmi Bartosza Węglarczyka,
https://wiadomosci.onet.pl/kraj/katarzyna-lubnauer-o-gasiuk-pihowicz-to-byla-zdrada/2t11tfj,Katarzyna Lubnauer o Gasiuk-Pihowicz: to była zdrada,"To była nielojalność, zdrada. Tak się nie buduje nowych standardów - mówiła liderka Nowoczesnej na antenie RMF FM. Tak skomentowała przejście Kamili Gasiuk-Pihowicz do klubu PO-KO w Sejmie.","- Przewodniczący klubu nie zostawia swoich ludzi za burtą - mówiła Lubnauer w RMF FM. Przedwczoraj Kamila Gasiuk-Pihowicz opuściła klub parlamentarny Nowoczesnej i została wiceprzewodniczącą klubu PO, który zmienił nazwę na klub PO-Koalicja Obywatelska. POLECAMY: Tak Schetyna zatopił Nowoczesną [ANALIZA] - To nie jest Koalicja Obywatelska - mówiła Lubnauer, pytana o zmianę nazwy klubu PO. - Jeżeli pan się nazwie Banderasem - Banderasem pan nie zostanie - zwróciła się do prowadzącego program Roberta Mazurka. - Nie można nazwać klubu ""Koalicja Obywatelska"". Koalicja musi mieć koalicjanta - stwierdziła. - Wyborcy mówią jasno - będziemy głosować na KO, jeśli będą tam wartości PO i Nowoczesnej. To, co się przedwczoraj stało, sprawiło, że wielu ludzi straciło zaufanie do projektu, jakim jest Koalicja Obywatelska - powiedziała Lubnauer. Zobacz też: Kamila Gasiuk-Pihowicz: nie wybieram się do PO",Katarzyna Lubnauer,
https://wiadomosci.onet.pl/kraj/spotkanie-grzegorza-schetyny-z-katarzyna-lubnauer/48jfhqc,Spotkanie Grzegorza Schetyny z Katarzyną Lubnauer,"Po południu doszło do spotkania lidera PO Grzegorza Schetyny z przewodniczącą Nowoczesnej Katarzyną Lubnauer – poinformował poseł Mariusz Witczak z Zarządu Krajowego Platformy Obywatelskiej. Według Lubnauer KO ""zderzyła się z drzewem"".","Szefowa Nowoczesnej mówiła po spotkaniu ze Schetyną: ""w spokojnej atmosferze wymieniliśmy uwagi o sytuacji politycznej w Polsce"". - Mamy takie zasady, że nigdy nie rozmawiamy za pośrednictwem mediów i dlatego udało nam się zbudować Koalicję Obywatelską na wybory samorządowe - podkreśliła. - Rozmawialiśmy w cztery oczy o współpracy, o przyszłości, o tym, jakie są następne kroki; zależy mi, by wygasić emocje i znaleźć dobrą drogę do wspólnej przyszłości, jestem dobrej myśli - powiedział po spotkaniu szef PO Grzegorz Schetyna. Lubnauer wskazała, że dla niej ważne jest budowanie koalicji w oparciu o partnerstwo, różnorodność, przy zachowaniu wartości i ideałów. - Jeżeli będziemy budować koalicje do przyszłorocznych wyborów to na takich standardach, zawsze zależało nam na nowej jakości w polityce - dodała przewodnicząca Nowoczesnej. Czytaj również: Komentarze polityków upadku klubu poselskiego Nowoczesna - Umawialiśmy się, że jak przygotujemy jakiś wspólny scenariusz, to go państwu przekażemy, bo dużo emocji, wszyscy to wczoraj widzieliśmy. Zależy mi na tym, aby je wygasić i znaleźć dobrą drogę do wspólnej przyszłości"" - powiedział Schetyna w rozmowie z dziennikarzami w Sejmie. Szef PO dopytywany, jakie emocje towarzyszyły dzisiejszym rozmowom stwierdził, że ""za dobrze się znamy i za dobrze współpracowaliśmy przez miesiące kampanii wyborczej, żeby mieć do siebie pretensje"". - To jest część polityki, trudnej w tej sytuacji dla Nowoczesnej; taki był wczorajszy dzień, ale uważam, że taka jest nasza wspólna wola, aby wyjść z tego kryzysu politycznego w Nowoczesnej i rozmawiać o wspólnej przyszłości - mówił Schetyna. - Tak jak wczoraj, tak i dzisiaj mówię: jestem dobrej myśli i uważam, że wszystko jest na dobrej drodze - dodał. Lubanuer oceniła dziś TVN24, że decyzja o powołaniu klubu PO-Koalicji Obywatelskiej była ""błędna"". Jej zdaniem, to, co się stało było w gruncie rzeczy ""zderzeniem się Koalicji Obywatelskiej z drzewem"". Jak podkreśliła, powstanie klubu PO-Koalicji Obywatelskiej nie wzmocniło, ale osłabiło dotychczasową koalicję. Według niej to już tak naprawdę nie jest Koalicja Obywatelska, bo - jak mówiła - musi być w niej przynajmniej drugie ugrupowanie. Dodała, że KO do tej pory była wspólnym dziełem PO, Nowoczesnej oraz Inicjatywy Polskiej. Zobacz również: Tak Schetyna zatopił Nowoczesną [ANALIZA] Szefowa Nowoczesnej, stwierdziła również, że Gasiuk-Pihowicz ""była dość niecierpliwa"". - To, co zrobiła, to można powiedzieć śmiało - porzuciła klub, którego byłą szefową. To jest dziwna sytuacja, w której szefowa likwiduje klub, którym zarządza - zaznaczyła Lubnauer. Jak mówiła, wszyscy w klubie Nowoczesnej uważali, że KO ""odniosła sukces"" w wyborach samorządowych i należy budować szersze porozumienie. - Tu jest taka próba wmówienia, że ktokolwiek w klubie był przeciwny kontynuowaniu pracy w Koalicji Obywatelskiej. To nieprawda - wskazała Lubnauer. Jej zdaniem, Gasiuk-Pihowicz ""zaczęło się do czegoś spieszyć i wykonywała nerwowe ruchy"". -- Dziwne, że ktoś (Gasiuk-Pihowicz), kto mieni się demokratą nie potrafi respektować demokratycznej decyzji posłów Nowoczesnej - podkreśliła Lubanuer. Lubnauer na uwagę, że była bardzo zżyta z szefem PO Grzegorzem Schetyną i dobrze razem współpracowali, tymczasem wbił on jej nóż w plecy i przyjął do klubu Gasiuk-Pihowicz, odparła: ""Uważam, że to był błąd polityczny"". Jej zdaniem, decyzja posłów Nowoczesnej o przejściu do klubu PO-KO ""najbardziej ucieszyła PiS"". Zobacz również: Beata Mazurek: Gasiuk-Pihowicz wbiła nóż w plecy Katarzynie Lubnauer Lubnauer poinformowała również, że rozmawiała m.in. z prezesem PSL Władysławem Kosiniakiem-Kamyszem oraz szefem SLD Włodzimierzem Czarzastym. - Wszyscy wiemy, że trzeba budować jak najszersze porozumienie. Są różne przymiarki i zamiary - powiedziała. Dodała jednocześnie, że nie ma jeszcze decyzji ""kto w jakim układzie idzie"" do wyborów. Było to pierwsze spotkanie liderów PO i Nowoczesnej po wczorajszych zmianach, kiedy to klub Nowoczesnej opuściło siedmioro posłów, którzy następnie wraz z wykluczonym w piątek z partii Piotrem Misiłą przystąpiło do klubu PO, który zmienił nazwę na Klub Parlamentarny Platforma Obywatelska – Koalicja Obywatelska. Kamila Gasiuk-Pihowicz, dotychczasowa szefowa klubu Nowoczesnej, została wybrana wiceprzewodniczącą klubu PO-KO. Odejście siedmiu posłów spowodowało, że klub Nowoczesnej przesłał istnieć i stał się 14-osobowym kołem poselskim. Katarzyna Lubnauer uznała wczorajsze zmiany za ""wrogie przejęcie"" części jej ugrupowania.  Chcesz być na bieżąco z najważniejszymi informacjami dnia? Polub Onet Wiadomości na Facebooku!",Grzegorz Schetyna i Katarzyna Lubnauer,
https://wiadomosci.onet.pl/tylko-w-onecie/wladyslaw-kosiniak-kamysz-nie-warto-jatrzyc/x91rtzd,Władysław Kosiniak-Kamysz: nie warto jątrzyć,"Wczoraj siedmiu posłów .N odeszło z klubu tej partii, a klub PO przez aklamację przyjął nową nazwę Klub Parlamentarny Platforma Obywatelska - Koalicja Obywatelska. Następnie politycy poinformowali, że do nowego klubu dołącza siedmiu polityków Nowoczesnej. - Nie warto jątrzyć, nie warto podkładać komuś nogę - komentuje lider PSL Władysław Kosiniak-Kamysz. - Osłabienie opozycji, które nic nie zmienia w układzie sił w parlamencie - dodaje Marek Sawicki z PSL. Inne zupełnie zdania jest Tomasz Siemoniak z PO. - Robimy to, co mówią nam wyborcy, czyli ""działajcie razem"". Jesteśmy za szeroką koalicja. Cel mamy wspólny - oświadczył w rozmowie z Onetem.",,,
https://wiadomosci.onet.pl/tylko-w-onecie/tak-schetyna-zatopil-nowoczesna-analiza/8jcty9z,Tak Schetyna zatopił Nowoczesną [ANALIZA],"Kamila Gasiuk-Pihowicz rozbijając Nowoczesną działała za wiedzą lidera PO Grzegorza Schetyny i przy jego cichej aprobacie - wynika z ustaleń Onetu. Członkowie władz Platformy przekonują jednak, że to nie oni inspirowali Gasiuk-Pihowicz. - Konflikt Kamili z szefową Nowoczesnej Katarzyną Lubnauer był tak nabrzmiały, że musiało dojść do takiego wybuchu - twierdzi jeden z członków zarządu PO.","Dokładnie pięć lat temu Donald Tusk jako szef PO pozbawił Grzegorza Schetynę wszystkich stanowisk, a w finale usunął z zarządu partii. Zapytany wówczas przez jednego ze współpracowników, czemu upokarza Schetynę, odrzekł krótko: ""Bo mogę"". Dziś Schetyna rozbija Nowoczesną i upokarza jej liderkę z tego samego powodu: bo może. Szef Platformy już od kilku tygodni namawiał Katarzynę Lubnauer na stworzenie w Sejmie wspólnego klubu PO i Nowoczesnej. Lubnauer się opierała. Relatywnie dobry wynik samorządowy Koalicji Obywatelskiej - czyli wspólnej listy PO i .N - przesądził o ścisłej współpracy obu partii w przyszłości. Ale Lubnauer do pełnego zespolenia się nie spieszyło - grała na czas, licząc, że przeciąganie negocjacji ze Schetyną pozwoli jej wynegocjować lepsze warunki zjednoczeniowe. I dla Nowoczesnej i dla niej samej. Tak może by się stało, gdyby nie wewnętrzna sytuacja w Nowoczesnej. Partia jest na równi pochyłej od niemal dwóch lat - czyli od czasu słynnej portugalskiej eskapady Ryszarda Petru i jego partnerki, posłanki Joanny Schmidt podczas sejmowego protestu opozycji przeciwko PiS. Przed iberyjską wyprawą założyciela Nowoczesnej, partia sięgała 20 proc. poparcia i zdarzało się jej bić w sondażach Platformę. Dziś .N ma poparcie w granicach błędu statystycznego. Po dawnej świetności nie został nawet ślad. Petru odszedł z Nowoczesnej pobity rok temu w wewnętrznych wyborach przez Lubnauer, którą wsparła Gasiuk-Pihowicz. Przeczytaj także: Rozłam w Nowoczesnej. Co dalej z Koalicją Obywatelską? Nie jest żadną tajemnicą, że obie panie niezbyt za sobą przepadają. Ich sojusz przeciw Petru był czysto taktyczny. Gdy zabrakło wspólnego wroga, wystąpiły przeciwko sobie. - Kamila czuła się marginalizowana. Mówiła, że Lubnauer ją zwalcza, że ogranicza występy w mediach i nie pozwala organizować konferencji prasowych. A przecież podczas wielkich protestów przeciwko sądowym ustawom PiS latem 2017 r. tłum skandował ""Kamila"". Podobało jej się to - opowiada jeden z jej znajomych posłów. Te konflikty były tłumione do czasu wyborów samorządowych, w których PO i Nowoczesna wystartowały razem. Paradoksalnie, niezły wynik zjednoczonej opozycji okazał się katalizatorem - skrywane konflikty w .N wybuchły z pełną siłą. Najpierw była awantura o Śląsk. Rekomendowany przez Nowoczesną radny Wojciech Kałuża zaraz po wyborach zdezerterował do PiS, dzięki czemu partia Jarosława Kaczyńskiego objęła władzę w regionie. Wiceszef klubu Nowoczesnej Piotr Misiło zaatakował za to liderkę .N na Śląsku Monikę Rosę, sekretarza generalnego partii Adama Szłapkę i pośrednio samą Lubnauer, obwiniając ich za wystawienie niesprawdzonego człowieka. Tak naprawdę jednak Misiło miał zadawnione zatargi z nimi wszystkimi i po prostu skorzystał z okazji do ataku. Lubnauer usunęła go za to z partii - wbrew Gasiuk-Pihowicz. W dodatku - także wbrew Gasiuk-Pihowicz - Lubnauer odmówiła stworzenia wspólnego sejmowego klubu z PO. To uruchomiło lawinę. Gasiuk-Pihowicz zaczęła szukać kontaktu z Platformą, uznając że transfer to jedyna szansa na poprawę jej osobistej sytuacji. Gdy wczoraj rano Gasiuk-Pihowicz zaprezentowała posłom Nowoczesnej uchwałę w sprawie stworzenia wspólnego klubu, liderzy Platformy byli o tym uprzedzeni. Szkopuł w tym, że Gasiuk-Pihowicz popełniła szkolny polityczny błąd - wbrew temu, co mówiła swym rozmówcom z PO, źle wyliczyła swe wpływy w klubie N. i przegrała to głosowanie. - To było dla nas ogromne zaskoczenie - przyznaje jeden z najważniejszych polityków Platformy. - Byliśmy przekonani, że klub Nowoczesnej przegłosuje połączenie i Lubnauer znajdzie się pod ścianą. Lubnauer - choć na tym etapie wygrana - była wściekła. W tej sytuacji droga dla Gasiuk-Pihowicz mogła być tylko jedna: ewakuacja do klubu PO wraz z grupą swych sojuszników. Tę rozgrywkę to ona z kolei wygrała. Po pierwsze, Schetyna zmienił nazwę klubu Platformy na Klub PO - Koalicja Obywatelska, co jest zręczną formułą dla uciekinierów z Nowoczesnej, którzy mogą twierdzić, że nie wstąpili do PO, tylko weszli do klubu koalicyjnego. Po wtóre, Gasiuk-Pihowicz dostała z marszu stanowisko wiceszefowej owego klubu. Po trzecie - i to najważniejsze - Gasiuk-Pihowicz doprowadziła do likwidacji klubu Nowoczesnej. Wyprowadziła bowiem siedmioro posłów z liczącego 21 dusz klubu. A to znaczy, że przy Lubnauer zostało tylko 14 parlamentarzystów - o jednego za mało, by mieć samodzielny klub. W dodatku Schetyna otwarcie kaperuje kolejnych posłów, na gruzach klubu Nowoczesnej żerują też Robert Biedroń oraz Petru ze swą nową partią Teraz! Zobacz również: Adrian Zandberg: Nowoczesna została rozebrana na organy Wkrótce Lubnauer może zostać z garstką współpracowników — i z milionowymi długami, za które odpowiada mąż Gasiuk-Pihowicz, który jako skarbnik Nowoczesnej w kampanii 2015 r. popełnił szkolne błędy, pozbawiając partię państwowych subwencji. Cała ta rozgrywka to dla Lubnauer gorzka lekcja polityki. Po prowadzonej pod rękę ze Schetyną kampanii samorządowej sądziła, że jej pozycja w Koalicji Obywatelskiej jest niezachwiana. I nie spodziewała się, że Schetyna przyłoży rękę do rozbicia jej partii. - Zaprosiliśmy ją do nas. Czy się zdecyduje? Myślę, że przetrawi tę porażkę i do nas dołączy. Mówiąc szczerze, nie bardzo ma wyjście - mówi Onetowi jeden z najbliższych współpracowników Schetyny. Pytamy: - Po co wam ten spektakl? Dopiero co w wyborach udało się wam podnieść po trzech ciężkich latach w opozycji, a już dajcie swym wyborcom pokaz partyjnych gierek w najgorszym wydaniu. - Wiedzieliśmy o akcji Kamili, to oczywiste. Dostała od nas gwarancje, że jeśli coś pójdzie nie po jej myśli i będzie musiała odejść z Nowoczesnej, to damy jej dobre miejsce w naszym klubie. Ale my jej nie inspirowaliśmy. Jej konflikt z Lubnauer był tak nabrzmiały, że musiało dojść do wybuchu. Zgadzam się, wszystko odbywa się w nie najlepszym stylu. Dlatego trzeba to szybko zakończyć. Z punktu widzenia Platformy likwidacja Nowoczesnej ma - jak słyszymy od naszych rozmówców - kilka zalet. Po pierwsze, znikną problemy wynikające z wybuchających regularnie w .N konfliktów wewnętrznych, które przysparzały kłopotów Koalicji Obywatelskiej. Po wtóre, KO ma od dziś jeden ośrodek decyzyjny - Grzegorza Schetynę, który już nie będzie musiał się już konsultować z Lubnauer, a czasem jeszcze dodatkowo z Gasiuk-Pihowicz, jak to było do tej pory. To zaś - po trzecie - ułatwi Schetynie negocjacje o rozszerzeniu Koalicji Obywatelskiej o nowe partie, zwłaszcza PSL oraz SLD. Mówiąc wprost, Lubnauer ani Gasiuk-Pihowicz nie będą już miały nic do powiedzenia w tej sprawie. W ten sposób Schetyna jest o kolejny krok bliżej realizacji swego marzenia - zbudowania na wybory parlamentarne takiej listy wyborczej, by przeciwnicy PiS nie mieli żadnej innej alternatywy. Przeczytaj także: Tomasz Siemoniak o Ryszardzie Petru: Platforma jest gotowa do współpracy",Grzegorz Schetyna i Katarzyna Lubnauer,
https://wiadomosci.onet.pl/kraj/tomasz-siemoniak-o-mozliwej-wspolpracy-z-teraz/enwd2mr,Tomasz Siemoniak o Ryszardzie Petru: Platforma jest gotowa do współpracy,"- Jestem gotów i myślę, że cała Platforma jest gotowa do współpracy z nim - powiedział Tomasz Siemoniak w RMF FM o możliwym porozumieniu z Ryszardem Petru i jego ugrupowaniem ""Teraz"".","- Jeśli powie, że chce z nami współpracować, to na pewno znajdziemy odpowiednią formułę. Byłby bardzo cenną osobą - kontynuował wiceprzewodniczący Platformy Obywatelskiej. Siemoniak odniósł się również do zarzutów posłów PiS-u, którzy wskazują, że nieuczciwe było zaoferowanie Gasiuk-Pihowicz stanowiska wiceprzewodniczącej nowego klubu. - Korupcję polityczną uprawiają ci, którzy mają władzę i pieniądze. My oferujemy ciężką pracę w bardzo dobrym towarzystwie ludzi, którzy są patriotami, którzy chcą odsunięcia PiS-u od władzy. Myślę, że honor bycia wiceszefem klubu to jest ciężka praca - tak samo jak szefem klubu. Odniósł się również do wypowiedzi Katarzyny Lubnauer, która mówi, że przejście posłów Nowoczesnej do klubu Platformy Obywatelskiej - Koalicji Obywatelskiej nadwyrężyło jej nasze zaufanie do PO. Poseł ma nadzieje, że rozmowy między klubami pomogą wyjaśnić tą sytuację. - Myślę, że jeżeli wszyscy podejdą do sprawy pozytywnie to i finał będzie pozytywny. Chodzi o silny podmiot, silne ugrupowanie, zintegrowane w opozycji. Nie o jakieś drobiazgi w tym momencie chodzi tylko o Polskę, o wybory. Uważam, że to, co zrobiła Kamila Gasiuk-Pihowicz jest właśnie takim przykładem politycznej odwagi - mówił Siemoniak w RMF FM. Na koniec Tomasz Siemoniak odpowiada na pytanie, co łączy Platformę, Nowoczesną, SLD i PSL w kontekście ewentualnej przyszłej koalicji: - Wszystkie te partie, które pan wymienił, są za Europą i obecnością Polski silną w Unii Europejskiej. Są za samorządem, są za praworządnością, za konstytucją. Chcesz być na bieżąco z najważniejszymi informacjami dnia? Polub Onet Wiadomości na Facebooku! Źródło: rmf fm","Tomasz Siemoniak o możliwej współpracy z ""Teraz""",
https://wiadomosci.onet.pl/kraj/beata-mazurek-nowoczesna-dawno-zostala-skonsumowana-przez-po/s6r3qr4,Beata Mazurek o inicjatywnie powstania wspólnego klubu KO: to Nowoczesna Koalicja Obłudy,"Uchwała prezydium Nowoczesnej nie jest żadnym zaskoczeniem; ta partia dawno została politycznie skonsumowana przez Platformę Obywatelską; dosyć okłamywania wyborców, że to alternatywa dla rządów PO - napisała na Twitterze rzeczniczka PiS Beata Mazurek.","Prezydia klubów PO i Nowoczesnej podjęły dzisiaj uchwały, w których opowiedziały się za utworzeniem wspólnego klubu Koalicji Obywatelskiej. Następnie jednak przyjęta przez władze klubu Nowoczesnej uchwała została odrzucona przez posłów tej partii. ""Uchwała prezydium Nowoczesnej nie jest żadnym zaskoczeniem. Ta partia dawno została politycznie skonsumowana przez PO. Dosyć już okłamywania wyborców N. że są alternatywą dla nieudolnych rządów PO. Tylko czy to nie jest korupcja polityczna?"" - napisała Mazurek na Twitterze. ""Nowy ew.klub to: Nowoczesna Koalicja Obłudy"" - dodała. Dzisiaj rano zebrało się prezydium klubu Nowoczesnej. Podczas posiedzenia, jak poinformowała szefowa klubu Kamila Gasiuk-Pihowicz, przyjęto uchwałę popierającą utworzenie wspólnego koalicyjnego Klubu Parlamentarnego Platforma.Nowoczesna Koalicja Obywatelska. Pod dokumentem podpisały się trzy osoby: Gasiuk-Pihowicz oraz członkowie prezydium klubu Marek Sowa i Paweł Kobyliński. Prezydium liczy siedem osób, w środowym posiedzeniu prezydium klubu uczestniczyły cztery osoby. ""Posłanki i posłowie klubu poselskiego Nowoczesna uznają, że wybory samorządowe zakończyły się sukcesem KKW Platforma.Nowoczesna Koalicja Obywatelska. Wokół PO i Nowoczesnej udało się zbudować największy blok sił proeuropejskich i demokratycznych, który zatrzymał PiS w przejmowaniu polskiego samorządu"" – oceniono w uchwale. Opowiedziano się też za kontynuowaniem współpracy w ramach KO także w wyborach do Parlamentu Europejskiego oraz w wyborach do Sejmu i Senatu. ""Wiemy, że Polacy oczekują od nas współpracy, postawy proeuropejskiej i alternatywy programowej i politycznej dla niszczących Polskę rządów PiS. Wiemy, że Polacy oczekują od nas wyraźnego sygnału, że współpraca w ramach wyborów samorządowych nie była tylko jednorazowym wydarzeniem. Dlatego jako posłanki i posłowie klubu poselskiego Nowoczesna opowiadamy się za powołaniem wspólnego koalicyjnego Klubu Parlamentarnego Platforma.Nowoczesna Koalicja Obywatelska"" – napisano w uchwale. Podobną uchwałę przyjęło dziś prezydium klubu PO. ""Prezydium klubu parlamentarnego PO zwraca się do koleżanek i kolegów z klubu poselskiego Nowoczesna z zaproszeniem do powołania wspólnego klubu parlamentarnego. Jesteśmy przekonani, że tylko działając razem stworzymy siłę zdolną zarówno odsunąć od władzy PiS, jak i zaproponować Polakom odważną i realistyczną wizję społeczeństwa i państwa, które wspólnie odbudujemy po czterech latach nieudolnych i aferalnych rządów partii Jarosława Kaczyńskiego"" – głosi uchwała prezydium klubu Platformy. Platforma w swojej uchwale zaproponowała powołanie wspólnego klubu parlamentarnego, w którego władzach ""na zasadzie pełnego partnerstwa"" byliby reprezentowani przedstawiciele obu formacji. ""Kolejnym krokiem powinno być powołanie wspólnych zespołów programowych i stworzenie jednej wspólnej listy w przyszłorocznych wyborach parlamentarnych"" – podkreślono. Chcesz być na bieżąco z najważniejszymi informacjami dnia? Polub Onet Wiadomości na Facebooku!",Beata Mazurek,
https://wiadomosci.onet.pl/kraj/ko-i-psl-na-jednej-liscie-wyborczej-do-europarlamentu/p1jnyde,Kto do Parlamentu Europejskiego? PSL nie wyklucza współpracy z KO,"Polskie Stronnictwo Ludowe nie dołączy do Koalicji Obywatelskiej, ale wspólna lista do Parlamentu Europejskiej ciągle jest możliwa. Decyzje zapadną w najbliższych tygodniach. Przy ewentualnej współpracy liderem listy w Lublinie zostanie Joanna Mucha lub Krzysztof Hetman.","W sobotę 8 grudnia br. odbędzie się rada naczelna Polskiego Stronnictwa Ludowego, podczas której zostanie omówiona kwestia ewentualnej współpracy podczas wyborów do Parlamentu Europejskiego. Według naszych informacji partia jest podzielona. Część działaczy uważa, że PSL powinno zdecydować się na samodzielny start. Inni skłaniają się ku zacieśnieniu współpracy z Platformą Obywatelską i Nowoczesną. Jednak nie ma mowy, by ludowcy dołączyli do Koalicji Obywatelskiej. - Nie wejdziemy do Koalicji Obywatelskiej, co nie oznacza braku możliwości współpracy. Jesteśmy otwarci na dyskusje o wspólnym projekcie na wybory europejskie, ale nie ma mowy o dołączeniu do KO, bo ona jest związana z partiami o charakterze liberalnym. Każdy musi mieć godne miejsce i zachować swoją podmiotowość – mówi Władysław Kosiniak-Kamysz, prezes PSL. Wybory do Parlamentu Europejskiej odbędą się pod koniec maja 2019 roku. Na podjęcie decyzji w sprawie startu pozostało już niewiele czasu. Ostateczne rozstrzygnięcia powinny zapaść na przełomie grudnia i stycznia. Sprawa będzie dotyczyła całego kraju, ale już teraz w niektórych regionach trwają przymiarki do poszczególnych miejsc. Wspólna lista będzie oznaczała, że Koalicja Obywatelska i PSL będą musieli dogadać się ws. lidera listy.  Jak nieoficjalnie dowiedział się Onet, ochotę na start w eurowyborach wyraziła już posłanka Platformy Obywatelskiej Joanna Mucha. Była minister sportu, która w ostatnich wyborach parlamentarnych przekonała do siebie ponad 43 tys. osób, mogłaby otwierać listę Koalicji Obywatelskiej. - Jest pracowita w Sejmie i do tego bardzo rozpoznawalna. To najlepsza kandydatka - słyszymy w Platformie Obywatelskiej.  Z kolei pewne pierwsze miejsce na liście ludowców ma obecny europoseł PSL Krzysztof Hetman. Były marszałek województwa lubelskiego studzi emocje i apeluje, by zaczekać do 8 grudnia, kiedy mogą zapaść kluczowe decyzje. Co do jednego wszyscy są zgodni - w przypadku wspólnego startu do PE decyzja ws. pierwszego miejsca na liście zapadnie w Warszawie. Chcesz być na bieżąco z najważniejszymi informacjami dnia? Polub Onet Wiadomości na Facebooku!",Joanna Mucha i Krzysztof Hetman,
https://wiadomosci.onet.pl/tylko-w-onecie/strazacy-pisza-poslanki-po-bozeny-kaminskiej/meden2r,"Kolejni strażacy piszą do posłanki PO. ""Pod płaszczem wiceministra Zielińskiego służba straciła to, co najważniejsze""","Funkcjonariusze Straży Pożarnej w liście do posłanki PO Bożeny Kamińskiej skarżą się na warunki pracy. - Utrata szacunku do kolegów i przełożonych - takie nastroje mają panować w służbie. To już kolejny taki list od mundurowych, którzy podkreślają, że starsi stażem są szykanowani, a system przyznawania awansów jest co najmniej wątpliwy. - Bolą mnie takie oskarżenia, to kalanie własnego gniazda - odpowiada rzecznik Komendy Głównej PSP, st. bryg. Paweł Frątczak.","Kilkadziesiąt listów w ciągu kilku tygodni otrzymała od mundurowych posłanka PO Bożena Kamińska. To właśnie ona ujawniła w Sejmie, że policjanci od trzech lat zmuszeni są pilnować posesji wiceministra Zielińskiego. Ponadto przełożeni - jak informują policjanci - każą im przebierać się za funkcjonariuszy Służby Ochrony Państwa i udawać ochroniarzy wiceministra na uroczystościach w regionie. POLECAMY: Podlaska policja odpowiada na doniesienia dotyczące ministra Zielińskiego Po tych doniesieniach Komenda Główna Policji przeprowadziła kontrolę w suwalskiej komendzie. Wyniki były jednoznaczne - choć funkcjonariusze nie dopuścili się naruszenia dyscypliny służbowej, to ich przełożeni ""wykazali się nadgorliwością"". Komendant Główny Policji zapowiedział, że wobec pewnych osób zostaną wyciągnięte konsekwencje dyscyplinujące, bo ""poprzez swoje nierozważne polecenia, stanowiące nadinterpretację obowiązujących procedur narażają dobre imię funkcjonariuszy"". Kilka dni temu opisaliśmy w Onecie sytuację, jaka - według anonimowego listu wysłanego przez młodych strażaków - panować ma w Komendzie Głównej Państwowej Straży Pożarnej. Powołany przez wiceszefa MSWiA komendant Leszek Suski ich zdaniem działa w myśl zasady: ""dziel i rządź"". Ponadto ich zdaniem - ma traktować strażaków w upokarzający sposób, bezprawnie korzystać z aż trzech samochodów służbowych, nie płacić za służbowe mieszkanie i regularnie ""pielgrzymować"" na Podlasie, gdzie mieszka wiceminister Zieliński. Komenda Główna te zarzuty już odpierała - dziś musi odnieść się do kolejnych. Kolejni strażacy przysłali list do posłanki Kamińskiej, pisząc, że ""pod płaszczem wiceministra Zielińskiego można śmiało stwierdzić, że służby te straciły to, co było w nich najważniejsze - szacunek do kolegów, szacunek do przełożonych"" - podkreślają. Oficerowie powołani za czasów ośmioletnich rządów PO i PSL twierdzą, że ""zmuszani są do składania wniosków o przejście na emeryturę, a w przypadku odmowy są przenoszeni na inne stanowiska służbowe, często niższe. Można śmiało powiedzieć, że są szykanowani"" - piszą strażacy. Podkreślają, że Komendant Główny i jego zastępcy nie mają jakiegokolwiek szacunku dla podległych strażaków. POLECAMY: Komendant podlaskiej policji broni Zielińskiego i ogłasza konkurs na anonimy o posłance PO. Kamińska: będzie skarga do prokuratury ""Komendanci wojewódzcy powołani przez PiS-owskiego Komendanta Głównego mają specjalne wytyczne, które są dalej przekazywane komendantom powiatowym"" - informują. ""Tworzone są listy strażaków, którzy za tej władzy mogą być awansowani. Taka osoba ma być młoda, najlepiej niezbyt inteligentna, ale wierna"" - piszą do posłanki Kamińskiej strażacy. Prosząc posłankę Kamińską o interwencję, strażacy alarmują, że obecne zarządzanie tą służbą polega na tym, że ""awansowani mają wykonywać wszystkie polecenia Komendanta Głównego na telefon"". ""Przypomina nam to czasy komuny, którą PiS tak się brzydzi. Brzydzi się, ale całymi garściami czerpie z zasobów tego systemu"" - czytamy w liście. Konkluzja pisma jest gorzka - według strażaków ""obecny sposób zarządzania niszczy ludzi oddanych służbie, a pozwala na wypłynięcie osób, zgodnie z zasadą >>mierny, bierny ale wierny<<."" ""Trudno byłoby na całym świecie znaleźć kraj taki, jak Polska, gdzie doświadczonych strażaków czy policjantów zmusza się do odejścia na emerytury oraz wypycha ze służby, bo trzeba zrobić miejsce dla swoich"" - piszą. I podkreślają, że koszty takiego postępowania dla budżetu są ogromne.  - Sama prawda, odkąd nastał PiS zaczęła się czystka. Ja też po zmianie władzy dostałem ""kopa"" - tak treść listu strażaków komentuje w rozmowie z Onetowi jeden z byłych komendantów straży pożarnej, chcący zachować anonimowość. - Zresztą jeśli po zmianie władzy na tzw. ""emeryturę"" odchodzi 300 z 345 komendantów, to chyba o czymś to świadczy - mówi. - Z tego co dziś słyszę od ludzi pozostających w służbie, to kondycja PSP jest fatalna. Ludzie są zastraszani, grozi się im dyscyplinarkami... A jak patrzę na to, kto awansuje, to powiem szczerze, że ja bym tym ludziom takiej odpowiedzialności nie powierzył - mówi. - I naprawdę współczuję tym, którzy w straży zostali, bo nie mają w tej służbie dziś normalności - kwituje były komendant PSP w jednym z większych miast.  - Bardzo mnie ubodły te oskarżenia, zresztą całkiem nieprawdziwe - mówi Onetowi st. bryg. Paweł Frątczak, rzecznik Komendy Głównej PSP. - To jest po prostu kalanie gniazda i podważanie autorytetu wykształconych strażaków oraz podważanie dobrego imienia formacji, która jest doceniana na całym świecie - przekonuje. - Dla mnie, jako tego, który reprezentuje Państwową Straż Pożarną, data kolejnego listu jest nieprzypadkowa. A poza tym, jeśli ktoś ma wobec innych jakieś zarzuty, to powinien mieć odwagę cywilną podać swoje nazwisko - podkreśla rzecznik Komendy Głównej PSP. POLECAMY: Zieliński komentuje zarzuty suwalskich policjantów. ""Wyssane z palca historie"" Jak dodaje, zarzuty, że awansuje się ludzi niedouczonych czy mało inteligentnych to podważanie dobrego imienia strażaków. - A to nam społeczeństwo wystawia najwyższe noty zaufania społecznego. Więc pytam - skoro w anonimowym liście ktoś zarzuca nam promowanie niedouczonych dowódców, to w jaki sposób ci ""niewykształceni"" i ""mało inteligentni"" osiągają taki sukces, jak choćby ostatnio w Szwecji? - pyta st. bryg. Frątczak. Odnosi się też do zarzutów z listu, dotyczących zwalniania doświadczonych pracowników. - Komendantów w miastach powołuje i odwołuje komendant wojewódzki. Muszą mieć odpowiedni staż, kompetencje... Tu są określone procedury i nie ma miejsca na uznaniowość, więc mówienie, że zmiana władzy centralnej wywołała jakąś czystkę nie jest prawdą - kwituje.",Komendant główny Państwowej Straży Pożarnej gen. Leszek Suski,
https://wiadomosci.onet.pl/kraj/grzegorz-schetyna-jesli-pis-chce-procesu-prosze-bardzo/xkth68g,Grzegorz Schetyna: jeśli PiS chce procesu - proszę bardzo,"- Jeśli PiS chce procesu sądowego - proszę bardzo. Będziemy udowadniać jaki wpływ mają powiązania partyjne, PiS-owskie na pieniądze publiczne i ile to kosztuje Polaków - powiedział lider PO Grzegorz Schetyna odnosząc się do żądań PiS, by przeprosił m.in. za sformułowanie o ""układzie mafijnym PiS"".","Prawo i Sprawiedliwość w wezwaniu przedsądowym skierowanym do PO domaga się przeprosin od lidera partii za użyte we wpisach w mediach społecznościowych sformułowania m. in. o ""układzie mafijnym PiS"". Jak poinformował PAP jeden z polityków PiS w razie braku reakcji, partia złoży pozew sądowy. 15 listopada na oficjalnym profilu PO na Facebooku opublikowano wpis: ""To najważniejsi politycy PiS odpowiadają za zatrudnienie i nadzór pracy Marka Chrzanowskiego jako szefa KNF - organu administracji rządowej sprawującego nadzór nad rynkiem finansowym w Polsce! To od KNF zależy bezpieczeństwo finansowe Polaków"". ""Jak mogą dzisiaj skutecznie rozliczyć aferę KNF, jeśli sami są zamieszani w tę bankową aferę stulecia z 40-milionową łapówką w tle?"" - dodała we wpisie PO. Do wpisu dołączona była grafika z wizerunkami: premiera Mateusza Morawieckiego, wicepremier Beaty Szydło, b. szefa KNF Marka Ch. i ministra sprawiedliwości, prokuratura generalnego Zbigniewa Ziobry. Na grafice zamieszczono podpis: ""Mafijny układ PiS nie dopuści do ujawnienia prawdy! Domagamy się komisji śledczej w sprawie afery KNF!"". - Rzeczywiście wiele rzeczy wskazuje, że ten układ ma ze sobą powiązania, że ten układ jest koordynowany na poziomie politycznym - mówił Schetyna we wtorek w ""Kropce nad i"" w TVN24 pytany o ten wpis. Dopytywany, czy układ, o którym mówi, ma jego zdaniem charakter mafijny, powiedział: ""No, to będziemy udowadniać. Chcieliśmy i chcemy powołania komisji śledczej, żeby tę tezę udowodnić"". Odnosząc się do tego, że PiS w wezwaniu przedsądowym domaga się od niego przeprosin m.in. za sformułowania o ""układzie mafijnym PiS, Schetyna skomentował: ""Zbolało"". - Sprawdzają to prawnicy. My jesteśmy tutaj z podniesioną głową, będziemy walczyć o prawdę. Jeżeli chcą procesu sądowego, bardzo proszę, będziemy udowadniać, w jaki sposób powiązania polityczne, partyjne, PiS-owskie mają wpływ na pieniądze publiczne i ile to kosztuje Polaków. Będziemy o tym mówić - oświadczył lider PO. ""Gazeta Wyborcza"" napisała, że w marcu 2018 roku ówczesny przewodniczący KNF Marek Ch. zaoferował właścicielowi m.in. Getin Noble Banku Leszkowi Czarneckiemu przychylność dla Getin Noble Banku w zamian za około 40 mln zł - miało to być wynagrodzenie dla wskazanego przez szefa KNF prawnika. Czarnecki nagrał rozmowę, jednak w nagraniu nie znalazła się wypowiedź ówczesnego szefa KNF o tej kwocie. Według biznesmana Marek Ch. miał mu pokazać kartkę, na której zapisał 1 proc., co według ""Wyborczej"" miało stanowić część wartości Getin Noble Banku ""powiązaną z wynikiem banku"". Adwokat Czarneckiego mec. Roman Giertych przyznał, że słynnej kartki z jednym procentem nie ma, ale - jak przekonywał - jest inny sposób na udowodnienie tego, że istniała. ""Pan Czarnecki jest gotowy poddać się badaniu wariograficznemu"" - podkreślał Giertych. Po artykule ""GW"" Marek Ch. złożył dymisję z funkcji przewodniczącego KNF, a premier ją przyjął. O wszczęciu śledztwa informował prokurator generalny Zbigniew Ziobro. We wtorek Marek Ch. został zatrzymany w Warszawie przez CBA, a następnie przewieziony do śląskiego wydziału zamiejscowego departamentu ds. przestępczości zorganizowanej i korupcji Prokuratury Krajowej w Katowicach. Następnie usłyszał zarzut przekroczenia uprawnień przez funkcjonariusza publicznego w celu osiągnięcia korzyści osobistej przez inną osobę. Za taki czyn grozi kara do 10 lat więzienia. O jak najszybsze zwołanie Rady Bezpieczeństwa Narodowego w związku z sytuacją na Ukrainie po ataku sił rosyjskich na okręty ukraińskie, zwrócił się dziś do prezydenta Andrzeja Dudy przewodniczący PO Grzegorz Schetyna. ""Wnioskuję o niezwłoczne zwołanie Rady Bezpieczeństwa Narodowego w związku z sytuacją na Ukrainie po agresji rosyjskiej floty na jednostki ukraińskiej marynarki w Cieśnienie Kerczeńskiej na Morzu Azowskim"" - napisał Schetyna w piśmie do prezydenta zmieszczonym również na Twitterze. Schetyna powiedział dziś wieczorem w ""Kropce nad i"" w TVN24, że ""prezydent milczy"" w sprawie sytuacji na Ukrainie. Według niego zarówno prezydent, jak i rząd, ""niczego nie zrobił"" w sprawie Ukrainy. - Mówię o tym z przykrością dlatego, że dzisiaj za naszą wschodnią granicą, kraj, z którym sąsiadujemy, wprowadza stan wojenny, jest po incydencie, i rzeczywiście jest w konflikcie z Rosją. Dzisiaj musimy reagować - mówił Schetyna. - Proszę sobie przypomnieć, jak (ówczesny szef MSZ) Radosław Sikorski razem z ministrami spraw zagranicznych Niemiec i Francji (Frankiem-Walterem) Steinmeierem i (Laurentem) Fabiusem byli w Kijowie, kiedy dochodziło tam do drugiego Majdanu. Jak wtedy Europa reagowała, jaką rolę polska polityka zagraniczna wtedy spełniała. Dzisiaj nas nie ma. Dzisiaj odzywa się w tej sprawie (sekretarz generalny NATO Jens) Stoltenberg, zabiera głos Unia Europejska, a polskiego głosu nie ma, a prezydent odzywa się po kilku dniach - powiedział Schetyna. Na pytanie, co jego zdaniem powinien zrobić w tej sytuacji prezydent, Schetyna powiedział: ""Jeżeli w takiej sytuacji to prezydent (Ukrainy Petro) Poroszenko dzwoni do prezydenta Dudy, jeżeli prezydent Duda nie ma inicjatywy w tej sprawie, ja dzisiaj zwróciłem się do niego o zwołanie, natychmiastowe, jak najszybsze zwołanie Rady Bezpieczeństwa Narodowego, żebyśmy mogli porozmawiać o zagrożeniach, które wynikają z sytuacji na Ukrainie"". Zaznaczył, że RBN nie jest zwoływana od dwóch i pół roku.",Grzegorz Schetyna,
https://wiadomosci.onet.pl/kraj/pis-domaga-sie-przeprosin-od-po/88dkexv,"PiS domaga się przeprosin od PO m.in. za sformułowanie o ""układzie mafijnym PiS""","Prawo i Sprawiedliwość w wezwaniu przedsądowym skierowanym do PO domaga się przeprosin za użyte we wpisach w mediach społecznościowych sformułowania m. in. o ""układzie mafijnym PiS"". Jak poinformował jeden z polityków PiS w razie braku reakcji, partia złoży pozew sądowy.","15 listopada na oficjalnym profilu PO na Facebooku opublikowano wpis: ""To najważniejsi politycy PiS odpowiadają za zatrudnienie i nadzór pracy Marka Chrzanowskiego jako szefa KNF - organu administracji rządowej sprawującego nadzór nad rynkiem finansowym w Polsce! To od KNF zależy bezpieczeństwo finansowe Polaków"". ""Jak mogą dzisiaj skutecznie rozliczyć aferę KNF, jeśli sami są zamieszani w tę bankową aferę stulecia z 40-milionową łapówką w tle?"" - dodała we wpisie PO. Do wpisu dołączona była grafika z wizerunkami: premiera Mateusza Morawieckiego, wicepremier Beaty Szydło, b. szefa KNF Marka Chrzanowskiego i ministra sprawiedliwości, prokuratura generalnego Zbigniewa Ziobry. Na grafice zamieszczono podpis: ""Mafijny układ PiS nie dopuści do ujawnienia prawdy! Domagamy się komisji śledczej w sprawie afery KNF!"". W wezwaniu przedsądowym Prawa i Sprawiedliwości, do którego dotarła PAP, przedstawiciele partii domagają się przeprosin od polityków PO. ""W imieniu Platformy Obywatelskiej RP, przepraszam partię Prawo i Sprawiedliwość za to, że w dniu 15 listopada 2018 r., na portalu Facebook, Platforma Obywatelska RP bezprawnie stwierdziła, że w partii Prawo i Sprawiedliwość istnieje mafijny układ. Oświadczam, że brak było podstaw do sformułowania takich twierdzeń i sugestii. Ubolewam, że w wyniku tych bezprawnych działań bezpodstawnie naruszono dobre imię partii Prawo i Sprawiedliwość"" - oświadczenia o takiej treści domaga się PiS od lidera PO Grzegorza Schetyny. PiS chce, żeby PO umieściła przeprosiny za sformułowanie, że ""afera KNF sięgała szczytów władzy partii Prawa i Sprawiedliwości, zaś wysocy urzędnicy partii Prawo i Sprawiedliwość domagali się łapówek"". Pierwsze z oświadczeń miałoby zostać opublikowane na profilu na Facebooku, a drugie na Twitterze. Ponadto PiS domaga się od PO wpłaty 30 000 zł na hospicjum im. Jana Pawła II w Ostrowcu Świętokrzyskim. Jak poinformował PAP jeden z polityków PiS, w razie braku reakcji na wezwanie przedsądowe, PiS złoży pozew sądowy. Chcesz być na bieżąco z najważniejszymi informacjami dnia? Polub Onet Wiadomości na Facebooku!",Grzegorz Schetyna,
https://wiadomosci.onet.pl/kraj/krakowska-gra-o-tron-komentarz/byxftv4,Krakowska gra o tron [Komentarz],"Platforma Obywatelska walczy o stanowisko przewodniczącego rady miasta. Tak samo jak prezydencki klub Przyjazny Kraków. Pat w tej sprawie trwa. I - wszystko na to wskazuje - nie zostanie rozstrzygnięty podczas najbliższej sesji. Zamiast tego ludzie prezydenta budują nieformalną koalicję z PiS, PO jest wewnętrznie podzielona, a partyjne rozgrywki interesują tylko zaangażowanych w kłótnię samorządowców.","Spór o stanowisko przewodniczącego rady miasta trwa od zeszłego tygodnia i nic nie wskazuje na to, żeby szybko się zakończył. Wiele wskazuje na to, że najbliższa - trzecia już w tej kadencji - sesja zaplanowana na 5 grudnia nie przyniesie rozstrzygnięcia. Platforma Obywatelska i Nowoczesna oficjalnie popierają Dominika Jaśkowca, z kolei Przyjazny Kraków najpierw widział na tym stanowisku Rafała Komarewicza, a teraz Sławomira Pietrzyka. Niedawni wyborczy koalicjanci teraz ""przeciągają pomiędzy sobą linę"". Jak wynika ze statutu rady miasta do zadań przewodniczącego należy organizacja prac rady miasta, ponadto zwołuje jej posiedzenia, ustala porządek obrad, koordynuje prace poszczególnych komisji i - jeśli ma na to ochotę - reprezentuje radę na różnych miejskich uroczystościach. Jednym słowem: organizator. Tyle statut. W rzeczywistości w ostatnich latach stanowisko przewodniczącego to wiele przywilejów. Dotychczasowy przewodniczący choć nie był pracownikiem urzędu, dysponował magistrackim samochodem. W przeciągu czterech lat pojazd pokonał ponad 80 tysięcy kilometrów. Przeczytaj także: Jacek Majchrowski: niektóre zakony w Krakowie przypominają instytucje biznesowe [Wywiad] Dodatkowo budżet kancelarii rady miasta, która jest odpowiedzialna m.in. za obsługę biurową przewodniczącego, wynosi w tym roku ponad 8 milionów złotych (część tych pieniędzy ma być na wybory do rad dzielnic). Stanowisko przewodniczącego daje też realny wpływ na to jakie punkty mogą się znaleźć na danej sesji, a jakie zostać przeniesione na kolejną. 43 - osobowa rada od ponad tygodnia nie może wybrać przewodniczącego. Niedawna koalicja wyborcza, w skład której wchodziła PO, Nowoczesna i Przyjazny Kraków nie potrafią się porozumieć w kwestii wyboru. PO i Nowoczesna popiera swojego kandydata, a Przyjazny Kraków swojego. Wobec czego od dwóch sesji trwa pat. Klub prezydencki już przygotowuje się do alternatywnych działań, na wypadek braku porozumienia z PO. Co zamierzają ludzie prezydenta? Zawrzeć nieformalną koalicję z PiS. W zamian za poparcie kandydata Przyjaznego Krakowa, klub prezydencki poprze na wiceprzewodniczącego rady Michała Drewnickiego z PiS. PiS może pójść na taki ""układ"" z dwóch względów. Po pierwsze ""utrze nosa"" Platformie Obywatelskiej. Po drugie, do tej pory PiS - pomimo, że w opozycji - miał swojego przedstawiciela w prezydium rady. Jednak po ostatnich wyborach Platforma Obywatelska mocno naciskała, aby PiS nie otrzymał stanowiska wiceprzewodniczącego. Temu sprzeciwił się Przyjazny Kraków, który jest chętny do poparcia wiceprzewodniczącego z PiS. W samej Platformie nie ma jedności. Oficjalnie klub PO, przy wsparciu radnych Nowoczesnej, popiera na stanowisko przewodniczącego Dominika Jaśkowca. Jednak wewnętrznie radni PO są podzieleni. Radni skupieni wokoło posła Ireneusza Rasia i Bogusława Kośmidra (ten właśnie został wiceprezydentem) w kuluarach mówią, że są wstanie poprzeć ""kogoś innego"" niż Jaśkowca. Dwóch radnych PO ""jest po słowie"" z radnymi Przyjaznego Krakowa, aby nie popierać obecnego kandydata PO. I tak trwa krakowska kłótnia o stołki. Która interesuje głównie zaangażowanych w spór samorządowców.",Sala obrad rady miasta Krakowa,
https://wiadomosci.onet.pl/kraj/adam-bielan-platforma-bedzie-sie-smazyc-w-piekle/fl4v32e,"Adam Bielan dla ""Wprost"": Platforma będzie się smażyć w piekle","Nowelizacja ustawy o Sądzie Najwyższym to dowód, że propaganda opozycji, jakobyśmy chcieli polexitu, była totalnie nieprawdziwa. Platforma będzie się smażyć w piekle za to, że ten termin wprowadziła do debaty publicznej - ocenił w wywiadzie dla ""Wprost"" wicemarszałek Senatu Adam Bielan (PiS).","Bielan pytany w tygodniku, czy wycofanie się z kontrowersyjnych decyzji w sprawie Sadu Najwyższego to totalna porażka PiS w kwestii reformy sądownictwa, odparł, że była to trudna decyzja. - Niemniej mówiliśmy, że nie zamierzamy kwestionować postanowień Trybunału Sprawiedliwości (Unii Europejskiej). Mamy orzeczenie zabezpieczające, prowadzimy ponadto od wielu miesięcy dialog z Komisją Europejską - zaznaczył. Wicemarszałek podkreślił, że obecna nowelizacja jest ""elementem kompromisu"". - Ale też jest to dowód, że propaganda opozycji, jakobyśmy chcieli polexitu, była totalnie nieprawdziwa. Platforma będzie się smażyć w piekle za to, że ten termin wprowadziła do debaty publicznej, czym zaktywizowała część eurosceptycznych, jednakże umiarkowanych dotąd wyborców - ocenił. Zdaniem Bielana PO w wyborach europejskich ""będzie zapewne nieraz tego dżina polexitu z butelki wypuszczać"". - Będzie się posługiwała tą goebbelsowską propagandą, że myślimy o wyjściu z Unii, wbrew oczywistym faktom. Skutki tej cynicznej gry mogą się okazać katastrofalne - powiedział. POLECAMY: Witold Jurasz: polexit z przypadku, czyli o tym, dlaczego sytuacja w Polsce jest dziś naprawdę groźna Bielan skomentował również sprawę związaną z Komisją Nadzoru Finansowego. Na pytanie, czyja to jest afera, odparł: ""Nie wiem, czy należy w ogóle używać tego słowa"". - Marek Chrzanowski, były prezes KNF, w mojej opinii nie powinien prowadzić takich rozmów. Zapłacił za to stanowiskiem. To, czy przekroczył uprawnienia, wyjaśnią teraz prokuratura i sąd - powiedział. Według wicemarszałka drugim wymiarem tej sprawy są działania instytucji państwowych wobec banków Leszka Czarneckiego. - Uważam, że KNF, jeżeli czymś zgrzeszyła, to zbyt małą asertywnością wobec tych banków - ocenił. Bielan podkreślił, że nie wierzy, by Chrzanowski uzgadniał swoją rozmowę i jej treść z którymkolwiek z liderów obozu rządzącego. - Tym bardziej, że w jej trakcie były prezes KNF mówi źle o premierze, skarży się na działania Zdzisława Sokala czy na wiceministra finansów Piotra Nowaka. Generalnie stwierdza, że cały obóz jest zły, a on jeden będzie pozytywną postacią, która postara się pomóc Czarneckiemu - zaznaczył. Na uwagę, że opozycja domaga się w tej sprawie powołania komisji śledczej, Bielan odparł, że ""komisję śledczą powinno się powoływać wówczas, gdy zawodzą instytucje państwa"". - Tak było w przypadku Amber Gold, gdy od zawiadomienia o popełnieniu przestępstwa do rozpoczęcia śledztwa minęło aż 2,5 roku - powiedział. - Obecnie reakcja była natychmiastowa. To, że sprawa ujrzała światło dzienne osiem miesięcy od wydarzenia, nie było winą państwa, tylko Leszka Czarneckiego. Gdyby Czarnecki ujawnił sprawę na przełomie marca i kwietnia, to jeszcze szybciej można by ją wyjaśnić - dodał. Wicemarszałek wypowiedział się również na temat b. premiera, szefa Rady Europejskiej Donalda Tuska. - Donald Tusk był niegdyś sprawnym politykiem, ale jego ostatnia wypowiedź o bolszewikach została źle przyjęta w Polsce - zaznaczył. W jego ocenie Tusk na stanowisku, które obecnie sprawuje, mógł utracić swój ""słynny instynkt społeczny"". - Tym bardziej, że nie osiągnął zbyt wielu sukcesów. Brexit jest klęską Unii Europejskiej, a udział Donalda Tuska w tej klęsce jest bardzo znaczący - powiedział Bielan. POLECAMY: Sondaż IBRiS dla Onetu. Jaki wpływ na ocenę rządu ma afera KNF?",Adam Bielan,
https://wiadomosci.onet.pl/kraj/500-plus-po-chce-odebrac-swiadczenie-bezrobotnym-rodzicom/6b9swxz,PO chce odebrać 500 plus bezrobotnym rodzicom,"PO będzie chciała wprowadzić zmiany w programie Rodzina 500 plus. Pieniądze straciłyby osoby, które trwale przebywają na bezrobociu. - To jest dysfunkcyjne - mówi w rozmowie z ""Super Expressem"" Jan Grabiec.","Świadczenie w ramach programu 500 plus może obecnie dostać każdy, niezależnie od tego, czy jeden albo dwóch rodziców jest na bezrobociu. Jan Grabiec z PO zapowiada, że jego partia będzie chciała wprowadzić zmiany w tej kwestii. - Będziemy chcieli w następnej kadencji Sejmu zająć się problemem ""czy się stoi, czy się leży, 500 plus się należy"". To jest dysfunkcyjne - mówi poseł w rozmowie z ""SE"". Jego zdaniem rodzice, którzy są bezrobotni nie podejmują pracy, bo korzystają z dodatku pieniężnego. - Nie może być tak, że obydwoje nie pracują, bo w takich przypadkach 500 plus jest szkodliwe - uważa Grabiec. Ministerstwo Rodziny Pracy i Polityki Społecznej opublikowało w czwartek opracowanie podsumowujące ostatnie trzy lata działań resortu. Z tej okazji MRPiPS zorganizowało także kampanię ""Czyńmy świat lepszym"". Na szybach siedziby resortu pojawiły się fotografie osób, które w ostatnich trzech latach na wprowadzeniu programów. ""Nasza akcja »Czyńmy świat lepszym« nie jest o liczbach. Statystyki są ważne, ale za każdym wskaźnikiem, za każdą liczbą, kryją się ludzie. Poprzez naszą akcję pokazujemy, jak działania MRPiPS wpływają na życie każdego z nas"" – podkreśliło MRPiPS na Twitterze. W opracowaniu podsumowującym ostatnie trzy lata podano, że od początku obowiązywania ""500 plus"" do rodzin trafiło 57,8 mld zł. Program objął 2,46 mln rodzin i 3,75 mln dzieci. - Nasi przeciwnicy próbowali przekonywać, że Polacy nie będą potrafili odpowiednio gospodarować tymi pieniędzmi, a nas jako państwo nie stać na takie rozdawnictwo. Fakty mówią co innego. Mniej niż 0,05 proc. świadczeń wychowawczych wypłaconych (przekazanych) jest w formie rzeczowej lub opłacania usług, natomiast gospodarka nie tylko nie runęła na skutek wprowadzenia programu Rodzina 500 plus, ale ma się nawet lepiej, niż przed jego wejściem w życie – mówiła szefowa MRPiPS Elżbieta Rafalska.",Jan Grabiec,
https://wiadomosci.onet.pl/tylko-w-onecie/stolek-w-rzadzie-za-glos-czyli-jak-pis-walczylo-o-mazowsze/y6xbnx6,"Stołek w rządzie za głos, czyli jak PiS walczyło o Mazowsze","Wolta radnego Wojciecha Kałuży doprowadziła do detonacji politycznej bomby na Śląsku. Jego przejście z Koalicji Obywatelskiej do PiS oznacza koniec rządów Platformy Obywatelskiej w województwie po ośmiu latach. Tymczasem niewiele brakowało, by podobna historia wydarzyła się na Mazowszu. Partia rządząca do końca próbowała namówić kilku radnych KO i PSL do zmiany strony barykady. Zaangażowani byli w to pierwszoplanowi politycy PiS.","Jesienne popołudnie w jednej z nadbałtyckich miejscowości. Pod hotel podjeżdża limuzyna. Wysiada z niej marszałek Senatu Stanisław Karczewski. Nie pokonał jednak prawie 600 km po to, by się relaksować. Według informacji Onetu na wybrzeże wybrał się ze specjalną misją. Nad Bałtykiem wypoczywał wtedy Leszek Przybytniak z PSL, który 21 października trzeci raz z rzędu został wybrany na radnego Sejmiku Mazowieckiego. Przybytniak pochodzi spod Grójca na Mazowszu, jest znanym w okolicy producentem jabłek. Z Karczewskim znają się od lat, obaj działają na tym samym terenie. Potykali się nawet w wyborach do Senatu, ale to polityk PiS zawsze był górą. Tym razem to jednak góra przyszła do Mahometa. Z naszych informacji wynika, że Karczewskiemu w podróży nad morze towarzyszył Jacek Sasin, szef komitetu stałego Rady Ministrów, który był nieoficjalnym kandydatem na marszałka województwa z ramienia PiS. Leszek Przybytniak usłyszał konkretną propozycję: za przejście na stronę Prawa i Sprawiedliwości miałby zostać wiceministrem rolnictwa odpowiedzialnym za sadownictwo. Odmówił. - Nie potwierdzam, nie zaprzeczam - mówi Onetowi Przybytniak. - Okazał się pan być twardym PSL-owcem - ciągniemy temat, próbując namówić samorządowca na dłuższą rozmowę. - Nie tyle twardym, co realnie myślącym - ucina. Próbujemy się skontaktować z pozostałymi bohaterami tej historii. Jacek Sasin nie odbierał telefonów. Telefon marszałka Senatu odebrała jego asystentka, obiecała przekazać mu prośbę o rozmowę. Marszałek do momentu publikacji tego materiału nie oddzwonił. Nie odpowiedział też na nasze pytania wysłane sms-em. O sprawie krążą już legendy w sejmowych kuluarach. - Rzeczywiście słyszałem, że podobno Karczewski próbował przekabacić faceta i pojechał za nim do sanatorium - mówi mi jeden z posłów opozycji. Wybory sejmikowe na Mazowszu wygrało Prawo i Sprawiedliwość, jednak 24 mandaty to za mało, by rządzić w 51-osobowym sejmiku. Jeden mandat zgarnął kandydat Bezpartyjnych Samorządowców Konrad Rytel, któremu blisko do prawicy, jednak nawet przekonanie jego nie wystarczyłoby. Konieczne byłoby przeciągnięcie na stronę PiS kogoś z Koalicji Obywatelskiej i PSL (razem mają 26 mandatów). To właśnie stąd misja Karczewskiego i Sasina nad morzem. Okazuje się, że marszałek Senatu próbował łowić nie tylko wśród ludowców. Nasz rozmówca z PO przekonuje, że Karczewski odwiedził także jednego ze świeżo upieczonych radnych Koalicji Obywatelskiej z południa Mazowsza i próbował namawiać do zmiany politycznych barw. Bezskutecznie. Szukamy potwierdzenia naszych informacji u szefa warszawskich struktur Platformy. - Tak, takie próby przeciągania miały miejsce. Brali w nich udział pierwszoplanowi politycy PiS - mówi Marcin Kierwiński. Nie ma jednak wątpliwości, że na celowniku partii rządzącej znaleźli się przede wszystkim ludowcy, choć w kampanii partia rządząca wytoczyła właśnie przeciw nim najcięższe działa. PSL to główny konkurent PiS w walce o rząd dusz na wsi. Partia spod znaku zielonej koniczyny mocno się wykrwawiła w kampanii, ale nie dała się zamordować. Na Mazowszu rządzi i dzieli Adam Struzik, który marszałkiem jest od 17 lat. Partię w regionie trzyma żelazną ręką i - według naszych źródeł - to on zadbał o to, by żaden z radnych PSL nie zdradził. - Nie chcę mówić o szczegółach. Być może przyjdzie czas, żeby o tym opowiedzieć, ale umówiliśmy się w gronie naszych radnych, że to zostaje między nami - mówi Struzik w odpowiedzi na nasze pytania. Mazowsze to perła w koronie samorządów: 3 mld zł budżetu na wydatki oraz tysiące miejsc pracy w instytucjach i spółkach. Z naszych nieoficjalnych rozmów z politykami PiS wynika, że do końca mieli nadzieję na przejęcie władzy w województwie. Oficjalnie zaprzeczają, że chodziło o proste zwerbowanie pojedynczych radnych na swoją stronę. - Staraliśmy się raczej wywołać u kolegów z KO i PSL refleksję. Przekonywaliśmy, że aby dobrze przysłużyć się naszemu województwu, trzeba być z Prawem i Sprawiedliwością. Nie udało się - słyszymy od Michała Grodzkiego, byłego burmistrza warszawskiego Bemowa, a teraz radnego sejmiku z ramienia PiS.",Marek Suski i Stanisław Karczewski,
https://wiadomosci.onet.pl/tylko-w-onecie/tadeusz-grabarek-o-relacjach-nowoczesnej-z-po-we-wroclawiu/2nhbkln,"Tadeusz Grabarek: niektórzy twierdzą, że Schetyna jest podobny do Kaczyńskiego","– Max Weber twierdził, że można żyć z polityki, ale dla polityki można żyć tylko wtedy, gdy ma się z czego żyć. Myślę, że w PO jest za dużo ludzi, którzy żyją z polityki – mówi w wywiadzie dla Onetu Tadeusz Grabarek, przewodniczący Nowoczesnej na Dolnym Śląsku.","Tomasz Pajączek, dziennikarz Onetu: Bardziej jest pan zaskoczony cichym porozumieniem PO-PiS w radzie miejskiej Legnicy czy oficjalną koalicją PiS-Bezpartyjni Samorządowcy w sejmiku dolnośląskim? Tadeusz Grabarek, przewodniczący Nowoczesnej na Dolnym Śląsku, wrocławski radny: Zdecydowanie bardziej zaskoczyła mnie koalicja legnicka, choć jak wiadomo nie została ona oficjalnie ogłoszona. Ale jako inżynier nie mam wątpliwości, że musiało dojść do tego porozumienia, choć nikt się do niego nie przyznaje. Czytaj też: Robert Raczyński o koalicji z PiS: gdybyśmy poszli z Platformą to też byśmy byli sprzedawczykami Jak to jest, że z jednej strony przedstawiciele Koalicji Obywatelskiej mówią, że trzeba obronić Dolny Śląsk przed PiS, a w Legnicy PO nie widzi problemu, by porozumieć się z PiS, nawet jeśli jest to nieformalna koalicja? Max Weber twierdził, że można żyć z polityki, ale dla polityki można żyć tylko wtedy, gdy ma się z czego żyć. Myślę, że w PO jest za dużo ludzi, którzy żyją z polityki, bo żyć dla polityki nie mogą. Poza tym obserwuję, jak wygląda zarządzanie Platformą przez Grzegorza Schetynę, który wszędzie musi zajrzeć i o wszystkim zdecydować. Niektórzy nawet twierdzą, że charakterologicznie Schetyna jest podobny do Kaczyńskiego, ale ja nie chcę sprawiać przykrości Schetynie, bo w jakiś sposób szanuję także te jego zdolności. Był zapis, że będziecie tworzyć razem z PO jeden klub we wrocławskiej radzie? Gdy startowaliśmy z Koalicji Obywatelskiej wręczono nam do podpisania oświadczenia, że będziemy w jednym klubie KO. Każdy ma jednak swój klub w radzie. Kto kogo wykiwał, kto kogo zdradził? Ja nie czuję się tym, który zdradził. Przyszliśmy jako narzeczeni do ołtarza zawrzeć związek małżeński. Nie było jednak zapowiedzi przedślubnych, więc nie mogliśmy się dobrze przygotować. Potem okazało się, że Tomasz Hanczarek i Agnieszka Kędzierska, czyli członkowie zarządu regionu dolnośląskiego Nowoczesnej, nie mogą wystartować z naszych wspólnych list, bo tak zdecydował Grzegorz Schetyna, a Katarzyna Lubnauer, to zaakceptowała. Ma pan żal do przewodniczącej, że nie postawiła się Schetynie? Nie mam, bo pamiętam kilka moich spotkań ze Schetyną. Raz, jak się żegnał, to powiedział mi, że od lat nie miał już tak dobrej rozmowy. Ale zaufanie buduje się przez lata. W biznesie nie popełniłem znaczącego błędu, bo podczas rozmów z inwestorami wiedziałem, komu można zaufać, a komu nie. Intuicyjnie wyczuwam, że w polityce jest i być może musi być inaczej. Byłem i nadal jestem pełen nadziei, że dla dobra KO i wygrania konkurencji z PiS-em, Schetyna będzie w stanie zrobić wiele rzeczy tak normalnie, po ludzku. Proszę nie kazać mi przyznawać, że się przeliczyłem. Nie ufa pan Schetynie? Mam już 64 lata, niejedno w życiu widziałem. Mam prawo do swoich ocen, co oczywiście nie zwalnia mnie z obowiązku rozmawiania z PO, jako naszym koalicjantem w KO. Bez rozmów otwartych, czasem nawet brutalnych, nie da się w polityce nic zbudować. Mam tego świadomość i jestem gotów pójść i przyjąć wszystkie złe słowa, które się na mnie wyleją za moją postawę, za to, że założyliśmy własny klub w radzie. To są częściowo uzasadnione pretensje, ale ja też mam swoje racje. Wiem, że Katarzyna Lubnauer kiedyś przyzna mi rację. Dlaczego zdecydował pan, żeby Nowoczesna miała własny klub we wrocławskiej radzie? Chcieliśmy zachować własną podmiotowość. Uważam, że jesteśmy wartością dodaną. W nas jest świeżość. Mamy inne spojrzenie na politykę. Co zostało z koalicji między PO i Nowoczesną we Wrocławiu? Do wyborów szliście razem, a teraz wygląda na to, że jesteście daleko od siebie. Mam jeszcze nadzieję, że da się to wszystko poskładać. Został ogromny szacunek dla senatora Jarosława Dudy (przewodniczący PO na Dolnym Śląsku – przyp. red.), który we wszelkich rozmowach z nami był szczery aż do bólu. Z soboty na niedzielę spędziłem całą noc w biurze Nowoczesnej pisząc porozumienie koalicyjne, które miało obowiązywać .N, PO i radnych wybranych z listy Rafała Dutkiewicza. Mieliśmy rozpisane, jak będą wyglądały poszczególne komisje w radzie miejskiej. W niedzielę dokument ten przeczytali Jarosław Duda, Jarosław Krauze i prezydent Wrocławia Jacek Sutryk. Wszyscy byli zdania, że jest to perfekcyjnie przygotowany dokument, wyważony, szanujący to, że PO wprowadziła 12 radnych do rady miejskiej. Nikt nie zgłaszał żadnych zastrzeżeń. Senator Duda namawiał jednak byśmy tworzyli jeden duży 24-osobowy klub, mimo że już wcześniej wiedział, że zarówno my, jak i Sojusz dla Wrocławia, chcemy zachować pewną odrębność. Rozchodziliśmy się jednak w nadziei, że we wtorek ogłosimy na konferencji prasowej fakt powstania tego trójstronnego porozumienia koalicyjnego w radzie miejskiej Wrocławia. Żadnej konferencji w tej sprawie nie było, to znaczy, że nici z porozumienia? Umowa, którą przygotowałem, zakładała, że nasze porozumienie będzie się nazywać ""Koalicyjny Klub Obywatelski Jacka Sutryka"". Tymczasem w poniedziałek dowiedzieliśmy się, że PO dla swoich 12 radnych wymyśliła nazwę Koalicyjny Klub Obywatelski. I to pana tak zezłościło? Do projektu, który zakładał start Jacka Sutryka na prezydenta Wrocławia, Platforma dołączyła na samym końcu. Mam nadzieję, graniczącą z pewnością, że Sutryk będzie w stanie pokazać, że to on jest prezydentem Wrocławia. Ale oczywiście cieszę się, że politycy PO go pokochali i zobaczyli w nim wybitnego polityka i wspaniałego prezydenta. Jaka będzie zatem koalicja we wrocławskiej radzie? Na poniedziałkowej sesji głosowaliśmy, ile ma być utworzonych komisji. Stanęło na 12. W porozumieniu koalicyjnym, do którego nikt nie miał zastrzeżeń, ustaliliśmy, kto będzie odpowiadał za poszczególne komisje. Wczoraj, z maila od przewodniczącego rady, dowiedzieliśmy się, że komisji będzie jednak 14. To wygląda na zaspokojenie roszczeń PiS-u, które zostały sformułowane na spotkaniu przedstawicieli koalicji z Mirosławą Stachowiak-Różecką. Słyszałem o transakcyjnym podejściu do polityki, nie wiem tylko, co oferent uzyskuje w zamian. Na dzisiejszej sesji my i klub Sojusz dla Wrocławia będziemy pewnie głosować przeciwko rozszerzaniu liczby komisji do 14. Jeśli jednak ten projekt przejdzie głosami PO i PiS-u to będzie dla wrocławian oczywiste, że to próba reaktywacji PO-PiS-u. Zobaczymy, jak wtedy nasi koalicjanci się z tego wytłumaczą. Jeśli sprawdzi się scenariusz, który pan rysuje, to co wtedy? Wiele będzie zależało od tego, jak w takiej sytuacji zachowa się prezydent Jacek Sutryk, czy dostrzeże w tym zagrożenie dla realizacji swojego programu i czy będzie potrafił powiedzieć to Grzegorzowi Schetynie. Myśli pan, że PO i PiS mogą zawrzeć oficjalne porozumienie we Wrocławiu? Do tego raczej nie dojdzie, nie wyobrażam sobie by profesjonalni politycy PO doszli do wniosku, że im to się opłaca. Kogo Nowoczesna zarekomenduje na stanowisko wiceprezydenta Wrocławia? Chcieliśmy, żeby to była kobieta. Magdalena Piasecka nie wchodzi w grę, bo jest potrzebna w sejmiku. Inne panie, o których myśleliśmy, nie wyraziły zgody. Wybór padnie jednak na mężczyznę. Pani przewodnicząca zabiega, by był to Michał Jaros. Pan chyba niezbyt ceni Jarosa? Nie mówię, że nie cenię Jarosa, ale cenię pracę w zespole. Michał w pewnym momencie postawił wyłącznie na siebie. Ważniejsza od zespołu była jego prezydentura. On nas wszystkich zaskoczył, bo stanął obok Nowoczesnej. Jeśli nie Jaros, to kto? Myślimy, żeby rekomendować Adama Zawadę (wiceprezes Stadionu Wrocław – przyp. red.). Widziałem go przy pracy. Jest osobiście bardzo mocno zaangażowany w sprawy Wrocławia, a przy tym to świetny organizator. Jestem przekonany, że Zawada jest w stanie realizować ważne dla Nowoczesnej elementy programu, będąc wiceprezydentem. Ma pan problem z tym, że przewodniczącym rady miejskiej Wrocławia został Jarosław Charłampowicz? Miałem, choć osobiście nie mam nic do niego. Bardziej jestem rozczarowany, że stało się tak bez uzgodnień z koalicjantami. I tyle. Jakim prezydentem będzie Jacek Sutryk?",Tadeusz Grabarek (pierwszy z prawej),
https://wiadomosci.onet.pl/kraj/grzegorz-schetyna-zapowiada-wniosek-o-konstruktywne-wotum-nieufnosci-do-premiera/w2yx2cv,Grzegorz Schetyna zapowiada wniosek o konstruktywne wotum nieufności do premiera,"- Jutro, jeszcze w czasie tego posiedzenia (złożymy wniosek o konstruktywne wotum nieufności -red.). Wiele rzeczy, szczególnie te ostatnie sprawy, to co dzieje się w KNF-ie i wokół niego, cała ta afera, która dzisiaj się odsłania, pokazuje patologię państwa PiS, brak reakcji ze strony służb, korupcję na najwyższym (poziomie - red.) - powiedział dziś w radiowej Trójce Grzegorz Schetyna.","- Brak reakcji pokazuje, że państwo nie funkcjonuje. Mówimy o interwencji służb, zabezpieczenie budynku KNF-u, mieszkania prezesa Chrzanowskiego. Najpierw złożyliśmy wniosek o powołanie komisji śledczej. Jutro złożymy wniosek o odwołanie rządu - zapowiedział lider PO. Grzegorz Schetyna odniósł się także do wczorajszej decyzji śląskiego radnego w sejmiku wojewódzkim, który zdecydował się opuścić Koalicję Obywatelską i dołączyć do PiS, dzięki czemu partia ta uzyskała większość w regionie. Wojciech Kałuża został wicemarszałkiem. Lider PO zapowiedział wniosek do prokuratury. Przeczytaj również: Radny Wojciech Kałuża: moją partią jest Śląsk - Nie można donosić do prokuratury czy wszczynać postępowanie, dlatego że ktoś osiągnął większość. Rozumiem dystans do tej kwestii. Korupcja polityczna jest czynem, który jest przestępstwem i ma swój zapis w Kodeksie karnym. Jest jeden z najwyższych urzędników państwa, przedstawiciel premiera, szefa Kancelarii Premiera. Jest miejscowy poseł PiS-u. Jest ofiara, czyli radny Nowoczesnej wybrany z list KO, któremu przedstawiana jest korupcja polityczna. Oni w pierwszym dniu, przed rozpoczęciem funkcjonowania, początkiem kadencji korumpują przedstawiciela drugiej strony i składają mu korupcyjną ofertę, żeby zmienić werdykt wyborczy. To się im udało i dlatego będziemy zawiadamiać prokuraturę. Myślę, że w przyszłym tygodniu - mówił dziś Schetyna. - Nie biję brawa, bo to jest wymuszone, nieprawdziwe. To jest próba politycznej rozgrywki. Chciałbym, żeby przestali demolować pozycję, niezawisłość sędziowską, niezależność sądów, żeby zostawili Sąd Najwyższy, żeby odwołali dublerów i przyjęli przysięgę od prawidłowo wybranych sędziów (TK - red.). Jeśli chcemy mówić o powrocie do normalności, to trzeba powrócić do stanu sprzed kiedy wydali wojnę polskiej praworządności - powiedział lider PO na temat nowelizacji ustawy o Sądzie Najwyższym.",Grzegorz Schetyna,
https://wiadomosci.onet.pl/kraj/manfred-weber-w-polsce-spotkal-sie-z-grzegorzem-schetyna-i-liderem-psl/g23bfx4,Lider PSL i lider PO rozmawiali z Manfredem Weberem,"Prezes PSL Władysław Kosiniak-Kamysz spotkał się z przebywającym z wizytą w Polsce niemieckim europosłem Manfredem Weberem, kandydatem na przyszłego szefa KE. Wcześniej z Weberem rozmawiał m.in. lider PO Grzegorz Schetyna. Weber zapewnił, że rolnicy i samorządy wciąż mogą liczyć na unijne fundusze.","""Dobra rozmowa z Manfredem Weberem, przyszłym szefem Komisji Europejskiej (trzymam kciuki, Manfred). Rozmawialiśmy o negatywnym stanowisku PSL do propozycji budżetu UE, zwłaszcza w części dotyczącej wsparcia dla polskich rolników. Spróbujemy naprawić to, co zepsuł PiS"" - napisał lider PSL na Twitterze po spotkaniu. Manfred Weber, który gościł w Polsce, wczoraj rano odwiedził były nazistowski obóz Auschwitz-Birkenau. Po południu spotkał się w Warszawie z władzami Platformy Obywatelskiej. Polska to pierwszy kraj, który postanowił odwiedzić jako kandydat Europejskiej Partii Ludowej (EPL) na nowego szefa Komisji Europejskiej (w kadencji 2019-2024) i tym samym rozpocząć kampanię europejskich chadeków przed wyborami do PE w maju przyszłego roku. Weber podkreślał, iż zdecydował się rozpocząć swoją kampanię od naszego kraju, by wyrazić szacunek dla Polski oraz innych państw Europy środkowo-wschodniej. - W UE mówi się o podziale na Europejczyków ze wschodu i zachodu, Europejczyków pierwszej i drugiej kategorii. Moje przesłanie jest takie: wszyscy jesteśmy Europejczykami, wszyscy jesteśmy równi w Europie - podkreślił polityk. Nawiązując do swej porannej wizyty w byłym niemieckim obozie Auschwitz-Birkenau, Weber powiedział, że z jego strony jest to sygnał, że trzeba walczyć z nacjonalizmem i antysemityzmem w UE. - Europa jest odpowiedzią na nacjonalizm i egoizm na kontynencie i te kwestie będą kluczowe podczas wyborów do Parlamentu Europejskiego - zaznaczył Weber. Zobacz - Manfred Weber: sankcjami niczego nie osiągniemy z Węgrami i Polską Podkreślił również, że przyszłoroczne wybory przesądzą, czy Europa jest gotowa na relacje partnerskie i budowanie kompromisu, czy też do polityki europejskiej powróci myślenie egoistyczne, narodowe. Mówiąc o programie wyborczym EPL, kandydat na przyszłego szefa KE zadeklarował, że celem jest stworzenie jednakowych warunków życia w UE tak, żeby nie można już było pod tym względem mówić o różnych kategoriach państw członkowskich. Zapewnił, że rolnicy i samorządy wciąż mogą liczyć na unijne fundusze. Odnosząc się do europejskiej polityki zagranicznej, Weber zadeklarował, że UE chce blisko współpracować z Ukrainą, a także prezentować wspólne stanowisko wobec Rosji. - A gdy mówimy o gazociągu Nord Stream 2 potrzebna jest decyzja wypracowana na poziomie europejskim, a nie ograniczona tylko do interesu niemieckiego - zaznaczył europoseł. Lider PO Grzegorz Schetyna wyraził zadowolenie, że Manfred Weber zdecydował się rozpocząć swą kampanię właśnie od naszego kraju. - To jest nasza wspólna kampania. To jest kampania PO, kampania Europejskiej Partii Ludowej, to jest kampania tych wszystkich sił, partii, środowisk, które - wierzymy głęboko - będą zjednoczone, dobrze zorganizowane i skuteczne w walce o Europę wartości, Europę solidarności, Europę nowych i równych szans - mówił lider PO na wspólnej z Weberem konferencji w Warszawie. Wiceprzewodniczący EPL, prezydent-elekt Warszawy Rafał Trzaskowski przypomniał z kolei, że jeśli Europejska Partia Ludowa (w Polsce należą do niej PO i PSL) wygra przyszłoroczne wybory do PE, wówczas to Manfred Weber zostanie przewodniczącym KE. - Te relacje są dla nas niesłychanie istotne - i dla Koalicji Obywatelskiej i dla mnie osobiście, jako za kilka dni prezydenta Warszawy, dlatego że relacje europejskie to jest coś, na czym będziemy budowali zarówno przyszłość naszych miast, samorządów, regionów, ale są też niesłychanie istotne w kontekście kolejnej kampanii wyborczej - do Parlamentu Europejskiego - mówił Trzaskowski.",Prezes PSL Władysław Kosiniak-Kamysz,
https://wiadomosci.onet.pl/kraj/grzegorz-schetyna-o-komisji-sledczej-ds-knf/ydhfgm8,Grzegorz Schetyna: komisja śledcza albo Kaczyński musi się liczyć z przyspieszonymi wyborami,"Platforma Obywatelska złożyła projekt w sprawie powołania komisji śledczej ds. KNF. - Ta sprawa jest nie do zatrzymania i musi znaleźć swój dalszy ciąg. Komisja śledcza to jest honorowe wyjście, żeby pokazać dobrą wolę, skutki, przyczyny, taką fotografię rzeczywistości tej afery - skomentował Grzegorz Schetyna.","Klub PO złożył dzisiaj w Sejmie projekt uchwały w sprawie powołania ""komisji śledczej do zbadania prawidłowości i legalności działań organów i instytucji publicznych podejmowanych wobec Getin Noble Bank S.A. oraz Idea Bank S.A. w latach 2016-2018"". Komisja miałaby liczyć 11 posłów, w tym 6 posłów klubów opozycyjnych. Rzeczniczka PiS Beata Mazurek wykluczyła we wtorek możliwość poparcia inicjatywy PO. O stanowisko PiS został we wtorek po południu zapytany lider PO Grzegorz Schetyna. - Ta sprawa jest nie do zatrzymania i musi znaleźć swój dalszy ciąg. Komisja śledcza to jest honorowe wyjście, żeby pokazać dobrą wolę, skutki, przyczyny, taką fotografię rzeczywistości tej afery - podkreślił Schetyna. -Jeżeli nie chcą tego robić, muszą się liczyć z tym, że ta sprawa będzie ciągle wracać, będzie przynosić następne pytania, pokazywać rodzinne powiązania, to wszystko, co jest PiS-owską patologią od trzech lat - dodał szef Platformy. Wyraził też pogląd, że jeśli prezes PiS Jarosław Kaczyński nie chce powołania komisji śledczej, ""musi się liczyć z przyspieszonymi wyborami"". - Skala tej afery będzie rosła, a to może się skończyć tylko - albo przegranymi wyborami za rok, albo przyspieszonymi, które być może będą miały - w intencji Kaczyńskiego - próbować ocalić PiS - zaznaczył polityk. Podkreślił, że on sam nie boi się przedterminowych wyborów parlamentarnych. - Stworzyliśmy Koalicję Obywatelską, wygraliśmy w pierwszych turach w wielu miastach, blisko remisu byliśmy w wielu sejmikach. Uważam, że to jest zły czas dla PiS - ocenił lider PO. Schetyna został też zapytany o doniesienia ""Gazety Wyborczej"" i portalu TVN24 o tym, że syn ministra koordynatora służb specjalnych Mariusza Kamińskiego, Kacper Kamiński pracuje w Banku Światowym. Według portalu decydujący wpływ na wybór reprezentantów Polski w tej instytucji ma prezes NBP Adam Glapiński. ""GW"" twierdzi, że Kacper Kamiński miał otrzymać ""intratną posadę"" w Banku Światowym ""dzięki NBP"" w lipcu 2018 r. W ocenie Schetyny sprawa ta wymaga wyjaśnienia w kontekście - jak podkreślił - reakcji służb na ujawnione m.in. przez ""GW"" nagranie rozmowy biznesmena Leszka Czarneckiego z byłym już szefem KNF Markiem Chrzanowskim. -To jest ważne; myślę, że najbardziej zależy na tym Mariuszowi Kamińskiemu, żeby pokazać, że tutaj nie ma żadnego związku i że spóźniona akcja CBA w biurze Komisji Nadzoru Finansowego oraz mieszkaniu Chrzanowskiego nie jest związana z tym, że jego syn jest zatrudniony na intratnym stanowisku w Banku Światowym - powiedział lider PO. Schetyna krytycznie ocenił postawę CBA po ujawnionych przez ""GW"" nagraniach. Za ""absurd"" uznał fakt, iż do siedziby KNF można dotrzeć szybkiej z Singapuru niż z gmachu CBA. -To jest wstyd - powiedział polityk, nawiązując do faktu, że Marek Chrzanowski, tuż po złożeniu dymisji pojawił się w swoim biurze szybciej niż przeszukania dokonali w nim funkcjonariusze Biura. - Co znaczy, że CBA przeprowadza przeszukanie w mieszkaniu Chrzanowskiego po pięciu dniach? Przecież to jest kompromitacja - dodał lider PO. ""Gazeta Wyborcza"" napisała w zeszły wtorek, że w marcu 2018 r. Chrzanowski, wówczas przewodniczący KNF zaoferował Czarneckiemu przychylność dla jego banku, Getin Noble Banku w zamian za około 40 mln zł - miało to być wynagrodzenie dla wskazanego przez szefa KNF prawnika. Czarnecki nagrał rozmowę i zawiadomił prokuraturę o podejrzeniu popełnienia przestępstwa. Na nagraniu nie znalazła się jednak wypowiedź Chrzanowskiego o tej kwocie. Według biznesmana Chrzanowski miał mu pokazać kartkę, na której zapisał 1 proc., co według ""Wyborczej"" miało stanowić część wartości Getin Noble Banku ""powiązaną z wynikiem banku"". Jeszcze w dniu publikacji Chrzanowski złożył dymisję, która została przyjęta przez premiera. W poniedziałek Leszek Czarnecki został przesłuchany przez prokuraturę. Złożył obszerne zeznania; przekazał też śledczym nagrania audio i wideo. Chcesz być na bieżąco z najważniejszymi informacjami dnia? Polub Onet Wiadomości na Facebooku!",S. Białach - Grzegorz Schetyna,
https://wiadomosci.onet.pl/kraj/grzegorz-schetyna-wotum-nieufnosci-wobec-rzadu-jeszcze-w-tyn-tygodniu/f3plwkt,Wotum nieufności wobec rządu jeszcze w tyn tygodniu,Wniosek o konstruktywne wotum nieufności dla rządu Mateusza Morawieckiego zostanie złożony jeszcze w tym tygodniu przez Platformę Obywatelską. W uzasadnieniu wniosku ma pojawić się m.in. odniesienia do sprawy KNF. Kandydatem PO na nowego premiera na być Grzegorz Schetyna.,"Wniosek o konstruktywne wotum nieufności Schetyna zapowiedział jeszcze przed wyborami samorządowymi, podczas konwencji Koalicji Obywatelskiej w Poznaniu 13 października. Deklaracja lidera PO była reakcją na ujawnienie przez portal Onet zapisów nagrań z udziałem Mateusza Morawieckiego z restauracji ""Sowa i Przyjaciele"" sprzed kilku lat, gdy obecny premier był prezesem banku BZ WBK. - Złożymy ten wniosek, bo nie może być premierem Polski ktoś, komu udowodniono kłamstwo. Nie może rządzić ktoś, kto mówi ""ludzie są tacy głupi, że to działa"" - to było o was, o mnie, o każdym z nas - mówił Schetyna z Poznaniu. Dzisiaj pytany przez dziennikarzy, kiedy można się spodziewać złożenia wniosku, przewodniczący PO wyjaśnił, że dokument jest obecnie uaktualniany. - Poprawiamy go, bo życie przynosi nowe informacje i uzasadnienie tego wniosku coraz bardziej się ubogaca - powiedział Schetyna. Jak dodał, jest przekonany, że wniosek zostanie złożony w Sejmie jeszcze w tym tygodniu. Potwierdził, że jako kandydat na nowego premiera (zgodnie z konstytucją we wniosku o konstruktywne wotum nieufności musi zostać wskazany kandydat na nowego szefa rządu), będzie uzasadniał wniosek w Sejmie. We wniosku PO mają znaleźć się m.in. odniesienia do ujawnionych przez ""Gazetę Wyborczą"" nagrań z rozmowy biznesmena Leszka Czarneckiego z byłym już szefem Komisji Nadzoru Finansowego Markiem Chrzanowskim. ""Gazeta Wyborcza"" napisała w zeszły wtorek, że w marcu 2018 r. Chrzanowski, wówczas przewodniczący KNF zaoferował Czarneckiemu przychylność dla jego banku, Getin Noble Banku w zamian za około 40 mln zł - miało to być wynagrodzenie dla wskazanego przez szefa KNF prawnika. Czarnecki nagrał rozmowę i zawiadomił prokuraturę o podejrzeniu popełnienia przestępstwa. Na nagraniu nie znalazła się jednak wypowiedź Chrzanowskiego o tej kwocie. Według biznesmana Chrzanowski miał mu pokazać kartkę, na której zapisał 1 proc., co według ""Wyborczej"" miało stanowić część wartości Getin Noble Banku ""powiązaną z wynikiem banku"". Jeszcze w dniu publikacji Chrzanowski złożył dymisję, która została przyjęta przez premiera. Wczoraj Leszek Czarnecki został przesłuchany przez prokuraturę. Złożył obszerne zeznania; przekazał też śledczym nagrania audio i wideo.  Chcesz być na bieżąco z najważniejszymi informacjami dnia? Polub Onet Wiadomości na Facebooku!",Kandydatem PO na nowego premiera na być Grzegorz Schetyna,
https://wiadomosci.onet.pl/kraj/afera-knf-poslowie-po-z-kontrola-poselska-w-kolejnym-resorcie/406v29l,Afera KNF. Posłowie PO z kontrolą poselską w Ministerstwie Przedsiębiorczości i Technologii,"Posłowie Platformy Obywatelskiej Jarosław Urbaniak i Marta Golbik w ramach kontroli poselskiej weszli do Ministerstwa Przedsiębiorczości i Technologii w celu ""zabezpieczenia dokumentów w związku z aferą KNF"" - poinformowało biuro prasowe partii.","W ubiegłym tygodniu posłowie PO weszli z kontrolą poselską do resortu finansów. Rzecznik MF Paweł Jurek, komentując wizytę kontrolną posłów Platformy poinformował, że resort odpowie niezwłocznie na pytania posłów, choć dotyczą one także innych organów niż MF. Z kolei w ubiegły piątek Golbik i Urbaniak razem z rzeczniczką Nowoczesnej Pauliną Hennig-Kloską w ramach interwencji poselskiej próbowali wejść także do siedziby Komisji Nadzoru Finansowego; nie uzyskali jednak dostępu do dokumentów i pomieszczeń w Komisji. Podczas próby interwencji poselskiej radca prawny KNF, uzasadniając decyzję odmowną poinformował posłów, że Komisja nie jest organem administracji rządowej, co - jak zaznaczył - zostało przesądzone wyrokiem Trybunału Konstytucyjnego z 2011 r. Dodał, że uprawnienia posłów w ramach interwencji poselskiej dotyczą wyłącznie podmiotów ściśle określonych, w tym administracji rządowej. POLECAMY: Andrzej Stankiewicz: premier skorzysta na aferze KNF ""Gazeta Wyborcza"" napisała przed tygodniem, że w marcu 2018 r. ówczesny przewodniczący KNF Marek Chrzanowski zaoferował Czarneckiemu przychylność dla Getin Noble Banku w zamian za około 40 mln zł - miało to być wynagrodzenie dla wskazanego przez szefa KNF prawnika. Czarnecki nagrał rozmowę, jednak w nagraniu nie znalazła się wypowiedź Chrzanowskiego o tej kwocie. Według biznesmena Chrzanowski miał mu pokazać kartkę, na której zapisał wartość 1 proc., co według ""Wyborczej"" miało stanowić część wartości Getin Nobel Banku ""powiązaną z wynikiem banku"". Adwokat miliardera mec. Roman Giertych przyznał, że słynnej kartki z jednym procentem nie ma, ale - jak przekonywał - jest inny sposób na udowodnienie tego, że istniała. - Pan Czarnecki jest gotowy poddać się badaniu wariograficznemu - powiedział RMF FM Giertych. Po artykule w ""GW"" Chrzanowski złożył dymisję, a premier ją przyjął. W sprawie wszczęto śledztwo prowadzone przez śląski wydział zamiejscowy Prokuratury Krajowej. Jako wstępną kwalifikację prawną przyjęto z art. 231 par. 2 Kodeksu karnego - przekroczenie przez funkcjonariusza publicznego uprawnień celem osiągnięcia korzyści majątkowej przez osobę trzecią. Wczoraj odbyło się przesłuchanie Leszka Czarneckiego. Chcesz być na bieżąco z najważniejszymi informacjami dnia? Polub Onet Wiadomości na Facebooku! (mba)",Posłowie PO przed resortem finansów,
https://wiadomosci.onet.pl/kraj/poslowie-po-i-n-nie-uzyskalismy-dostepu-do-dokumentow-i-pomieszczen-w-knf/6s76y5h,Posłowie PO i N.: nie uzyskaliśmy dostępu do dokumentów i pomieszczeń w KNF,"Posłowie: Marta Golbik (PO), Paulina Henning-Kloska (N.) i Jarosław Urbaniak (PO) poinformowali, że nie uzyskali dostępu do dokumentów i pomieszczeń w Komisji Nadzoru Finansowego w ramach interwencji poselskiej. Według KNF interwencja poselska nie obejmuje Komisji.","""Gazeta Wyborcza"" napisała we wtorek, że według właściciela Getin Noble Banku Leszka Czarneckiego, ówczesny przewodniczący KNF Marek Chrzanowski w marcu 2018 r. zaoferował przychylność dla tego banku w zamian za około 40 mln zł; Czarnecki nagrał tę ofertę i zawiadomił prokuraturę o podejrzeniu popełnienia przestępstwa przez szefa KNF. We wtorek Chrzanowski złożył dymisję z funkcji przewodniczącego KNF. Premier Mateusz Morawiecki dymisję przyjął. Pełniącym obowiązki szefa KNF został Marcin Pachucki. Golbik, Henning-Kloska oraz Urbaniak udali się dzisiaj do siedziby KNF w ramach interwencji poselskiej. Podczas próby interwencji poselskiej radca prawny KNF, uzasadniając decyzję odmowną poinformował posłów, że Komisja nie jest organem administracji rządowej, co - jak zaznaczył - zostało przesądzone wyrokiem Trybunału Konstytucyjnego z 2011 r. Dodał, że uprawnienia posłów w ramach interwencji poselskiej dotyczą wyłącznie podmiotów ściśle określonych, w tym administracji rządowej. Podczas konferencji prasowej po wyjściu z budynku KNF posłanka Henning-Kloska podkreśliła, że radca prawny przekazał, iż posłowie ""nie mogą wejść do KNF-u"", powołując się przy tym na - zdaniem posłów opozycji - ""nieadekwatny wyrok TK"". - My przyszliśmy tutaj w dobrej wierze w imieniu obywateli, którzy oczekują wyjaśnienia największej afery III RP, czyli afery KNF. Obywatele maja prawo poznać odpowiedzi na wszystkie pytania ws. KNF i mają prawo poznać dokumenty w oparciu, o które można ustalić prawdę - zaznaczyła Henning-Kloska. POLECAMY: Marek Chrzanowski wezwany przez władze Szkoły Głównej Handlowej Urbaniak podkreślił, że wyrok TK, na podstawie którego posłowie nie zostali wpuszczeni do KNF, dotyczył statusu pracowników urzędu KNF. - My mamy prawo tutaj wejść i zażądać dokumentów, a tego nam zabroniono - oświadczył. Marta Golbik zauważyła, że ustawa o wykonywaniu mandatu posła i senatora daje posłom prawo do interwencji poselskiej w organach administracji państwowej. Zwróciła uwagę, że organem administracji państwowej jest właśnie KNF. Golbik zapowiedziała też, że politycy opozycji zwrócą się o udostępnienie dokumentów i pomieszczeń do premiera Mateusza Morawieckiego. - KNF podlega bezpośrednio premierowi, w związku z czym my podejmiemy kroki prawne, żeby sprawdzić, czy nie doszło do złamania prawa i czy nie musimy złożyć sprawy do prokuratury. Skierujemy się także bezpośrednio do premiera Morawieckiego, któremu podlega KNF, o udostępnienie nam dokumentów, które chcieliśmy uzyskać w ramach dzisiejszej interwencji - mówiła. Po doniesieniach ""GW"" jeszcze we wtorek premier spotkał się z ministrem sprawiedliwości, prokuratorem generalnym Zbigniewem Ziobro oraz szefami służb - ministrem koordynatorem ds. służb specjalnych Mariuszem Kamińskim, prokuratorem krajowym Bogdanem Święczkowskim, szefem CBA Ernestem Bejdą oraz zastępcą szefa ABW Norbertem Lobą. W środę agenci CBA, któremu prokuratura powierzyła prowadzenie śledztwa w sprawie przekroczenia uprawnień lub niedopełnienia obowiązków przez b. przewodniczącego KNF, weszli do biura Komisji Nadzoru Finansowego, by zabezpieczyć materiały dowodowe. Wczoraj troje posłów PO weszło z kontrolą poselską do Ministerstwa Finansów. W ministerstwie byli posłowie: Cezary Tomczyk, Marta Golbik i Jarosław Urbaniak. Jak podało biuro prasowe PO, parlamentarzyści weszli do resortu ""w celu zabezpieczenia dokumentów w związku z aferą KNF"". Dzisiaj szef klubu PO Sławomir Neumann powiedział, że przez wizyty w różnych ministerstwach PO chce zebrać wszystkie dokumenty dotyczące całego procesu legislacyjnego zmian w KNF. Neumann zapowiedział, że będą to również działania poselskie w innych instytucjach. - Musimy poszukać tych dokumentów, które między poszczególnymi ministerstwami czy urzędami płynęły. Przecież w proceder zmiany prawa nie były zaangażowane jedynie Ministerstwo Finansów i Komisja Nadzoru Finansowego, ale też Narodowy Bank Polski czy Bankowy Fundusz Gwarancyjny i ludzie z tego Funduszu - ocenił Neumann.",KNF,
https://wiadomosci.onet.pl/kraj/troje-poslow-po-weszlo-z-kontrola-poselska-do-ministerstwa-finansow/94fz8zl,Troje posłów PO weszło z kontrolą poselską do Ministerstwa Finansów,Troje posłów PO weszło dziś rano z kontrolą poselską do Ministerstwa Finansów. - Rozpoczynamy kontrolę poselską w Ministerstwie Finansów w związku z działalnością Marka Chrzanowskiego i osób z nim powiązanych - poinformował poseł PO Cezary Tomczyk.,"W ministerstwie są posłowie: Cezary Tomczyk, Marta Golbik i Jarosław Urbaniak. Jak podało biuro prasowe PO, parlamentarzyści weszli do resortu ""w celu zabezpieczenia dokumentów w związku z aferą KNF"". Rzecznik PO Jan Grabiec powiedział PAP, że chodzi o dokumenty ""przede wszystkim dot. procesu legislacyjnego dot. zmiany ustawy o nadzorze bankowym"". Jak zaznaczył, ""przepisy te, umożliwiające przejęcie banku »za złotówkę« wprowadzono pod obrady Sejmu w ostatniej chwili po rekomendacji MF"". Dlatego - mówił Grabiec - posłowie PO chcą poznać treść dokumentów wymienianych pomiędzy resortem finansów, KNF, Kancelarią Prezesa Rady Ministrów i ""innymi podmiotami, biorącymi udział w sprawie"". Rzecznik PO dodał, że posłowie jego klubu szukają też ""opinii prawnych, które rekomendowały takie sformułowanie przepisów"". Pytany czy posłowie PO wejdą z kontrolą też do innych podmiotów, Grabiec powiedział, że działania w MF to ""na razie pierwszy krok, który dot. ministerstwa jako źródła tych przepisów"" i że w zależności od wyników będą podejmowane dalsze decyzje. Dodał, że Platforma poinformuje o efektach swoich działań, gdy kontrola zostanie zakończona. We wtorek po południu Marek Chrzanowski złożył dymisję z funkcji przewodniczącego KNF. Premier Mateusz Morawiecki dymisję przyjął. Miało to związek z wtorkową publikacją ""Gazety Wyborczej"", która napisała, że według właściciela Getin Noble Banku Leszka Czarneckiego, przewodniczący Komisji Nadzoru Finansowego Marek Chrzanowski w marcu 2018 r. zaoferował przychylność dla tego banku w zamian za około 40 mln zł. Także we wtorek prokurator generalny Zbigniew Ziobro poinformował, że we wtorek rano polecił wszcząć śledztwo ws. podejrzenia popełnienia przestępstwa przez szefa KNF. Podkreślił też, że od długiego czasu prokuratura ""jest zainteresowana"" działaniami niektórych podmiotów z grupy Getin. W publikacji ""GW"" przytacza słowa Chrzanowskiego: ""Między nami, to Zdzisław (Sokal - prezes Bankowego Funduszu Gwarancyjnego) ma swój plan, który wygląda w ten sposób, że on uważa, że Getin powinien upaść za złotówkę, zostać przejęty przez jeden z tych dużych banków i on chciałby dokapitalizować to kwotą dwóch miliardów złotych. Czyli ten bank, który to przejmie. I to jest jego wizja rozwiązania sprawy i nas (resztę składu KNF) atakuje za każdą decyzję, którą podejmujemy pozytywną w stosunku do banku u prezydenta, u premiera. No, ja zrobię wszystko żeby doprowadzić do wyjaśnienia tej sytuacji, bo to nie jest postawa, jak pan widzi szczególnie zdrowa, tak?"".",Cezary Tomczyk,
https://wiadomosci.onet.pl/kraj/afera-knf-po-z-wnioskiem-o-dodatkowe-posiedzenie-sejmu/gkp0k9z,PO z wnioskiem o dodatkowe posiedzenie Sejmu w związku z aferą KNF,"Platforma Obywatelska składa wniosek do Marszałka Sejmu o zwołanie na piątek nadzwyczajnego posiedzenia Sejmu, w celu wysłuchania informacji Premiera o aferze KNF i powołania Komisji Śledczej w tej sprawie.","- Składamy dziś na ręce marszałka Kuchcińskiego wniosek o zwołanie pilnie posiedzenia Sejmu w piątek o godz. 12. Na tym posiedzeniu Sejmu oczekujemy dwóch punktów: informacji Prezesa Rady Ministrów o całej aferze związanej z KNF i pisaniem prawa pod zamówienie publiczne, a właściwie korupcyjne, informacji także prokuratora generalnego Zbigniewa Ziobry i drugiego punktu: podjęcia uchwały o powołaniu komisji śledczej, która ma tę sprawę zbadać - oświadczył na środowym briefingu w Sejmie szef klubu PO Sławomir Neumann. Jak zaznaczył, jego klub chce by, ""ten proceder był dokładnie prześwietlony, a udział w sprawie poszczególnych osób - dokładnie zbadany"". Inny z posłów PO, Mariusz Witczak podkreślił, że ""w toku dyskusji pomiędzy szefem KNF i właścicielem banku pojawia się wątek przejęcia banku za złotówkę"". Mówił, że w świetle dzisiejszych przepisów przejęcie banku ""jest niezwykle skomplikowaną procedurą, nieomalże nie do przeprowadzenia"". Tymczasem - jak powiedział - ze strony PiS ""pojawiła się inicjatywa legislacyjna, która polega na wprowadzeniu w trybie nadzwyczajnym poprawki do ustawy o nadzorze i ochronie interesów na rynku finansowym - bardzo skomplikowana, wielostronicowa, która musiała być przygotowywana przez prawników przez co najmniej kilka tygodni (...), sprowadzająca możliwość przejęcia banku do bardzo prostej decyzji"". Jak ocenił Witczak, tą sprawą powinna zająć się komisja śledcza. Wczoraj ""Gazeta Wyborcza"" opublikowała artykuł, w którym miliarder Leszek Czarnecki zarzuca Markowi Chrzanowskiemu ""przychylność w zamian za ok. 40 milionów złotych﻿"". Tę samą sprawę opisuje również ""Financial Times"", który pisze jednak ""tylko"" o 13,6 mln złotych. To różnice, które wynikają z różnej interpretacji poziomu kapitalizacji spółki. Dziś rano Chrzanowski złożył na ręce premiera oficjalny dokument, w którym była jego dymisja. Wczoraj tłumaczył, że czyni to ""z odpowiedzialności za sprawne funkcjonowanie nadzoru nad rynkiem finansowym i konieczność wnikliwego wyjaśnienia sprawy dla dobra państwa"". ZOBACZ: Bartosz Węglarczyk: Plan Zdzisława jest zagrożeniem dla nas wszystkich Chcesz być na bieżąco z najważniejszymi informacjami dnia? Polub Onet Wiadomości na Facebooku! (mba)",Sławomir Neumann,
https://wiadomosci.onet.pl/kraj/zagraniczne-podroze-sluzbowe-poslow-w-2018-roku/5502rqt,Ile kosztowały zagraniczne podróże służbowe posłów w 2018 roku?,"Stany Zjednoczone, Brazylia, Japonia, Australia - to tylko niektóre z państw, chętnie odwiedzane przez posłów, którzy wydają na ten cel dziesiątki tysięcy złotych. Wśród nich poseł PiS Jan Dziedziczak, który odbył podróże za ponad 80 tys. zł - informuje ""Super Express"".","Polityk odwiedził Brazylię (będąc m.in. na obchodach 60-lecia pracy Towarzystwa Chrystusowego), dwukrotnie Stany Zjednoczone (zostając m.in. gościem Zjazdu Klubów ""Gazety Polskiej"") i Republikę Południowej Afryki (biorąc udział w obchodach 70-lecia Zjednoczenia Polskiego). - Polska wydaje ponad 100 mln rocznie na organizacje polonijne, w związku z tym konieczna jest kontrola tej polityki - tłumaczy w rozmowie z ""SE"" Jan Dziedziczak. Poseł podkreśla, że do niedawna był wiceministrem spraw zagranicznych, odpowiedzialnym za sprawy Polonii. - Obecnie kontynuuje tę pracę w parlamencie - dodaje. Poseł Piotr Liroy-Marzec za 14 tys. zł wziął udział w Canadian Music Week. Prawie 27 tys. zł kosztował wyjazd Wojciecha Ziemniaka z PO. Parlamentarzysta udał się do Australii na przełomie maja i czerwca, gdzie oficjalnie obchodził 100-lecie odzyskania niepodległości przez Polskę. W ostatnim zestawieniu kosztów podróży służbowych z czerwca, najdroższą zagraniczną wizytą w tym roku mógł pochwalić się poseł Jarosław Sachajko (Kukiz'15). Jego wyjazd do Stanów Zjednoczonych kosztował 27,4 tys. zł. Chcesz być na bieżąco z najważniejszymi informacjami dnia? Polub Onet Wiadomości na Facebooku! (mba)",Jan Dziedziczak,
https://wiadomosci.onet.pl/kraj/tomasz-rzymkowski-fakt-ze-nie-powitano-donalda-tuska-to-taki-maly-skandalik/2y34y98,"Tomasz Rzymkowski: fakt, że nie powitano Donalda Tuska to taki ""mały skandalik polityczny""","- Bardzo duże faux pas, mały skandalik polityczny, że Donald Tusk nie został przywitany jako członek jednego z najważniejszych organów Unii Europejskiej – mówi o uroczystościach na placu Piłsudskiego w Warszawie Tomasz Rzymkowski w wywiadzie dla Radia Zet.","- Chyba szedłem z narodowcami. Było tylu ludzi, że trudno było określić - stwierdził Rzymkowski. Wczoraj uczestniczył w Marszu Niepodległości, który - jak mówił dziś w trakcie wywiadu - PiS próbuje. - Wczoraj miałem wrażenie zuchwałej kradzieży - podkreślał, wskazując, że w jego ocenie w mediach ""prorządowych"" marsz został przedstawiony jako sukces partii rządzącej, choć na frekwencję imprezy zapracowali, jego zdaniem, przede wszystkim narodowcy, którzy zorganizowali go już po raz siódmy. Rzymkowski odniósł się także do faktu, że w marszu uczestniczyły skrajne ugrupowania m.in. grupa włoskich neofaszystów. - Nie powinno być takiego typu elementów - powiedział poseł, ale zaznaczył jednocześnie, że ""nie jesteśmy w stanie wszystkiego upilnować"". - Jeśli w tramwaju jest kieszonkowiec i kradnie, nie można powiedzieć, że wszyscy, którzy jeżdżą tramwajami, są kieszonkowcami - mówił dalej Rzymkowski. Jego zdaniem neofaszyści i skrajne ugrupowania nie zdominowały marszu. - Pamiętam marsze niepodległości, które odbywały się w o wiele gorszych warunkach. Jestem pozytywnie zaskoczony, bałem się, że ta eskalacja informacji w mediach, że będzie marsz niepodległości, że znowu będą rasistowskie hasła, że to wyciągnie jakichś wariatów z transparentami - dodał. Rzymkowski skomentował też fakt, że Donald Tusk nie został oficjalnie powitany podczas niedzielnych uroczystości na Placu Piłsudskiego. - Pytanie, w jakim charakterze tam był - jako obywatel państwa polskiego, czy jako przewodniczący Rady UE? - zastanawiał się Rzymkowski, uznając, że Tusk występował na uroczystościach jako przedstawiciel Unii. - Duże faux pas, mały skandalik polityczny, że nie został przywitany jako członek jednego z najważniejszych organów UE - powiedział Rzymkowski. Komentarz Andrzeja Stankiewicza: widzieliśmy marsz zielonych ludzików Poseł Kukiz'15 skomentował także słowa Donalda Tuska o ""współczesnych bolszewikach"": - To haniebne słowa. Moim zdaniem Donald Tusk zaczął już kampanię. Widzę narrację przed wyborami prezydenckimi - mówił Rzymkowski, przypominając, że w 2020 roku, kiedy odbędą się wybory prezydenckie, przypadnie okrągła rocznica wojny z bolszewikami. Zdaniem Rzymowskiego Tusk miałby szanse w wyborach prezydenckich. - Miałby szanse. Dla środowiska PO czy sierot po Platformie, którzy nie akceptują Schetyny, a dla których liderem był Tusk - to jest osoba, która może powalczyć z Dudą - mówił Rzymkowski. Zobacz galerię z Biało-Czerwonego Marszu 2018 Posłuchaj nagrania - Donald Tusk o pokonaniu ""współczesnych bolszewików"":",Tomasz Rzymkowski,
https://wiadomosci.onet.pl/kraj/komisja-sejmowa-za-uchyleniem-immunitetu-i-zgoda-na-areszt-dla-gawlowskiego/44mwrby,Komisja sejmowa za uchyleniem immunitetu i zgodą na areszt dla Gawłowskiego,"Komisja Regulaminowa, Spraw Poselskich i Immunitetowych opowiedziała się dzisiaj za uchyleniem immunitetu oraz wyrażeniem zgody na zastosowanie tymczasowego aresztu wobec Stanisława Gawłowskiego (PO). - Tutaj tylko i wyłącznie o politykę chodzi, a nie o jakikolwiek inny wymiar. Do posłów PiS przyszła instrukcja z Nowogrodzkiej, którą wykonują - powiedział Onetowi polityk.","Zachodniopomorska delegatura Prokuratury Krajowej w Szczecinie chce postawić politykowi PO zarzuty popełnienia dwóch nowych przestępstw - jednego o charakterze korupcyjnym i drugiego polegającego na praniu brudnych pieniędzy. Gawłowski, który wiosną tego roku otrzymał już pięć zarzutów, w tym część o charakterze korupcyjnym i spędził trzy miesiące w areszcie, nie bierze udziału w posiedzeniu komisji. Jak informuje nasz dziennikarz komisja podjęła decyzję: - Tutaj tylko i wyłącznie o politykę chodzi, a nie o jakikolwiek inny wymiar. Do posłów PiS przyszła instrukcja z Nowogrodzkiej, którą wykonują. Tu nie chodzi o to, żeby dojść do prawdy, ale żeby pokazać, że rzekomo zwalcza się korupcję w szeregach opozycji. To polityczny spektakl - podkreślił po decyzji komisji w rozmowie z Onetem Gawłowski. POLECAMY: Pierwszy wywiad Gawłowskiego po wyjściu z aresztu. ""Zacząłem się modlić za Kaczyńskiego i Ziobrę"" Poseł PO Robert Kropiwnicki uznał formułowane przez prokuraturę zarzuty wobec Gawłowskiego za ""lipne"". Przypomniał, że jego sprawą zajmowały się już w tym roku sądy, które decydowały w sprawie zastosowaniu wobec niego aresztu, a następnie o tym, że może opuścić areszt za kaucją. - Często słyszę taką frazę: ""żeby poseł Gawłowski jak każdy obywatel..."", tylko jak każdemu obywatelowi sąd mówi, że sprawa się nie nadaje do aresztu, to się sprawa kończy, a w przypadku posła Gawłowskiego, sprawa wraca. A wraca, dlatego, że jest posłem, politykiem i dlatego prokuratura polityczna niestety próbuje się ciągle w tej sprawie odgrywać – przekonywał Kropiwnicki. Nowe zarzuty wobec Gawłowskiego związane są z apartamentem w Chorwacji, który według prokuratury, Gawłowski miał przyjąć jako łapówkę od kołobrzeskiego biznesmena Bogdana K. W zamian miał oferować ""przychylność, poparcie i pomoc"" m.in. w kontaktach biznesmena z przedstawicielami Zachodniopomorskiego Zarządu Melioracji i Urządzeń Wodnych w Szczecinie, organizującymi wielomilionowe przetargi. Gawłowski miał też przyjąć od Bogdana K. 100 tys. zł łapówki. Obecny poseł był w tym czasie sekretarzem stanu w Ministerstwie Środowiska za rządów PO-PSL. Według prokuratury, Gawłowski miał też wspólnie z innymi osobami podejmować czynności, które utrudniłyby ustalenie pochodzenia nieruchomości w Chorwacji. Jak podali śledczy, razem z innymi ""ustalonymi osobami"" zorganizował fikcyjną umowę sprzedaży apartamentu. Dokumenty dotyczące jego zakupu znaleziono w grudniu 2017 r. podczas przeszukania domu posła PO. Źródło: PAP, Onet",Stanisław Gawłowski,
https://wiadomosci.onet.pl/kraj/zapadlo-postanowienie-sadu-w-sprawie-stanislaw-gawlowski-tvp/v1hhpqp,Zapadło postanowienie sądu w sprawie Stanisław Gawłowski-TVP,Sąd Apelacyjny zakazał TVP formułowania określonych tez naruszających dobra osobiste posła Stanisława Gawłowskiego - oświadczył na Twitterze Roman Giertych.,"""Sąd Apelacyjny w Warszawie prawomocnym orzeczeniem udzielił posłowi Gawłowskiemu zabezpieczenia przeciwko TVP w związku z pozwem o naruszenie dóbr osobistych. Chodzi o sprawę ujawnienia z materiałów prokuratury informacji o życiu intymnym najemców Gawłowskiego"" - czytamy we wpisie Giertycha. ""W związku z tą sprawą Prokuratura Krajowa w Poznaniu wszczęła śledztwo i przesłuchuje prokuratorów prowadzących sprawę Gawłowskiego. W związku z tym złożyłem wczoraj wniosek o ich wyłączenie od prowadzonego postępowania"" - wskazuje Giertych w drugim wpisie. I dodaje, że ""Sąd Apelacyjny zakazał TVP formułowania określonych tez naruszających dobra osobiste posła Gawłowskiego"". Z wpisów mecenasa wynika, że sąd wydał postanowienie o zabezpieczeniu. Nie jest to merytorczne rozstrzygnięcie postępowania przed sądem. Zakaz publikacji jest środkiem ochrony dóbr osobistych, pozwala na osiągnięcie celu rozprawy do momentu wydania wyroku. TVP opublikowała m.in. artykuł pt. ""W mieszkaniu Gawłowskiego nadal można kupować seks"". W materiale napisano, że w ""mieszkaniu polityka PO Stanisława Gawłowskiego działa agencja towarzyska, erotyczny proceder trwa w najlepsze. Reporterzy „Wiadomości” zadzwonili pod wskazany numer i dowiedzieli, że mogą się umówić na wizytę z prostytutką"". W rozmowie w Onetem lokatorka z mieszkania Gawłowskiego przyznała, że umawiała się na płatny seks. Dziennikarzowi Kamilowi Dziubce mówiła: - Po pierwsze to nie jest żadna agencja. Po drugie… No powiem panu prawdę. Było tak… Ja miałam działalność gospodarczą, gastronomiczną. Wzięłam duży kredyt, przestałam spłacać. Komornik na mnie wisiał. No i zaczęłam się spotykać z mężczyznami na sponsoring. Tak sobie po prostu dorabiałam. Muszę spłacać kredyt, mieszkanie to też niemały koszt i tak to wyglądało. Po prostu nie dawałam rady. Sam Gawłowski wciąż ma jednak problemy z prawem. W tym tygodniu pojawiła się wiadomość, że nie kończą się jednocześnie problemy Gawłowskiego z prawem. Zachodniopomorska delegatura Prokuratury Krajowej w Szczecinie chce postawić Stanisławowi Gawłowskiemu zarzuty popełnienia dwóch nowych przestępstw - jednego o charakterze korupcyjnym, a drugiego polegającego na praniu brudnych pieniędzy. Wniosek o uchylenie immunitetu złożył do marszałka Sejmu pod koniec czerwca Prokurator Generalny. Prokuratura chce zgody na tymczasowe aresztowanie posła Platformy, który w lipcu br. wyszedł z aresztu za kaucją. Przebywał tam od kwietnia w związku z pięcioma zarzutami, w tym trzema korupcyjnymi. Zobacz również: Kto chce pogrążyć Stanisława Gawłowskiego? W tle korupcja, miliony złotych, pomówienia i tajemniczy biznesmen Nowe zarzuty związane są z apartamentem w Chorwacji, który według prokuratury, Gawłowski miał przyjąć jako łapówkę od kołobrzeskiego biznesmena Bogdana K. W zamian miał oferować ""przychylność, poparcie i pomoc"" m.in. w kontaktach biznesmena z przedstawicielami Zachodniopomorskiego Zarządu Melioracji i Urządzeń Wodnych w Szczecinie, organizującymi wielomilionowe przetargi. Gawłowski miał też przyjąć od Bogdana K. 100 tys. zł łapówki. Obecny poseł był w tym czasie sekretarzem stanu w Ministerstwie Środowiska za rządów PO-PSL. Według prokuratury, Gawłowski miał też wspólnie z innymi osobami podejmować czynności, które utrudniłyby ustalenie pochodzenia nieruchomości w Chorwacji. Jak podali śledczy, razem z innymi ""ustalonymi osobami"" zorganizował fikcyjną umowę sprzedaży apartamentu. Dokumenty dotyczące jego zakupu znaleziono w grudniu 2017 r. podczas przeszukania domu posła PO. Gawłowski przebywał w areszcie od połowy kwietnia br. w związku z wcześniejszymi zarzutami. Został zatrzymany po tym, jak bez wezwania stawił się w szczecińskiej delegaturze Prokuratury Krajowej. Zgodę na zatrzymanie i areszt dla posła wyraził Sejm. Wcześniej, w styczniu br., Gawłowski poinformował, że zrzekł się immunitetu. Więcej o sprawie. (ks, mba)",Stanisław Gawłowski i Roman Giertych,
https://wiadomosci.onet.pl/kraj/kto-bedzie-rzadzic-na-dolnym-slasku-gw-kulisy-rozmow-o-zawarciu-koalicji/sklntq0,"Miliardy za koalicję z PiS? ""Gazeta Wyborcza"" o kulisach rozmów koalicyjnych na Dolnym Śląsku","Trwają rozmowy koalicyjne na Dolnym Śląsku. PiS i KO zabiegają o Bezpartyjnych Samorządowców, a ci tymczasem przedstawili premierowi Mateuszowi Morawieckiemu kilkanaście projektów inwestycji o wartości kilkunastu miliardów zł. ""Cena za zawarcie koalicji"" - ocenia dzisiejsza ""Gazeta Wyborcza"". Co oferuje samorządowcom KO?","PiS, jak informuje gazeta, proponuje w zamian za zawarcie koalicji, stanowiska marszałka województwa, dwóch członków zarządu i realizację ich wyborczego programu. ""Pojawić się miały również propozycje stanowisk w dolnośląskich spółkach skarbu państwa, przede wszystkim tych z grupy KGHM i Tauron"". - Przekazaliśmy listę inwestycji, głównie infrastrukturalnych, których realizacji oczekujemy w najbliższych latach - mówi gazecie o wspomnianych rozmowach z premierem RP osoba, jak podaje ""GW"", znająca kulisy koalicyjnych rozmów. Wszystko o wyborach samorządowych 2018 Z kolei spotkanie Grzegorza Schetyny z liderami Bezpartyjnych Samorządowców było już kilkakrotnie przekładane. ""GW"" podaje, że lider PO spotka się we Wrocławiu z Robertem Raczyńskim (prezydentem Lubina) i i dolnośląskim marszałkiem Cezarym Przybylskim jutro. Schetyna ma zakładać dopuszczenie do władzy Bezpartyjnych Samorządowców w Zachodniopomorskiem i Lubuskiem, jeśli zawiążą oni koalicję z KO na Dolnym Śląsku. Więcej w dzisiejszej ""Gazecie Wyborczej"" w artykule Jacka Harłukowicza. Sprawdź inne informacje z Dolnego Śląska",,
https://wiadomosci.onet.pl/kraj/dgp-pis-jest-tak-samo-proniemiecka-jak-byla-po/jypzvfx,"""DGP"": PiS jest tak samo proniemiecka, jak była PO","Jeśli pro- lub antyniemieckość ugrupowania mierzyć dynamiką spotkań przedstawicieli polskich i niemieckich władz, to zarówno PiS, jak i PO należy uznać za partie, którym zależy na ścisłej współpracy z Berlinem - czytamy w ""Dzienniku Gazecie Prawnej"".","""Policzyliśmy, jaka była dynamika spotkań w pierwszych trzech latach rządów Donalda Tuska i pierwszych trzech latach rządów PiS"" - pisze w dzisiejszym wydaniu ""Dziennik Gazeta Prawna"". Premierzy Beata Szydło i Mateusz Morawiecki w tym czasie cztery razy odwiedzili Berlin, prezydent Andrzej Duda miał na koncie pięć takich wizyt. ""Niemcy bywają w Polsce równie często"" - czytamy. Premierzy Szydło i Morawiecki pięciokrotnie gościli przedstawicieli niemieckich władz. Prezydent Duda spotykał się w Polsce ze swoimi niemieckimi odpowiednikami sześć razy.",Angela Merkel i Mateusz Morawiecki,
https://wiadomosci.onet.pl/kraj/po-i-psl-deklaruja-wspolprace-i-tworzenie-koalicji-w-sejmikach/y1melzq,Liderzy PO i PSL potwierdzają wolę współpracy obu partii w sejmikach,Dziś liderzy Platformy Obywatelskiej – Grzegorz Schetyna i Polskiego Stronnictwa Ludowego - Władysław Kosiniak-Kamysz potwierdzili wolę współpracy obu partii w regionalnych sejmikach i zadeklarowali otwartość na współpracę z samorządowcami innych – poza PiS - ugrupowań.,"- Z PiS-em w ogóle nie można współpracować w samorządzie; jest bardzo trudna współpraca, ponieważ oni nie lubią samorządu, nie są podmiotowi w samorządzie. Jak można rozmawiać z samorządowcami PiS-owskimi, którzy czekają na wskazówki z Nowogrodzkiej – to jest zaprzeczenie istoty samorządu – mówił dziennikarzom Schetyna po wspólnej z liderem PSL konferencji prasowej na Stadionie Śląskim w Chorzowie. Odniósł się w ten sposób do słów prezesa PiS Jarosława Kaczyńskiego, który w piątek w Mielcu zapewnił, że PiS nie jest partią wojny. - Jesteśmy partią zgody, chcemy współpracować, ale z drugiej strony mamy na razie mur – mówił prezes PiS. Lider Platformy Obywatelskiej w odpowiedzi nazwał w sobotę Kaczyńskiego ""wilkiem w owczej skórze"", a mówienie o współpracy ze strony PiS określił jako ""jedno wielkie kłamstwo"". - Przecież wiadomo, że PiS nie chce współpracy, a jak chce budować współpracę, to tak, jak zbudował z Solidarną Polską czy partią (Jarosława) Gowina – absolutnie na kolanach, eliminując, wyrzucając kandydatów na samorządowców i upokarzając. Takiej współpracy nigdy z PiS-em nie będzie – zadeklarował przewodniczący PO. Lider PSL Władysław Kosiniak-Kamysz, pytany, co musiałoby się stać, aby PSL chciało rozmawiać o koalicjach w samorządach także z PiS, ocenił, że Prawo i Sprawiedliwość musiałoby ""stać się partią samorządową"". - Jest partią antysamorządową, więc nie widzę takich perspektyw – powiedział. Podczas konferencji prasowej Kosiniak-Kamysz podkreślił, że PSL wspólnie z PO wyrażają intencję podjęcia rozmów o koalicjach w samorządach. Mają też ""szukać porozumienia wszędzie tam, gdzie jest to możliwe i wspierać wszystkich samorządowców, którzy chcą współpracować"". Lider PSL zaznaczył, że dla tej partii polityka bez wartości nie ma znaczenia. - Dlatego jednoznacznie mówiliśmy, że po wyborach będziemy rozmawiać i będziemy chcieli współpracować z innymi stronnictwami, podmiotami samorządowymi – powiedział. Zobacz także: Adam Jarubas: nie będziemy się targować z PiS-em Liderzy obu partii ocenili, że będą współpracować przynajmniej w 10 województwach. - Oczywiście nie we wszystkich w dwójkę jesteśmy w stanie stworzyć takie koalicje - przyznał Kosiniak-Kamysz, podkreślając otwartość na rozmowy także z SLD i Bezpartyjnymi Samorządowcami. - Będziemy wspierać wszystkich samorządowców, którzy chcą współpracować. Nie będziemy dzielić środków europejskich (...) przez pryzmat partyjnej legitymacji, bo nigdy tak nie robili ani samorządowcy z PSL, a z PO – zapewnił szef PSL. Komentując wyniki wyborów do sejmików Grzegorz Schetyna ocenił, że ""wszystko co jest powyżej remisu jest zwycięstwem"". - To, co powyżej ośmiu sejmików (…) jest sukcesem. Jestem przekonany co do 9 sejmików (gdzie PO z koalicjantami będą rządzić – red.); ten dziesiąty będzie trudny – chodzi o Dolny Śląsk – ale będziemy budować (koalicję); jestem dobrej myśli, bo te wyniki jednak są bardzo przyszłościowe. Jesteśmy w stanie zbudować dobre koalicje w 10 sejmikach – powiedział lider PO. Zobacz także: Stanisław Huskowski: główna odpowiedzialność za tę klęskę spada na Schetynę I podkreślił, że PSL jest partią, z którą PO ma bardzo dobre doświadczenia współpracy w samorządach wszystkich szczebli. - Chcemy tę współprace kontynuować; matematyka wyborcza przynosi zawsze ograniczenia, ale przynosi także nowe możliwe, nowe szanse, będziemy rozmawiać z innymi ugrupowaniami, które są reprezentowane w sejmikach wojewódzkich - z SLD, z Bezpartyjnymi Samorządowcami, z tymi wszystkimi, którzy razem z nami będą podzielali tę świętą naszą zasadę - samorząd jest niepodzielny, samorząd musi być podmiotowy, samorząd musi być wolny od partyjnego, centralistycznego wpływu - mówił lider PO, chwaląc współpracę z PSL m.in. ze względu na dobrze wydawane środki europejskie i współpracę z administracją rządową. Za wielką wartość uznał, że w Polsce 43 proc. środków europejskich jest wydawanych z udziałem samorządu. Pytany o poparcie PO udzielone w drugiej turze ubiegającemu się o reelekcję prezydentowi Gdańska Pawłowi Adamowiczowi, który zmierzy się z Kacprem Płażyńskim z PiS, Schetyna ocenił, iż dla PO ""jest oczywiste, że Paweł Adamowicz dzisiaj jest skuteczną szansą na zatrzymanie PiS-u, na obronienie Gdańska przed PiS-em"". Czytaj także: Neumann namawia do głosowania na Adamowicza. ""Wcześniej to był taki pojedynek w rodzinie"" - Prezydent (Jacek) Majchrowski to samo będzie robił w Krakowie (zmierzy się z Małgorzatą Wasserman z PiS – red.), to samo będzie się działo w wielu miastach w drugich turach. Dlatego będziemy twardo mówić: PiS jak najdalej z samorządu. Trzeba bronić polskich miast, trzeba bronić budżetów, bo po prostu to jest zagrożenie - tutaj nie mamy żadnych wątpliwości – zaakcentował lider Platformy. W dzisiejszej konferencji na Stadionie Śląskim w Chorzowie uczestniczyli m.in. kandydaci Koalicji Obywatelskiej na prezydentów miast woj. śląskiego, którzy zakwalifikowali się do drugiej tury wyborów: Jarosław Klimaszewski (Bielsko-Biała), Mariusz Wołosz (Bytom), Wojciech Król (Mysłowice), Dawid Kostempski (Świętochłowice) i Agnieszka Rupniewska (Zabrze), a także prezydenci wybrani w pierwszej turze: Arkadiusz Chęciński (Sosnowiec), Andrzej Kotala (Chorzów) i Piotr Kuczera (Rybnik). Liderzy PO i PSL dziękowali za głosy oddane w pierwszej turze na kandydatów tych partii i apelowali o udział w drugiej turze wyborów. Przeczytaj także dzisiejsze wystąpienie Jarosława Kaczyńskiego w Sanoku W niedzielnych wyborach samorządowych PiS uzyskało samodzielną większość w 6 sejmikach województw: lubelskiego, łódzkiego, małopolskiego, podkarpackiego, podlaskiego i świętokrzyskiego. Koalicja Obywatelska ma samodzielną większość w jednym sejmiku - województwa pomorskiego. Zakładając możliwość współpracy z ludowcami, koalicja KO i PSL miałaby szansę na rządzenie w sejmikach województw: kujawsko-pomorskiego (18 mandatów na 30 wszystkich), mazowieckiego (26 na 51), warmińsko-mazurskiego (19 na 30) oraz wielkopolskiego (22 na 39). W województwach lubuskim i zachodniopomorskim zbudowanie większości koalicyjnej będzie zależało od decyzji radnych SLD i Bezpartyjnych Samorządowców, a w woj. opolskim - od radnych Mniejszości Niemieckiej. Z kolei w sejmiku woj. śląskiego - od decyzji radnych SLD, a w woj. dolnośląskim - od Bezpartyjnych Samorządowców i KWW Z Dutkiewiczem dla Dolnego Śląska.",Grzegorz Schetyna i Władysław Kosiniak-Kamysz deklarują współpracę i tworzenie koalicji w sejmikach,
https://wiadomosci.onet.pl/tylko-w-onecie/bartosz-arlukowicz-pis-prowadzi-polske-do-polexitu/c6d6wc3,Bartosz Arłukowicz: PiS prowadzi Polskę do polexitu,"- Polska jest blisko polexitu - powiedział Bartosz Arłukowicz, poseł PO, w programie Onet Opinie. Ocenił, że PiS prowadzi ""zawoalowaną grę"", której efektem ma być wyjście Polski z Unii Europejskiej. W rozmowie z Bartoszem Węglarczykiem apelował też o zjednoczenie opozycji przed kolejnymi wyborami.","- Jesteśmy w przededniu wyjścia z Unii Europejskiej i dołączenia do krajów, które odchodzą od wartości demokratycznych – podkreślił Arłukowicz. – Jarosław Kaczyński doskonale wie, że nie można być w UE prowadząc autorytarnie państwo, łamiąc konstytucję i zasady demokratyczne - dodał. Zdaniem Bartosza Arłukowicza, w tej sytuacji ""nie ma na co czekać"" i opozycja powinna stworzyć jeden wspólny blok polityczny przed nadchodzącymi wyborami do Parlamentu Europejskiego i do Sejmu. – Tylko razem możemy wygrać. Ostatnie wybory samorządowe to udowodniły - powiedział. - Nie chodzi o zbudowanie jednej partii. […] Dzisiaj do sporu politycznego i wyborczego staje obóz demokratyczny kontra obóz niedemokratyczny. Żeby móc mówić o Polsce lewicowej, prawicowej, konserwatywnej, liberalnej najpierw trzeba ją uratować – przekonywał gość programu Onet Opnie. - Dzisiaj Polska zmierza w niebezpiecznym kierunku, gdy nie będzie możliwości dyskusji na temat wartości, czy to lewicowych czy prawicowych - podkreślił. Poseł PO zauważył, że w PiS w rozważa się jedynie to jak ""daleko posunie się i którą granice jeszcze przekroczy"" partia rządząca. – Właściwie (dla PiS -red.) nie ma granic, które są nieprzekraczalne – dodał. Stwierdził, że PiS jest partią, która ""przejęła Polskę"". Arłukowicz mówił, że z jego – a także innych polityków – niezliczonych spotkań z wyborcami wynika jeden przekaz: ""Polacy chcą, aby opozycja była dzisiaj razem"". – Ludzie oczekują wspólnego frontu demokratycznego, który uratuje Polskę - podkreślił. Jego zdaniem, także Europa wymaga ""przeformułowania"". - Europa musi w końcu odpowiedzieć siłom odśrodkowym, nacjonalistycznym. […] Trzeba podjąć decyzję czy chcemy dalej być Europą, czy jakąś federacją państw, które się zrzeszyły, bo tak jest wygodniej. Musimy być wspólną Europą - mówił. Arłukowicz zwrócił uwagę na potrzebę udziału ludzi młodych w życiu publicznym, bo ""polityka wchodzi w nasze życie, decyduje o tym, co robimy w niedziele, jak się rodzą nasze dzieci, jak mamy żyć"". Zachęcał, aby młodzi nie czekali na pozwolenie działania od starszych i wyższych rangą polityków i sami podejmowali wyzwania. – Namawiam młodych ludzi: róbcie swoje. Żebyśmy uratowali Polskę - apelował. Poseł PO powiedział, że na listach wyborczych przyszłej koalicji partii opozycyjnych do Sejmu ""znajdą się miejsca"" dla ludzi, którzy dotychczas w polityce nie istnieli. Arłukowicz ocenił, ze Robert Biedroń mógł pomóc Koalicji Obywatelskiej w wyborach samorządowych. – Powinien był nam pomóc w tych wyborach, w walce o to, aby ludzie obozu demokratycznego mieli lepszą pozycję – dodał. Powiedział też, że namawia Biedronia, aby ""walczył o demokratyczną Polskę"". – Nie jestem zwolennikiem loży szyderców (…) Walczyć trzeba wprost, iść na barykadę. (…) Krytykowanie wszystkich wokół i mówienie, że tylko ja mam receptę na przyszłość nie jest dobrym pomysłem – ocenił stanowisko Roberta Biedronia.    ",Bartosz Arłukowicz,
https://wiadomosci.onet.pl/kraj/nie-bedzie-wszczecia-z-urzedu-sledztwa-ws-tasm-z-sowy-i-przyjaciol-nieznanych/nez70fj,"Prokuratura nie będzie badać sprawy nowych taśm z ""Sowy i Przyjaciół""","Nie będzie wszczęcia z urzędu śledztwa ws. nieznanych dotąd prokuraturze taśm, pochodzących z nielegalnych podsłuchów w restauracji ""Sowa i Przyjaciele"" - informuje RMF FM.","Po ujawnieniu przez Onet nagrań, które nasi dziennikarze uzyskali za zgodą sądu, w mediach publicznych również opublikowano fragmenty nagrań z ""Sowy i Przyjaciół"" - te jednak nie były znane prokuraturze. Wszczęcie z urzędu byłoby możliwe, gdyby na ujawnionych nagraniach rozmowy wskazywały na możliwość popełnienia przez kogoś przestępstwa. ""To stanowisko prokuratury tym bardziej dziwi, że nagrania mogą służyć do szantażu. I nie chodzi tu tylko o obecną opozycję, ale o osoby, które dziś sprawują najwyższe funkcje w państwie"" - zauważa dziennikarz RMF FM Krzysztof Zasada. Dziennikarze Onetu ujawnili m.in. jedyną zarejestrowaną rozmowę Mateusza Morawieckiego, która znajduje się w aktach śledztwa w sprawie afery taśmowej. Fragmenty stenogramów pojawiły się już wcześniej w mediach, ale my jako pierwsi przedstawiliśmy całe nagranie. Ujawniliśmy również, że kelnerzy nagrywający polityków i biznesmenów w stołecznych restauracjach twierdzą, że zarejestrowali rozmowę, na której Morawiecki omawiał z nieznanym mężczyzną zakup nieruchomości na podstawione osoby.Tego nagrania, które — jeśli kelnerzy składali prawdziwe zeznania — może być hakiem na premiera, nie ma w aktach śledztwa. I nikt nie wie, gdzie jest. Informowaliśmy w kontekście afery taśmowej także o tym, że tuż po wybuchu afery życie Marka Falenty było poważnie zagrożone. Funkcjonariusze zaoferowali mu ochronę, ale biznesmen odmówił. Ze wsparcia policji skorzystali natomiast dwaj kelnerzy: Łukasz N. i Konrad Lasota.","Nie będzie wszczęcia z urzędu śledztwa ws. taśm z ""Sowy i Przyjaciół""",
https://wiadomosci.onet.pl/tylko-w-onecie/schetyna-udowodnil-ze-potrafi-wygrywac-opinia/fev7hfs,"Schetyna udowodnił, że potrafi wygrywać [OPINIA]","Dostrzeżono sukces Koalicji Obywatelskiej i jej polityków na czele z Rafałem Trzaskowskim czy Hanną Zdanowską. Czas teraz zauważyć, że ktoś za całą tę kampanię odpowiadał. Ktoś wziął na siebie pełne ryzyko polityczne, że może się nie udać. I był to polityk dotąd najczęściej krytykowany i lekceważony. Jakie wnioski płyną z pierwszej zakończonej sukcesem kampanii wyborczej Grzegorza Schetyny?","Joachim Brudziński mówi, że cieszy się ze zwycięstwa i dodaje: ""Nie zamierzamy obrażać się na Polaków"". Jarosław Kaczyński podkreśla historyczny wynik PiS-u i pociesza: ""Trzeba zachować spokój"". Adam Bielan też mówi o wygranej i ogłasza, że ""partia już zarządziła szczegółowy audyt kampanii powyborczej"". Tego typu wypowiedzi rozwiewają wątpliwości, kto te wybory wygrał. Wszystkie duże miasta i 10 do 6 sejmików wojewódzkich trafia do opozycji, co oznacza, że PiS zarządzać będzie mniej więcej pięcioma procentami budżetu samorządów. Ktoś dalej uważa, że PiS zwyciężył? Ta dyskusja jest już za nami. Zauważmy więc to, co będzie istotne dla przyszłości. A z wielu ważnych wydarzeń, może najbardziej przełomowym jest to, że skazywany na permanentną klęskę Grzegorz Schetyna właśnie udowodnił, że potrafi wygrywać. Krytykowaliśmy go na wszystkie sposoby. Że skoro Donald Tusk nauczył się angielskiego, to najwyższy czas, żeby Schetyna nauczył się polskiego. Że ani wygląda, ani przyciąga, ani strategicznie myśli, co najwyżej taktycznie i jedynie siłowymi metodami.  Wypada teraz zauważyć, że jeśli Koalicja Obywatelska odniosła sukces, o którym wszyscy mówią, to ktoś stał na jej czele, podejmował decyzje, negocjował miejsca na listach, rozdzielał robotę i finanse, akceptował program, występował na konwencjach, a przede wszystkim ponosił za wszystko największą odpowiedzialność. Nawet zastępowy drużyny zuchów wie, że cokolwiek złego się stanie, nawet niezawinionego, to będzie na niego. I Schetyna byłby pierwszy do krytykowania, gdyby wyniki były słabsze.  Zamiast tego są spektakularne zwycięstwa w największych miastach (więcej wygranych w pierwszych rundach niż cztery lata temu) i obrona pozycji w większości Polski przed partią rządzącą, która rzuciła wszystkie siły, w tym media publiczne, cały rząd i obiecywała cuda wszystkim. To nie była równa walka, a jednak Koalicja Obywatelska i PSL razem wygrywają z PiS. Warto więc przynajmniej zauważyć obok Trzaskowskiego, Zdanowskiej, Jaśkowiaka i innych, także odpowiedzialnego za całość Schetynę.  Że Schetyna rośnie, widać było na ostatniej konwencji. Komentatorzy podkreślali, że szef Platformy Obywatelskiej dał najlepsze przemówienie w karierze i radzi sobie z tym coraz lepiej. Program Platforma też wreszcie przygotowała niezły. Z sukcesem zakończyła rywalizację z Nowoczesną o dominację na opozycji, co długo trwało i wcale nie było oczywiste. Przypomnijmy, że był czas, gdy to Nowoczesna wygrywała w sondażach z PO, a Ryszard Petru nie bez powodu nazwał się liderem całej opozycji. Był aktywniejszy, miał sprawniejszą drużynę i lepsze sondaże. Schetyna potrafił osłabić Nowoczesną i podporządkować ją sobie bez upokarzania rywali, którzy dziś przydają się jako sojusznicy. Schetyna potrafił też wznieść się poza animozje partyjne i zdecydował się na mającego największe szanse, ale stanowiącego też konkurencję, Rafała Trzaskowskiego. I to jemu Trzaskowski najbardziej podczas konwencji partyjnej dziękował. To są polityczne konkrety, po których ocenia się zmysł polityczny i skuteczność. A co ze słynnym brakiem charyzmy u Schetyny? Przecież bez tego nie pojedziesz w polityce. Prawda jest taka, że nic tak dobrze nie robi na charyzmę jak procenty wyborcze. Masz sukces, to masz charyzmę, a nie odwrotnie. Charyzmy nie miał Miller, a jak zaczął zwyciężać zaczęto do niego mówić ""kanclerz"" z podziwem i obawą. Zanim Tusk zaczął wzbudzać powszechne zachwyty, był chłopcem w krótkich spodenkach, leniuchem i autorem książek o urokach Gdańska.  Robi się wreszcie ciekawie, bo KO nie jest już partią, o której ""wiadomo, że nie ma szans z PiS"", skoro dopędziła partię Kaczyńskiego na 6 proc. różnicy. Mimo to wciąż wydaje się, że bez koalicjanta się nie obędzie. A dzisiejszy wynik PSL jednak znacząco gorszy niż cztery lata temu, może być odpowiednio gorszy także w wyborach parlamentarnych. A to może nie być nawet te brakujące sześć procent. Stąd jednak potrzeba formacji na lewicy, która na razie ćwiczy etap ""spalona ziemia"". Jak wiadomo, spalona ziemia to żyzna ziemia. Przyszłość pokaże, która z hipotez jest prawdziwa. Czy pierwsza, która mówi, że skoro KO odniosła sukces i dostała wiatru w żagle, to dla partii popularnego jak nikt na lewicy Roberta Biedronia nie będzie więcej miejsca niż góra 7-8 procent? Czy druga, która podkreśla, że porażka partii Razem i słaby wynik SLD czyszczą miejsce przed Biedroniem i ułatwiają mu zadanie? Wiele zależy od samego Biedronia. Wiemy już, że Koalicja Obywatelska ma sprawdzonego w walce lidera i o każdy procent i na prawo i na lewo od KO trzeba się będzie z nim bić i tylko naiwni mogą pozwolić sobie na powszechne dotąd lekceważenie Schetyny. ",Grzegorz Schetyna,
https://wiadomosci.onet.pl/tylko-w-onecie/wybory-2018-siemoniak-o-wyniku-psl-solidny-material-do-przemyslenia/zgl01g8,"Tomasz Siemoniak w ""Onet Opinie"": Władysław Kosiniak-Kamysz i kierownictwo PSL mają solidny materiał do przemyślenia","Polskie Stronnictwo Ludowe powinno z nami współpracować. Te 14 proc. się nie obroni. Na Radzie Krajowej analizowaliśmy województwo po województwie i ten obraz pokazuje ogromny problem PSL - stwierdził Tomasz Siemoniak. Były wicepremier i minister obrony narodowej w rządzie PO-PSL był gościem Andrzeja Stankiewicza w programie ""Onet Opinie"".","Tomasz Siemoniak przyznał, że Platforma Obywatelska jest zadowolona ze swojego wyniku wyborczego. - Na zimno oceniając te wyniki wyborów oceniam je pozytywnie - powiedział polityk. Odnosząc się do wyników badania late poll Ipsos - 33 proc. dla PiS i 26,7 proc. dla KO - wyznał, że ""rok temu w ciemno byśmy taki wynik kupowali"". Według Siemoniaka głosy, które zostały oddane na Bezpartyjnych Samorządowców, w wyborach parlamentarnych przejdą na PO. - Ta dyskusja kto wygrał jest elementem polityki. Patrząc bardziej jako komentator, a nie polityk, to Koalicja i PiS mogą być zadowoleni. Problemy mają inni - przyznał Siemoniak. Wiceprzewodniczący PO zwrócił uwagę na ""znacznie gorsze wyniki PSL-u"". Za przykład podał woj. podlaskie. - Straciliśmy Podlasie mając więcej radnych niż cztery lata temu. PSL stracił w większości sejmików połowę mandatów, albo jeszcze więcej - podkreślił. - To, że rządziliśmy w 15 województwach to był efekt świetnego wyniku PSL - powiedział. Pytany o przyszłość Koalicji Obywatelskiej Tomasz Siemoniak stwierdził, że ""będziemy chcieli ją rozbudowywać"". Wymienił przy tym środowiska, które mogą być niezadowolone ze swojego wyniku w wyborach samorządowych. Czy polityk jest otwarty na lewicę? - SLD to jest zupełnie coś innego niż jeszcze kilka lat temu - mówił. Na pytanie o PSL były wicepremier odpowiedział, że również ta partia powinna podjąć z nimi współpracę. - Te 14 proc. się nie obroni. Na Radzie Krajowej analizowaliśmy województwo po województwie i ten obraz pokazuje ogromny problem PSL - uważa wiceprzewodniczący PO. - Władysław Kosiniak-Kamysz i kierownictwo PSL mają solidny materiał do przemyślenia - dodał. Siemoniak odniósł się także do doniesień medialnych o tym, że Donald Tusk rozważa start w wyborach prezydenckich, jeśli Władysław Kosiniak-Kamysz zostanie kandydatem koalicji ""anty-PiS"" na premiera. - Nie znam takich sygnałów. Jestem już od wielu lat przyzwyczajony do dyskusji o powracającym Donaldzie Tusku - przyznał polityk. - Nie chce mi się wierzyć w to, że takie konstrukcje powstają w jego gabinecie - oznajmił. Jednocześnie powiedział, że ""bardzo by się cieszył, gdyby (Tusk - red.) pojawił się jako kandydat i te wybory wygrał"". Czy PO obawia się podsłuchów? Andrzej Stankiewicz ujawnił, że politycy tej partii zostawiają przed naradami swoje telefony komórkowe. - Grzegorz Schetyna wymaga tego, by nie wchodzic do jego gabinetu z telefonami - odpowiedział Tomasz Siemoniak. Jako powód wskazał względy bezpieczeństwa, ale też wzajemny szacunek rozmówców. Były wicepremier przypomniał, że podobne zasady obowiązują ministrów przed posiedzeniami rządu. Chcesz być na bieżąco z najważniejszymi informacjami dnia? Polub Onet Wiadomości na Facebooku!",Tomasz Siemoniak,
https://wiadomosci.onet.pl/kraj/marek-suski-po-utrzymala-w-warszawie-bastion-szczawiu-i-mirabelek/set1bl6,Marek Suski: PO utrzymała w Warszawie bastion szczawiu i mirabelek,"Marek Suski skomentował wyniki wyborów w stolicy. - W Warszawie Platforma Obywatelska utrzymała bastion szczawiu i mirabelek, już podobno zgłaszają się chętni po kolejne kamienice - mówił dziś w Polskim Radiu 24 szef gabinetu politycznego premiera.","Według sondażu IPSOS dla TVN, Polsat i TVP opublikowanych w niedzielę wieczorem, w pierwszej turze wyborów na prezydenta stolicy z wynikiem 54,1 proc. wygrał Rafał Trzaskowski (Koalicja Obywatelska). Patryk Jaki (Zjednoczona Prawica) uzyskał drugi wynik - 30,9 procent. Suski przyznał, że Patryk Jaki w Warszawie w ramach kampanii ""naprawdę ciężko pracował"". - Natomiast w Warszawie nie jest łatwo wygrać. Można powiedzieć, że to jedno z tych miast, w których trudno przekonać ludzi do kogoś innego. Były takie wypowiedzi, że cokolwiek Platforma by złego zrobiła, i tak na nich zagłosujemy, bo nie lubimy PiS, taka była atmosfera - mówił szef gabinetu politycznego premiera. - Można powiedzieć - taki bastion szczawiu i mirabelek utrzymała Platforma, już podobno zgłaszają się chętni po kolejne kamienice - dodał. Suski pytany, czy PiS bierze pod uwagę lokalne koalicje np. z PSL powiedział, że ""w samorządach służąc Polsce trzeba się dogadywać z tymi, którzy chcą coś dobrego zrobić"". - Będziemy rozmawiać z tymi, dla których dobro własnej ziemi jest bliższe sercu, niż instrukcje płynące od Schetyny - zaznaczył. - Nie zamykamy się na koalicje - dodał.",Marek Suski,
https://wiadomosci.onet.pl/wybory-samorzadowe/wybory-samorzadowe-2018-wyniki-wyborow-w-szczecinie/0gypkxt,Wybory 2018 w Szczecinie. Od radości po smutek - komentarze kandydatów,Znamy już sondażowe wyniki wyborów samorządowych 2018 w Szczecinie. Według sondażu exit poll Pracowni Analiz Obywatelskich dla TVP 3 Szczecin i Radia Szczecin czeka nas II tura. Spotkają się w niej Piotr Krzystek (Bezpartyjni) i Sławomir Nitras (Platforma Obywatelska). W obu sztabach w chwili ogłoszenia wyników zapanowała wielka radość. Tej zabrakło w siedzibie Prawa i Sprawiedliwości.,"- To bardzo ciekawy i bardzo dobry czas dla Szczecina i dla Polski. Cieszę się, że możemy być tutaj razem - mówił jeszcze przed ogłoszeniem wyników Piotr Krzystek, obecny prezydent Szczecina. - Za nami trudna kampania - dodał. Ten wynik może Piotra Krzystka cieszyć. Według wstępnych informacji uzyskał on najwięcej głosów Szczecinian. Wynik nieco ponad 41 proc. oznacza jednak, że Piotr Krzystek spotka się ze swoim kontrkandydatem w II turze. Będzie nim Sławomir Nitras, który zyskał nieco ponad 25 proc. głosów. Na trzecim miejscu według wstępnych wyników uplasował się Bartłomiej Sochański z Prawa i Sprawiedliwości. - Nie ma jeszcze powód, żeby otwierać szampana, jednak jesteśmy bardzo zadowoleni z wyników. Nasze analizy wskazywały, że będzie to ok. 40 proc. poparcia - mówi w rozmowie z Onetem Piotr Krzystek, obecny prezydent Szczecina. - Przed nami jeszcze dwa tygodnie kampanii, która z naszej strony na pewno będzie bardzo merytoryczna - dodaje. Bezpartyjni Piotra Krzystka dobre wyniki osiągnęli także w wyborach do rady miasta i sejmiku województwa. Uzyskali 25 proc. głosów do rady miasta, co daje drugi wynik - zaraz po KO - oraz przynajmniej dwa mandaty do sejmiku. - To bardzo dobre wyniki - mówi Krzystek. Małym sukcesem może pochwalić się Sławomir Nitras. Kandydat Koalicji Obywatelskiej na prezydenta Szczecina zajął drugie miejsce według sondaży. Ogłoszenie wyników sztab Koalicji Obywatelskiej przyjął okrzykami ""Sławek! Sławek!"". Sam Nitras nie ukrywa, że ma powody do radości. - Robiono wszystko, szczególnie media publiczne, żeby moje szanse zmniejszyć, ale na szczęście się to nie udało - komentował chwilę po ogłoszeniu wyników Sławomir Nitras. - Staraliśmy się zrobić dobrą kampanię. Nie atakowaliśmy, działaliśmy. Niezależnie od wyników ostatecznych będę bardzo dobrze wspominał tę kampanię, bo udało mi się dotrzeć do wielu mieszkańców - dodał. Nitras przyznaje, że w drugiej turze czeka go zacięta walka, jednak zapowiada, że ją podejmie. Jeszcze większą radość w sztabie PO wzbudziły sondażowe wyniki wyborów do sejmiku województwa i rady miasta. W okręgu Szczecin-Police do sejmiku PO zyskała 41 proc. głosów. Najlepszy wynik - blisko 37 proc. - Platforma osiągnęła także w radzie miasta w Szczecinie. Znacznie mniej radości było w siedzibie Prawa i Sprawiedliwości w Szczecinie, gdzie odbywał się wieczór wyborczy. Tuż po godzinie 21.30 biuro PiS właściwie opustoszało. Kandydat PiS-u na prezydenta miasta zajął trzecie miejsce. Prawo i Sprawiedliwość nie wygrało także w wyborach do sejmiku województwa, a to tutaj odbywała się najgorętsza kampania wyborcza. - Nie składamy jeszcze broni. To na razie wstępne sondaże, dlatego czekamy na ostateczny wynik - mówi w rozmowie z Onetem Bartłomiej Sochański, kandydat PiS na prezydenta Szczecina. - Jeśli jednak te wyniki się potwierdzą, to oczywiście mam kandydata, którego poprę - dodał.",Według exit poll Szczecin czeka druga tura wyborów,
https://wiadomosci.onet.pl/kraj/tvp-info-wojnarowski-donosi-do-prokuratury-na-schetyne-chce-przesluchania-tuska-i/t1tmc3d,TVP Info: Wojnarowski donosi do prokuratury na Schetynę. Chce przesłuchania Tuska i Grasia,"Do warszawskiej Prokuratury Okręgowej wpłynęło zawiadomienie o możliwości popełnienia przestępstwa przez lidera PO Grzegorza Schetynę - informuje portal tvp.info. Autorem pisma jest Norbert Wojnarowski, poseł PO dwóch kadencji Sejmu. Chodzi o nagrywanie polityków sprzyjających ówczesnemu szefowi dolnośląskich struktur PO, Jackowi Protasiewiczowi.","Wojnarowski chce, by w charakterze świadków w sprawie przesłuchano Donalda Tuska i Pawła Grasia - podaje tvp.info. Pismo wpłynęło do prokuratury 11 października. Dotyczy możliwości popełnienia przestępstwa przez Grzegorza Schetynę, Piotra Borysa i Edwarda Klimkę. Według Wojnarowskiego, działali oni ""we wspólnym porozumieniu w ramach zorganizowanej grupy przestępczej"". W sprawie chodzi o zlecenie podsłuchiwania polityków z otoczenia Jacka Protasiewicza, który, jak zaznaczał Wojnarowski w piśmie, był przeciwnikiem politycznym Schetyny.",Grzegorz Schetyna,
https://wiadomosci.onet.pl/wybory-samorzadowe/wybory-samorzadowe-rafal-trzaskowski-24-godziny-dla-warszawy/h5dn36y,"Rafał Trzaskowski rozpoczął akcję ""24 godziny dla Warszawy""","Dziś o północy na Kabatach kandydat Koalicji Obywatelskiej na prezydenta stolicy Rafał Trzaskowski zainaugurował akcję ""24 godziny dla Warszawy"". Ostatnią dobę kampanii wyborczej polityk chce wykorzystać na rozmowy z warszawiakami i zachęcanie ich do głosowania.","- Zaczynamy ostatni akord kampanii wyborczej 24 godziny w Warszawie, w tych miejscach, które są dla warszawianek i warszawiaków ważne. Będziemy je odwiedzać przez te 24 godziny i będziemy pracowali aż do początku ciszy wyborczej – powiedział Trzaskowski na nocnej konferencji prasowej. Jak dodał, podczas rozpoczętej po północy akcji wyborczej chce zobaczyć jak Warszawa funkcjonuje nocą. - Jest jeszcze bardzo wielu warszawiaków, którzy nie śpią – zaznaczył Trzaskowski. Kandydatowi towarzyszyli m.in. kandydat na wiceprezydenta stolicy Paweł Rabiej (Nowoczesna) oraz szefowa klubu Nowoczesnej Kamila Gasiuk-Pihowicz oraz kandydaci na radnych. - Przed nami bardzo ważne wybory, które zadecydują o Warszawie, o przyszłości Mazowsza, o przyszłości całej Polski. Jeżeli chcecie mieć prezydenta, który jest Europejczykiem, prezydenta dumnej europejskiej stolicy, to oddajcie swój głos na Rafała Trzaskowskiego – apelowała Gasiuk-Pihowicz. - Jeżeli chcecie człowieka kompetentnego, samodzielnego w działaniach, w przestrzeni publicznej, oddajcie swój głos na Rafała Trzaskowskiego. Przed nami ostatnie 24 godziny po to, aby Warszawa była prawdziwie europejską stolicą - dodała posłanka Nowoczesnej. Kandydat ma zamiar na swej ostatniej, przed niedzielną pierwszą turą wyborów, trasie wyborczej podróżować specjalnym elektrycznym autobusem. Pierwszym przystankiem była stacja techniczna metra na Kabatach, gdzie spotkał się z pracownikami metra. Później ma w planach m.in. wizytację nocnych robót drogowych w okolicach ronda Starzyńskiego, spotkanie z Wolontariuszami Wolnych Wyborów. O godz. 6 rano złoży natomiast, wraz z liderem PO Grzegorzem Schetyną, kwiaty na Kopcu Powstania Warszawskiego. Tam również zaplanowaną ma konferencję prasową z szefem PO. Pierwsza tura wyborów samorządowych odbędzie się w najbliższą niedzielę, druga – 4 listopada. ",Rafał Trzaskowski,
https://wiadomosci.onet.pl/kraj/sondaz-dla-pis-33-proc-24-proc-dla-koalicji-obywatelskiej/ekr8f8x,Sondaż: PiS faworytem wyborów samorządowych,"PiS może zdobyć 33 proc. głosów w wyborach do sejmików wojewódzkich, które odbędą się w zbliżający się weekend - wynika z sondażu Kantar Millward Brown dla ""Faktów"" TVN i TVN24.","Koalicja Obywatelska uzyskała w sondażu 24 proc. głosów. PSL ma z kolei poparcie na poziomie 7 proc. Natomiast Kukiz'15, SLD-Lewica Razem i Komitet Wyborczy Wyborców Bezpartyjni Samorządowcy mają po 6 proc. Zobacz także: Sondaż. Na kogo chcą głosować w wyborach parlamentarnych Polacy? Sprawdź również: Sondaż. Czy Mateusz Morawiecki powinien stracić stanowisko?",Sondaż Kantar Millward Brown: PiS prowadzi,
https://wiadomosci.onet.pl/kraj/kantar-public-31-proc-dla-zjednoczonej-prawicy-24-proc-dla-koalicji-obywatelskiej/dbk2sq7,Nowy sondaż. Na kogo chcą głosować w wyborach parlamentarnych Polacy?,Zjednoczona Prawica - koalicja PiS z Porozumieniem i Solidarną Polską - cieszy się poparciem na poziomie 31 proc. Natomiast Koalicja Obywatelska - koalicja PO z Nowoczesną - może liczyć na 24 proc. Takie są wyniki nowego sondażu Kantar Public.,"Z badania wynika, że z poparciem po 8 proc. znalazłyby się w parlamencie Kukiz’15 oraz PSL. Kolejne miejsce zajął Sojusz Lewicy Demokratycznej z wynikiem 7 proc. poparcia. Zjednoczona Prawica, w porównaniu do wyników Prawa i Sprawiedliwości z ubiegłego miesiąca, otrzymała poparcie niższe o 11 punktów procentowych. Natomiast Koalicja Obywatelska uzyskała poparcie wyższe od Platformy Obywatelskiej (o 4 punkty procentowe). Wzrost odnotowało też Polskie Stronnictwo Ludowe - o 4 punkty procentowe, przekraczając tym samym próg wyborczy. Z sondażu wynika, że Kukiz’15 ma 2 proc. wzrost względem września, natomiast SLD stracił 1 proc. poparcia. Na Partię Razem oraz na Wolność chciało głosować po 2 proc.; na ""inną partię"" - 1 proc. Z badania wynika, że 17 proc. nie ma zdania, na kogo zagłosuje. Oznacza to wzrost o 3 punkty procentowe w porównaniu do wyników z września. Zobacz także dzisiejszy sondaż CBOS: jakim poparciem cieszy się rząd Morawieckiego? Kantar Public sprawdził też możliwą frekwencję w wyborach. 66 proc. osób wyraziło chęć oddania głosu - zdecydowanie weźmie udział w wyborach 33 proc., ""raczej tak"" 33 proc. Z kolei 23 proc. ankietowanych odparło, że nie weźmie udziału w wyborach do Sejmu, przy czym 11 proc. twierdzi, że ""raczej nie"", a 12 proc. zdecydowanie nie zagłosuje. 11 proc. Polaków jeszcze nie zdecydowało, czy oddać swój głos. Badanie przeprowadzono w dniach 12-17 października 2018 roku, na ogólnopolskiej reprezentatywnej grupie 1037 mieszkańców Polski w wieku 18 i więcej lat. (Preferencje partyjne: N=688 – osób deklarujących „zdecydowanie” lub „raczej” zamiar uczestniczenia w wyborach). Badanie przeprowadzono metodą wywiadów bezpośrednich wspomaganych komputerowo (CAPI).","Kantar Public: 31 proc. dla Zjednoczonej Prawicy, 24 proc. dla KO",
https://wiadomosci.onet.pl/wybory-samorzadowe/wybory-2018-po-odpowiada-na-spot-patryka-jakiego/k5497bp,Platforma odpowiada na spot Patryka Jakiego,"Zaprezentowane wczoraj spoty PiS i Patryka Jakiego, w którym padły ostrzeżenia przed napływem uchodźców, wywołały falę komentarzy. Dziś na materiał Jakiego zareagował sztab wyborczy PO.","""Cześć Patryk, to ja Warszawa, nie rozumiesz mnie, nie znasz, może kiedyś dojrzejesz, ale na razie daj sobie ze mną spokój"" - mówi lektorka w nowym spocie wyborczym PO, zwracając się do kandydata Zjednoczonej Prawicy na prezydenta Warszawy Patryka Jakiego. W tle, na przemian z widokami ulic Warszawy, wyświetlane są pierwsze strony fikcyjnej gazety ""Wiadomości24"" z nagłówkami: ""Patryk Jaki nie przykleił serduszka i uderzył w WOŚP"", ""Jaki 'błysnął' angielskim w Sofii"" czy ""Patryk Jaki: stolica Polski nie jest gejowska i nie będzie"". Do nagłówków nawiązuje też lektorka, która mówi w tym czasie: ""W tym mieście spotkasz ludzi, chcących pomagać, wrażliwych, z sercem. Ty chyba masz z tym problem (...) odwiedzają mnie ludzie z całego świata. Myślę, że miałbyś problem się z nimi dogadać (...) Jestem przyjazna, otwarta dla wszystkich, to również ci nie odpowiada"". Wczoraj podczas konferencji zorganizowanej w Jaki Cafe, sztabowcy Patryka Jakiego, zaprezentowali spot w którym wykorzystano fragmenty wypowiedzi Rafała Trzaskowskiego, mówiące m.in. o nieodwracalnym charakterze decyzji o przyjęciu przez Polskę 6,5 tys. uchodźców w ramach unijnej relokacji. - Chcemy zapytać dzisiaj: ilu Rafał Trzaskowski - jeżeli zostanie wybrany na prezydenta Warszawy - ściągnie, przyjmie do Polski imigrantów? (...) Czy warszawiacy będą bezpieczni? Jak będzie realizował zapowiedź Grzegorza Schetyny - oświadczył szef sztabu Oliwer Kubicki. Wczoraj również PiS zaprezentowało spot w którym pyta polityków i samorządowców PO, którzy zadeklarowali przyjmowanie uchodźców, czy nadal podtrzymują tę deklarację. - Prawo i Sprawiedliwość nigdy nie zgodzi się na to, co z resztą potwierdziło w czynach, aby do Polski napływali nielegalni migranci - mówił po emisji spotu szef kampanii wyborczej PiS Tomasz Poręba. ""Ten spot PiS o 'uchodźcach' jest tak odrażającą, cyniczną, podłą i głupią propagandą, że aż trudno uwierzyć, że naprawdę go wypuścili"" - pisał na twitterze Krzysztof Bosak. ""Spot o 'uchodźcach' sporo mówi o tym, jak PiS wyobraża sobie swojego wyborcę"" - zauważył dziennikarz Michał Szułdrzyński. ""O czym świadczy spot PiS o uchodźcach? O panice. Co mają wspólnego uchodźcy z samorządami? Nic"" - pisze Roman Giertych. Borys Budka z PO z kolei zauważa: ""PiS kolejny raz sieje nienawiść, kłamie, manipuluje. Propaganda rodem z lat 30-tych ubiegłego wieku"". Źródło: Onet, Twitter, PAP",Patryk Jaki,
https://wiadomosci.onet.pl/kraj/lublin-wizyta-beaty-szydlo-sprawa-wojewody-lubelskiego/6x98myg,Beata Szydło w Lublinie. Radni PO próbowali wręczyć jej pismo ws. odwołania wojewody lubelskiego,"Na kilka dni przed wyborami samorządowymi do Lublina przyjechała wicepremier Beata Szydło, by udzielić poparcia kandydatowi PiS na prezydenta miasta Sylwestrowi Tułajewowi. Po briefingu radni PO próbowali wręczyć jej pismo z apelem o odwołanie wojewody lubelskiego. Z kolei jeden z działaczy PiS wyrwał również baner uderzający w Mateusza Morawieckiego.","To kolejna wizyta byłej premier Beaty Szydło, podczas której poparła Sylwestra Tułajewa. Do poprzedniej doszło 20 września na placu Litewskim. Wówczas doszło do awantury z udziałem Obywateli RP i działaczy Komitetu Obrony Demokracji, którzy zakłócili wiec. Tym razem miało być bezpieczniej - wicepremier poruszała się po mieście w asyście ochroniarzy SOP oraz kilku policjantów.  - Proszę o oddanie głosu na Sylwestra Tułajewa i jego całej drużyny. Nie będzie rozwijała się Polska, jeśli nie będą rozwijały się samorządy. Jeżeli nie będzie współpracy między samorządowcami i rządem, to ten rozwój będzie bardzo utrudniony - podkreśla Beata Szydło. Poseł PiS podziękował za wsparcie i przedstawił kolejny punkt swojego programu. - Deklaruje, że jeżeli zostanę wybrany prezydentem Lublina, to wprowadzimy darmowe przedszkole. Dzisiaj jest taka sytuacja, że pierwsze pięć godzin jest za darmo, a za kolejne trzeba płacić. Będzie to wsparcie dla młodych rodzin w naszym mieście - zapowiada Sylwester Tułajew. Projekt uchwały zostanie przedstawiony podczas grudniowej sesji Rady Miasta. Kandydat wylicza, że dzięki temu rodziny miesięcznie zaoszczędzą ok. 100 zł miesięcznie. Z kolei budżet miasta uszczupli się o ok. 3,5 mln zł. - Nie są to duże pieniądze, a będzie to ogromne wsparcie dla rodzin - dodaje Tułajew. Po briefingu radni Platformy Obywatelskiej próbowali wręczyć wicepremier pismo ws. odwołania wojewody lubelskiego Przemysława Czarnka. Beata Szydło nie przyjęła apelu i poprosiła o przesłanie go urzędową drogą. - To jeden z najlepszych wojewodów w Polsce - podkreśla wicepremier polskiego rządu. Samorządowcy z PO i Wspólnego Lublina uważają, że jest zupełnie inaczej. Przypominają słowa wiceministra MSWiA Pawła Szefernakera, który powiedział, że wojewoda jest ""rozliczany z działań, które podejmuje, a w ostatnią sobotę w centrum kryzysowym brał udział i na bieżąco monitorował sytuację w Lublinie”. - To nie była prawda. Wojewoda jechał w tym czasie do Torunia, gdzie miał nagranie w TV Trwam. Pan wojewoda opuścił Lublin i województwo lubelskie w sytuacji kryzysowej. Mówimy ""stop"" kłamstwom tego rządu i tchórzostwu wojewody Przemysława Czarnka - mówi Piotr Kowalczyk, przewodniczący Rady Miasta Lublin. Również po briefingu kilka młodych osób rozwiesiło przed Ratuszem banery ze zdjęciami Tułajewa i Morawieckiego, na których widniały hasła: ""Lublin będzie zapie...lać za miskę ryżu"" i ""Dojna zmiana"". Jeden z działaczy PiS zdenerwował się i wyrwał go z rąk trzymających osób. Chcesz być na bieżąco z najważniejszymi informacjami dnia? Polub Onet Wiadomości na Facebooku!",Beata Szydło w Lublinie,
https://wiadomosci.onet.pl/kraj/dgp-pis-zapoluje-na-po-w-sprawie-vat/3m6l8k4,"""DGP"": PiS ""zapoluje"" na PO w sprawie VAT","Ignorowanie głosów biznesu, opieszałość i nieudolność w uszczelnianiu systemu podatkowego - tak według rządzących można ocenić działania Ministerstwa Finansów na podstawie korespondencji, jaka trafiała do resortu i odpowiedzi udzielanych przez jego urzędników - pisze ""Dziennik Gazeta Prawna"".","Komisja śledcza do spraw VAT jeszcze się na dobre nie rozpędziła, a już widać, że jej pomysłodawcom chodzi o pokazanie nie tylko politycznej, ale i karnej odpowiedzialności urzędników z okresu koalicji PO-PSL - podaje ""Dziennik Gazeta Prawna"". Pierwsze zawiadomienie do prokuratury o podejrzeniu popełnienia przestępstwa Prawo i Sprawiedliwość złożyło na Andrzeja Parafianowicza, wiceministra finansów w latach 2007–2013, nadzorującego m.in. wywiad skarbowy. Miał się dopuścić przestępstwa urzędniczego, polegającego na nieudolnej i nieefektywnej walce z mafiami podatkowymi - podaje gazeta. W kierunku udowodnienia podobnych zaniechań rządu PO-PSL pójdzie najprawdopodobniej całe sejmowe śledztwo. Z ustaleń ""DGP"" wynika, że dowodami, które mają pokazać ignorowanie problemu wyłudzeń i oszustw podatkowych, będzie korespondencja, jaka przez lata napływała do resortu finansów. Przedstawiciele biznesu alarmowali i apelowali w niej o pomoc w walce z szarą strefą w branży stalowej czy obrocie paliwami. ""DGP"" dotarł do zestawienia pism i odpowiedzi urzędników MF, które zostały przekazane do Prokuratury Regionalnej w Białymstoku. Ta od jesieni 2016 r. prowadzi śledztwo w sprawie tego, jak rząd PO-PSL przeciwdziałał wyłudzeniom VAT. Materiały z prokuratury trafiają też do sejmowej komisji śledczej. Jak pisze gazeta, zestawienie zawiera ponad 100 pism, które takie organizacje jak Polska Organizacja Przemysłu i Handlu Naftowego (POPiHN), Polska Unia Dystrybutorów Stali (PUDS), Izba Gospodarcza Metali Nieżelaznych i Recyklingu (IGMNiR) czy spółka PKN Orlen kierowały do najważniejszych urzędników państwowych: premiera, ministrów finansów, gospodarki, spraw wewnętrznych, szefa służb specjalnych oraz wiceministrów odpowiadających za podatki. Branża stalowa już w 2009 r. alarmowała o nieuczciwej konkurencji na tym rynku. ""W związku z gwałtownie rosnącą liczbą przypadków sprzedaży wyrobów stalowych produkowanych w Polsce, a oferowanych poniżej cen rynkowych, a nawet poniżej cen producentów, zarząd PUDS zwraca się do ministra finansów z prośbą o podjęcie natychmiastowego działania. Przypuszczamy, że część firm oferujących nadzwyczajnie tanią polską stal budowlaną wykorzystuje chwilowy brak reakcji organów podatkowych. Możemy szacować, że straty budżetu państwa w 2009 r. wyniosą kilkadziesiąt milionów złotych"" – czytamy z piśmie z 16 grudnia 2009 r. do ówczesnego ministra Jacka Rostowskiego.",,
https://wiadomosci.onet.pl/kraj/krzysztof-lapinski-dziwie-sie-ze-pis-nie-wykorzystuje-tego-ze-afera-tasmowa-dotyczyla/pky30pn,"Krzysztof Łapiński: dziwię się, że PiS nie wykorzystuje tego, że afera taśmowa dotyczyła poprzedniego rządu","W programie ""Karty na stół"" Polsat News Krzysztof Łapiński, były rzecznik prasowy prezydenta Andrzeja Dudy, odniósł się do afery taśmowej i zbliżających się wyborów samorządowych. - Jeśli PiS wygra, będzie mógł powiedzieć, że wygrał w Polsce czwarte wybory z rzędu - powiedział.","Krzysztof Łapiński do ujawnionych przez Onet taśm, na których można usłyszeć m.in. premiera Mateusza Morawieckiego: - Mam wrażenie, że waga tych taśm jest dużo mniejsza, niż była cztery lata temu. Wtedy to była nowość, która szokowała. Teraz mamy do czynienia z nagraniem prywatnej wtedy osoby (...). Premier Morawiecki nie straci przez to poparcia w elektoracie Prawa i Sprawiedliwości - stwierdził Łapiński. Dodał również, że dziwi się, że PiS nie wykorzystuje tego, że afera taśmowa dotyczyła poprzedniego rządu PO-PSL. Łapiński odniósł się także do najbliższych wyborów samorządowych: - Stawka w tych wyborach jest wysoka pod względem marketingowym. Jeśli PiS wygra, będzie mógł powiedzieć, że wygrał w Polsce czwarte wybory z rzędu. A to jest już coś. Chcesz być na bieżąco z najważniejszymi informacjami dnia? Polub Onet Wiadomości na Facebooku! Źródło: Polsat News (kn)",,
https://wiadomosci.onet.pl/kraj/afera-reprywatyzacyjna-w-warszawie-rafal-trzaskowski-komentuje-informacje-wpolitycepl/d0t45tv,Rafał Trzaskowski komentuje informacje portalu wPolityce.pl dot. afery reprywatyzacyjnej,"Rafał Trzaskowski informacje portalu wPolityce.pl o jego udziale w aferze reprywatyzacyjnej nazwał absolutną bzdurą. Z kolei Sebastian Kaleta poinformował, że komisja bada 10 nieruchomości, które w okresie, gdy polityk PO był ministrem cyfryzacji i administracji były zreprywatyzowane.","Dziś portal ﻿wPolityce.pl﻿ opublikował, że w czasie, gdy Rafał Trzaskowski piastował stanowisko ministra administracji i cyfryzacji, jego resort umożliwił reprywatyzację 55 nieruchomości. Portal podkreśla, że działo się to w czasie, gdy afera reprywatyzacyjna była już znana mediom i urzędnikom. ""Co ciekawe, w resorcie Trzaskowskiego wydano taką decyzję dla nieruchomości przy ul. Mokotowskiej 40 - jednego z symboli dzikiej reprywatyzacji"" - podano w materiale. Do tych informacji w Polsat News odniósł się Rafał Trzaskowski. - Widać, że jak idzie dobrze nam kampania, to się szuka absolutnie wszystkiego - zaznaczył. - Otóż urzędnicy w ministerstwie administracji za wszystkich ministrów, łącznie z ministrem (Mariuszem) Błaszczakiem, wydawali techniczne decyzje po to, żeby móc wpisać kamienice czy nieruchomość do księgi wieczystej - wyjaśnił Trzaskowski. - I urzędnicy ministerstwa administracji nie mieli nic wspólnego z całym postępowaniem dekretowym i nie mogli go kwestionować i wszyscy o tym wiedzą, sprawa jest ogólnie znana - zapewnił kandydat Koalicji Obywatelskiej na prezydenta Warszawy. Dopytywany o decyzję ws. nieruchomości przy Mokotowskiej 40, o której pisał portal ﻿wPolityce.pl﻿, Trzaskowski powiedział, że ""za każdego ministra urzędnicy wydawali tego typu techniczne decyzje"". - Również za ministra Błaszczaka. I nie było żadnych podstaw do tego, żeby je kwestionować - zaznaczył. - A poza tym, w samym, procesie - to nie jest proces dekretowy, tam jest SKO, tam są sądy, a nie ministerstwo administracji, i o tym wiemy od lat - zaznaczył Trzaskowski. - A teraz próbuje się robić takie wrażenie, że ja miałem cokolwiek wspólnego osobiście z reprywatyzacją i mogłem ją zatrzymać. To jest absolutna bzdura - podkreślił. Jak dodał, sam ma ""jednoznaczną ocenę procederu reprywatyzacji"". Trzaskowski wskazał ponadto, że do tej pory nie została uchwalona ustawa reprywatyzacyjna, która pomogłaby lokatorom reprywatyzowanych kamienic. Do tej kwestii dziś na briefingu prasowym odniósł się wiceprzewodniczący komisji weryfikacyjnej ds. reprywatyzacji Sebastian Kaleta. - Rzeczywiście w okresie, kiedy (Rafał Trzaskowski) był ministrem wydano decyzje pozwalające reprywatyzować kolejne nieruchomości. W tym przypadku za czasów jego urzędowania było to 55 nieruchomości. Rzeczywiście komisja bada 10 nieruchomości, które w tym okresie były zreprywatyzowane - podkreślił Kaleta. Jak ocenił, informacje portalu są ""szokujące"". - Ponieważ pan Rafał Trzaskowski od kilku miesięcy, od początku swojej aktywności jako potencjalny kandydat na prezydenta miasta stołecznego Warszawy informuje opinię publiczną o tym, iż nie miał żadnych kompetencji w zakresie reprywatyzacji, reprywatyzacja pozostawała poza jego zainteresowaniem, czy to prywatnym, czy politycznym, czy też służbowym. Te informacje oczywiście przeczą temu, co mówi Rafał Trzaskowski - podkreślił Kaleta.",Rafał Trzaskowski,
https://wiadomosci.onet.pl/kraj/grzegorz-schetyna-komentuje-wpis-grzegorza-furgo/myrj166,Grzegorz Schetyna skrytykował wpis partyjnego kolegi,"- To jest plakat, który pojawił się w marszu ONR-u parę miesięcy temu. To język, którego nie powinno się używać w debacie politycznej - ocenił lider PO Grzegorz Schetyna, komentując wpis na Twitterze posła Grzegorza Furgo (PO), nawiązujący do propagandowego plakatu z czasów II wojny światowej.","Chodzi o wpis, który poseł PO Grzegorz Furgo zamieścił na Twitterze, publikując plakat z grafiką przedstawiającą przerobione twarze czołowych polityków Zjednoczonej Prawicy – Jarosława Kaczyńskiego, Antoniego Macierewicza, Zbigniewa Ziobro i Mateusza Morawieckiego. Na dole plakatu widniał napis: ""Złe duchy nad Twoim domem! Wspieraj UE, a zostaniesz uratowany"". Polityk napisał: ""Wymowna ta grafika, #IdźNaWybory, #IdęNaWybory, #ZepsulicięPolsko"". Internauci zauważyli jednak, że to przeróbka propagandowego plakatu kolportowanego przez Niemców w czasie II wojny światowej. Poseł po głosach krytyki usunął wpis i przeprosił. ""Kontrowersyjną grafikę usunąłem, przyznając, że nie miałem zielonego pojęcia, że istnieje podobny oryginał z czasów II wojny światowej. Wszystkich, którzy zostali urażeni przepraszam"" - napisał Furgo na Twitterze. Schetyna pytany na konferencji prasowej, co myśli o wpisie posła PO, podkreślił, że Furgo ""przeprosił i wycofał plakat"". - To jest jeden do jednego plakat, który pojawił się także w marszu ONR-u parę miesięcy temu, to jest w ogóle język, którego nie powinno się używać w debacie politycznej - powiedział lider PO. Chcesz być na bieżąco z najważniejszymi informacjami dnia? Polub Onet Wiadomości na Facebooku!",Grzegorz Schetyna,
https://wiadomosci.onet.pl/kraj/posel-furgo-przeprasza-za-wpis-z-grafika-nawiazujaca-do-nazistowskiej-propagandy/nv3lm7g,Poseł Furgo przeprasza za wpis z grafiką nawiązującą do nazistowskiej propagandy,"Poseł PO Grzegorz Furgo usunął z Twittera wpis nawiązujący do propagandowego plakatu z czasów II wojny światowej i przeprosił ""wszystkich, którzy zostali nim urażeni"". - Nie miałem zielonego pojęcia, że istnieje podobny oryginał z czasów II wojny światowej - wyjaśnił poseł w rozmowie z Polską Agencją Prasową.","Chodzi o wpis, który poseł PO Grzegorz Furgo zamieścił na Twitterze, publikując plakat z grafiką przedstawiającą przerobione twarze czołowych polityków Zjednoczonej Prawicy – Jarosława Kaczyńskiego, Antoniego Macierewicza, Zbigniewa Ziobro i Mateusza Morawieckiego. Na dole plakatu widniał napis: ""Złe duchy nad Twoim domem! Wspieraj UE, a zostaniesz uratowany"". Polityk dodał także wpis: ""Wymowna ta grafika, #IdźNaWybory, #IdęNaWybory, #ZepsulicięPolsko"". Internauci zauważyli jednak, że to przeróbka propagandowego plakatu kolportowanego przez Niemców w czasie II wojny światowej. Poseł po głosach krytyki usunął wpis i przeprosił. ""Kontrowersyjną grafikę usunąłem, przyznając, że nie miałem zielonego pojęcia, że istnieje podobny oryginał z czasów II wojny światowej. Wszystkich, którzy zostali urażeni przepraszam"" - napisał na Twitterze Furgo. Pytany o powody swego zachowania, Furgo wyjaśnił, że ""grafikę znalazł na Facebooku"" i przekazał dalej ""nie mając zielonego pojęcia, że istnieje taki oryginał"". - Zobaczyłem to w internecie i podałem dalej, przecież sam tego nie robiłem - powiedział poseł Platformy. - Bardziej patrzyłam na to, jak na satyrę tego, co się dzieje w kraju, niż był to jakiś zły wątek - zapewnił Furgo. Jak zaznaczył, po odzewie, który do niego dotarł, przeprosił i usunął cały wpis. - Nic więcej nie można było zrobić. Żadnych złych konotacji tutaj nie było - podkreślił. Dopytywany o ewentualne konsekwencje swojego wpisu, Furgo powiedział: ""Nie boję się żadnych konsekwencji, bo raz - ani nic złego nie miałem na myśli, a dwa - ta grafika, którą ja przedstawiłem nie była nazistowska"".",Grzegorz Furgo,
https://wiadomosci.onet.pl/kraj/jerzy-wilk-atmosfera-wokol-elblaga-byla-nieprzyjazna/tctdcp3,Jerzy Wilk: atmosfera wokół Elbląga była nieprzyjazna,"Niezależnie od tego, kto będzie rządził Elblągiem, część inwestycji się zacznie – mówi kandydat PiS prezydenta Elbląga poseł Jerzy Wilk. Gdy rządziłem miastem, a władza była w rękach Platformy Obywatelskiej, jeździłem do Sejmu i apelowałem do posłów, żeby nie zaprzestawali prac przy Kanale Elbląskim i Mierzei Wiślanej, niestety bezskutecznie. Wygrałem wtedy wybory wbrew oczekiwaniom władz, atmosfera wokół Elbląga była nieprzyjazna – dodał Gość Radia ZET i Onetu.",,,
https://wiadomosci.onet.pl/kraj/sondaz-cbos-przewaga-pis-cztery-ugrupowania-w-sejmie/y389e3l,Sondaż CBOS: Ogromna przewaga PiS. Cztery ugrupowania w Sejmie,"PiS (wraz z Solidarną Polską i Porozumieniem) uzyskałoby 40 proc. poparcia, gdyby wybory parlamentarne odbywały się w pierwszej połowie października. Na Platformę Obywatelską zagłosowałoby 19 proc., na ruch Kukiz'15 - 8 proc., a na PSL - 5 proc. - wynika z sondażu CBOS.","Pozostałe ujęte w sondażu partie nie przekroczyłyby progu wyborczego - SLD otrzymałoby 4 proc., Nowoczesna 3 proc. głosów, a partia Wolność Janusza Korwin-Mikkego oraz Partia Razem po 2 proc. Niezdecydowanych, któremu ugrupowaniu udzieliliby poparcie, było 15 proc. respondentów deklarujących udział w wyborach. Poparcie dla PiS spadło o 3 punkty proc. w stosunku do sondażu z pierwszej połowy września. Notowania PO polepszyły się w porównaniu do poprzedniego miesiąca o 1 punkt proc. Poparcie dla Kukiz'15 oraz PSL wzrosło po 1 punkt proc. Poparcie dla SLD, Nowoczesnej, Partii Razem i partii Wolność Janusza Korwina-Mikkego nie zmieniło się. Gdyby wybory parlamentarne odbywały się w pierwszej połowie października, wzięłoby w nich udział 75 proc. ankietowanych, do urn nie poszłoby 13 proc., a niezdecydowanych było 12 proc. CBOS w komentarzu do sondażu podkreślił, że deklaracje udziału w hipotetycznych wyborach parlamentarnych osiągnęły nienotowany dotąd w historii badań CBOS poziom. ""Jest to efekt z jednej strony utrzymującego się od wyborów w 2015 roku dużego natężenia sporu politycznego, który angażuje emocje politycznej publiczności i sprzyja mobilizacji wyborczej, z drugiej strony – zbliżających się wyborów samorządowych i trwającej kampanii"" - czytamy w komentarzu. Sondaż został przeprowadzony w dniach 4-11 października na liczącej 1115 osób grupie dorosłych mieszkańców Polski. Chcesz być na bieżąco z najważniejszymi informacjami dnia? Polub Onet Wiadomości na Facebooku!",Premier Mateusz Morawiecki,
https://wiadomosci.onet.pl/kraj/blazej-spychalski-odpowiada-na-zarzuty-po/mz532fd,Błażej Spychalski odpowiada na zarzuty Platformy Obywatelskiej,"Zarzuty, że prezydent Andrzej Duda złamał konstytucję podczas m.in. dokonywania zmian w Trybunale Konstytucyjnym, Sądzie Najwyższym czy Krajowej Radzie Sądownictwa są czysto polityczne - powiedział prezydencki minister Błażej Spychalski.","Dzisiaj podczas posiedzenia zespołu ds. monitorowania praworządności senator Bogdan Klich (PO) ocenił, że PiS i prezydent Andrzej Duda złamali co najmniej 13 artykułów konstytucji, a niektóre - jak stwierdził - wielokrotnie. Dodał, że działo się to m.in. podczas dokonywania zmian w Trybunale Konstytucyjnym, Sądzie Najwyższym, Krajowej Radzie Sadownictwa czy podczas prac nad ustawą o ustroju sądów powszechnych. Spychalski ocenił, że takie zarzuty i wypowiedzi ""nie mają nic wspólnego z rzeczywistością prawną"". - Są to czysto polityczne i niepoważne wypowiedzi. W ogóle nie zwracamy na nie uwagi - oświadczył prezydencki minister. Według konstytucjonalisty prof. Marka Chmaja, łamania ustawy zasadniczej dopuścił się przede wszystkim prezydent Andrzej Duda. Jego zdaniem, prezydent złamał m.in. zapisy preambuły ustawy zasadniczej, która wzywa do poszanowania prawa i wolności. Jak ocenił, Duda złamał też zasadę demokratycznego państwa prawnego określoną w art. 2, art. 7 stanowiący o tym, że ""organy władzy publicznej działają na podstawie i w granicach prawa"", art. 10 określający trójpodział władz, a także część przepisów rozdziału 5 określającego uprawnienia głowy państwa. Polecamy: Zadali pytanie do TSUE - ""dyscyplinarki"" i wzywanie na świadków Wśród nich wymienił prawo stosowania łaski. W ocenie Chmaja, ""prezydent stosował akty abolicji indywidualnej"", mimo iż ustawa zasadnicza nie daje mu takich kompetencji. Zdaniem Chmaja Andrzej Duda miał też złamać art. 144 podpisując m.in. zgodę na dalsze orzekanie sędziów po ukończeniu 65 roku życia, bez kontrasygnaty premiera. Jak ocenił, złamany został również art 179, gdy prezydent nie powołał niektórych sędziów wskazanych przez KRS oraz art. 183, który ustala sześcioletnią kadencję I prezesa Sądu Najwyższego. Polecamy: Sędzia Żurek pozywa prezes krakowskiego sądu Andrzej Duda, zdaniem Chmaja, sprzeniewierzył się tym samym również słowom przysięgi prezydenckiej, w której ślubował, że ""dochowa wierności postanowieniom konstytucji"". Przewodniczący senackiego zespołu ds. monitorowania praworządności Tomasz Grodzki (PO) przekazał, że czwartkowe posiedzenie jest pierwszym z cyklu spotkań poświęconych łamaniu praworządności i jego skutkom. Zwieńczeniem będzie powstanie ""białej księgi naruszeń prawa przez rządzących"", która - jak zapewnił - będzie gotowa przed wyborami parlamentarnymi w 2019 roku.",Jarosław Kaczyński i Andrzej Duda (styczeń 2017),
https://wiadomosci.onet.pl/kraj/bogdan-klich-pis-i-andrzej-duda-zlamali-ok-13-artykulow-konstytucji/0dckv2b,Bogdan Klich: PiS i prezydent złamali ok. 13 artykułów konstytucji,"Bogdan Klich (PO) podczas posiedzenia zespołu ds. monitorowania praworządności ocenił, że niektóre przepisy konstytucji zostały złamane wielokrotnie. Do wyborów parlamentarnych w 2019 r. ma powstać ""biała księga"" naruszeń prawa przez rządzących.","Przewodniczący senackiego zespołu ds. monitorowania praworządności Tomasz Grodzki (PO) przekazał podczas posiedzenia, że inspiracja do jego zwołania były ""pytania od obywateli"". Według niego, zwracali się oni do senatorów PO z prośbą o wskazanie konkretnych przepisów ustawy zasadniczej, które ma łamać władza Prawa i Sprawiedliwości. - Ludzie wiedzą, że konstytucja jest łamana, natomiast jak ich zapytać konkretnie co, no to już ta wiedza jest nieco mniejsza - zaznaczył. W ocenie Bogdana Klicha, dotychczas PiS złamało ok. 13 artykułów konstytucji, z czego niektóre wielokrotnie. Dodał, że działo się to m.in. podczas dokonywania zmian w Trybunale Konstytucyjnym, Sądzie Najwyższym, Krajowej Radzie Sądownictwa czy podczas prac nad ustawą o ustroju sądów powszechnych. Polecamy: Sędzia Żurek pozywa prezes krakowskiego sądu Według konstytucjonalisty prof. Marka Chmaja, łamania ustawy zasadniczej dopuścił się przede wszystkim prezydent Andrzej Duda. Jego zdaniem, prezydent złamał m.in. zapisy preambuły ustawy zasadniczej, która wzywa do poszanowania prawa i wolności. Jak ocenił, Duda złamał też zasadę demokratycznego państwa prawnego określoną w art. 2, art. 7 stanowiący o tym, że ""organy władzy publicznej działają na podstawie i w granicach prawa"", art. 10 określający trójpodział władz, a także część przepisów rozdziału 5 określającego uprawnienia głowy państwa. Wśród nich wymienił prawo stosowania łaski. W ocenie Chmaja, ""prezydent stosował akty abolicji indywidualnej"", mimo iż ustawa zasadnicza nie daje mu takich kompetencji. Zdaniem Chmaja Andrzej Duda miał też złamać art. 144 podpisując m.in. zgodę na dalsze orzekanie sędziów po ukończeniu 65 roku życia, bez kontrasygnaty premiera. Jak ocenił, złamany został również art 179, gdy prezydent nie powołał niektórych sędziów wskazanych przez KRS oraz art. 183, który ustala sześcioletnią kadencję I prezesa Sądu Najwyższego. Polecamy: Zadali pytanie do TSUE - ""dyscyplinarki"" i wzywanie na świadków Andrzej Duda, zdaniem Chmaja, sprzeniewierzył się tym samym również słowom przysięgi prezydenckiej, w której ślubował, że ""dochowa wierności postanowieniom konstytucji"". Tomasz Grodzki przekazał, że dzisiejsze posiedzenie jest pierwszym z cyklu spotkań poświęconych łamaniu praworządności i jego skutkom. Zwieńczeniem będzie powstanie ""białej księgi naruszeń prawa przez rządzących"", która - jak zapewnił - będzie gotowa przed wyborami parlamentarnymi w 2019 roku. Obecny na spotkaniu sędzia Waldemar Żurek dodał, że oprócz opinii polskich prawników, w dokumencie tym należy uwzględnić analizy instytucji międzynarodowych nt. reformy sądownictwa w Polsce. Wśród nich wymienił m.in. raporty Komisji Weneckiej sporządzane po kolejnych wizytach jej przedstawicieli w Polsce.",Bogdan Klich,
https://wiadomosci.onet.pl/kraj/spor-jacka-sasina-i-jana-grabca-dot-kandydata-pis-na-wojta-jadowa/bfkct1j,Jacek Sasin o słowach Jana Grabca: będzie przepraszał w trybie wyborczym,"Jan Grabiec napisał, że kandydat PiS na wójta Jadowa został skazany na fałszowanie podpisów w zgłoszeniu do komisji wyborczej. Na jego słowa zareagował Jacek Sasin, który stwierdził, że rzecznik PO ""będzie przepraszał"" za swoje stwierdzenie i to w trybie wyborczym.","""Okazuje się, że na listach PiS jest sporo ludzi z wyrokami za przestępstwa fałszerstwa: kandydat PiS na wójta Jadowa (powiat wołomiński) (Rafał Rozpara - red.) został prawomocnie skazany przez sąd za fałszowanie podpisów w zgłoszeniu kandydata do komisji wyborczej! Co na to minister Jacek Sasin?"" - napisał na Twitterze Grabiec. Grabiec przywołał także wyrok Sądu Rejonowego w Wołominie. ""Czy wyrok Sądu Rejonowego w Wołominie, sygn. akt V K 319/11, o czyn z art. 270 par. 2 a k.k. to jest sfałszowanie podpisu na zgłoszeniu do komisji wyborczej, nie dotyczy Waszego kandydata na wójta?"" - pytał rzecznik PO. W odpowiedzi głos zabrał na Twitterze szef Komitetu Stałego Rady Ministrów Jacek Sasin. ""Czekam cały czas na odpowiedź czy skazana prawomocnym wyrokiem sądu za fałszerstwa Hanna Zdanowska zrezygnuje. Odwagi pośle Grabiec! Jakie są standardy PO?"" - napisał Sasin. ""W sprawie Rafała Rozpary będzie pan przepraszał w trybie wyborczym"" - dodał szef KSRM. W poniedziałek Sasin powiedział podczas konferencji prasowej, że nawet, jeśli skazana prawomocnym wyrokiem na karę grzywny Zdanowska wygra wybory, nie będzie mogła pełnić funkcji prezydenta miasta. Jak mówił, wykazują na to analizy prawne. Zapowiedział też, że jeśli obecna prezydent Łodzi zostanie wybrana na kolejną kadencję, wojewoda łódzki Zbigniew Rau, z którym spotkał się przed poniedziałkową konferencją prasową, będzie musiał zwrócić się do premiera o ustanowienie zarządu komisarycznego w Łodzi. W sprawie wypowiedzi Sasina zawiadomienie do prokuratury złożył w środę Komitet Wyborczy Wyborców Hanny Zdanowskiej, w ocenie którego stanowi ona przekroczenie uprawnień szefa Komitetu Stałego RM. - Minister próbuje zakłócić wolny wybór, jakiego mieszkańcy powinni dokonać 21 października – ocenił rzecznik komitetu Bartosz Domaszewicz. Z Kodeksu wyborczego wynika, że w wyborach może kandydować osoba, która została skazana prawomocnie na karę grzywny; przepis stanowi, iż kandydować nie może osoba ""skazana prawomocnym wyrokiem na karę pozbawienia wolności za przestępstwo umyślne ścigane z oskarżenia publicznego lub umyślne przestępstwo skarbowe"". Z kolei ustawa o pracownikach samorządowych, na którą powołał się Sasin, stosuje się wprost do wójta, burmistrza i prezydenta i stanowi, że prezydentem może być tylko osoba niekarana za przestępstwo popełnione z winy umyślnej i ścigane z oskarżenia publicznego. ",Jacek Sasin,
https://wiadomosci.onet.pl/wybory-samorzadowe/schetyna-dziekuje-gronkiewicz-waltz-warszawa-to-europejska-metropolia/43mpc4m,Grzegorz Schetyna dziękuje Hannie Gronkiewicz-Waltz: Warszawa to europejska metropolia,"Warszawa to piękne i dumne miasto, gdzie czuje się wolność, to miasto, które w ciągu dekady stało się europejską metropolią, dziękuję za to prezydent Hannie Gronkiewicz-Waltz – powiedział lider PO Grzegorz Schetyna podczas dzisiejszej konwencji Koalicji Obywatelskiej w Warszawie.","Schetyna podkreślał, że Warszawa to miasto, w którym czuje się wolność. - Warszawa to piękne i dumne miasto, żyją tutaj ludzie, których rodziny były warszawiakami od pokoleń, ludzie, którzy widzieli jak wróg obracał polską stolicę w ruinę. I żyją tu ludzie, którzy Warszawę z ruin podnieśli – powiedział lider Platformy. Podkreślił jednak, iż wielkość naszej stolicy tworzą także Polki i Polacy, którzy przyjechali do Warszawy z całego kraju. - Oni także są dumni z tego, że Warszawa na naszych oczach, w ciągu jednej dekady stała się piękną i przyjazną ludziom, piękną, europejską metropolią – mówił szef Platformy. Podziękował za to obecnej prezydent Warszawie Hannie Gronkiewicz-Waltz. - Jest tylko jeden typ, któremu się to miasto nie podoba, ale nie mówię tutaj o konkretnym człowieku – mówimy o całkiem nowej, tworzącej się kaście, o PiS-owskich milionerach, w całej Polsce – dodał lider PO. Wyraził pogląd, że kastę tę widać najlepiej w Warszawie, ponieważ ""zjeżdżają do niej dogadywać swoje sprawy i załatwiać interesy"". - Oni są źli, poirytowani, ale nie tylko Warszawa ich drażni. Drażni ich każdy niezależny samorząd, każde miasto, gmina, które jest niezależne, każdy prezydent, marszałek, radny, który nie pozwala im dotknąć lokalnego układu – podkreślał lider PO. - Każdy, kto będzie pilnował publicznych pieniędzy, kto nie będzie akceptował ich szwindli i machlojek, jest dla nich śmiertelnym wrogiem, ""warczącym samorządem"", o którym mówił Kaczyński – ocenił Schetyna. - Potwierdzam to, samorządy będą warczeć, a jak trzeba, to i ugryzą, jeżeli ktoś wyciągnie rękę po prawa obywateli – powiedział lider PO. Chcesz być na bieżąco z najważniejszymi informacjami dnia? Polub Onet Wiadomości na Facebooku!",Grzegorz Schetyna,
https://wiadomosci.onet.pl/kraj/mateusz-morawiecki-skomentowal-szokujace-slowa-romana-smogorzewskiego/kwvqmd0,Premier po przemówieniu prezydenta Legionowa: na takich przebierańców trzeba uważać,"Ogromna pogarda wobec ludzi, w szczególności wobec kobiet - mówił dziś Mateusz Morawiecki, nawiązując do szokujących wypowiedzi ubiegającego się o reelekcję prezydenta Legionowa Romana Smogorzewskiego.","Chodzi o wypowiedzi Smogorzewskiego podczas spotkania wyborczego, gdzie padały m.in. seksistowskie żarty pod adresem kandydatek jego komitetu do rady miasta. Nagranie ze Smogorzewskim udostępnił na Twitterze poseł Kukiz'15 Tyszka. Wczoraj Smogorzewski złożył rezygnację z członkostwa w PO. Był do tej pory zawieszony w prawach członka PO za start z własnego komitetu wyborczego. Rezygnacja prezydenta Legionowa z członkostwa w PO ma właśnie związek z jego występem na spotkaniu wyborczym. Nagranie umieszczamy poniżej: Dziś premier, nawiązując do sprawy, powiedział: - Na przykład kandydaci Platformy Obywatelskiej często, tak jak w Legionowie, nie startują pod flagą PO (...) Na takich przebierańców trzeba uważać, bo to, co zdarzyło się w Legionowie jest charakterystyczne, że ""kandydat nie kandydat"", ""Platformy nie Platformy"", tak naprawdę to do czego doprowadził? To ogromna pogarda wobec ludzi, w szczególności wobec kobiet. Premier zaznaczył również, że Smogorzewski rządzi Legionowem od kilku kadencji. Według Morawieckiego władza, która trwa tak długo prowadzi do buty i wymaga zmiany. Dodał, że zmiany wymaga również Lublin. Gwarantuje ją - zdaniem premiera - kandydat Zjednoczonej Prawicy na prezydenta tego miasta Sylwester Tułajew. - Sprawa jest poważna w wymiarze konwencji. Działamy absolutnie bardzo twardo i mam nadzieję, że to będzie norma w polskiej polityce, iż takie działania muszą kończyć się twardymi decyzjami. Takie było moje oczekiwanie i prezydent Smogorzewski zrezygnował z członkostwa w PO. Życzę prezesowi Kaczyńskiemu podobnej determinacji i podobnego rozwiązywania takich problemów, a ma ich sporo w swojej partii - komentował dzisiaj całą sprawę szef PO.",Mateusz Morawiecki dziś podczas przemówienia,
https://wiadomosci.onet.pl/wybory-samorzadowe/grzegorz-schetyna-jaroslaw-kaczynski-opowiadal-niestworzone-rzeczy/jnyp66j,Grzegorz Schetyna: Jarosław Kaczyński opowiadał niestworzone rzeczy,"Chcemy obronić samorząd przed PiS. To nasze najważniejsze zadanie - powiedział w Bydgoszczy lider PO Grzegorz Schetyna. Nawiązując do wczorajszego przemówienia Jarosława Kaczyńskiego na konwencji wyborczej Schetyna ocenił, że prezes PiS opowiadał niestworzone rzeczy.","Schetyna zabrał głos na regionalnej konwencji wyborczej Koalicji Obywatelskiej. Ocenił, że Bydgoszcz bardzo się zmienia, bo prezydentem tego miasta jest Rafał Bruski z PO. Dodał, że widać wykorzystywanie przez miasto pieniędzy europejskich na wysoką skalę. - Chcemy obronić samorząd przed PiS. Dlatego jesteśmy w samorządzie i jesteśmy bardzo aktywni, wspieramy obywatelskich kandydatów, żeby obronić samorząd przez PiS. To dziś dla nas najważniejsze zadanie - oświadczył Schetyna. Nawiązując do wczorajszego przemówienia Jarosława Kaczyńskiego na konwencji wyborczej PiS w Białymstoku Schetyna ocenił, że prezes PiS opowiadał niestworzone rzeczy. Według szefa Platformy, Kaczyński inaczej widzi rzeczywistość niż obywatele. - Jeżeli słyszymy, że wiek emerytalny został obniżony - to trzeba zadać pytanie co to przyniesie. Otóż przyniesie to, że będą głodowe emerytury - powiedział Schetyna. Zdaniem przewodniczącego PO najważniejszą cechą PiS jest obecnie dbanie o własne interesy i swoich ludzi. - Wydoili w rządzie i wydoją w samorządzie - stwierdził Schetyna. Według niego pod rządami PiS jest też chaos w polskiej szkole, gospodarce, dyplomacji, polityce zagranicznej i armii. - Ich polityka jest polityką politycznego łupu i chaosu - dodał Schetyna.",Grzegorz Schetyna,
https://wiadomosci.onet.pl/kraj/dominik-tarczynski-kontra-bogdan-wenta-jest-decyzja-sadu-apelacyjnego/whtk0s5,Tarczyński kontra Wenta. Jest decyzja Sądu Apelacyjnego,"Poseł PiS Dominik Tarczyński będzie musiał przeprosić za rozpowszechnianie nieprawdziwych informacji, że europoseł PO i kandydat na prezydenta Kielc Bogdan Wenta ""trenował pałowanie na głowach Polaków”. Taką decyzję ostatecznie podjął dziś Sąd Apelacyjny w Krakowie.","Dziś w Krakowie odbyło się niejawne posiedzenie Sądu Apelacyjnego, który w większości zgodził się z postanowieniem, jakie w ubiegłym tygodniu w trybie wyborczym wydał Sąd Okręgowy w Kielcach. A przypomnijmy, że wszystko zaczęło się od wpisu, jaki poseł Tarczyński zamieścił na Twitterze. ""Bogdan Wenta europoseł PO rzucił polskim paszportem i przyjął niemieckie obywatelstwo aby służyć Niemcom za marki i euro, okazuje się być także byłym członkiem ZOMO! Teraz kandyduje na prezydenta Kielc. Oto wysportowany Niemiec który trenował pałowanie na głowach Polaków. Dno"" – napisał parlamentarzysta. Jak już informowaliśmy, Bogdan Wenta w latach 80. był zawodnikiem milicyjnego klubu Wybrzeże Gdańsk. Podobnie jak setki innych sportowców reprezentujących barwy milicyjnych czy wojskowych drużyn miał fikcyjny etat w milicji. Wenta przypomniał, że dwukrotnie był weryfikowany przez IPN. Pierwszy raz w 2007 roku przed odznaczeniem Krzyżem Kawalerskim Orderu Odrodzenia Polski wręczanym przez Prezydenta Polski Lecha Kaczyńskiego, a drugi w 2014 roku przed objęciem mandatu Posła do Parlamentu Europejskiego. Instytut Pamięci Narodowej zweryfikował jego zakwalifikowanie w kadry Milicji Obywatelskiej w latach 80. jako związane z podjęciem pracy zawodnika w ""milicyjnym"" klubie sportowym w Gdańsku. W zeszłym tygodniu Bogdan Wenta złożył do Sądu Okręgowego w Kielcach pozew w trybie wyborczym przeciwko Dominikowi Tarczyńskiemu. Ten zdecydował, że poseł PiS ma przeprosić europosła PO i kandydata na prezydenta Kielc, przestać rozpowszechniać fałszywe informacje, zamieścić sprostowanie na portalach społecznościowych, a także wpłacić na WOŚP 20 tys. zł. Tarczyński nie zgodził się z tym postanowieniem i złożył zażalenie do Sądu Apelacyjnego w Krakowie. - Sąd dokonał niewielkiej modyfikacji orzeczenia sądu pierwszej instancji dotyczącego twierdzenia o współpracy Bogdana Wenty z władzami komunistycznymi. W pozostałym zakresie postanowienie zostało bez zmian, co oznacza, że uczestnik tego postępowania będzie musiał wykonać postanowienie sądu i zamieścić przeprosiny – tłumaczył w rozmowie z Echem Dnia sędzia Jan Kremer, rzecznik prasowy do spraw cywilnych Sądu Apelacyjnego w Krakowie. Chcesz być na bieżąco z najważniejszymi informacjami dnia? Polub Onet Wiadomości na Facebooku!",Dominik Tarczyński,
https://wiadomosci.onet.pl/kraj/beata-mazurek-o-tasmach-morawieckiego-to-odgrzewany-kotlet/dt4f4sn,Beata Mazurek o taśmach Morawieckiego: to odgrzewany kotlet,"- To jest kotlet odgrzewany od czterech lat - tak rzeczniczka Prawa i Sprawiedliwości odniosła się podczas konferencji prasowej do kwestii nagrań Mateusza Morawieckiego. Wczoraj Onet ujawnił, że kelnerzy, skazani w związku z aferą taśmową, w zeznaniach obciążali obecnego premiera. - Platformo, nie kłam. Jeśli masz jakiekolwiek atuty, jakiekolwiek zarzuty, to połóż karty na stół, a nie rzucaj w nas pomówieniami i insynuacjami - powiedziała Mazurek.","- To jest sprawa sprzed czterech lat. Odgrzewane jedzenie nie zawsze jest zdrowe. Gdyby rzeczywiście cokolwiek było na rzeczy, czy pani uważa, że Platforma by nam tymi taśmami nie przyłożyła w wyborach w 2015 r.? - pytała rzeczniczka PiS. Powiedziała też, by PO ""wyłożyła karty na stół"". Wcześniej, odnosząc się do wczorajszej publikacji Onetu, napisała na Twitterze: ""Niemiecki Onet kolejny raz insynuuje. Atak na Polski Rząd taśmami i zeznaniami, które są dostępne od 4 lat. Wszystkie taśmy od razu ujawnić, panie Węglarczyk. Mafie VAT, mafie paliwowe, mafie tytoniowe, mafie alkoholowe pozbawione miliardów dochodów szukają sojuszników"". Polecamy TYLKO W ONECIE: Afera taśmowa. Kelnerzy obciążają Morawieckiego Dziennikarze Onetu jako pierwsi otrzymali zgodę sądu na przejrzenie wszystkich nietajnych akt afery podsłuchowej. Nigdy wcześniej nikt nie publikował informacji opartych o analizę pełnej i oficjalnej dokumentacji ze śledztwa i procesu. Obaj skazani w sprawie kelnerzy, którzy dokonywali podsłuchów, obciążają ówczesnego prezesa banku BZ WBK Mateusza Morawieckiego. W ich zeznaniach pojawia się wątek kupowania nieruchomości na podstawione osoby (tak twierdzi Łukasz N.) oraz brania na takie osoby kredytów (tak uważa Konrad Lasota). Nie wiadomo, gdzie jest najważniejszy dowód w tej sprawie, czyli taśma z nagraniem Morawieckiego.",Beata Mazurek,
https://wiadomosci.onet.pl/kraj/pis-publikuje-nowy-spot-wyborczy/bh2ng53,PiS publikuje nowy spot wyborczy,"Portal TVP Info pokazał nowy spot wyborczy Prawa i Sprawiedliwości, który jest odpowiedzią na deklaracje lidera PO dotyczące wieku emerytalnego. Spot nosi tytuł ""Puste obietnice"".","Podczas przedwczorajszej konwencji Koalicji Obywatelskiej w Krakowie lider PO Grzegorz Schetyna powiedział, że w przypadku wygranych wyborów Platforma nie podniesie wieku emerytalnego. W czasie rządów PO-PSL podniesiono wiek emerytalny do 67 lat. PiS cofnął tę reformę - od 2016 roku kobiety znów mogą przechodzić na emeryturę w wieku 60, a mężczyźni - 66 lat. PiS w nowym spocie wyborczym odnosi się do słów Grzegorza Schetyny. Przypomina wypowiedzi polityków PO sprzed wygranych przez nich wyborów, w których deklarują, że nie będą podwyższać wieku emerytalnego oraz tłumaczenia, przemawiające za reformą, gdy była ona wprowadzana w życie.",Grzegorz Schetyna podczas konwencji KO w Krakowie,
https://wiadomosci.onet.pl/kraj/ryszard-petru-skomentowal-propozycje-platformy-obywatelskiej/vycvxkd,Ryszard Petru skomentował propozycję szefa klubu PO,"Zdaniem szefa Koła Poselskiego Liberalno-Społeczni Ryszarda Petru, Platforma Obywatelska nie reprezentuje dużej części elektoratu, dla którego praca, wolność gospodarcza i unikanie populizmu są fundamentalne.","Szef Klubu Parlamentarnego PO Sławomir Neumann ocenił dziś w RMF FM, że Petru powinien dołączyć do PO, jeśli myśli poważnie o polityce. Zdaniem polityka PO, budowanie nowych ruchów, to pomysł zły i szkodliwy. - Dzisiaj to łączenie się jest czymś, co jest ważne dla ludzi - przekonywał Neumann. Petru pytany, czy zamierza skorzystać z zaproszenia Neumanna, powiedział, że ""nie można zapomnieć, że Platforma nie reprezentuje dużej części elektoratu, dla którego praca, wolność gospodarcza i unikanie populizmu są fundamentalne"". Podkreślił jednocześnie, że w wyborach samorządowych popiera kandydatów Koalicji Obywatelskiej. - Ostatnie propozycje PO, takie jak trzynasta emerytura, niższy wiek emerytalny, czyli niskie emerytury, a także odrzucanie pomysłów Barbary Nowackiej oznacza, że bardzo duża grupa Polaków nie będzie miała na kogo głosować. Ten elektorat trzeba zagospodarować w kolejnych wyborach. Priorytetem jest pokonanie PiS. Jestem pewny, że z PiS może wygrać tylko szeroki front partii politycznych, które będą reprezentować różne środowiska - przekonywał Petru. Były lider i założyciel Nowoczesnej Ryszard Petru opuścił partię w maju. Jak wówczas zapowiedział, tuż po wyborach samorządowych założy nową partię polityczną. Obecnie wraz b. posłankami Nowoczesnej Joanną Scheuring-Wielgus i Joanną Schmidt,Petru jest w sejmowym kole Liberalno-Społeczni.",Ryszard Petru,
https://wiadomosci.onet.pl/wybory-samorzadowe/pis-zwroci-sie-do-pkw-ws-biernego-prawa-wyborczego-w-gliwicach/ezlp55e,PiS zwróci się do PKW. Złamano bierne prawo wyborcze?,"Poseł PiS Waldemar Buda zapowiedział, że zwróci się do Państwowej Komisji Wyborczej, żeby zbadała, czy w Gliwicach nie doszło do złamania biernego prawa wyborczego. Wcześniej zamieniono tam osoby na listach Koalicji Obywatelskiej,","Zmiany na listach Koalicji Obywatelskiej w Gliwicach opisywały lokalne media. Jak podały ""Nowiny Gliwickie"", lokalne struktury Nowoczesnej i Platformy przez ostatnie miesiące negocjowały miejsca na listach w ramach powołanej na szczeblu krajowym Koalicji Obywatelskiej. Następnie, zgodnie z procedurami, dokumenty przekazano pełnomocnikowi wyborczemu, który miał je złożyć w Państwowej Komisji Wyborczej. Według ""Nowin"", na wniosek posłów: Borysa Budki i Marty Golbik usunięto z list wieloletnich radnych PO: Kajetana Gorniga i Dominika Dragona, a w ich miejsce pojawiła się m.in. współpracowniczka marszałka Wojciecha Saługi, żona posła Budki - Katarzyna Kuczyńska-Budka. - Można to potraktować jako zwykłą nieuczciwość, niekoleżeńskość, brak współpracy w ramach partii PO, która na swoich sztandarach ma zasady demokracji, konstytucji, a postępuje fatalnie względem swoich kolegów - mówił Buda dziś na konferencji prasowej w Sejmie. - W naszej ocenie jest to coś więcej, jest to naruszenie biernego prawa wyborczego wszystkich tych osób, które miały zapewnienie, co do tego, że będą kandydowały, a ostatecznie na kilka minut przed rejestracją z tych list zniknęły - dodał. Buda podkreślił, że osoby, które zostały wykluczone z list Koalicji Obywatelskiej zbierały podpisy i wyraziły zgodę na kandydowanie. Według polityka PiS, naruszono bierne prawo wyborcze osób, które usunięto z list. - Z tego względu dzisiaj zwrócę się do PKW z pytaniem, czy tego typu działanie to zwykła nieuczciwość przedstawiciela PO Borysa Budki, czy jest to coś więcej - naruszenie biernego prawa wyborczego i czy te listy, które były właśnie w tym trybie rejestrowane, nie są rejestrowane z naruszeniem przepisów - dodał Buda. Rzecznik PO Jan Grabiec poinformował, że decyzja o zmianach na listach w Gliwicach zostały podjęte przez zarząd krajowy PO w trybie obiegowym na wniosek szefa okręgu Borysa Budki. Według ""Nowin"", Gornig i Dragon dowiedzieli się o usunięciu z list dzień po ich rejestracji. Obaj należeli do grupy, która krytykowała bezpartyjnego prezydenta Zygmunta Frankiewicza. Kilka tygodni temu Frankiewicz przyjął poparcie Platformy i Nowoczesnej w najbliższych wyborach. W wywiadzie dla ""Nowin"" Budka potwierdził informacje, które przekazał rzecznik partii, że ostateczna wersja list kandydatów została przyjęta – zgodnie z obowiązującymi przepisami wewnętrznymi – przez zarząd krajowy Platformy. - Decyzje władz krajowych wiązały się przede wszystkim z budowaną od wielu miesięcy w całej Polsce koalicją Platformy Obywatelskiej i Nowoczesnej. Na szczeblu krajowym uznaliśmy, że nie możemy - wysiłku zawiązania Koalicji Obywatelskiej, która ma wygrać te i kolejne wybory - poświęcić w imię lokalnych, niezrozumiałych dla wyborców, osobistych rozgrywek części radnych. W samorządzie i w polityce, aby mieć efekty, trzeba pracować zespołowo. Nie wszyscy to zrozumieli, dlatego musieliśmy dokonać zmian - wyjaśnił poseł PO.",Poseł PiS Waldemar Buda,
https://wiadomosci.onet.pl/tylko-w-onecie/afera-tasmowa-co-kryja-akta-kelnerzy-obciazaja-morawieckiego/xcwlcg9,Afera taśmowa. Kelnerzy obciążają Morawieckiego,"Oskarżycielskie zeznania kelnerów z afery taśmowej. Obaj skazani obciążają ówczesnego prezesa banku Mateusza Morawieckiego. Nie wiadomo, gdzie jest najważniejszy dowód w tej sprawie, czyli taśma z nagraniem Morawieckiego. Przypominamy nagrodzony Grand Pressem w kategorii News artykuł dziennikarzy Onetu.","Afera, która w znacznym stopniu przyczyniła się do utraty władzy w Polsce przez PO i przejęcia jej przez PiS, według akt sądowych ma trzech bezpośrednich sprawców. Pomysłodawcą nagrywania biznesmenów i polityków w warszawskich restauracjach ""Sowa i Przyjaciele"" oraz „Amber Room” miał być przedsiębiorca Marek Falenta, zaś wykonawcami dwaj pracujący tam kelnerzy Łukasz N. oraz Konrad Lasota. Lasota zgodził się na publikowanie swego nazwiska, napisał nawet o aferze książkę. N. do dziś woli pozostać anonimowy. Od lata 2014 r., gdy tygodnik „Wprost” ujawnił pierwsze nagrania z restauracji Roberta Sowy, w mediach co pewien czas pojawiają się różne fragmenty nagrań oraz informacje o kolejnych śladach badanych przez policję i prokuraturę. Dziennikarze Onetu jako pierwsi otrzymali zgodę sądu na przejrzenie wszystkich nietajnych akt afery podsłuchowej. Nigdy wcześniej nikt nie publikował informacji opartych o analizę pełnej i oficjalnej dokumentacji ze śledztwa i procesu. W aktach pojawia się wiele nieznanych dotąd informacji i wątków. Niektóre zmieniają nasze rozumienie historii, która wywróciła polską scenę polityczną. Potwierdza się część publikowanych wcześniej informacji, niektóre doniesienia na temat afery okazują się jednak tylko plotkami. Jeden z najważniejszych niepoznanych dotąd wątków dotyczy obecnego premiera Mateusza Morawieckiego, w momencie wybuchu afery podsłuchowej kierującego bankiem BZ WBK (dziś noszącego nazwę Santander Bank Polska). Z naszej analizy akt wynika, że podczas przesłuchań w prokuraturze i przed sądem kelnerzy z „Sowy i Przyjaciół” najczęściej pytani byli o to, kogo nagrywali i co na owych nagraniach usłyszeli. To dlatego, że kilkanaście taśm, które w całości lub w części są znane opinii publicznej, to zaledwie wierzchołek góry lodowej. Z zeznań kelnerów wynika, że nieznanych publicznie nagrań są dziesiątki, a być może setki. Wiele z nich do dziś pozostaje w nieznanych rękach. Są na tych nagraniach czołowi politycy, biznesmeni i menedżerowie największych polskich firm. To tykająca bomba, bo — jak wynika z zeznań kelnerów — spora część z nich może zawierać informacje kompromitujące, a zatem nagrania te nadają się do szantażowania nagranych osób. Przeanalizowaliśmy wszystkie zeznania kelnerów, od pierwszych złożonych przy zatrzymaniu aż po oświadczenia podczas procesu sądowego, który przesądził o ich winie i karze. Obaj składali je niezależnie od siebie, a ich opowieści były wzajemnie konfrontowane. W tych właśnie zeznaniach pojawia się prezes Mateusz Morawiecki. Wszystkie fragmenty zeznań, cytowane w tym artykule, przepisaliśmy z akt dosłownie, z zachowaniem oryginalnej pisowni i składni i bez skrótów. Jest początek 2015 r., śledztwo w sprawie afery taśmowej wchodzi w decydującą fazę. Podczas jednego z przesłuchań prowadząca sprawę prokurator Anna Hopfer z Prokuratury Okręgowej Warszawa-Praga pyta kelnera Łukasza N.: „Czy zarejestrował pan rozmowę jednego z prezesów banku dotyczącą zawierania pożyczek i kredytów na podstawione osoby, tzw. słupy?”. Łukasz N. odpowiada: „Tak, tak mi się wydaje, bo jakość tego nagrania była słaba, ja je odsłuchiwałem to było nagranie Morawieckiego z jakimś mężczyzną. Ja nie znam tego mężczyzny, w tej rozmowie brały udział tylko tych dwóch mężczyzn. Morawiecki jest z banku BZW BK. Z tego co pamiętam to rozmawiali o jakiś budynkach, tamten drugi człowiek którego nie znam powiedział że jakaś osoba się obawia i chce się wycofać z tego interesu. Rozmawiali o zakupie budynków pod inwestycje i mieli tam wynajmować pod jakieś biznesy ale dokładnie nie pamiętam. Rozmawiali że dokumenty mają być sporządzone na jakąś osobę. Rozmawiali, że będą mieli te, że oni będą mieli te lokale zakupione na inne osoby, że na inne osoby będą wystawione dokumenty. Nie pamiętam czy w tej rozmowie była mowa o pożyczkach i kredytach na słupy. Oni rozmawiali o tym że będą kupować nieruchomości na podstawione osoby. Ten mężczyzna który się spotkał z Morawieckim powiedział, że prawdopodobnie jakaś kobieta się obawia i chce się wycofać. Nie pamiętam czy on precyzował czego się boi ta kobieta. Marek Falenta dostał ode mnie to nagranie. Ja o tym nagraniu mówiłem pani [XXX] z CBŚ.” [XXX] to policjantka, prowadząca szereg czynności w sprawie afery. W stenogramie jest jej pełne imię i nazwisko, ale nie podajemy go ze względu na jej bezpieczeństwo. Pani prokurator Hopfer dopytuje, czy Łukasz N. mówił o tej taśmie Morawieckiego swemu wspólnikowi Konradowi Lasocie, który nagrywał gości w innej warszawskiej restauracji „Amber Room”. Łukasz N. wyjaśnia: „Możliwe że ja o tym nagraniu mówiłem Konradowi Lasocie, ale ja nie kojarzę”. W tej sytuacji prokurator odczytuje Łukaszowi N. fragment zeznań Lasoty, złożonych kilka dni po zatrzymaniu. Kluczowe zdanie tych zeznań brzmi tak: „Dodatkowo [Łukasz N. — przyp. red.] poinformował mnie o nagranej przez niego rozmowie prezesa banku BGŻ albo BH z kimś z jego najbliższego otoczenia dotyczącej zawierania pożyczek i kredytów na słupy, tj podstawione osoby. Oni mieli zaciągać kredyty na słupy i w ten sposób działać na szkodę banku. Nie jestem pewny jaki to był bank. O tym byłem informowany w okolicach września 2013 r.” Po odsłuchaniu zeznań Lasoty, Łukasz N. zeznaje dalej: „Ten fragment dotyczył tej rozmowy Morawieckiego z tym mężczyzną, aczkolwiek ja nie odpowiadam za dosłowność słów Konrada. To jest interpretacja moich słów, ja nie pamiętam co dokładnie powiedziałem Konradowi. Chcę zaznaczyć, że z tych rozmów, które ja odsłuchałem i pamiętam to Morawiecki z drugim mężczyzną spotkał się tylko raz i to kojarzy mi się z tym spotkaniem. Ja nie pamiętam co ja dokładnie przekazałem Konradowi, nie pamiętałem nawet że ja mu to powiedziałem. Ja nie jestem w stanie dzisiaj odnieść się do tego czy w tej rozmowie była mowa o kredytach branych na tzw. słupy. Ja mówiłem Konradowi o różnych spotkaniach, jakie nagrałem, a on mówił mnie o tych które nagrał. O tym spotkaniu Konrad mógł się dowiedzieć ode mnie, istnieje też możliwość, że sam mógł je odsłuchać, bo mogłem mu dać pendrive z nagraniem tej rozmowy. Ja nie miałem przed nim zbyt wielu tajemnic. Wtedy kiedy ja na bieżąco przekazywałem mu informacje pamiętałem lepiej niż dzisiaj”. Z tych zeznań płynie kilka wniosków. Najważniejsza różnica w obu zeznaniach dotyczy tego, czy na podstawione osoby miały być kupowane nieruchomości (tak twierdzi Łukasz N.), czy też brane kredyty (tak uważa Lasota). Pamiętać przy tym należy, że to Łukasz N. nagrał Morawieckiego, zaś Lasota zeznaje prawie w oparciu o zasłyszaną wersję. Ówczesne zeznania Łukasza N. dotyczące innych przez niego nagranych osób okazują się dość precyzyjne, co dziś można zweryfikować w oparciu o ujawnione taśmy. Łukasz N. znał nagrywanych gości i dobrze zapamiętywał, o czym rozmawiali. Z drugiej strony, Lasota jest w swych wypowiedziach konsekwentny. Podczas procesu sądowego, już za rządów PiS, Lasota zeznał, że piastowanie przez Morawieckiego funkcji wicepremiera „budzi jego niesmak”. „To osoba, co do której zostały złożone zeznania, że mogła uczestniczyć w procederze przestępczym” – mówił. Trudno zarzucać Lasocie składanie zeznań pod wpływem sympatii politycznych. Oświadczył bowiem w sądzie: „Gdybym chciał pomóc jakiemukolwiek ugrupowaniu politycznemu, to mógłbym wykorzystać materiały kompromitujące polityków konkretnych partii związane z nadużywaniem alkoholu lub innych substancji czy związane z ekscesami seksualnymi, których się dopuszczali"" – przekonywał. Mówił przy tym, że nie nagrywał polityków PiS, ponieważ ci nie bywali ani w ""Amber Room"", ani w ""Sowie i Przyjaciołach"". Obciążając Morawieckiego, Lasota atakował Platformę Obywatelską. Zeznał przy tym, że sam przez kilka lat był wyborcą PO, a Radosława Sikorskiego „uważał za męża stanu”. „Zderzenie z rzeczywistością pokazało inny obraz” — opowiadał Lasota. Szczególnie negatywne wrażenie miały na nim zrobić m.in. nagrane słowa Sikorskiego („dwa razy obiecać, to jak raz dotrzymać”), zbyt nonszalanckie podejście do spraw publicznych oraz „oddanie inicjatywy biznesmenowi Janowi Kulczykowi w kreowaniu polityki państwa”. Zdaniem Lasoty, nagrane rozmowy dają podstawy, by wątpić w rzetelność sprzedaży Kulczykowi przez rząd PO chemicznej spółki Ciech. W tej sprawie trwa odrębne śledztwo. Od Lasoty dostało się też lewicy. Kelner przywoływał nagraną przez siebie — nieznaną do dziś — rozmowę Aleksandra Kwaśniewskiego z Leszkiem Millerem, którzy mieli „ustalać zgodę [ma na myśli zapewne zmowę – przyp. red.] milczenia w kwestii tajnych więzień CIA”. Chodzi o śledztwo dotyczące nielegalnego przetrzymywania w Polsce w latach 2002-2004 osób podejrzanych przez władze USA o terroryzm. Miller był wtedy premierem, zaś Kwaśniewski prezydentem. Który z kelnerów ma rację w sprawie Morawieckiego? A może racji nie ma żaden z nich? Instrumenty, by to wyjaśnić, są w rękach organów ścigania. Tyle że w aktach nie znaleźliśmy żadnych śladów działań prokuratury, policji czy służb specjalnych w celu zweryfikowania zarzutów Łukasza N. wobec Morawieckiego. Prezes Morawiecki był co prawda w aferze podsłuchowej przesłuchiwany jako poszkodowany, ale nie został zapytany o zarzuty kelnera. Na dodatek przesłuchiwany był nie przez główną prokurator Annę Hopfer, która dopytywała Łukasza N. o sprawę słupów, lecz przez Agencję Bezpieczeństwa Wewnętrznego. My zapytaliśmy premiera m.in. o to, czy w jakiejkolwiek rozmowie mógł poruszać tematykę zakupu nieruchomości pod inwestycje dla siebie lub w imieniu innych osób oraz ile — wedle jego wiedzy — takich rozmów z jego udziałem mogło zostać nagranych. „Ze względu na toczące się postępowanie, w którym Pan Mateusz Morawiecki ma status osoby pokrzywdzonej, nie jest możliwe udzielenie odpowiedzi na Pańskie pytania” — odpowiedziała nam rzeczniczka rządu Joanna Kopcińska. Oczywiście, pamiętać trzeba, że prokuratura nie dopatrzyła się naruszania prawa w żadnej z dotąd opublikowanych taśm, głównie zawierających rozmowy między politykami Platformy i biznesmenami związanymi z PO. Tyle, że PiS to ostro krytykowało, twierdząc, że niektórzy bohaterowie afery podsłuchowej powinni być ścigani na podstawie nagrań z „Sowy i Przyjaciół”. W całej sprawie kluczowe jest to, że zeznania kelnerów oznaczają, iż istnieje nieznane dotąd nagranie rozmowy obecnego premiera RP, które może go stawiać w bardzo niekorzystnym świetle. To, jeśli w zeznaniach kelnerów jest choć krztyna prawdy, dla obecnych posiadaczy owej taśmy idealny materiał kompromitujący. Skoro na taśmach — jak podkreślają kelnerzy — nie ma osób związanych z PiS-em, to czemu nagrał się tam Morawiecki? Bo choć dziś jest premierem rządu PiS i członkiem ścisłych władz tej partii, to w czasie, gdy pracowały restauracyjne nagrywarki, należał do kręgu biznesowo-towarzyskiego Platformy. Morawiecki był wówczas członkiem Rady Gospodarczej przy premierze Donaldzie Tusku. Ale to nie wszystko. Adwokatem, który w śledztwie taśmowym reprezentował Morawieckiego, był prawnik pracujący równocześnie dla innych osób nagranych w „Sowie i Przyjaciołach”: Pawła Grasia, Bartosza Arłukowicza, Krzysztofa Kwiatkowskiego i Andrzeja Biernata. Wszyscy to ważni politycy Platformy, ministrowie w różnych okresach jej rządów. Do tej pory wiedzieliśmy o istnieniu innej taśmy z udziałem Morawieckiego. W 2016 r. informowały o jej istnieniu Radio Zet i ""Newsweek"". Chodzi o spotkanie w ""Sowie i Przyjaciołach"" wiosną 2013 r. W tym spotkaniu uczestniczyli ówcześni nominaci PO w kluczowych spółkach skarbu państwa: szef banku PKO BP Zbigniew Jagiełło (przyjaciel Morawieckiego, jeden z niewielu, który zachował stanowisko po wyborach), prezes PGE Krzysztof Kilian (wieloletni przyjaciel Tuska) oraz jego zastępczyni Bogusława Matuszewska. Teraz, dzięki dostępowi do akt sądowych, znamy dokładny przebieg tego spotkania. Pojawia się podczas niego informacja, że Mateusz Morawiecki rozważany jest (przypomnijmy, jest wiosna 2013 r.) jako kandydat na ministra skarbu w rządzie Donalda Tuska. Jagiełło: — Wczoraj dzwonił do mnie, jak byłem w (…) na spotkaniu. No i dzwoni gdzieś w połowie… gdzieś o czternastej, piętnastej Fogelman… [chodzi o Lejba Fogelmana, polsko-amerykańskiego prawnika specjalizującego się w wielkich prywatyzacjach, fuzjach i przejęciach przedsiębiorstw – przyp. red.]. Morawiecki: — …tak, do mnie też. Jagiełło: — …i oddzwoniłem do ciebie, bo on mówi mi: Słuchaj, ten twój przyjaciel z Walczącej [chodzi o Solidarność Walczącą w której w latach PRL-u działali Morawiecki i Jagiełło – przyp. red.] ma zostać właśnie ministrem skarbu”, nie… W dalszej części spotkania Morawiecki opowiada o swych kontaktach z kluczowymi współpracownikami Tuska: — Dzwonił do mnie Fogelman i... i... ten Arabski [Tomasz Arabski, wówczas szef Kancelarii Premiera – przyp. red.] dzwonił do mnie, ale właśnie taki... Z Fogelmanem nie rozmawiałem, nie oddzwoniłem jeszcze do niego. A Arabski, że się chciał zobaczyć ze mną w poniedziałek, o… o różnych inwestycjach porozmawiać. Nie wiem, co to znaczy. To Arabski. JKB... [Jan Krzysztof Bielecki – przyp. red.] JKB chce porozmawiać, ale przy śniadanku o różnych tam sprawach (…). W dalszej części rozmowy obecny premier dodaje: — Kilka razy się Arabski ze mną kontaktował, ale (…) wczoraj się mieliśmy spotkać na koniec dnia… Co chwilę mi... Co godzinę przysyłał smsy, że mnie przeprasza, bo tu Cichocki [Jacek Cichocki, ówczesny szef MSW i koordynator służb specjalnych w rządach PO – przyp. red.], tutaj to, Tusk, a na koniec, że… że nie da rady, nie… Wynika z tego, że Morawiecki utrzymywał regularne kontakty z Arabskim trzy lata po katastrofie smoleńskiej, gdy politycy PiS wielokrotnie i publicznie oskarżali szefa kancelarii Tuska o współodpowiedzialność za tę tragedię. Wiosną 2013 r. panowie rozmawiają też m.in. o tym, że Arabski właśnie wyjeżdża do Hiszpanii jako polski ambasador. W tamtym czasie PiS ostro przeciwko temu protestowało, a krótko po wyborach w 2015 r. rząd Beaty Szydło, już z Morawieckim jako wicepremierem, odwołał Arabskiego z tej placówki. W kolejnych publikacjach wrócimy m.in. do tego spotkania. W aktach śledztwa taśmowego znaleźliśmy dowody na to, że nagrań z obecnym premierem może być więcej. Wynika to z przesłuchania Morawieckiego przeprowadzonego przez ABW w grudniu 2014 r., czyli niecały rok przed jego wejściem do rządu PiS. Morawiecki w trakcie rozmowy przyznaje, że w latach 2012-2014 bywał zarówno w restauracji „Sowa i Przyjaciele”, jak i „Amber Room”. Twierdzi, że w „Sowie” był cztery lub pięć razy, natomiast w „Amber Roomie” – dwu- lub trzykrotnie. „Spotykałem się tam z różnymi osobami – były to spotkania o charakterze biznesowym oraz towarzyskim. W restauracji bywałem zarówno w sali ogólnej, ale także w salach wydzielonych. Sale te rezerwowane były przez moją asystentkę – może dwa albo trzy razy lub też gdy byłem zapraszany na spotkanie rezerwacją zajmowała się osoba zapraszająca” — tłumaczył ówczesny prezes BZ WBK. Nie zdradza jednak personaliów osób, z którym widział się w obu restauracjach. Wtedy też jako prezes banku zapewniał, że nie był szantażowany: „Nikt mnie nigdy nie szantażował, że moje ewentualnie nagrane rozmowy zostaną ujawnione. Nikt mi tego nie sugerował. Nikt nie proponował mi zakupu żadnych nagrań. Nikt się ze mną w sprawie ewentualnych nagrań nie kontaktował”.",Mateusz Morawiecki,
https://wiadomosci.onet.pl/kraj/opozycja-o-ukladzie-radomskim-bulwersujaca-sprawa/c6ev9mg,"Liderzy opozycji chcą wyjaśnień ws. ""układu radomskiego"". Marek Suski: w regionie rządzi układ PO","Nie milkną echa materiału TVN24 o ""układzie radomskim"". Dziś informacji w sprawie afery domagają się od ministra infrastruktury i służb Grzegorz Schetyna, Katarzyna Lubnauer i Władysław Kosiniak-Kamysz. Natomiast Marek Suski, szef gabinetu politycznego premiera RP, na apele opozycji odpowiada, że: ""w regionie od czterech lat rządzi układ PO"".","W materiale Kittel opisuje powiązania biznesmena z branży budowlanej Romana Saczywki i jego syna z radomskimi politykami PiS m.in. z Dariuszem Wójcikiem, wieloletnim przewodniczącym Rady Miasta oraz z byłym zastępcą prezydenta Radomia nadzorującym miejskie inwestycje Igorem Marszałkiewiczem. Ujawnia też, że Dariusz Wójcik i siostra byłego prezydenta Radomia Andrzeja Kosztowniaka - dziś posła PiS i przewodniczącego sejmowego zespołu do spraw budowy trasy S12 mają działki lub udziały w działkach położonych w bezpośredniej bliskości przyszłej drogi ekspresowej. Jest tam też osiedle – nietrafiona inwestycja radomskiego biznesmena. Przewodniczący PO Grzegorz Schetyna podczas konferencji prasowej w Krakowie pytany dziś przez dziennikarzy mówił, że ta sprawa jest ""bulwersująca"". - Mamy sygnały także z innych miejsc, że drogi krajowe są przez ""ekspertów"" pisane w sposób absolutnie dziwny. Widzieliśmy wczoraj w tym programie, jaką zdolnością koncepcyjną posługują się niektórzy z polityków przedstawieni wczoraj. Mamy inne sygnały. Będziemy żądać informacji od ministra infrastruktury Andrzeja Adamczyka, czy taki sposób pracy nad wyznaczeniem korytarzy dróg krajowych czy to jest norma czy wyjątek, który tylko potwierdza regułę – zaznaczył Schetyna. - Chcemy wyjaśnienia tej kwestii. Nie zostawimy tego – dodał. Zdaniem szefowej Nowoczesnej Katarzyny Lubnauer tą sprawą powinna zająć się prokuratura. - Nie jest zadaniem posłów, tylko zadaniem instytucji państwa wyjaśnianie, jeżeli dochodzi do jakichś zjawisk korupcji i uważamy, że ""układ radomski"" czyli to wszystko, co dzieje się w Radomiu powinno być pod szczególnym nadzorem służb państwa – powiedziała Lubnauer. Dodała, że ""przypadek radomski wyjaśnia, dlaczego Mateuszowi Morawieckiemu i PiS tak śpieszy się do tego, by wyznaczać nowe trasy i budować więcej dróg"". - Rozumiem, że mogą być za tym ukryte różne motywacje, niekoniecznie, żeby dostarczyć Polakom dróg – powiedziała Lubnauer. - Tą sprawę trzeba jak najszybciej wyjaśnić – mówił prezes PSL Władysław Kosiniak-Kamysz. - Tak dużo jest buńczucznych haseł o naprawie wymiaru sprawiedliwości, tylko jakie są tego efekty. Czy mamy dzisiaj jakieś decyzje? Oczekujemy jak najszybciej i będziemy się domagać na najbliższym posiedzeniu Sejmu informacji i działań służb, bo po to są powołane służby. Nie politycy są od rozstrzygania takich kwestii, ale odpowiednie instytucje publiczne – podkreślił lider ludowców. Marek Suski: Szef gabinetu politycznego premiera Marek Suski odnosząc się w rozmowie z Polską Agencją Prasową do materiału ""Superwizjera"" podkreślił z kolei, że ""w Radomiu od czterech lat rządzi układ PO"". - Prezydent Witkowski z nadania Ewy Kopacz i prezes radomskiej ciepłowni Krzysztof Z. - człowiek z zarzutami. Mam nadzieję, że po wyborach to się zmieni i prezydentem zostanie Wojciech Skurkiewicz - oświadczył Suski. W latach 1997–1999 Suski dyrektorem filii biura poselskiego Jarosława Kaczyńskiego w Radomiu. Do parlamentu z list PiS kandydował m.in. z okręgu radomskiego.",Marek Suski,
https://wiadomosci.onet.pl/kraj/beata-mazurek-wiekszych-klamcow-niz-politycy-po-nie-bylo-w-historii-iii-rp/qv15ntk,"Rzeczniczka PiS: wystąpienie Grzegorza Schetyny przebiło granice populizmu, hipokryzji i kłamstwa","Dziś podczas konwencji wyborczej w Krakowie Grzegorz Schetyna stwierdził, że ""kłamca nie może być premierem RP"". - Jeśli ma honor (...) to musi ustąpić - stwierdził lider PO. Do jego słów odniosła się Beata Mazurek, pisząc, że: ""większych i bardziej szkodliwych kłamców niż politycy PO nie było w historii III Rzeczpospolitej"". Oceniła też, że po treści przemówienia lidera PO: ""widać efekt wizyty u Niemców"" i zarzuciła poprzednikom, że: ""wyprzedali polski majątek"".","Grzegorz Schetyna nawiązywał dziś w Krakowie do decyzji sądu dot. sprostowania, jakie musiał opublikować premier RP. - Sąd nazwał kłamstwo kłamstwem i wydał wyrok: nakazał sprostowanie. Prezes Rady Ministrów zamiast po prostu przeprosić ucieka się do żenujących sztuczek. Widzieliśmy to niby sprostowanie - mówił Schetyna. Lider PO mówił też m.in., że jego partia chce rozszerzyć Program 500 plus. Szybko na słowa lidera PO zareagowała rzeczniczka PiS, zamieszczając kilka wpisów na Twitterze. W pierwszym z nich czytamy: ""Uważam , że wystąpienie G. Schetyny w Krakowie przebiło kolejne granice populizmu, hipokryzji i kłamstwa. Widać efekt wizyty u Niemców"". W drugim wpisie stwierdziła, że: ""większych i bardziej szkodliwych kłamców niż politycy PO nie było w historii III Rzeczpospolitej"". I zaczęła wyliczać: ""Wbrew woli Polaków podnieśli wiek emerytalny. Nie słuchając rodziców, posłali 6-latki do szkół. 21 razy podnosili podatki, choć mieli obniżać. Mafiom VAT rozścielili dywany, co pokazał rząd Prawa i Sprawiedliwości - w 2017 roku więcej o 30 miliardów zł VAT na politykę społeczną, bez podnoszenia deficytu budżetowego!"". W trzecim wpisie Mazurek stwierdziła, że: ""Mafiom VAT rozścielili dywany, co pokazał rząd PiS: w 2017 roku więcej o 30 miliardów zł VAT – na Politykę społeczną, bez podnoszenia deficytu budżetowego! Wyprzedali Polski majątek, polskie srebra rodowe, ograbiając ludzi z dóbr ciężko wypracowanych przez całe pokolenia"". ""Jaka jest wiarygodność tych, którzy najpierw twierdzą - czytamy w kolejny wpisie na Twitterze Mazurek - że na program 500 Plus nie ma i nie będzie pieniędzy, a teraz mówią, że go utrzymają i rozszerzą? Jaka jest wiarygodność ekipy, która zapowiadała, że nigdy nie podniesie wieku emerytalnego, a już 2 miesiące później, tuż po wygranych wyborach, Tusk w expose ogłosił jego podwyższenie?"". Na koniec rzeczniczka PiS przytoczyła też wypowiedź bohatera powieści Jaroslava Haszka wojaka Szwejka, który mawiał ""na dworcach kradło się, kradnie i będzie kradło"". ""O PO można powiedzieć: ""kłamali, kłamią i będą kłamać"" - strawestowała czeskiego pisarza Mazurek. ""Zarzucają kłamstwa innym tylko na zasadzie zasłony dymnej, tak jak złapany na gorącym uczynku złodziej pierwszy krzyczy ""łapać złodzieja!"" - dodała. Przeczytaj również: Dzisiejsza konwencja samorządowa PiS w Bydgoszczy. Jarosław Kaczyński: ""Polska chce być w UE, chce mieć jak najlepsze stosunki z sąsiadami, ale to nie może oznaczać gotowości do podporządkowania"". Zobacz także dzisiejsze przemówienie premiera Mateusza Morawieckiego: ""PiS najlepszym wyborem dla Polski"".",Beata Mazurek odpowiedziała na słowa lider PO na Twitterze,
https://wiadomosci.onet.pl/kraj/grzegorz-schetyna-w-krakowie-klamca-nie-moze-byc-premierem-rp/dj6950e,Grzegorz Schetyna: kłamca nie może być premierem RP,"Kłamca nie może być premierem RP; Jeśli ma honor, jeśli nie chce plamić stron naszej historii, to musi ustąpić – powiedział dziś podczas konwencji Koalicji Obywatelskiej w Krakowie szef PO Grzegorz Schetyna.","Schetyna mówił, że Kraków to miasto, w którym ""historia i majestat RP przypominają o sobie na każdym kroku"". - Zastanawiamy się, jak moment, w którym żyjemy obecnie, tu i teraz, zapisze się w tej naszej ponad tysiącletniej opowieści, w historii. Niestety te strony obecnej władzy muszą nosić tytuł: czasy kłamstwa i upadku demokracji - powiedział. - Ta władza codziennie zapisuje kolejną stronnicę wstydu. My wstydzimy się za nich teraz, wstydzić się będą nasze wnuki, kiedy przeczytają kiedyś o tej bezczelności, głupocie, i destrukcji, o rozniecaniu nienawiści między Polakami, o tym, że fałsz i krętactwo stało się podstawowym narzędziem rządzenia – mówił szef PO. - Premier Morawiecki został przyłapany na kłamstwie. Jest nagranie każdy to widział i słyszał. Sąd nazwał kłamstwo kłamstwem i wydał wyrok: nakazał sprostowanie - mówił. - Prezes Rady Ministrów zamiast po prostu przeprosić ucieka się do żenujących sztuczek. Widzieliśmy to niby sprostowanie. Mateuszowi Morawieckiemu wydaje się, że to bardzo cwane. Zamiast zachować się jak dorosły, odpowiedzialny człowiek, polityk szukał sposobu żeby się wymigać, a może się upiecze – mówił Schetyna. Dodał, że politycy PiS przedstawiają wyrok sądu jako swoją wygraną. - My nie możemy przejść nad tym do porządku dziennego, nie możemy zaakceptować tego i przyzwyczaić się, że władza kłamie – powiedział Schetyna. - Na tej karcie historii musi być napisane, że Polacy się na to nie zgodzili. Dlatego nie możemy milczeć. Musimy głośno zaprotestować, bo inaczej i ta hańba i nas okryje – powiedział Schetyna. - Musimy bardzo głośno powiedzieć: kłamca nie może być premierem RP. Jeśli ma honor, jeśli nie chce plamić stron naszej historii, to musi ustąpić – mówił przewodniczący PO. Dodał, że niektórzy mówią, że ""choć władza kłamie i przynosi wstyd, ale przecież dała 500+"". - To prawda. Ale powtarzam my ten program utrzymamy i poszerzymy – zapowiedział Schetyna. Chcesz być na bieżąco z najważniejszymi informacjami dnia? Polub Onet Wiadomości na Facebooku!",Grzegorz Schetyna,
https://wiadomosci.onet.pl/wybory-samorzadowe/grzegorz-schetyna-na-konwencji-wyborczej-w-opolu/zb0qgs2,Grzegorz Schetyna w Opolu: musimy obronić samorząd przed PiS,"Naszym celem w nadchodzących wyborach jest obrona samorządu przed PiS - powiedział na sobotniej konwencji wyborczej Koalicji Obywatelskiej w Opolu Grzegorz Schetyna, przewodniczący Platformy Obywatelskiej.","Zdaniem Schetyny, obecna kampania nie może być tylko pozytywna i ograniczać się do prezentacji swoich planów i osiągnięć. - Musimy bronić samorządu przed PiS. Musimy bronić jego niezależności instytucjonalnej. (...) Dzisiaj ze strony rządzących jest polityczne kłamstwo, polityczne oszustwo, jest polityka zawłaszczania na wszystkich szczeblach władzy i w spółkach. Dzisiaj PiS jest partią milionerów. Stali się nimi w ciągu dwóch lat z samorządowców, pracowników budżetowych. Przyszli do polityki, żeby zarabiać pieniądze. W Warszawie często jestem pytany, jakie są osiągnięcia Jakiego, w cudzysłowie. Odpowiadam wtedy: lepiej nie pytajcie. Brońcie Warszawy przed Jakim. Naprawdę warto - przekonywał Schetyna. Obecna na konwencji przewodnicząca Nowoczesnej Katarzyna Lubnauer za najważniejsze cele Koalicji Obywatelskiej w województwie opolskim uznała utrzymanie solidarności i aktywności społecznej, która pojawiła się podczas powodzi w 1997 roku i pozwoliła na utworzenie projektu Aglomeracji Opolskiej, w który zaangażowane jest kilkanaście samorządów. Wśród wyzwań stojących przed przyszłymi włodarzami regionu i jego stolicy wymieniła problem depopulacji i braku programu in vitro. Do zebranych przewodnicząca Nowoczesnej zaapelowała o mobilizację i udział w wyborach, by - jak to określiła - ""rozerwać pajęczą sieć powiązań Patryka Jakiego"" w Opolu. - Musimy się zmobilizować. Musimy na te ostatnie dni kampanii odłożyć sprawy zawodowe, rodzinne. Zwycięstwo jest możliwe - podkreślała Lubnauer. Marszałek województwa opolskiego, a zarazem przewodniczący regionalnych struktur PO Andrzej Buła przypomniał, że w Opolu w ramach Koalicji Obywatelskiej obok PO i N. znalazł się także PSL. Polityk zwrócił się do przedstawicieli tej partii, by namówili Władysława Kosiniak-Kamysza, by ludowcy weszli do KO także na szczeblu ogólnokrajowym. Chcesz być na bieżąco z najważniejszymi informacjami dnia? Polub Onet Wiadomości na Facebooku!",Grzegorz Schetyna,
https://wiadomosci.onet.pl/tylko-w-onecie/tomasz-siemoniak-gosciem-onet-opinie-bartosza-weglarczyka/plwqt9d,Tomasz Siemoniak: kłamstwo stanie się znakiem firmowym premiera Morawieckiego,"Wyrok sądu nakazujący premierowi Mateuszowi Morawieckiemu publiczne przeprosiny za kłamstwa na temat rządów Platformy Obywatelskiej jest ważnym momentem w jego karierze politycznej – mówił dziś Tomasz Siemoniak, poseł PO, będąc gościem programu Onet Opinie.","Zgodnie z decyzją sądu Mateusz Morawiecki musiał sprostować wypowiedź, że za PO nie było dróg i mostów. - Nic już nie będzie takie jak przedtem. Do tej pory nie zdarzyło się w Polsce, aby sąd orzekł, że premier kłamie. To bardzo mocno wpłynie na kolejne kampanie wyborcze - ocenił Siemoniak w trakcie rozmowy z prowadzącym program Bartoszem Węglarczykiem. Zdaniem Siemoniaka: ""kłamstwo stanie się znakiem firmowym Morawieckiego"", który jest ""twarzą PiS"". Polityk Platformy ocenił, że dużym problem dla Polski jest ""niewiarygodność Morawieckiego"". W kontekście kwestii - podniesionej przez prowadzącego Bartosza Węglarczyka - ""niekonsekwencji PO"", która domaga się dymisji premiera skazanego za kłamstwo, ale akceptuje kandydowanie w wyborach samorządowych i nie wymaga dymisji prezydent Łodzi, Hanny Zdanowskiej (skazanej prawomocnie za poświadczenie nieprawdy w dokumentach w celu uzyskania kredytu przez jej partnera), Siemoniak uznał, że jest tu ""zasadnicza różnica"" między kłamstwami premiera 37-milionowego kraju, jak mówił, a poświadczeniem nieprawdy ""przed laty"" w ""jakichś papierach do banku"". – To jednak są dwie różne sprawy – podkreślał. Ocenił też, że Zdanowska opowiedziała publicznie ""o tej historii, ze wszystkimi szczegółami"", a premier Morawiecki ""schował się i po prostu uciekł"". – Ludzie potrafią docenić, gdy ktoś potrafi przyznać się do błędu – mówił i wskazał na wysokie poparcie, jakim cieszy się wśród łodzian obecna prezydent . – Problem polityków PiS polega na tym, że nie potrafią przepraszać - dodał.",Tomasz Siemoniak,
https://wiadomosci.onet.pl/kraj/marek-suski-oswiadczenie-premiera-to-doprecyzowanie-jego-slow-nt-drog-i-mostow/rg703kx,Marek Suski po wyroku ws. słów Mateusza Morawieckiego: sąd oddalił kluczowe żądanie opozycji,"Złożenie oświadczenia, to nie są przeprosiny. Postanowienie sądu jest jasne: premier nie musi przepraszać opozycji - mówił dziś w radiu Wnet szef gabinetu politycznego premiera Marek Suski. I ocenia, że sąd ""przyczepił się"" do jednego słowa z wystąpienia szefa rządu.","Oświadczenie premiera po decyzji sądu w trybie wyborczym ukazało się wczoraj wieczorem przed ""Faktami"" TVN i ""Wiadomościami"" TVP Info. Brzmiało: ""Nieprawdziwe są informacje podane przeze mnie w dniu 15 września 2018 r. podczas wiecu wyborczego komitetu wyborczego Prawo i Sprawiedliwość w Świebodzinie, że w ciągu jednego do półtora roku wydawana jest przez nas większa suma na drogi lokalne, niż za czasów koalicji PO i PSL w ciągu ośmiu lat. Mateusz Morawiecki, premier rządu Rzeczpospolitej Polskiej"". - Złożenie oświadczenia, to nie są przeprosiny. Postanowienie sądu jest jasne: premier nie musi przepraszać opozycji. Sąd oddalił też kluczowe żądanie opozycji; nie zakazał mówienia o tym, że nie zbudowano iluś dróg, mostów itd. - powiedział Suski w radiu Wnet. Podkreślił, że SA ""zniósł wzajemne koszy sądowe"". Oznacza to - według niego - że nie wskazał tym samym winnych. - Sprostowanie jakie premier złożył to doprecyzowanie. Chodziło o grę słów; że ""wydajemy"", ""wydaliśmy"" czy ""zamierzamy wydać"" (...). Jeżeli mówimy, że ""wydajemy"" i przyjmujemy wielomiliardowy program wydatków, to można powiedzieć, że ""wydamy"" czy ""przewidujemy wydać"" - tłumaczył. Według niego sąd ""przyczepił"" się w tej sprawie tylko do tego jednego słowa. Sędzia SA Paulina Asłanowicz uzasadniała, że sąd uznał, że kluczowa w tej sprawie jest kwestia tego, czy stwierdzenia, jakie padły z ust premiera, miały charakter oceny, czy też była to informacja poddająca się weryfikacji w kategoriach prawdy i fałszu. - Sąd Apelacyjny doszedł do przekonania, że pierwsza część tej wypowiedzi - dotycząca tego, że nie było dróg i mostów - ma charakter retoryczny, takiej hiperboli, (ale) należy ją czytać w połączeniu z drugą częścią tej wypowiedzi, w której zawarte zostało stwierdzenie, że ""przez osiem lat wydali 5 mld zł na drogi lokalne, tj. tyle, ile my wydajemy w ciągu jednego roku, do półtora roku"" - mówiła. - W ocenie sądu apelacyjnego należało zgodzić się ze skarżącymi, że ta druga część wypowiedzi, poddaje się tej weryfikacji i sąd apelacyjny badał jej prawdziwość. Sąd doszedł do przekonania, że w świetle dokumentów, złożonych do akt sprawy, ta wypowiedź jest nieprawdziwa, stąd zastosował środek przewidziany w art. 111 Kodeksu wyborczego - oświadczyła Asłanowicz.",Marek Suski,
https://wiadomosci.onet.pl/kraj/jan-grabiec-jesli-premier-zlozy-dymisje-rozwazymy-propozycje-rzeczniczki-pis-ws/kbhcn1m,Czy Hanna Zdanowska wycofa się z kampanii wyborczej? Rzecznik PO komentuje,"Rzecznik Platformy Obywatelskiej, Jan Grabiec, odniósł się do wpisu Beaty Mazurek, w którym rzeczniczka PiS pytała, czy Hanna Zdanowska wycofa się z wyścigu wyborczego. - Rozważymy propozycję rzeczniczki PiS Beaty Mazurek, aby prezydent Łodzi Hanna Zdanowska wycofała się z kandydowania i podała do dymisji, jeśli wcześniej swoją dymisję złoży premier Mateusz Morawiecki - powiedział Grabiec.","Sąd Okręgowy w Łodzi utrzymał dziś w mocy wyrok sądu I instancji, który uznał prezydent Łodzi Hannę Zdanowską winną poświadczenia nieprawdy w dokumentach w celu uzyskania kredytu przez jej partnera i skazał ją na 20 tys. zł grzywny. Dzisiejsze orzeczenie jest prawomocne. Po dzisiejszym orzeczeniu sądu, rzeczniczka PiS Beata Mazurek zapytała na Twitterze, czy szef PO Grzegorz Schetyna ""w imię honoru"" każe Zdanowskiej wycofać się z kandydowania i podać do dymisji. ""Czekamy panie Grzegorzu"" - napisała. - Myślę, że rozważymy tę propozycję pani Mazurek po tym, jak po wczorajszym postanowieniu (sądu apelacyjnego) pan premier poda się do dymisji. Na pewno bardzo głęboko tę prośbę rozważymy - powiedział Grabiec. - Mieszkańcy (Łodzi) znają treść zarzutów i sami zdecydują, czy chcą mieć prezydenta zależnego od prezesa PiS Jarosława Kaczyńskiego, czy niezależną, dobrze znaną kandydatkę, którą jest pani prezydent Zdanowska - dodał rzecznik PO. Wczoraj lider PO Grzegorz Schetyna zaapelował o dymisję premiera Mateusza Morawieckiego po tym, jak Sąd Apelacyjny w Warszawie postanowił, że szef rządu ma sprostować swoją wypowiedź na temat braku inwestycji infrastrukturalnych za rządów PO i PSL z 15 września br. - Premier Mateusz Morawiecki skłamał, dlatego musi za to odpowiedzieć i przeprosić Koalicję Obywatelską oraz wyborców; to kompromitacja i wstyd, człowiek honoru w takiej sytuacji podałby się do dymisji - mówił Schetyna. Chcesz być na bieżąco z najważniejszymi informacjami dnia? Polub Onet Wiadomości na Facebooku!","Jan Grabiec, fot. Rafał Guz",
https://wiadomosci.onet.pl/kraj/afera-w-pck-po-chce-nadzoru-zbigniewa-ziobry-nad-sledztwem/fvhwsz0,"PO chce, żeby Zbigniew Ziobro objął osobistym nadzorem śledztwo ws. afery w PCK","Platforma Obywatelska zapowiedziała dziś złożenie wniosku do prokuratora generalnego Zbigniewa Ziobry ws. objęcia przez niego osobistym nadzorem śledztwa ws. afery w PCK. Według polityków PO, prokuratorzy m.in. PK mogą powstrzymywać działania, ""aby sprawa nie ujrzała światła dziennego przed wyborami"".","Z ustaleń ""Gazety Wyborczej"" wynika, że w latach 2014-2017 pracownicy dolnośląskiego oddziału PCK werbowani przez Jerzego G. (byłego dyrektora organizacji oraz radnego obecnej kadencji sejmiku wojewódzkiego), kradli odzież z kontenerów przeznaczoną dla najuboższych, a następnie - za pośrednictwem firmy zarejestrowanej na ""słupa"" - sprzedawali je w zaprzyjaźnionych hurtowniach i lumpeksach. Gazeta podaje, że część pozyskanych w ten sposób pieniędzy, była przeznaczana na kampanie wyborcze polityków partii rządzącej, m.in. b. posła PiS Piotra Babiarza i minister edukacji Anny Zalewskiej. Poseł PO Robert Kropiwnicki - odnosząc się do tych informacji - zapowiedział dziś na konferencji prasowej złożenie wniosku do prokuratora generalnego Zbigniewa Ziobry ws. objęcia przez niego osobistym nadzorem śledztwa ws. afery w PCK, ""w której występuje Anna Zalewska i Piotr Babiarz"". - To są szokujące doniesienia, że posłowie, minister rządu Mateusza Morawieckiego może być bardzo poważnie zamieszana w aferę wyłudzania pieniędzy z PCK - mówił Kropiwnicki. Według niego, jest to ""cała prawda o PiS-ie"". Jego zdaniem, może się okazać, że działacze PiS na różnych szczeblach mogli być ""zamieszani w wyłudzanie pieniędzy"" z PCK. - Uważamy, że Zbigniew Ziobro - jako prokurator generalny - powinien osobiście nadzorować to śledztwo. Obiecywał nam, że każde śledztwo - w którym będą występowali politycy - będzie osobiście nadzorował, że będzie uczestniczył i że nie będzie żadnej taryfy ulgowej - zaznaczył Kropiwnicki. Polityk Platformy dodał, że śledztwo ws. ""afery w PCK trwa ponad rok i właściwie niewiele wiadomo"". - Obawiamy się, że prokurator generalny czy prokuratorzy Prokuratury Krajowej powstrzymują działania prokuratorów regionalnych i apelacyjnych, żeby sprawa nie ujrzała światła dziennego przed wyborami - ocenił Kropiwnicki. Posłanka PO Joanna Augustynowska oceniła z kolei, że ""jak długo Zbigniew Ziobro będzie otaczał parasolem ochronnym swoje koleżanki i kolegów z PiS, tak długo nie będziemy mogli wyjaśnić tej sprawy"". Rzeczniczka prasowa PK prok. Ewa Bialik w rozmowie z PAP podkreśliła, że prokuratura odniesie się do wniosku PO, kiedy takie pismo do niej wpłynie. Na początku września rzeczniczka wrocławskiej prokuratury Małgorzata Klaus poinformowała, że wątek śledztwa dotyczący finansowana kampanii Jerzego G. z pieniędzy wyprowadzonych z PCK oraz wykorzystania pracowników PCK do roznoszenia ulotek wyborczych, został umorzony już 19 kwietnia, bo śledczy nie dopatrzyli się przestępstwa. Dotychczas w śledztwie dotyczącym nieprawidłowości w dolnośląskim oddziale PCK zarzuty postawiono siedmiu osobom. Główny podejrzany to wybrany z list PiS radny Sejmiku Województwa Dolnośląskiego Jerzy G. Prok. Klaus poinformowała, że G. i sześć innych osób jest podejrzanych o przywłaszczenie na szkodę PCK ponad miliona złotych. Pieniądze te pochodziły ze zbiórek odzieży. Spośród podejrzanych jedynie Jerzy G. został aresztowany, w stosunku do pozostałych prokurator zastosował wolnościowe środki zapobiegawcze. Wrocławska prokuratura wszczęła śledztwo w sprawie nieprawidłowości w dolnośląskim oddziale PCK w połowie 2017 r. Doniesienia złożyło niezależnie od siebie kilka osób, m.in. prezes oddziału PCK i jeden z pracowników. Jerzy G., radny Sejmiku Województwa Dolnośląskiego, który został wybrany z list PiS, do maja 2017 r. był dyrektorem biura wrocławskiego PCK. G. został wykluczony z PiS. Od kilku lat G. jest też oskarżony w procesie dotyczącym wyprowadzenia blisko 13 mln zł z Południowo-Zachodniej SKOK (był tam wiceprezesem). 7 marca w związku z nieprawidłowościami we wrocławskim PCK z członkostwa w PiS zrezygnował dotychczasowy szef wrocławskich struktur partii poseł Piotr Babiarz. Tłumaczył to względami osobistymi. - Od wielu, wielu miesięcy moje nazwisko wykorzystywane jest w kontekście sprawy wrocławskiego PCK. Czuję się niewinny, jednak dla dobra imienia oraz partii, z którą byłem związany przez kilkanaście lat, podjąłem decyzję o rezygnacji - napisał wówczas Babiarz w oświadczeniu. Chcesz być na bieżąco z najważniejszymi informacjami dnia? Polub Onet Wiadomości na Facebooku!",Zbigniew Ziobro,
https://wiadomosci.onet.pl/kraj/pelnomocnik-premiera-wyrok-sa-nie-odpowiada-naszej-argumentacji-ale-najpewniej/knbxsjm,"Pełnomocnik premiera: wyrok SA nie odpowiada naszej argumentacji, ale najpewniej zostanie wykonany","Wyrok Sądu Apelacyjnego w Warszawie nie odpowiada naszej argumentacji, nie możemy się z nim zgodzić, aczkolwiek przyjmujemy go do wiadomości; wyrok będzie najpewniej wykonany - poinformował pełnomocnik premiera, radca prawny Adrian Salus.","Dziś Sąd Apelacyjny w Warszawie postanowił, że premier Mateusz Morawiecki ma sprostować swoją wypowiedź nt. braku inwestycji infrastrukturalnych za rządów PO i PSL z 15 września br. Sąd Apelacyjny rozpatrywał odwołanie, które politycy PO złożyli od poniedziałkowego postanowienia Sądu Okręgowego w Warszawie. SO, jako pierwsza instancja, oddalił wniosek w trybie wyborczym, złożony przez Komitet Wyborczy Koalicji Obywatelskiej dot. nakazania takiego sprostowania. Salus podkreślił, że sąd apelacyjny stwierdził, iż wypowiedź premiera w zakresie stwierdzenia ""nie było dróg i mostów"" nie jest kłamstwem wyborczym. - Sąd Apelacyjny jednakowoż stwierdził, że w dalszej części wypowiedzi, a mianowicie w części, w której pan premier dokonał porównania wydatków już poczynionych i zaplanowanych na przyszły rok, przekraczających w swojej sumie wysokość wydatków poczynionych przez poprzedni rząd w ciągu ośmiu lat, była wypowiedzią nieprawdziwą w tym względzie, że w dacie wypowiadania tejże wypowiedzi, nie był jeszcze przyjęty projekt ustawy o Funduszu Budowy Dróg, który to został przyjęty przez Radę Ministrów kilka dni po wypowiedzi premiera - powiedział pełnomocnik premiera. POLECAMY: Politycy komentują wyrok Sądu Apelacyjnego ws. premiera - Zatem SA uznał, że w dacie, w której premier wypowiedział te słowa, stwierdzające dysproporcję wydatków, była to wypowiedź nieprawdziwa - dodał. Salus zaznaczył, że SA nakazał publikację zawierającą sprostowanie wypowiedzi w dwóch mediach. - Wyrok nie odpowiada naszej argumentacji, nie możemy się z nim zgodzić, aczkolwiek przyjmujemy go do wiadomości, wyrok będzie najpewniej wykonany - poinformował pełnomocnik premiera. - Sąd nie podzielił naszej bardzo rozbudowanej argumentacji, umieszczonej zarówno w odpowiedzi na wniosek, jak również złożonej dzisiaj w godzinach porannych odpowiedzi na zażalenie, w której to stwierdziliśmy, że wypowiedz pana premiera należy odczytywać jako całość - dodał. Według pełnomocnika premiera, nie należy rozdzielać wypowiedzi szefa rządu, ponieważ uzupełniają się one wzajemnie i zostały przedzielone jedynie dygresjami wynikającymi z - jak określił - ""dynamiki spotkania wiecowego"". - Była to wypowiedź całościowa, ocenna, miała na celu zwrócenie uwagi na ważny społecznie element braku infrastruktury i tylko tak można oceniać ją w kategoriach zdrowego rozsądku, logiki, doświadczenia życiowego - stwierdził Salus. - Wyrok należy ocenić jako procesowy remis, czego dowodem może być chociażby wzajemne zniesienie kosztów, a jest to instytucja stosowana, kiedy sąd przyznaje rację stronom po połowie - ocenił. Sędzia sądu apelacyjnego Paulina Asłanowicz poinformowała, że sąd postanowił zobowiązać Mateusza Morawieckiego do opublikowania w ciągu 48 godzin na antenie telewizji TVP Info i TVN, przed głównymi wydaniami programów: ""Wiadomości"" i ""Fakty"", po blokach reklamowych, bezpośrednio poprzedzających emisję wyżej wymienionych programów, oświadczenia poprzez jego odczytanie oraz jednoczesne wyświetlenie planszy z tekstem wypełniającym cały ekran. Treść tego oświadczenia ma brzmieć: ""Nieprawdziwe są informacje podane przeze mnie w dniu 15 września 2018 r. podczas wiecu wyborczego komitetu wyborczego Prawo i Sprawiedliwość w Świebodzinie, że w ciągu jednego do półtora roku wydawana jest przez nas większa suma na drogi lokalne, niż za czasów koalicji PO i PSL w ciągu ośmiu lat. Mateusz Morawiecki, premier rządu Rzeczpospolitej Polskiej"". Jak uzasadniała sędzia Asłanowicz, sąd apelacyjny uznał, że kluczowa w tej sprawie jest kwestia tego, czy stwierdzenia, jakie padły z ust premiera, miały charakter oceny, czy też była to informacja poddająca się weryfikacji w kategoriach prawdy i fałszu. - Sąd Apelacyjny doszedł do przekonania, że pierwsza część tej wypowiedzi - dotycząca tego, że nie było dróg i mostów - ma charakter retoryczny, takiej hiperboli, (ale) należy ją czytać w połączeniu z drugą częścią tej wypowiedzi, w której zawarte zostało stwierdzenie, że ""przez osiem lat wydali 5 mld zł na drogi lokalne, tj. tyle, ile my wydajemy w ciągu jednego roku, do półtora roku"" - mówiła. - W ocenie sądu apelacyjnego należało zgodzić się ze skarżącymi, że ta druga część wypowiedzi, poddaje się tej weryfikacji i sąd apelacyjny badał jej prawdziwość. Sąd doszedł do przekonania, że w świetle dokumentów, złożonych do akt sprawy, ta wypowiedź jest nieprawdziwa, stąd zastosował środek przewidziany w art. 111 Kodeksu wyborczego - oświadczyła Asłanowicz. Od postanowienia sądu apelacyjnego nie przysługuje skarga kasacyjna i podlega ono natychmiastowego wykonaniu. ",Mateusz Morawiecki,
https://wiadomosci.onet.pl/kraj/wniosek-do-sadu-ws-morawieckiego-po-sklada-zazalenie/8ekq3sx,PO: składamy zażalenie na postanowienie sądu okręgowego ws. wniosku wobec premiera,- Składamy zażalenie do Sądu Apelacyjnego w Warszawie na postanowienie sądu okręgowego ws. wniosku w trybie wyborczym wobec premiera Mateusza Morawieckiego - poinformował dziś rzecznik Platformy Obywatelskiej Jan Grabiec. Sąd ma rozpoznać zażalenie w ciągu 24 godzin.,"Wczoraj warszawski sąd okręgowy oddalił złożony w trybie wyborczym wniosek Komitetu Wyborczego Koalicji Obywatelskiej wobec premiera Mateusza Morawieckiego, w którym wnioskodawcy domagali się sprostowania przez premiera jego wypowiedzi z 15 września nt. budowy dróg i mostów. Sąd uznał, że nie doszło do kłamstwa wyborczego, a wypowiedź premiera miała charakter ocenny. - Do sądu Apelacyjnego w Warszawie składamy zażalenie ws. wniosku w trybie wyborczym wobec premiera Morawieckiego - przekazał dziś Jan Grabiec. W ramach trybu wyborczego sąd apelacyjny rozpoznaje zażalenie w ciągu 24 godzin od złożenia pisma. Wniosek wobec premiera politycy PO złożyli w trybie wyborczym do warszawskiego sądu okręgowego w miniony wtorek. Dotyczy słów premiera, które padły podczas spotkania z mieszkańcami Świebodzina (woj. lubuskie) 15 września. Morawiecki zarzucił wówczas koalicji PO-PSL, że wbrew deklaracjom liderów tych partii, w czasie jej rządów, nie budowano dróg i mostów. - Pamiętacie jak nasi poprzednicy mówili: budujmy nie politykę, tylko drogi i mosty? Pamiętacie coś takiego? Nie było ani dróg, ani mostów"" - mówił wówczas premier. ""Żeby nie być gołosłownym powiem tak: nasi poprzednicy, których nasi przyjaciele z kartkami, chcieliby z powrotem zaprosić do władz (...) przez 8 lat wydali 5 mld na drogi lokalne. To tyle ile my wydajemy w ciągu jednego do półtorej roku - dodał premier. Sąd Okręgowy w Warszawie początkowo oddalił wniosek PO, uznał, że nie podlega on rozpoznaniu w trybie wyborczym. - Sąd uznał, że uczestnik postępowania (czyli premier - PAP) nie spełnia kryteriów wskazanych w przepisie, czyli nie był kandydatem komitetu wyborczego oraz nie posiadał pisemnej zgody pełnomocnika komitetu, zaś to, że - jak twierdzi wnioskodawca - jest ""twarzą kampanii samorządowej"", to w tym szczególnym trybie nie ma znaczenia - informowała sędzia SO Sylwia Urbańska. W czwartek PO złożyła zażalenie na decyzję sądu. Politycy PO ocenili, że Sąd Okręgowy ""wbrew przepisom prawa, logice, faktom, zdrowemu rozsądkowi"" uznał, że Morawiecki nie jest uczestnikiem kampanii wyborczej. W piątek postanowienie sądu okręgowego ws. wniosku PO zostało uchylone decyzją Sądu Apelacyjnego w Warszawie. Sprawę oraz akta skierowano do sądu okręgowego do ponownego rozpatrzenia. W poniedziałek warszawski sąd okręgowy wniosek oddalił.",Jan Grabiec,
https://wiadomosci.onet.pl/kraj/grzegorz-schetyna-po-spotkaniu-z-kanclerz-merkel-polska-jest-wazna-dla-europejskich/rny5w72,Lider PO po spotkaniu z Angelą Merkel: takie spotkania są potrzebne,"Nie spotkałem się za niczyimi plecami. Miałem otwarte spotkanie z panią kanclerz Angelą Merkel, szefową CDU, partii siostrzanej dla Platformy Obywatelskiej i Polskiego Stronnictwa Ludowego. Razem jesteśmy w europejskiej partii ludowej - mówi Grzegorz Schetyna.","- Rozmawialiśmy o wielu rzeczach, które są dzisiaj ważne w polityce europejskiej, przede wszystkim o wyborze kandydatów, szczycie który będzie w Helsinkach i o decyzji na temat najważniejszych funkcji w strukturach europejskich. (...) Dlatego uważam, że takie spotkania są potrzebne i pokazują, że Polska i polska polityka jest ważna dla europejskich polityków - powiedział lider PO. Pytany o rozmowy na temat Nord Stream 2, Schetyna podkreślił znaczenie tej inwestycji dla regionu Europy środkowej: ""Ważne jest to, żeby pokazać bardzo jednoznaczne stanowisko polskiej polityki, bez różnic. Ja w maju rozmawiałem z premierem Hrojsmanem w Kijowie. Obiecałem mu taką rozmowę. Obiecałem, że przy pierwszej możliwości, przy pierwszym spotkaniu z kanclerz Merkel, będę mówił o opinii ukraińskiej i ocenie tej inwestycji, jaką jest Nord Stream 2 i o tym, jak patrzymy na to w tej części Europy, że jesteśmy zmotywowani, żeby wywierać presje także na rząd niemiecki"". - Tutaj nie można szukać różnic, tutaj trzeba być solidarnym w tej kwestii. To może być projekt, który będzie zagrożeniem dla bezpieczeństwa Europy środkowej - zaznaczył Schetyna. Szef PO poinformował, że z kanclerz Niemiec Angelą Merkel rozmawiał o budżecie unijnym, w tym o środkach europejskich dla polskich samorządów, o Nord Stream 2 oraz o wspólnej polityce Unii Europejskiej po wyborach do Parlamentu Europejskiego.",Grzegorz Schetyna,
https://wiadomosci.onet.pl/kraj/michal-dworczyk-zaprzecza-jakoby-premier-wprowadzil-opinie-publiczna-w-blad/h8p1j6r,"Michał Dworczyk zaprzecza, jakoby premier wprowadził opinię publiczną w błąd","Premier Mateusz Morawiecki nie twierdził, że w czasach PO-PSL nie zbudowano żadnej drogi, tylko że nie przykładano do tej kwestii dostatecznej wagi - mówił dziś w Radiu Zet Michał Dworczyk. Szef Kancelarii Premiera pytany był o słowa szefa rządu na spotkaniu w Świebodzinie.","Sąd Okręgowy w Warszawie rozpozna dziś wniosek w trybie wyborczym, który politycy PO złożyli przeciwko premierowi. Chodzi o słowa szefa rządu, które padły 15 września podczas spotkania z mieszkańcami Świebodzina (woj. lubuskie). Premier zarzucił wówczas koalicji PO-PSL, że wbrew deklaracjom liderów tych partii, w czasie jej rządów nie budowano dróg i mostów. - Żeby nie być gołosłownym powiem tak: nasi poprzednicy (...) przez osiem lat wydali 5 mld zł na drogi lokalne. To jest tyle, ile my wydajemy w ciągu jednego do półtora roku, porównajcie sobie - mówił Morawiecki. O tę kwestię pytany był dziś w Radiu Zet szef KPRM Michał Dworczyk. - Fakty są nieubłagane, Platforma Obywatelska w ciągu ośmiu lat swoich rządów, wydała na drogi lokalne 5 mld złotych, PiS tylko w roku 2018 r. - 1,3 mld - zauważył Dworczyk. - A właśnie uchwalony budżet na drogi lokalne, który będzie zrealizowany do przyszłego roku, to blisko 6 mld zł - dodał. Dworczyk zaprzeczył, jakoby premier Morawiecki wprowadzał w błąd opinię publiczną. - Pan premier nie twierdził, że nie zbudowano żadnej drogi, pan premier mówił, że nie przykładano do tego dostatecznej wagi i rząd nie interesował się zwłaszcza sytuacjami biedniejszych gmin - powiedział szef KPRM. Zdaniem Dworczyka, jeśli chodzi o kampanię wyborczą PO, ""mamy tak naprawdę dwa duże wydarzenia: negatywną kampanią billboardową, która kłamliwie atakuje PiS, i pozew w trybie wyborczym"". - To jest tyle, jeśli chodzi o propozycje programowe Platformy Obywatelskiej - ocenił. Sąd Okręgowy w Warszawie początkowo oddalił pozew, który politycy Platformy złożyli w zeszły wtorek. Uznał, że nie podlega on rozpoznaniu w trybie wyborczym. Jak uzasadniała wówczas sędzia stołecznego sądu Sylwia Urbańska, uczestnik postępowania, czyli wskazany we wniosku PO, premier Morawiecki, nie spełnia kryteriów wskazanych w art. 111 kodeksu wyborczego, który opisuje, w jakich okolicznościach można złożyć tzw. pozew w trybie wyborczym. - Nie był kandydatem komitetu wyborczego oraz nie posiadał pisemnej zgody pełnomocnika komitetu, zaś to, że - jak twierdzi wnioskodawca - jest ""twarzą kampanii samorządowej"", to w tym szczególnym trybie nie ma znaczenia - wskazywała sędzia Urbańska. W ubiegły czwartek politycy PO złożyli zażalenie do Sądu Apelacyjnego na postanowienie Sądu Okręgowego. Dzień później Sąd Apelacyjny uchylił postanowienie sądu niższej instancji i tym samym skierował sprawę do ponownego rozpatrzenia. Dzisiejsza rozprawa ma rozpocząć się o godz. 11.",Michał Dworczyk,
https://wiadomosci.onet.pl/kraj/grzegorz-schetyna-dzisiaj-to-nie-polska-jest-liderem-ue/r35b7js,Grzegorz Schetyna: nadchodzące wybory będą najważniejsze od 1989 r.,"Każde (wybory - przyp. red.) będą ważniejsze od drugich. Te wybory samorządowe dzisiaj nie będą tylko samorządów. Nie będą dotyczyć kompetencji, władzy i przyszłości samorządów. One będą decydować o tym, w która stronę pójdzie Polska – mówił podczas konwencji wyborczej Koalicji Obywatelskiej w Gorzowie Wielkopolskim, szef Platformy Obywatelskiej Grzegorz Schetyna.","- Polska musi być podmiotowa w Unii Europejskiej, musi wrócić na należne miejsce w Europie - mówił Grzegorz Schetyna. Zaznaczył, że musi to nastąpić ""kiedy wygramy wybory, kiedy będziemy gotowi do tego, żeby odbudować te starty, do których doprowadza dzisiaj polityka Kaczyńskiego i Morawieckiego"". - Powiemy: jesteśmy znowu na pierwszej linii Unii Europejskiej, znowu decydujemy, znowu mamy coś do powiedzenia. Jesteśmy krajem, który będzie liderem Unii europejskiej. Dzisiaj to mówimy – stwierdził Schetyna. Dodał, że Polska przez ostatnie trzy lata przez ""politykę bezrozumną, fatalną, nieprzemyślaną i na pewno szkodliwą"" jest wyprowadzana na margines UE. - Dzisiaj to nie Polska jest liderem UE, to nie Polska jest liderem transformacji - tych gospodarczych, ekonomicznych, ale także politycznych. To nie Polska jest liderem Europy Środkowej. Dzisiaj Polska musi odbudować swoją pozycję – powiedział lider PO. Kontynuując mówił, że zadecydują o tym nadchodzące cztery wybory w Polsce, najważniejsze – w jego ocenie – od 1989 r. Dodał, że równie ważne będą wybory do Parlamentu Europejskiego i te do polskiego Sejmu i Senatu. Koalicję Obywatelską określił ""nową, otwartą ofertą polityczną"" dla Polaków. - Bo Polska potrzebuje otwartości, Polska potrzebuje przekonania, że można zakończyć ten zły festiwal rządów PiS, że Polska musi mieć nadzieje na to, że można PiS zatrzymać, można wygrać wybory, można obronić polski samorząd, polskich samorządowców przed centralistyczną władzą PiS-u – powiedział Schetyna. Podczas wystąpienia Grzegorz Schetyna zarzucał kłamstwa swoim oponentom politycznym. Mówił, że ""kłamstwo i oszustwo jest bronią, orężem PiS-u"" - Ta wypowiedź premiera Morawieckiego w Świebodzinie jest symboliczna, jest symbolicznym kłamstwem. Jest pokazaniem fundamentu całej polityki PiS – kłamać, kłamać i kłamać, oszukiwać, wprowadzać w błąd, a wreszcie straszyć – powiedział Schetyna. Chodzi o wypowiedź Mateusza Morawieckiego, w której zarzucił koalicji PO-PSL, że wbrew deklaracjom liderów tych partii, w czasie jej rządów, nie budowano dróg i mostów. Politycy PO złożyli pozew w trybie wyborczym przeciwko premierowi. Ma on zostać merytorycznie rozpoznany jutro. Wśród gości konwencji była przewodnicząca Stowarzyszenia Inicjatywa Polska Barbara Nowacka. - Musimy spełnić nasze marzenia tu i teraz. Musimy do samorządów wybrać najlepszych z najlepszych, a ci najlepsi i te najlepsze są na listach Koalicji Obywatelskiej. Gotowe, gotowi, zdeterminowani do walki i z pięknym pomysłem. Z programem dla lepszej, bezpiecznej, praworządnej Polski – powiedziała. Podczas konwencji w Gorzowie zaprezentowano kandydatów Koalicji Obywatelskiej do sejmiku lubuskiego i na prezydentów Gorzowa Wielkopolskiego i Zielonej Góry oraz do rady miejskiej w Gorzowie. Liderami list do sejmiku lubuskiego zostali: w okręgu nr 1 (Gorzów, pow. gorzowski i strzelecko-drezdenecki) – Jerzy Wierchowicz; w okręgu nr 2 (powiaty słubicki, sulęciński, międzyrzecki i świebodziński) – Marcin Jabłoński; w okręgu nr 3 (powiaty krośnieński i żarski) – Marek Cieślak; w okręgu nr 4 (Zielona Góra i pow. zielonogórski) – Elżbieta Polak i w okręgu nr 5 (powiaty żagański, nowosolski i wschowski) – Grzegorz Potęga. W Gorzowie Wielkopolskim kandydatem Koalicji Obywatelskiej na prezydenta jest Robert Surowiec - absolwent marketingu zarządzania na Uniwersytecie Szczecińskim, przedsiębiorca i wiceprezes Szpitala Wojewódzkiego w tym mieście. To także wieloletni radny miejski, dwukrotnie był przewodniczącym Rady Miasta Gorzowa, a obecnie jest jej wiceprzewodniczącym. Kandydatem na prezydenta Zielonej Góry jest 42-letni Sławomir Kotyla; doktor nauk ekonomicznych. Ukończył studia na Uniwersytecie Zielonogórskim, na którym jest adiunktem. Jest także dyrektorem Departamentu Infrastruktury i Komunikacji Urzędu Marszałkowskiego Województwa Lubuskiego. W Zielonej Górze oba ugrupowania tworzą także koalicję w wyborach do rady miasta. Z konwencji w Gorzowie Schetyna i Nowacka udali się do drugiej z lubuskich stolic – Zielonej Góry. Tam spotkają się z dziennikarzami i będą promowali na deptaku kandydata na prezydenta tego miasta oraz liderów list do sejmiku. Wezmą też udział w uroczystym wmurowaniu kamienia węgielnego Centrum Zdrowia Matki i Dziecka w Szpitalu Uniwersyteckim. Chcesz być na bieżąco z najważniejszymi informacjami dnia? Polub Onet Wiadomości na Facebooku!",Grzegorz Schetyna,
https://wiadomosci.onet.pl/kraj/sondaz-estymator-pis-z-samodzielna-wiekszoscia-w-sejmie/sg5r9g8,Najnowszy sondaż: PiS z samodzielną większością w Sejmie,"Gdyby wybory do Sejmu odbyły się we wrześniu, Prawo i Sprawiedliwość uzyskałoby 45 proc. poparcia i mogłoby rządzić samodzielnie, uzyskując 254 mandaty - wynika z badania Estymator dla portalu DoRzeczy.pl.","Na drugim miejscu w sondażu znalazła się Platforma Obywatelska z wynikiem 23,9 proc. poparcia. Taki wynik dałby partii Grzegorza Schetyny 129 mandatów. Ponadto w sejmowych ławach znaleźliby się także politycy Sojuszu Lewicy Demokratycznej z poparciem 8,1 proc. (taki wynik dałby partii 32 mandaty), przedstawiciele Polskiego Stronnictwa Ludowego z 7,4 proc. (24 mandaty) oraz politycy Kukiz'15 z 6,9 proc. poparcia (20 mandatów). Poniżej progu wyborczego w badaniu znalazła się Nowoczesna (4,1 proc. poparcia), Partia Razem (1,9 proc. poparcia) i partia Wolność Janusza Korwin-Mikkego (1,5 proc. poparcia). Badanie Estymator dla portalu DoRzeczy.pl przeprowadzono w dniach 20-21 września 2018 r. na ogólnopolskiej reprezentatywnej próbie 1006 dorosłych osób metodą wspomaganych komputerowo wywiadów telefonicznych CATI. Chcesz być na bieżąco z najważniejszymi informacjami dnia? Polub Onet Wiadomości na Facebooku!",,
https://wiadomosci.onet.pl/swiat/po-zlozy-apelacje-ws-oddalenia-przez-sad-pozwu-przeciwko-morawieckiemu/qhhcnlb,Grzegorz Schetyna zapowiada apelację ws. oddalenia przez sąd pozwu przeciwko Morawieckiemu,"""Dalej będziemy walczyć z kłamstwem wszędzie tam, gdzie będziemy mogli. Będziemy walczyli o przyzwoitość, prawdę i zasady. Dlatego składamy wniosek o apelację"" - zapowiedział Grzegorz Schetyna na swoim Twitterze, w odpowiedzi na decyzję sądu o oddaleniu pozwu przeciwko Mateuszowi Morawieckiemu.","""Nie pozwolimy na kneblowanie ust opozycji i obywatelom"" - czytamy dalej w tweecie przewodniczącego Platformy Obywatelskiej. - Po rozpoznaniu wniosku PO sąd uznał, że nie podlega on rozpoznaniu w trybie wyborczym - powiedziała sędzia Sądu Okręgowego w Warszawie Sylwia Urbańska. Platforma złożyła wczoraj pozew, w którym oczekiwała, że Mateusz Morawiecki sprostuje nieprawdziwe - zdaniem PO - słowa, które padły podczas jego sobotniego spotkania z mieszkańcami Świebodzina (woj. lubuskie). - Domagamy się, żeby to ewidentne kłamstwo, wypowiedziane przez premiera polskiego rządu, zostało sprostowane - powiedział poseł PO Mariusz Witczak na konferencji prasowej przed Sądem Okręgowym w Warszawie. Morawiecki zarzucił w sobotę koalicji PO-PSL, że wbrew deklaracjom liderów tych partii, w czasie jej rządów, nie budowano dróg i mostów. - Żeby nie być gołosłownym powiem tak: nasi poprzednicy (...) przez osiem lat wydali 5 mld zł na drogi lokalne. To jest tyle, ile my wydajemy w ciągu jednego do półtora roku, porównajcie sobie - mówił premier, nawiązując do zapowiadanego uruchomienia Funduszu Dróg Lokalnych. (KF)",Grzegorz Schetyna,
https://wiadomosci.onet.pl/kraj/sondaz-kantar-millward-brown-dla-faktow-tvn-i-tvn24-mocny-spadek-poparcia-dla-po/r92r77w,"Sondaż Kantar Millward Brown dla ""Faktów"" TVN i TVN24. Mocny spadek poparcia dla PO","Platforma Obywatelska straciła 7 pkt proc. poparcia - wynika z sondażu Kantar Millward Brown SA na zlecenie ""Faktów"" TVN i TVN24. Na partię pod wodzą Grzegorza Schetyny chce zagłosować 21 proc. Polaków. Na pierwszym miejscu znalazła się Zjednoczona Prawica z poparciem 38 proc. badanych.","Od ostatniego, majowego sondażu poparcie dla rządzącej koalicji wzrosło z kolei o 2 pkt proc. Na trzecim miejscu w sondażu Kantar Millward Brown uplasowała się Nowoczesna z wynikiem 7 proc. (wzrost o 2 pkt proc.). Na granicy progu wyborczego znalazł się Sojusz Lewicy Demokratycznej i Partia Wolność ( 1 pkt proc. wzrostu). Z sondażu wynika, że poza Sejmem znalazłby się ruch Kukiz'15 (4 proc.), Polskie Stronnictwo Ludowe (4 proc.), Razem (4 proc.) i Ruch Narodowy (1 proc.). Część badanych nie potrafiła wskazać żadnej z partii politycznych (9 proc.) lub odmówiła odpowiedzi (2 proc.). Sondaż przeprowadzono w dniach 14-17 września na ogólnopolskiej reprezentatywnej próbie telefonów stacjonarnych i komórkowych, wśród osób w wieku powyżej 18 lat. Chcesz być na bieżąco z najważniejszymi informacjami dnia? Polub Onet Wiadomości na Facebooku! (mba)",Sala obrad Sejmu,
https://wiadomosci.onet.pl/kraj/schetyna-zlozy-pozew-w-trybie-wyborczym-za-wypowiedz-premiera-nt-inwestycji-po-psl/j0elktc,Grzegorz Schetyna złoży pozew w trybie wyborczym przeciwko Mateuszowi Morawieckiemu,"- Kłamstwa, którymi operuje nie tylko premier Morawiecki, wszyscy politycy PiS zaangażowani w tę kampanię, przekraczają nie tylko granice dobrego smaku i przyzwoitości, ale deformują rzeczywistość i historię - stwierdził dziś na konferencji prasowej Grzegorz Schetyna. Przewodniczący PO zapowiedział złożenie pozwu w trybie wyborczym przeciwko Mateuszowi Morawieckiemu.","- Będziemy żądać przeproszenia, sprostowania tych kłamstw, a także gratyfikacji finansowej na Wielką Orkiestrę Świątecznej Pomocy - dodał lider PO. Pismo w tej sprawie trafi do sądu jutro. Zgodnie z Kodeksem wyborczym, sąd okręgowy rozpoznaje wniosek złożony w trybie wyborczym w ciągu 24 godzin. W ciągu następnych 24 godzin strony mają czas na złożenie zażalenia do sądu apelacyjnego, który rozpoznaje je w ciągu 24 godzin. Od postanowienia sądu II instancji nie przysługuje skarga kasacyjna i podlega ono natychmiastowemu wykonaniu. Podczas sobotniego spotkania z mieszkańcami Świebodzina (woj. lubuskie) premier Morawiecki zarzucił swym poprzednikom, koalicji PO-PSL, że wbrew deklaracjom liderów tych partii, w czasie jej rządów, nie budowano dróg i mostów. - Żeby nie być gołosłownym powiem tak, nasi poprzednicy (...) przez osiem lat wydali 5 mld zł na drogi lokalne. To jest tyle, ile my wydajemy w ciągu jednego do półtora roku, porównajcie sobie - mówił premier, nawiązując do zapowiadanego uruchomienia Funduszu Dróg Lokalnych. Wczoraj Schetyna zadeklarował, że nie wyklucza podjęcia kroków prawnych w sprawie wypowiedzi premiera. Przypomniał, że sam, jako wicepremier i szef MSWiA w rządzie Donalda Tuska, realizował program budowy dróg lokalnych, tzw. schetynówek. - Ten program trwał tak naprawdę całe osiem lat. On różnie się nazywał, ale był kontynuowany wtedy, kiedy było bardzo ciężko, kiedy przyszedł kryzys finansowy i kiedy ograniczaliśmy wydatki na wszystko, bo taka była konieczność budżetu - powiedział lider PO na konferencji prasowej w Warszawie. Przekonywał, że koalicja PO-PSL przeznaczyła na ten cel znacznie więcej niż 5 mld zł. - Powiem więcej, to było ponad 15 tys. przebudowanych i wyremontowanych dróg, i tych powiatowych, i gminnych - zaznaczył lider PO. Chcesz być na bieżąco z najważniejszymi informacjami dnia? Polub Onet Wiadomości na Facebooku! (mba)",Grzegorz Schetyna,
https://wiadomosci.onet.pl/kraj/po-nowoczesna-inicjatywa-polska-i-psl-podpisaly-deklaracje-demograficzna/k6m6byv,"PO, Nowoczesna, Inicjatywa Polska i PSL podpisały ""deklarację demograficzną""","Utrzymanie świadczenia 500 Plus, ulgi podatkowe dla rodzin, a także przedszkole za złotówkę - takie m.in. zapisy znalazły się w ""deklaracji demograficznej"" podpisanej dziś przez liderów PO Grzegorza Schetynę, Nowoczesnej Katarzynę Lubnauer, Inicjatywy Polskiej Barbarę Nowacką.","W zastępstwie prezesa PSL Władysława Kosiniaka-Kamysza deklarację podpisała wiceszefowa partii Urszula Pasławska. Deklarację podpisał też b. prezydent Bronisław Komorowski. W dokumencie PO, Nowoczesna, Inicjatywa Polska i PSL, zadeklarowały rozwijanie polityki rodzinnej i zachowania ""wszystkich istotnych elementów "" tej polityki wprowadzonych przez kolejne rządy. ""Kryzys demograficzny trwa, na co wskazuje spadek liczby urodzeń w I półroczu br. Jego przełamanie polegające na stworzeniu warunków dla trwałego wzrostu dzietności jest jednym z kluczowych wyzwań polityki społecznej"" - podkreślono w deklaracji. Politycy opowiedzieli się w niej za ""stabilną i kompleksową"" polityką rodzinną, która stworzy ""odpowiednie warunki do podejmowania przez młodych ludzi decyzji o rodzicielstwie"".","Katarzyna Lubnauer, Grzegorz Schetyna, Bronisław Komorowski, Urszula Pasławska",
https://wiadomosci.onet.pl/kraj/robert-walenciak-mamy-wojne-po-i-pis-o-pamiec-czyli-o-terazniejszosc/rsde5z0,Niczego nie obalili. Władzę dostali na tacy [KOMENTARZ],"Lech Wałęsa proponował to już parę lat temu, ale go zignorowano. Zamknąć rozdział pod tytułem „Solidarność”. Szkoda. Dziś historia Solidarności, jej przypominanie nie służy już niczemu uczciwemu, tylko prostej legitymizacji władzy. Że należy się ona, z mocy historii albo ludziom z PO, albo z PiS, w zależności od tego, która z tych partii rządzi - pisze Robert Walenciak.","W tym roku było o włos od totalnej kompromitacji. Uroczystości w stoczni były parodią. Głównym ich akcentem była, oczywiście uroczysta, prezentacja projektu „Stocznia Gdańska 4.0. Nowy początek” z udziałem premiera Mateusza Morawieckiego. Uroczystość – i kolejny mit. Że Polska odzyskuje stocznię. I że będzie produkować, tak jak kiedyś, za czasów Polski Ludowej, statki. Bo ci z Platformy i lewicy tego nie chcieli. Ile nas ten gest będzie kosztował? Ale jeszcze ważniejsze miało być to, co w ostatniej chwili odwołano. Czyli odsłonięcie tablicy, która oznajmiała, że „Lech i Jarosław Kaczyński przebywali w hali nr 26 w czasie strajku w 1988 roku”. Po fali szyderstw, bo cóż to za powód – ""przebywali w hali nr 26"" – napis zmieniono. Miał brzmieć tak: „W tym budynku w sierpniu 1988 roku strajkowali razem ze stoczniowcami o przywrócenie NSZZ Solidarność śp. prezydent RP Lech Aleksander Kaczyński oraz premier RP Jarosław Kaczyński”. To także wyśmiano, pytając, na jakich etatach bracia Kaczyńscy byli w tym czasie zatrudnieni w stoczni? Ostatecznie z tablicy zrezygnowano. Podobno ma wrócić, z poprawioną treścią, w przyszłym roku. Niech wraca – będzie pomnikiem wazeliniarstwa i upadku NSZZ Solidarność, zaprzedania się jednej partii. I symbolem poprawiania historii przez PiS. I PiS, i PO wywodzą się z solidarnościowego pnia, więc takie daty jak 31 sierpnia są dla nich ważne. I jedna, i druga partia przedstawia powstanie i działalność Solidarności jako walkę z Polską Ludową, ba, z całym imperium moskiewskim, oczywiście walkę zwycięską. Więc i jej uczestnicy są prezentowani w glorii bohaterów i zwycięzców. Niczym Pierwsza Kadrowa Józefa Piłsudskiego. Czyli ci, którym teraz władza się należy. To stały lejtmotyw w polskiej historii. W II Rzeczypospolitej zwycięzcami, którym władza się należała, był obóz Piłsudskiego. Legiony były przepustką do najwyższych sfer. Choć przecież ich rola w I wojnie światowej była żadna, ich militarna siła była bez znaczenia. I tak naprawdę znaczenie Legiony uzyskały już po wojnie. Przypomnijmy sobie te spory o interpretację Bitwy Warszawskiej. Kto ją wygrał? Czy Józef Piłsudski, autor genialnego manewru? A może Najświętsza Panienka, która wiodła do boju żołnierzy pod Radzyminem? Cud nad Wisłą – to nie był termin spontanicznie wymyślony, ale tak tłumaczył tamto zwycięstwo endecki publicysta Stanisław Stroński. Żeby pominąć socjalistę Piłsudskiego, żeby podkreślić rolę Kościoła i wiary. A po wojnie nie mieliśmy sporów, kto przyniósł Polsce wyzwolenie? Czy żołnierze w szarych szynelach, czy krajowi partyzanci? Co było bardziej godne upamiętnienia – bitwa pod Lenino, czy bitwa pod Gruszką? Ten spór nie był przecież sporem o zasługi, ale o władzę. No to teraz, od prawie 30 lat, mamy spór o to, kto obalił komunizm, bo temu należy się korona. I PiS w tym momencie zaczyna mieć kłopot – dlatego, że liderzy tamtej Solidarności dziś są w PO albo krążą obok tej partii. Jak najdalej im do Kaczyńskiego. Zwłaszcza gdy popatrzymy na Sierpień ’80. Śp. Anna Walentynowicz, Andrzej Gwiazda – to jedyne „aktywa” PiS. Natomiast Platforma ma ich cały pakiet. To Lech Wałęsa, przywódca tamtego strajku, to Bogdan Borusewicz, Bogdan Lis (choć ostatnio było mu bliżej do lewicy), Henryka Krzywonos, Jerzy Borowczak i wielu innych. A także najważniejsi eksperci, którzy byli w tym czasie w stoczni: Tadeusz Mazowiecki, Bronisław Geremek. „Ja Lecha Kaczyńskiego widziałem tylko raz w trakcie całego strajku od 14 do 31 sierpnia, przez 15 minut. O Jarosławie Kaczyńskim nawet nie słyszałem, że taki jest na świecie. Jeżeli się pojawił w Stoczni, to chyba zakonspirowany” - napisał na Twitterze Jerzy Borowczak. I to oddaje rolę braci w tamtych wydarzeniach. Żeby jakoś sobie z tym poradzić, PiS wymyśliło więc własną narrację. Że strajk w stoczni, że Sierpień ’80 to byli robotnicy. To było ich dzieło. Natomiast liderzy tamtej Solidarności to albo agenci SB, albo też, w kolejnych latach, zdradzili oni związek i robotników. Jedni w Magdalence i przy Okrągłym Stole, dogadując się z komunistami, pozostali – żyrując plan Balcerowicza. Kontynuatorem tamtego zdrowego, robotniczego nurtu jest tylko PiS. - My stoimy tam, gdzie stoczniowcy, a oni tam, gdzie ZOMO – wołał Jarosław Kaczyński. Prezes PiS dokonał jeszcze jednego manewru – otóż jego zdaniem prawdziwym liderem Solidarności był Lech Kaczyński. Nie Wałęsa, który był tylko od reprezentowania itp. „Zastępcą Lecha Wałęsy w Solidarności, potężną postacią faktycznie kierującą związkiem był mój brat. Gdyby nie on, cały ten nurt, który się przeciwstawiał postkomunizmowi, by nie powstał” – to jedna z jego wypowiedzi. Tak oto 38 lat od tamtych dni jesteśmy świadkami nawet nie nowej interpretacji Sierpnia, ale nowego opisu. Mimo że większość świadków tamtych wydarzeń żyje i ma się dobrze. Co z tego! Władza na ich oczach pisze na nowo historię. Tworzy z Sierpnia ’80 makatkę. Czarno-białą. Gdzie jedni są tymi dobrymi, a drudzy tymi złymi. Gdzie jest bój z komunizmem. Który zresztą wciąż trwa, bo właśnie w ramach tej wojny, toczonej już przez ""żołnierzy wyklętych"", PiS zdobywa sądy, gdzie ukryły się resztki sędziów stanu wojennego. Jak można taką propagandę traktować poważnie? To nie oznacza, niestety, że druga strona, związana z PO, jest wierna historycznej prawdzie. Owszem, jej narracja jest w Polsce dominująca. Ale to jest jej narracja. Może nie przekręcona, ale na pewno bardzo subiektywna, pomijająca istotne fakty. Tu Sierpień to jest wielki zwycięski bój. Lecha Wałęsy, jego strajkowych towarzyszy, jego doradców. To chichot historii, bo wtedy, w sierpniu 1980 r., beton w PZPR wołał, że strajki to akcja organizowana przez czynniki antysocjalistyczne, że to walka z ustrojem. Wtedy strajkujący odpowiadali, a popierali ich w tym partyjni „liberałowie”, że to nie żadna akcja antysocjalistyczna, tylko słuszny protest klasy robotniczej przeciwko wypaczeniom i rynkowym trudnościom. I proszę, posłuchajmy dziś ludzi z PiS i z PO – jedni i drudzy mówią, że strajk w stoczni to była walka z komuną. O wolność. Zupełnie jak tamten PZPR-owski beton. Ba, niektórzy dodają nawet, że to była walka z Moskwą o niepodległość. I że gołe ręce wystarczyły. Tak dzisiaj się mówi, ale przecież dokumenty świadczą o czymś innym. Lech Wałęsa w „Drodze nadziei” (książka została napisana w roku 1987, więc na wspomnienia nie nakłada się kalka lat III RP i politycznych bojów, co ważne) otwarcie przyznaje, że głównym i decydującym czynnikiem, który spowodował strajk, było żądanie 2 tys. zł podwyżki. I pierwszy dzień strajku opisuje tak: „Wysunięty był postulat dotyczący Anny Walentynowicz, jeszcze z rozpędu ja, bo sam upomniałem się o swoje, powszechne było oczywiście żądanie budowy pomnika (ale już nie bardzo wiadomo, w jakiej formie), no i, co rozumieli wszyscy – podwyżka. Dwa tysiące złotych na głowę. Podnieśliśmy od razu tę poprzeczkę, czyniąc z niej punkt wyjścia dla całej reszty spraw, które jeszcze nie zostały nazwane, bo zwaliłyby z nóg, przestraszyłyby tych spokojnych ludzi, którzy dali się porwać na moment”. Ten krótki fragment pokazuje, że z jednej strony był Wałęsa, już zawodowy rewolucjonista, a z drugiej robotnicy, których interesowały inne sprawy. Więc jakoś musiał ich podejść. Kilka dni później, już w trakcie strajku solidarnościowego, ułożono 21 postulatów, które wysunęli strajkujący. Ta lista tworzona była spontanicznie, postulaty zgłaszały załogi, dyskutowano nad nimi, przyjęte zredagował Bogdan Borusewicz. Dziś są one skrzętnie pomijane. Zwłaszcza w środowisku PO. Mówi się, że ich czas minął. Na pewno większość jest już nieaktualna. Ale czy wszystkie? Kilka z nich wciąż nadaje się na sztandary. Na przykład te: „13. Wprowadzić zasady doboru kadry kierowniczej na zasadach kwalifikacji, a nie przynależności partyjnej (…). 16. Poprawić warunki pracy służby zdrowia, co zapewni pełną opiekę medyczną osobom pracującym. 17. Zapewnić odpowiednią liczbę miejsc w żłobkach i przedszkolach dla dzieci kobiet pracujących. 18. Wprowadzić urlop macierzyński płatny przez okres trzech lat na wychowanie dziecka. 19. Skrócić czas oczekiwania na mieszkanie”. Młodszym czytelnikom wytłumaczyć trzeba postulat 19. Otóż w Polsce Ludowej mieszkanie się otrzymywało – albo ze spółdzielni mieszkaniowej, albo z zakładu pracy. Jego koszt był niewielki, praktycznie każdego było na nie stać. Był tylko podstawowy problem, bo skoro mieszkania były tanie, stała po nie kolejka oczekujących. I chociaż w latach 70. budowano najwięcej mieszkań w historii, ponad 200 tys. rocznie (w roku 1978 – 283 tys.), ta kolejka nie malała, a rosła. Dodajmy, że obecnie buduje się niespełna 150 tys. mieszkań rocznie i są one mniejsze niż w czasach Polski Ludowej. Jeżeli więc wczytamy się w tamte postulaty, posłuchamy negocjacji, wyraźnie zauważymy, że strajkującym chodziło o coś zupełnie innego, niż przedstawia nam to oficjalna propaganda, zarówno ta PiS, jak i PO. Że to był jeszcze czas poprawiania socjalizmu, że wojna z nim przyszła później. Że załogi czuły się na swoim, czuły się gotowe, by gospodarzyć. I jeszcze dwa elementy, które obecna narracja pomija. Pierwszy – to wciąż niewyjaśniona sprawa strajków lipcowych, tych, które rozbujały Polskę. Na ile były one spontaniczne, a na ile inspirowane? Po to, żeby wywołać kryzys i obalić Edwarda Gierka. Bo w tamtej Polsce tylko tak dochodziło do politycznych przesileń. Przypomnijmy, że strajki w lipcu wybuchły w zakładach zbrojeniowych, które z oczywistych racji są najbardziej nasycone służbami specjalnymi. Tymczasem jakoś nie widać, by polscy historycy tym wątkiem się zajęli. Że miało być przesilenie strajkowe, potem pucz, a wymknęło się to spod kontroli. Dodajmy, że sam Wałęsa w „Drodze nadziei” mówi, że był zdumiony, że SB pozwoliła mu pojechać do stoczni i tylko go obserwowała. Bo o tym, że będzie kolejna próba zatrzymania stoczni, w Gdańsku wiedzieli w zasadzie wszyscy. Drugi element dotyczy ówczesnej strony rządowej. Dziś w oficjalnych przekazach o Sierpniu ’80 niby się mówi o negocjacjach, ale prezentuje się tylko jedną stronę, tak jakby tej drugiej nie było. A ona istniała. Na przedstawiciela władzy robotnicy czekali. Bali się, że zamiast przedstawiciela rządu do stoczni przyjadą oddziały ZOMO. Bał się sam Wałęsa, prosząc Aleksandra Halla, by „w razie czego” pomógł jego rodzinie. A potem wszyscy się cieszyli, gdy porozumienie zostało podpisane. Towarzyszyła temu potężna ulga. I hasło: Dogadali się jak Polak z Polakiem. To był podstawowy przekaz tamtego czasu. I nadzieja, że da się zgodnie współpracować. Tymczasem w dzisiejszej narracji to już nie istnieje. Nikt się nie dogadywał, Solidarność wywalczyła. A przecież tak nie było. Pierwszym negocjatorem był wicepremier Tadeusz Pyka. Kiedy wracał do Warszawy, już na lotnisku w Gdańsku dowiedział się o swojej dymisji. - A jednak nas dopadli – to były jego słowa. Na pewno sugerujące, że rozbujanie Polski latem 1980 r. to był element jakiejś gry. Po nim do stoczni przyjechał wicepremier Mieczysław Jagielski. Stenogramy rozmów pokazują go z dobrej strony. - Jest zarówno moją wolą, jak i zadaniem, i obowiązkiem, ażeby podjąć rozmowy, przeprowadzić je w duchu najbardziej rzeczowym i najbardziej konstruktywnym. Chcielibyśmy, ażeby, po prostu, istotne, ważne problemy, które nurtują załogi pracownicze Wybrzeża, żebyśmy mogli wspólnie, razem jak najlepiej rozwiązać – deklarował na początku rozmów i taki ton zachował do końca. Frapujący jest zresztą ten koniec. 31 sierpnia. Gdy porozumienie jest już parafowane i przepisują je maszynistki, o których sam Wałęsa mówił, że ładnie się modliły, uczestniczyły w stoczniowych mszach, ale pisały trochę wolniej. Więc to wszystko się przeciągało. Jagielski był zdenerwowany. „Przedłużającą się przerwę uznał za wotum nieufności wobec siebie"" – relacjonuje Wałęsa. - ""Bogdan Lis poszedł go zapewnić, że teksty będą gotowe za jakiś czas, to przepisywanie idzie powoli. I wtedy Jagielski, napięty, zbladł na twarzy i powiedział: – Bardzo proszę, ale ja nie wiem, czy za godzinę będę mógł jeszcze podpisać to porozumienie”. I w tym momencie Wałęsa uświadomił sobie, że tam u góry, w Warszawie, a może i gdzieś indziej, trwała walka. I jej wynik wcale nie był pewny. Ten kluczowy przecież element – walki na szczytach władzy, podziałów, jej ograniczeń – w relacjach z Sierpnia nie istnieje. Jest zła, obca władza. Mimo że ze wszystkich relacji z tamtych czasów wynika, że nie była tak traktowana. I taka się nie czuła. Pęknięcie nastąpiło później. Ale kto dziś zwraca uwagę na te wszystkie niuanse? Dziś mamy wojnę PO i PiS o tamtą pamięć, czyli o teraźniejszość. Jeden przekaz jest taki: Lech Wałęsa pokonał komunistów i obalił komunizm. Z Moskwą włącznie. Drugi: że to była wojna z komuną, oczywiście zwycięska, i że Lech Kaczyński skakał przez płot. A przynajmniej tą stoczniową armią kierował z tylnego siedzenia, tak jak Jarosław Kaczyński kieruje dziś PiS. Tak historia staje się legendą. Bo taka jest polityczna potrzeba i jednych, i drugich, wszystkich tych, którzy grzeją się w blasku tamtych wydarzeń. Bo to zwycięzcy piszą historię. Choć niczego nie obalili, niczego nie wygrali, a władzę dostali na tacy. Cóż z tego! Prawda o tamtych wydarzeniach, ówczesne marzenia robotników, ich postulaty, a także druga strona, ta dziś zapomniana, to wszystko ich nie interesuje. To wszystko przeszkadza. Vae victis! Tak jak przeszkadza dziś wspomnienie tamtego klimatu, nocnych rozmów i umiejętności dogadania się „jak Polak z Polakiem”. Więc skończmy już z tymi coraz bardziej pustymi i coraz bardziej dalekimi od rzeczywistości gestami. Które dzielą, a nie łączą. Które niszczą tkankę społeczną. Czynią zło.","Gdańsk, 31.08.1980 r. Przed główną bramą zgromadziły się rodziny strajkujących stoczniowców",
https://wiadomosci.onet.pl/tylko-w-onecie/andrzej-stankiewicz-grzegorz-schetyna-koronowany-na-krola-opozycji-analiza/nd1s5k5,Schetyna koronowany na króla opozycji [ANALIZA],"Na progu maratonu wyborczego nie ma już żadnych wątpliwości: Grzegorz Schetyna pokonał wszystkich konkurentów w wyścigu do przywództwa opozycji. To przywództwo jest jednak kruche, oparte nie na jego charyzmie i autorytecie, tylko na finansowej i organizacyjnej pozycji Platformy. I na błędach, popełnionych przez Nowoczesną i lewicę.","Sobotnia konwencja Koalicji Obywatelskiej stanowi zwieńczenie 2,5-letnich starań Grzegorza Schetyny o przywództwo po stronie opozycji. Gdy na początku 2016 r. Schetyna przejmował władzę w Platformie poprzez intrygę usuwając na boczny tor byłą premier Ewę Kopacz, sytuacja w partii była nieciekawa. Platforma nie mogła się podnieść po przegranych wyborach i nie nadążała za szybkimi ciosami PiS, które wojną o Trybunał Konstytucyjny rozpoczęło swe totalne rządy. Siłę zyskiwała wówczas Nowoczesna, która na przełomie 2015 i 2016 r. sięgała 30 proc. w sondażach, wyprzedzając Platformę. Schetynie pomogły błędy lidera Nowoczesnej Ryszarda Petru. Gdy w grudniu 2016 r. wybuchł protest opozycji w Sejmie, Petru z nową partnerką, posłanką Joanną Schmidt wyjechał do Portugalii. Ich zdjęcie w samolocie było gwoździem do trumny Nowoczesnej — elektorat antypisowski nie wybaczył Petru wakacji, gdy potrzebna była walka w Sejmie. Od tego momentu systematycznie Nowoczesna traciła w sondażach. Nawet gdy Petru niemal rok temu przegrał wybory wewnętrzne z Katarzyną Lubnauer, sytuacja nie uległa zmianie. Wręcz przeciwnie, ponieważ po tej porażce doszło w Nowoczesnej do rozłamu — odszedł Petru i grupa jego zwolenników — to partia znalazła się na skraju upadku. Do tego doszły błędy księgowe Nowoczesnej, które doprowadziły do odebrania jej dofinansowania z budżetu państwa i praktycznego bankructwa. W dużej mierze to zagwarantowało Schetynie pozycję dominującą po stronie antypisu. Dlatego w sobotę to właśnie Schetyna był głównym bohaterem konwencji wyborczej Koalicji Obywatelskiej, w której Nowoczesna i Lubnauer pełnią rolę być może istotnego, ale tylko dodatku. Konwencja była oczywistą odpowiedzią na zeszłotygodniowy wyborczy spektakl PiS z udziałem Jarosława Kaczyńskiego. Schetyna próbował ścigać się z nim na obietnice wyborcze. Szkopuł w tym, że Kaczyński ma nad nim zasadniczą przewagę. Każdą obietnicę może podżyrować wypłacanym 500+ i obniżonym wiekiem emerytalnym, przydając sobie wiarygodności. Głęboka analiza obietnic Schetyny nie ma większego sensu. Rok temu, na pierwszej, zorganizowanej z dużym wyprzedzeniem samorządowej konwencji wyborczej, złożył masę obietnic, czasem kompletnie nierealistycznych (wprowadzenie 13. emerytury czy też uchwalenie Aktu Odnowy Demokracji - jednej wielkiej ustawy, która ""przywróci niezależność TK, mediów publicznych i sądów""). Tym razem ograniczył się do sześciu obszarów (tzw. sześciopak), ale i tu masa jest pobożnych życzeń — choćby w zakresie edukacji, gdzie przez osiem lat rządów PO nie wprowadziła żadnej zasadniczej poprawy. Ważniejsze w tej konwencji było jednak co innego. Po pierwsze wyraźny, twardy, antypisowski przekaz — łącznie z sugestiami, że Kaczyński gra w orkiestrze dyrygowanej przez Putina. Widać wyraźnie, że mimo iż wybory lokalne rządzą się innymi prawami od sejmowych, to Schetyna chce je maksymalnie upolitycznić. Uderzeniem w PiS mieli być także niektórzy kandydaci, zaprezentowani wyborcom. Były wiceburmistrz Jasła Antoni Pikul przemawiał nie dlatego, że będzie jedynką w wyborach do sejmiku podkarpackiego, tylko dlatego, że to jego w stanie wojennym oskarżał prokurator Stanisław Piotrowicz, dziś poseł PiS. Podobnie z nieformalnymi liderami wiosennego protestu niepełnosprawnych w Sejmie. Adrian Glinka ma kandydować do sejmiku województwa warmińsko - mazurskiego, zaś Jakub Hartwich chce zostać radnym Torunia. Oczywiście, masa w tym hipokryzji, bo niepełnosprawni protestowali także za rządów Platformy, wiosną 2014 r. Nie tylko nie dostali wówczas od PO miejsc wyborczych (akurat także były w tym samym roku), ale zostali ukarani zakazem wstępu do parlamentu. Dziś jednak prawda i logika jest w polityce pochodną interesu. A w interesie PO jest przypominanie protestu niepełnosprawnych przeciwko PiS, z którym władza — podkreślająca swe socjalne oblicze — dramatycznie nie potrafiła sobie poradzić. Drugim ważnym sygnałem płynącym z konwencji Koalicji Obywatelskiej jest początek realnego przegrupowania na lewicy. Barbara Nowacka od lat próbuje wejść do polityki ze swymi lewicowymi hasłami — i od lat bezskutecznie. W naturalny sposób blisko jej do SLD, bo z tą partią przez lata współpracowała jej matka Izabela Jaruga-Nowacka, która zginęła w Smoleńsku. Jednak Barbara Nowacka ma na lewicy znacznie szerszy wybór. Tworzyła niegdyś parę z Adrianem Zandbergiem z Partii Razem, współpracowała z Januszem Palikotem i dobrze zna się z Robertem Biedroniem. A jednak odłożyła na bok te wszystkie lewicowe twarze i postawiła na Schetynę. Pojawiła się na konwencji Koalicji Obywatelskiej, by ogłosić, że wraz z częścią współpracowników dołącza do Platformy i Nowoczesnej. Przecenianie Nowackiej byłoby błędem, bo nie pokazała się do tej pory jako polityk skuteczny, potrafiący poprowadzić kampanię i zbudować dla siebie poparcie. Jednak jej mariaż ze Schetyną to ważna zmiana na lewicy, pierwszy krok, który może wpłynąć na dalsze zmiany w trójkącie SLD-Razem-Biedroń przed wyborami parlamentarnymi. Dla Schetyny Nowacka to cenny wizerunkowy nabytek. Obsadzi ją w roli lewicowego skrzydła Platformy, bez ryzyka, że partia skręci zanadto ideologicznie — jak się to działo za czasów Kopacz i co przyczyniło się do porażki PO w 2015 r. Nowacka będzie kontrofertą PO wobec Biedronia, który w przyszłym roku chce ogłosić budowę własnego ugrupowania. Gdzie tu logika? Jeszcze na początku roku Nowacka prezentowała w Sejmie obywatelski projekt ""Ratujmy kobiety"", liberalizujący aborcję. Zapisano w nim np. przerywanie ciąży u 15-latek na życzenie, co było nie do przyjęcia dla dużej część posłów PO. Schetyna nazwał wówczas Nowacką ""radykałką”. Jej projekt upadł, za to do dalszych prac trafiła inna propozycja, zaostrzająca przepisy aborcyjne. Nowacka obwiniła za to Platformę, bo część jej posłów świadomie nie wzięła udziału w głosowaniu. — Gdzie, do cholery, byliście?! — atakowała ich w mediach. Ewidentnie Schetyna wpadł wówczas w pułapkę przez nią zastawioną — po głosowaniu znalazł się pod presją środowisk liberalnych i lewicowych, przez co zmuszony był wyrzucić z partii grupę konserwatystów. Ale dziś o aborcję się już nie kłócą. W swym wystąpieniu Nowacka mówiła tylko o tych elementach swego lewicowego światopoglądu, które są od lat akceptowane przez większość Platformy — prawa kobiet, in vitro, tabletka dzień po, tolerancja wobec mniejszości. Niewygodnej tematyki nie tknęła. Nowacka już zapowiedziała, że pozostanie ze Schetyną także na wybory parlamentarne. Lubnauer jest w sytuacji bez wyjścia i zrobi to samo. Po wyborach samorządowych mogą do nich dołączyć SLD i PSL — to zależy od wyników obu ugrupowań, ale prawdopodobieństwo jest duże. Nowej inicjatywy Ryszarda Petru nie ma co brać poważnie, bo nie ma szans na politycznym rynku. W tej sytuacji tylko Robert Biedroń twardo odcina się od Schetyny, rzucając mu w ten sposób wyzwanie. Schetyna nie jest mistrzem politycznego charmu, nie uwodzi wyborców tak jak Tusk. Nie ma ani takiego autorytetu ani pozycji w partii. Ba, niektórzy uważają wręcz, że dlatego jest wygodnym przeciwnikiem dla Jarosława Kaczyńskiego. Ale wciąż, Schetyna to zawodnik wagi ciężkiej, stojący na czele partii, która jest dziś najsilniejszą finansowo i organizacyjnie strukturą opozycyjną. Biedroń nigdy dotąd nie miał tak poważnego przeciwnika. Dlatego też ma małe szanse, by za rok zastąpić Schetynę na fotelu króla opozycji. Chcesz być na bieżąco z najważniejszymi informacjami dnia? Polub Onet Wiadomości na Facebooku!",Grzegorz Schetyna podczas konwencji wyborczej Koalicji Obywatelskiej,
https://wiadomosci.onet.pl/kraj/grzegorz-schetyna-o-kampanii-wyborczej-po/1jskd34,Grzegorz Schetyna: nie chcę robić ustawki na stacjach benzynowych,"- Nie chcę zamykać się w autobusie, nie chcę patrzeć jak Morawiecki przez szybę na Polskę i robić ustawki na stacjach benzynowych. To już wszystko było - powiedział dziś Grzegorz Schetyna w programie ""Gość Radia Zet"". Lider PO wyznał także, na jaki wynik wyborczy liczy w wyborach samorządowych.","Grzegorz Schetyna powiedział, że PO ma inny pomysł na prowadzenie kampanii wyborczej niż PiS i nie będzie jeździł autobusem po Polsce. Jak stwierdził ""to już wszystko było"". Na uwagę prowadzącej Beaty Lubeckiej, że to Donald Tusk zapoczątkował jazdę autobusem po kraju, lider PO odpowiedział: ""Jeżeli przyjedzie Tusk i będzie tak robił to będzie to miłe i sympatyczne, a jak robi to Morawiecki, który powtarza Tuska to jest to śmieszne"". - Będziemy mówić w jaki sposób wprowadzimy realną zmianę, żeby odczuli ją też mieszkańcy na poziomie powiatów i wsi. Mamy duży program. Pokażemy sześć kroków, które zrobimy w ciągu pięciu lat, jak wygramy wybory - stwierdził Schetyna. Jaki ma być samorząd jeśli wygra Koalicja Obywatelska? - Ma być blisko ludzi, realizować ich oczekiwania, szanować lokalne społeczności, oszczędny, skromny i ma skutecznie gwarantować wszystko, co jest niezbędne, by żyło się wygodnie i normalnie - odpowiedział Schetyna. Lider PO wyznał, że celem Koalicji Obywatelskiej w wyborach samorządowych jest zwycięstwo ich kandydatów na prezydentów w 12-14 największych miastach. Ponadto Schetyna i jego ugrupowanie będzie walczyć o zwycięstwo w co najmniej połowie sejmików wojewódzkich. Schetyna został także zapytany o kampanie Rafała Trzaskowskiego w Warszawie. - Bardzo konsekwentnie idzie po wygraną w wyborach. Jest na dobrej drodze. Jak widzę atak na Trzaskowskiego to wiem, że ci, którzy źle mu życzą, denerwują się. I tak powinno być - powiedział lider PO. Dodał, że nie ma tematu kandydowania Trzaskowskiego do Parlamentu Europejskiego, gdyż jest on przekonany, że zostanie prezydentem Warszawy. Źródło: Radio Zet",Grzegorz Schetyna,
https://wiadomosci.onet.pl/kraj/nowacka-reka-w-reke-z-lubnauer-i-schetyna/cqrt91z,Barbara Nowacka w koalicji ze Schetyną i Lubnauer,"Barbara Nowacka, liderka Inicjatywy Polskiej zdecydowała się na podpisanie porozumienia programowego z Koalicją Obywatelską, łączącą PO i Nowoczesną. Jak na razie, owo porozumienie obejmować ma wyłącznie listy do Sejmików Wojewódzkich, jednak według nieoficjalnych informacji, może zostać potraktowane szerzej - a manewr z łączeniem list może być powtórzony przy wyborach europejskich i parlamentarnych.","On sam będzie ""jedynką"" Koalicji Obywatelskiej na liście do Sejmiku w okręgu zgiersko-kutnowskim. - Wczoraj zarząd Inicjatywy Polskiej podjął decyzję, że włączamy się do KO na poziomie Sejmików Wojewódzkich - mówi nam Joński. - Decyzja zapadła przy różnicy zdań, nie będę tego ukrywał. Były osoby, które uznały to za krok zbyt radykalny, a raczej - za zbyt mało lewicowy. Tyle, że w polityce trzeba być pragmatykiem - mówi Joński. - A jeśli chcemy pokonać PiS, to szansę na to ma wyłącznie duży blok anty-PiS. Jak podkreśla Joński, do wyborów samorządowych lewica idzie bardzo podzielona. - To fatalnie może wpłynąć na ilość uzyskanych głosów - mówi. - Przecież startują aż cztery lewicowe ugrupowania, każde oddzielnie. My, czyli IP mielibyśmy być piątym. To byłoby kompletnie bez sensu, bo tylko nawzajem zabierali byśmy sobie głosy - podkreśla. - Zagrożenie, że PiS może wybory samorządowe wygrać jest bardzo poważne. Dlatego, żarty na bok i wszystkie ręce na pokład - kwituje Joński. Wśród krytyków tego zbliżenia Inicjatywy Polskiej do liberalnej PO i .N jest członkini IP Paulina Piechna-Więckiewicz. Pomysł nie podoba się również SLD. Jak napisała na Twitterze rzeczniczka Sojuszu Anna Żukowska, o Dariuszu Jońskim nie można już mówić, że jest on człowiekiem lewicy. ""Dobrze, że odszedł z SLD. Dzięki temu można było w partii odbudować system lewicowych wartości i pozbierać się po porażce jego jako szefa sztabu i Barbary Nowackiej jako liderki"".",Barbara Nowacka i Katarzyna Lubnauer,
https://wiadomosci.onet.pl/kraj/gdansk-wpadka-doroty-topolewskiej-na-konferencji-po-i-nowoczesnej-politycy-mowia-o/fzls67k,Wpadka na konferencji PO i Nowoczesnej w Gdańsku. Politycy mówią o tremie,"""Dzień dobry, nazywam się Dorota Topolewska. W przypadku wyboru do Rady Miasta Gdańska chciałabym zająć się kwestiami..."". Na tym wystąpienie przedstawicielki PO się zakończyło, bo nie dała rady wykrztusić z siebie ani słowa więcej. Film, na której widać całą sytuację, krąży już w sieci. - Trema może zdarzyć się każdemu - bronią swojej koleżanki politycy.","Do sytuacji doszło w Gdańsku na konferencji PO i Nowoczesnej, gdzie przedstawiano kolejnych kandydatów do Rady Miasta. Kiedy przyszedł czas na polityk PO Dorotę Topolewską, ta powiedziała tylko jedno zdanie, a później się zacięła. Było widać, że jest mocno zdenerwowana. Cała historia być może nie byłaby warta wzmianki, gdyby nie to, że film z całego wydarzenia trafił do sieci. Nieprzychylni Platformie Obywatelskiej internauci kpią, że wystąpienie Topolewskiej to program tej partii w pigułce. Nie udało nam się dzisiaj skontaktować z Topolewską, ale nieoficjalnie wiadomo, że mocno przeżyła ona całą sytuację. Murem za nią stoją politycy Koalicji Obywatelskiej. - Dorota to świetna kobieta, sympatyczna i skromna, o sporym życiowym doświadczeniu. Była przygotowana do tego, żeby powiedzieć o sobie, swoich pomysłach dla gdańszczan. Po prostu po ludzku zjadła ją trema, ponieważ ta sytuacja, obecność tylu mediów była dla niej nowym doświadczeniem. Naprawdę trema może zdarzyć się każdemu - mówi Onetowi Adam Nieroda, szef koła Platformy Obywatelskiej, koła, do którego należy Topolewska. Chcesz być na bieżąco z najważniejszymi informacjami dnia? Polub Onet Wiadomości na Facebooku!",,
https://wiadomosci.onet.pl/kraj/robert-biedron-kibicuje-po-zeby-sie-ogarnela/e6yd40e,"Biedroń: niech Grzegorz Schetyna się nie maże, że ja nie chcę odebrać od niego telefonu","Po trzech latach sondaże PiS rosną, a PO - stoją w miejscu. Jest jakiś szklany sufit. Dlatego w interesie nas wszystkich jest, by powstała nowa siła, pełna energii, która zmieni scenę polityczną - mówił Robert Biedroń w programie ""Kropka nad i"" w TVN24. - Niech Grzegorz się nie maże, że ja nie chcę odebrać od niego telefonu. Ja mogę się z nim spotkać, porozmawiać - powiedział prezydent Słupska.","- Ja bardzo kibicuję PO, żeby się ogarnęła - stwierdził Biedroń wskazując, że stan Platformy Obywatelskiej decyduje o kondycji całej opozycji. Powiedział też, że według niego dziś ""polityka za bardzo skupia się na personaliach, a za mało na ludziach, żeby żyło się lepiej"". Pytany o program, z jakim tworzone przez niego ugrupowanie wystartuje w wyborach parlamentarnych, powiedział: dziś ogłosiłem, że w lutym spotkamy się na kongresie założycielskim. Do tego czasu cegła po cegle będę budować program. Czytaj więcej: Biedroń uderza w Schetynę [komentarz Andrzeja Stankiewicza] Biedroń podkreślał, że ""do tej pory programy były pisane w zaciszu gabinetów"". Na uwagę Moniki Olejnik, że podobnie mówią liderzy PiS zaznaczając, że ich program jest odbiciem oczekiwań Polek i Polaków, prezydent Słupska stwierdził: PiS nie szanuje czegoś, co jest fundamentem - konstytucji. - Artykuł 1 Konstytucji brzmi: ""Rzeczpospolita Polska jest dobrem wspólnym wszystkich obywateli"". Ja przyjmuję to jako coś, co jest fundamentem mojej pracy. PiS mówi, że Rzeczpospolita Polska to dobro wspólne działaczy partyjnych - przekonywał. W rozmowie z Olejnik Biedroń zaznaczał, że osoby, które spotyka na ulicy, chcą rozmawiać o szkołach, chodnikach i drogach. - Mówią mi: panie prezydencie, wy szantażujecie nas, że nie chodzimy na protesty ws. Sądu Najwyższego, Trybunału Konstytucyjnego, ale gdzie byliście, gdy zamykano nasze małe szkoły, gdy likwidowano połączenia autobusowe do naszych małych miejscowości - opowiadał. Gdy prowadząca przypomniała, że te kwestie również są poruszane w politycznej narracji PiS, Biedroń stwierdził: ludzie widzą, że PiS tego nie robi. - Słuchałem o propozycjach Morawieckiego podczas konwencji PiS i chciałem powiedzieć: panie premierze, ja to wszystko już robię w Słupsku. To, co proponuje PiS, my już robimy jako samorządowcy - podkreślał. Dziś Robert Biedroń ogłosił że rozpoczyna budowę nowego ruchu politycznego. Zapowiedział też, że w lutym ujawni wszystkie szczegóły swojego projektu. - Rozumiem tych, którzy nie chcą głosować na partie, które są po stronie prodemokratycznej. One wielokrotnie zawiodły. (...) Chciałbym, żeby też tacy ludzie mieli na kogo głosować. Chciałbym, aby ci, którzy głosowali na PiS, ale są rozczarowani, chcieli szukać tego, co nas łączy. Nie będzie to łatwe - mówił Biedroń podczas konferencji prasowej.",Robert Biedroń,
https://wiadomosci.onet.pl/kraj/patryk-jaki-platforma-chce-zablokowac-prace-komisji-weryfikacyjnej/wl8dyre,Patryk Jaki: PO chce zablokować prace komisji weryfikacyjnej,"Platforma Obywatelska, która rządzi w stołecznym ratuszu, chce zablokować prace komisji weryfikacyjnej poprzez próbę zadania pytań do Trybunału Sprawiedliwości UE - powiedział przewodniczący komisji weryfikacyjnej Patryk Jaki.","Patryk Jaki poinformował, że do komisji dotarła skarga kasacyjna, jaką przedstawiciele stołecznego ratusza skierowali do Naczelnego Sądu Administracyjnego na kanwie jednego z orzeczeń Wojewódzkiego Sądu Administracyjnego w Warszawie, które zapadło w związku z działalnością komisji weryfikacyjnej. - Chodzi o sprawę tzw. postępowania ogólnego, którego możliwość wprowadziła nowelizacja ustawy o komisji. Ratusz zaskarżył sposób, w jaki przeprowadzamy to postępowanie i sprawę tę przegrał przed WSA - wyjaśnił Jaki. Dodał, że w związku z tym ratusz skierował skargę kasacyjną do NSA ""wnosząc m.in., żeby ten sąd skierował pytania do TSUE wraz z zabezpieczeniem w postaci zablokowania prac komisji"". Propozycje pytań do TSUE dotyczą m.in. kwestii, czy naruszona została zasada państwa prawnego, jeśli polski ustawodawca wprowadza do systemu prawnego postępowanie ogólne komisji. W propozycjach pytań wskazano, że postępowanie to nie jest postępowaniem administracyjnym, pomimo tego, że ""w jego toku przeprowadza się postępowanie dowodowe, w szczególności przesłuchuje się świadków"", a także jego prowadzenie nie podlega żadnej kontroli sądowej. Prowadzenie rozpraw na tzw. zasadach ""ogólnych"" wprowadziła od wiosny tego roku nowelizacja przepisów o komisji weryfikacyjnej. Rozprawa komisji na zasadach ogólnych nie jest poświęcona konkretnej sprawie. Komisja przeprowadza takie postępowanie, aby wyjaśnić nieprawidłowości lub uchybienia w działaniach organów i osób, które uczestniczyły w wydawaniu decyzji reprywatyzacyjnych. Zastępca przewodniczącego komisji Sebastian Kaleta powiedział, że ustawodawca jasno wskazał, że postępowanie ogólne przed komisją ""służyć ma wyłącznie zgromadzeniu materiału dowodowego, który może być wykorzystany w innych postępowaniach komisji, czy też innych organów państwa"". - WSA tak jak komisja stwierdził, że wszelkie prawa procesowe osób, których komisja w postępowaniu ogólnym bada, to materiał dowodowy podlega ocenie w innych postępowaniach - zaznaczył. Prezydent stolicy odpowiedziała na stwierdzenia Jakiego z konferencji we wpisie na Facebooku. Stwierdziła, że ""pan Jaki zrobił sobie ustawę o komisji, w której w postępowaniach ogólnych nie ma udziału stron, miasto nie ma wglądu do akt, nie ma też ścieżki odwoławczej"". ""Dlatego miasto złożyło w sądzie administracyjnym skargę kasacyjną, w której prosimy sąd o rozważenie zadania pytań TSUE, czy takie postępowania mogą być prowadzone zgodnie z polskim i unijnym prawem. O tym, czy pytania będą zadane zdecyduje niezależny sąd administracyjny"" - podkreśliła prezydent Warszawy. Gronkiewicz-Waltz zapytała także, ""gdzie jest obiecywana prawie rok temu ustawa reprywatyzacyjna"".",Patryk Jaki,
https://wiadomosci.onet.pl/tylko-w-onecie/pawel-adamowicz-dla-onetu-po-i-pis-robia-wszystko-by-mnie-zmarginalizowac/52c8s3t,"Paweł Adamowicz dla Onetu: PO i PiS robią wszystko, by mnie zmarginalizować","- Ja ten sondaż odbieram jako dobry dla mnie, biorąc pod uwagę, że jestem atakowany przez wszystkich: i przez Jarosława Wałęsę, przez Platformę, przez PiS i Kacpra Płażyńskiego - mówi Onetowi Paweł Adamowicz, który jak wynika z sondażu IBRIS, w walce o urząd prezydenta Gdańska może liczyć na poparcie rzędu 27,5 procent.","Wyniki przeprowadzonego dla Onetu i ""Faktu"" sondażu IBRIS są następujące: Jarosław Wałęsa - 31,8 proc., Paweł Adamowicz - 27,5 proc., Kacper Płażyński - 26,6 proc., Andrzej Ceynowa - 3,1 proc., Elżbieta Jachlewska - 2,6 proc., Jacek Hołubowski - 2,3 proc. O komentarz poprosiliśmy każdego z kandydatów. W osobnym tekście wypowiadał się już Jarosław Wałęsa, teraz głos zabiera urzędujący prezydent Gdańska Paweł Adamowicz. - Ten sondaż pokazał, że szanse są wyrównane. Jest to też uspokojenie dla elektoratu demokratycznego i proeuropejskiego, że w Gdańsku nie ma szans, by wygrał Kacper Płażyński, by wygrał kandydat Jarosława Kaczyńskiego. PiS nie ma co tutaj szukać. Tym bardziej raz jeszcze ponawiam zaproszenie dla Jarosława Wałęsy o debatę. Traktujmy poważnie gdańszczan, którzy nie chcą głosować na PiS. Takie osoby powinny poznać nie tylko nasze programy, ale także styl myślenia, doświadczenie, wizje na Gdańsk. I wówczas dokonają wyboru między Pawłem a Jarosławem - mówi Onetowi Paweł Adamowicz. Patrząc jednak na wyniki sondażu, widać, że różnica między Adamowiczem a Płażyńskim jest niewielka i wynosi niecały procent. Czy obecny prezydent naprawdę uważa, że kandydat PiS nie ma szans przynajmniej na wejście do drugiej tury wyborów? - Jest wysoce prawdopodobne, że Kacper Płażyński nie przejdzie do drugiej tury. Nawet gdyby się w niej znalazł, nie wygra w drugiej turze. To jest niemożliwe - kwituje rozmówca Onetu. Adamowicz jest przekonany, że w sytuacji, gdy w drugiej turze walczyć będzie on i Płażyński, elektorat Wałęsy poprze obecnego prezydenta. I zapowiada, że gdyby w drugiej turze znalazł się Wałęsa i Płażyński, on również poprze kandydata PO i Nowoczesnej. - Do pewnego momentu jest konkurencja, a później są już rozstrzygnięcia strategiczne. Na tym polega wysoka jakość w Gdańsku. Nie mamy tylko PiS i antyPiS. Jest wybór między dwoma proeuropejskimi i demokratycznymi kandydatami, kandydatami z różnymi wizjami i wrażliwościami. Gdańszczanie mają w kim wybierać. I to jest też fenomen Gdańska na tle innych miast w Polsce. Włodarz Gdańska uważa, że wyniki sondażu są dla niego dobre. Przekonuje, że jest jedynym kandydatem, który jest atakowany przez wszystkich: zarówno przez polityków PO i Nowoczesnej, jak i przedstawicieli PiS. Ale zdaniem rozmówcy Onetu, atak nadchodzi też z innej strony. - Cała machina państwowa jest przeciwko mnie obrócona i nie wiemy, co ona jeszcze może zrobić. Jak się to wszystko weźmie pod uwagę, to muszę raz jeszcze powtórzyć: to jest naprawdę dobry wynik dla mnie i bardzo dziękuję gdańszczanom za zaufanie. - Zarówno PO, jak i PiS robią w ostatnich miesiącach wszystko, aby mnie zmarginalizować, aby przedstawić mnie jako trzeciego, który nie ma żadnych szans na drugą turę. Ale jestem dobrej myśli. Były już różne pseudosondaże i z nich wynikało, że Wałęsa ma wyższe poparcie. Teraz widać, że jemu spadło, a mi nie, a nawet trochę wzrosło. I za to jestem gdańszczanom wdzięczny. Można się domyślać, że mówiąc o ""pseudosondażach"" Adamowicz ma na myśli badanie, które kilka tygodni temu zleciła Platforma Obywatelska. Wynikało z niego, że Jarosław Wałęsa może liczyć na poparcie rzędu 37 procent. Adamowicz obiecuje nie spoczywać na laurach i zapowiada ciężką pracę w kampanii i liczne spotkania z mieszkańcami. Taka mobilizacja jest mu szczególnie potrzebna, bo rozmówca Onetu przyznaje, że są to dla niego najtrudniejsze wybory od 1998, a więc od momentu, kiedy został prezydentem Gdańska. - To chyba jednak także najważniejsze wybory od początku samorządności w Polsce, czyli od 1990 roku. Dlaczego tak uważam? Mamy przed sobą rząd Morawieckiego i obóz władzy, który jest bardzo antysamorządowy. To jest obóz, który chciałby zlikwidować samorząd terytorialny i zastąpić go radami narodowymi, jak za Gierka i Gomułki, czyli by premier i minister decydował, co ma wybudować prezydent, burmistrz, czy wójt. Prezydent Gdańska często w swoich wypowiedziach odwołuje się do kwestii ogólnopolskich i także w tej rozmowie nie czyni wyjątku. - PiS chciał wprowadzić zapis w ustawie o regionalnej izbie obrachunkowej, która wprowadziłaby regułę ingerencji niepochodzących z wyborów urzędników w kształt wydatkowanych pieniędzy przez samorząd terytorialny. I to z zagrożeniem zwolnienia wójta, burmistrza lub prezydenta. Jedynie weto Andrzeja Dudy to zatrzymało, ale nikt z nas nie wie, czy w przyszłych wyborach PiS nie wróci do tych rozwiązań. Rozmówca Onetu jest przekonany, że PiS do takich rozwiązań wróci, by móc kontrolować średnie i duże miasta w Polsce. - W tych miastach nie ma szans, by władze zdobyli PiSowcy politycy. PiSowi marzy się, aby poprzez środki policyjno-administracyjne wziąć kontrolę nad takimi miastami - mówi. I dodaje: - Zawsze mam tutaj pytanie do Kacpra Płażyńskiego, do prawnika przecież, co on na to? Jestem pewny, że jego ojciec, Maciej Płażyński nie podpisałby się pod taką polityką obecnego rządu. Kacper Płażyński już nie raz odnosił się do takich publicznych nawiązań do swojego ojca, uważając, że takie przytyki są - delikatnie rzecz ujmując - nieeleganckie. Czy prezydent Adamowicz naprawdę chce przypominać swojemu kontrkandydatowi jego zmarłego ojca? - Jako wiceprzewodniczący sejmiku samorządu województwa gdańskiego w 1990 roku prowadziłem obrady, na których Maciej Płażyński był opiniowany przez radnych na funkcję wojewody gdańskiego. Ja bardzo dobrze go znałem od strony politycznej i ideowej. Każdy z nas ma ojców, biografię, każdy z nas skądś pochodzi i to wszystko ma olbrzymi wpływ na ""tu i teraz"". Będziemy przypominać Kacprowi Płażyńskiemu każdego dnia, że nie tylko nie odżegnuje się on od polityki Jarosława Kaczyńskiego, ale że jeszcze ją oklaskuje. Chcesz być na bieżąco z najważniejszymi informacjami dnia? Polub Onet Wiadomości na Facebooku!",Paweł Adamowicz,
https://wiadomosci.onet.pl/kraj/kukiz15-zapowiada-udzial-w-marszu-11-listopada-po-i-nowoczesna-stawiaja-warunki/gl4gppn,"Kukiz'15 zapowiada udział w marszu 11 listopada, PO i Nowoczesna stawiają warunki","Kukiz'15 zapowiada, że chce uczestniczyć we wspólnym marszu 11 listopada, o co apelował na Westerplatte premier Mateusz Morawiecki. PO i Nowoczesna chce najpierw deklaracji, że nie będzie tam ""ekscesów nacjonalistycznych"", PSL nie wierzy w szczerość intencji szefa rządu, a SLD nie zamierza brać udziału w tej manifestacji.","Podczas uroczystości na Westerplatte z okazji 79. rocznicy wybuchu II wojny światowej premier Mateusz Morawiecki podkreślił, że Polacy powinni być zjednoczeni w takie dni, jak 11 listopada, a szczególnie w stulecie odzyskania niepodległości przez Polskę. - Dlatego w ten dzień, wielki dzień dla naszego narodu polskiego, dla całej Rzeczypospolitej bądźmy razem, pójdźmy razem w marszu, jednym marszu niepodległości - apelował szef rządu. Szefowie PO i Nowoczesnej zostali zapytani podczas porannego briefingu przed pomnikiem Stefana Starzyńskiego w Warszawie o apel premiera. - Jesteśmy tu w Warszawie, nie w Gdańsku, nie na Westerplatte jak zawsze, ale widziałem uroczystości na Westerplatte dzisiaj rano, widziałem osobne składanie kwiatów i wieńców. Jeżeli ktoś osobno składa i odsuwa rząd i władzę, rządzącą większość od reszty obywateli, od opozycji, od samorządów, to trudno wierzyć w jego deklarację otwartości i wspólnoty i wspólnego świętowania - podkreślił lider PO Grzegorz Schetyna. Dodał, że jeśli chodzi o 11 listopada, to PO najpierw będzie oczekiwać na decyzję, ""które nie pozwolą na kontynuowanie tych ekscesów nacjonalistycznych, antysemickich i rasistowskich, które odbywały się szczególnie rok temu, ale także w poprzednich latach"". - Na taką deklarację premiera czekam i będziemy się odnosić do tych decyzji - mówił Schetyna. Z kolei Katarzyna Lubnauer zaznaczyła, że ""wszyscy chcielibyśmy, żebyśmy znów byli wspólnotą, wszyscy chcielibyśmy razem obchodzić tak ważne uroczystości jak setna rocznica odzyskania niepodległości, jednak ta władza robi wszystko, żeby nas podzielić"". - Oczywiście będziemy podejmować decyzję, co dalej, ale musimy wiedzieć, jak wyglądają te obchody, czy one rzeczywiście mają charakter włączający, czy wyłączający i czy one rzeczywiście nie przerodzą się w jakąś demonstrację nacjonalizmu, zamiast w manifestację radości z tego, że wtedy udało nam się odzyskać niepodległość - dodała szefowa Nowoczesnej. Zapytany o apel premiera poseł Kukiz'15 Marek Jakubiak powiedział: ""Nie zakładamy innego scenariusza"". - To jest święto narodowe odzyskania niepodległości i prawdę powiedziawszy ja sobie nie wyobrażam, żeby ugrupowania polityczne, czy to opozycyjne, czy rządowe, nie wzięły udziału w demonstracji jedności narodowej - dodał. Szef PSL Władysław Kosiniak-Kamysz pytany o wspólny marsz i apel premiera powiedział, że ""nie wierzy w szczerość intencji"". - Od dwóch lat PiS podzieliło społeczeństwo, więc niech (premier) nie opowiada, że chce łączyć społeczeństwo, bo zrobił wszystko, żeby je podzielić i ma w tym swój gigantyczny udział - powiedział. Jak dodał, PSL byłoby za wspólnym marszem, ale - jak podkreślił Kosiniak-Kamysz - ""za wiele się w ostatnich latach wydarzyło, żeby dziś uwierzyć premierowi Morawieckiemu"". - Czyny, nie słowa - mówił szef ludowców. Zaznaczył przy tym, że PiS dzieli Polaków na ""lepszy i gorszy sort, na lepszych i gorszych patriotów"", a PSL - jak mówił - ""chce w Polsce przywrócić braterstwo"".",Mateusz Morawiecki,
https://wiadomosci.onet.pl/kraj/odpada-argument-straszenia-pis-em-komentarze-po-sondazu-ibris-o-wyborach-na/s250mvx,"""Odpada argument straszenia PiS-em"". Komentarze po sondażu IBRiS","- Najważniejszy wniosek to taki, że warszawiacy obronią stolicę przed PiS-em – mówi Andrzej Rozenek, kandydat SLD na prezydenta Warszawy. - I odpada argument straszenia tą partią – dodaje jego konkurent Jacek Wojciechowicz. - Jeszcze wszystko jest możliwe, polityka jest nieprzewidywalna – podkreśla z kolei Jan Śpiewak. O ocenę wyników sondażu IBRiS dla Onetu i ""Faktu"" poprosiliśmy kandydatów kolejnych w rankingu po Jakim i Trzaskowskim.","Według najnowszego sondażu Instytutu Badań Rynkowych i Społecznych (IBRiS), w pierwszej turze na Rafała Trzaskowskiego swój głos oddać che 42,2 proc. warszawiaków. Patryk Jaki może liczyć na 32,7 proc. poparcia. W drugiej turze na Trzaskowskiego zagłosowałoby 53,5 proc. wyborców, Patryk Jaki zdobyłby poparcie 37,9 proc. 6,3 proc. respondentów nie wie jeszcze, na kogo oddałaby swój głos w dogrywce. W drugiej turze różnica między oboma politykami wynosi niemal 15 punktów procentowych. Nie mniej ciekawie przedstawia się sytuacja na kolejnych miejscach w sondażowym rankingu. O ocenę wyników najnowszego badania poprosiliśmy kandydatów zamykających pierwszą piątkę. Zgodnie z sondażem IBRiS na trzecim miejscu znalazł się Andrzej Rozenek z poparciem na poziomie 4,9 proc. - Najważniejsze, że Patryk Jaki nie wygrywa ani w pierwszej, ani w drugiej turze. To oznacza, że warszawiacy obronią stolicę przed PiS-em. To największy pozytyw tego sondażu i dobry znak. To też oznacza, że mieszkańcy Warszawy w najbliższych wyborach samorządowych mogą kierować się rozumem, a nie strachem przed PiS-em i wybierać te propozycje programowe, które im pasują, a nie mniejsze zło – mówi nam Andrzej Rozenek. - Oczywiście te pięć procent poparcia to zbyt mało, jak na nasze ambicje, ale przecież to dopiero początek kampanii wyborczej. Mamy jeszcze wiele atrybutów do pokazania. W przyszłym tygodniu zaprezentujemy ""jedynki"" do rad, a potem będziemy przedstawiać kolejne punkty naszego programu, który, mam nadzieję, doprowadzi nas do pierwszej tury wyborów prezydenckich – dodaje kandydat SLD. Tuż za nim uplasował się Jacek Wojciechowicz, na którego głos chce oddać 4,6 proc. mieszkańców stolicy. - Nie jest to wynik moich marzeń, ale z tego sondażu wynika, że nam przyrasta więcej niż pozostałym. Poprzednie poważne badania dawały mi około 3 proc. poparcia. Teraz mam o 50 proc. więcej. Będziemy się starać nadal poprawiać ten wynik i przekonywać do naszego programu. Wierzę, że mieszkańcy zrozumieją, że Warszawa potrzebuje prawdziwego gospodarza – podkreśla były wiceprezydent stolicy. - Ten sondaż potwierdza też, że, jak już wielokrotnie mówiłem, PiS nie ma szans na wygraną w Warszawie. Owszem, ma w stolicy twardy elektorat, ale nie jest w stanie zdobyć większości. Także upada argument Platformy Obywatelskiej, ten osobliwy zabieg polityczny, polegający na straszeniu PiS-em i przekonywaniu, że jeżeli ludzie nie pójdą zagłosować na PO, to partia Kaczyńskiego obejmie władzę. Ten sondaż pokazuje, że to nie jedyna alternatywa, że mieszkańcy mają więcej niż jedną drogę do wyboru – podkreśla Wojciechowicz. Pierwszą piątkę zamyka Jan Śpiewak. Na kandydata porozumienia ""Wygra Warszawa"", które tworzą Partia Razem, Inicjatywa Polska, Wolne Miasto Warszawa i Partia Zieloni, chce zagłosować 3,1 proc. - Mamy teraz wysyp sondaży, ale trzeba je traktować z dystansem, bo nie wszystkie są miarodajne. Akurat ten, moim zdaniem, nie odzwierciedla rzeczywistego poparcia – został przeprowadzony na grupie tylko 500 osób i dopuszcza wysoki błąd sondażowy. Poza tym nie wierzę, że Jacek Wojciechowicz ma większe poparcie ode mnie, kiedy we wszystkich sondażach jest dokładnie odwrotnie. Jak pokazują inne badania opinii publicznej, poparcie dla porozumienia ""Wygra Warszawa"" waha się od siedmiu do dziewięciu procent – wylicza Jan Śpiewak. - Ten sondaż pokazuje, że jest polityczna polaryzacja i utrzymuje się trend podziału głosów między największych graczy na scenie. My jednak walczymy o radę miasta, jeżeli osiągniemy 10 procent poparcia, uda się nam stworzyć własny klub. To byłby spory sukces. Choć wciąż nie składamy broni, jeżeli chodzi o wybory prezydenckie. Wszystko jest jeszcze możliwe, polityka jest nieprzewidywalna, za to ją kocham. I wciąż walczymy o drugą turę – dodaje szef stowarzyszenia Wolne Miasto Warszawa. Jak wynika z sondażu IBRiS, na kolejnych miejscach, już poza pierwszą piątką, znaleźli się Marek Jakubiak (2,9 proc.), Justyna Glusman (1,3 proc.), Janusz Korwin-Mikke (1,1 proc.), Piotr Guział (1,1 proc.), Jakub Stefaniak (0,9 proc.) i Piotr Ikonowicz (0,8 proc.). 4,4 proc. biorących udział w sondażu nie wie jeszcze, na kogo oddać swój głos. Co ważne, większość mieszkańców stolicy deklaruje chęć udziału w wyborach samorządowych. Sondaż zrealizował Instytut Badań Rynkowych i Społecznych IBRiS w dniach 27-28 sierpnia, na próbie 500 pełnoletnich mieszkańców Warszawy. Badanie zrealizowane metodą telefoniczną, standaryzowanych wywiadów kwestionariuszowych, wspomaganych komputerowo (CATI). W Warszawie swój start w wyborach na prezydenta miasta zapowiedziało do tej pory w sumie 13 osób. To 11 mężczyzn i dwie kobiety. Są to (w kolejności alfabetycznej): Sławomir Antonik - kandydat Bezpartyjnych, burmistrz Targówka, Piotr Guział – stołeczny radny i były burmistrz Ursynowa, Justyna Glusman z koalicji Ruchy Miejskie dla Warszawy, Piotr Ikonowicz z Ruchu Sprawiedliwości Społecznej, popierany przez PiS Patryk Jaki ze Zjednoczonej Prawicy, Marek Jakubiak z Kukiz’15, Janusz Korwin-Mikke z partii Wolność, Krystyna Krzekotowska z ramienia Światowego Kongresu Polaków, Andrzej Rozenek z SLD, Jakub Stefaniak z PSL, Jan Śpiewak z porozumienia Wygra Warszawa (Partia Razem, Inicjatywa Polska, Partia Zieloni, Wolne Miasto Warszawa), Rafał Trzaskowski z Koalicji Obywatelskiej (PO i Nowoczesna), Jacek Wojciechowicz - kandydat niezależny (były wiceprezydent, szef Instytutu Rozwoju Warszawy). Jak ogłosił 14 sierpnia premier RP Mateusz Morawiecki, pierwsza tura wyborów samorządowych odbędzie się 21 października 2018 roku. Jeżeli żaden z kandydatów nie zdobędzie ponad 50-procentowego poparcia, dwóch z największą liczbą głosów powalczy o fotel prezydenta Warszawy w II turze, którą zaplanowano na 4 listopada. Wraz z ogłoszeniem terminu wyborów rozpoczęła się oficjalnie kampania wyborcza. Jednak w Warszawie część kandydatów już dużo wcześniej zaczęła organizować konferencje prasowe i spotkania z mieszkańcami stolicy, co spotkało się z krytyką Państwowej Komisji Wyborczej.",W wyściu do stołecznego ratusza startuje 13 kandydatów,
https://wiadomosci.onet.pl/kraj/po-chce-odwolania-minister-edukacji-anny-zalewskiej/ekb43hs,PO chce odwołania Anny Zalewskiej,Na najbliższym posiedzeniu Sejmu PO złoży wniosek o odwołanie minister edukacji narodowej Anny Zalewskiej - zapowiedział dziś w Poznaniu lider Platformy Obywatelskiej Grzegorz Schetyna.,"Grzegorz Schetyna przewodniczył dziś w Poznaniu wyjazdowemu posiedzeniu tzw. Gabinetu Cieni Platformy Obywatelskiej, poświęconemu kwestiom dotyczącym edukacji i oświaty. - Problemy polskiej szkoły będą się piętrzyć, one nie są rozwiązywane, tylko dokładają się nieudolnością, złą współpracą z samorządem, przerzucaniem na barki samorządów i samorządowców tych najważniejszych decyzji, także też obciążeń finansowych - podkreślił Schetyna. - Polska szkoła nie jest domeną rodziców, wychowawców, nauczycieli, samorządu - tylko polityki i to takiej centralistycznej, którą prezentuje i PiS i minister Zalewska - dodał szef PO. Schetyna, wraz z posłanką PO Urszulą Augustyn (minister edukacji w Gabinecie Cieni PO), zapowiedzieli złożenie na najbliższym posiedzeniu Sejmu wniosku o odwołanie minister edukacji narodowej Anny Zalewskiej.",Grzegorz Schetyna,
https://wiadomosci.onet.pl/kraj/grzegorz-schetyna-skladajac-wniosek-o-wotum-nieufnosci-wobec-jaroslawa-gowina-chcemy/183hyjs,Grzegorz Schetyna: Jarosław Gowin chciał zaznaczyć swoją odrębność przed wyborami,"- Składając wniosek o wotum nieufności wobec Jarosława Gowina chcemy pokazać do jakiego zagrożenia doprowadza rząd PiS. Wypowiedź wicepremiera potwierdza, że ten rząd nie będzie stosować się do prawa europejskiego i bierze pod uwagę Polexit - powiedział przewodniczący Platformy Obywatelskiej. Grzegorz Schetyna był gościem w ""Salonie politycznym Trójki"".","Szefowie PO i Nowoczesnej Grzegorz Schetyna i Katarzyna Lubnauer złożą wniosek o wotum nieufności dla premiera Jarosława Gowina i doprowadzą w ten sposób do debaty odnośnie przyszłości Polski w UE. Na pytanie o wypowiedź wicepremiera o nierespektowaniu wyroków Trybunału Sprawiedliwości UE, Schetyna odpowiedział: ""Jarosław Gowin chciał zaznaczyć swoją odrębność przed wyborami samorządowym. W uzasadnieniu wniosku będziemy pokazywać całą politykę PiS, która prowadzi Polskę na margines Unii Europejskiej"". Schetyna, pytany o spotkanie prezydenta z Donaldem Trumpem stwierdził, że ""Andrzej Duda przez wiele miesięcy zabiegał o to spotkanie"". - Prezydent USA długo unikał tego spotkania z powodu ustawy o IPN - wyjaśnił. Zdaniem przewodniczącego PO ""ta wizyta nie przyniesie żadnego skutku, jedynie może nowe ustalenia ws. zakupu sprzętu wojskowego"". - Andrzej Duda powinien ustalić z Mateuszem Morawieckim, że jeśli będzie podejmował zobowiązania w Białym Domu, to żeby wiedział, że będą one akceptowane przez rząd - zaznaczył. Polityk podczas rozmowy nie powiedział, ile kosztowała akcja billboardowa PO. - Nie wiem dokładnie. Kosztowała dziesiątki tysięcy złotych, nie tak dużo w porównaniu z wypłacaniem milionów na nagrody dla działaczy PiS - powiedział. Podkreślił, że ""akcja nadal trwa, rozwija się i będzie kontynuowana"". Według Schetyny należy powiadomić opinię publiczną o skali łupienia publicznych pieniędzy. - Będziemy o tym mówić, bo wyborcy muszą wiedzieć na kogo głosują. Wiem, że polityków PiS boli prawda, jaka wypływa z billboardów - podkreślił. Źródło: Polskie Radio Chcesz być na bieżąco z najważniejszymi informacjami dnia? Polub Onet Wiadomości na Facebooku!",Grzegorz Schetyna,
https://wiadomosci.onet.pl/kraj/po-i-nowoczesna-chca-odwolac-gowina-mazurek-wniosek-osmieszy-tych-ktorzy-sie-pod-nim/tvn7lp1,"PO i Nowoczesna chcą odwołać Gowina. Mazurek: wniosek ośmieszy tych, którzy się pod nim podpiszą","Złożenie wniosku o wotum nieufności wobec wicepremiera ministra nauki Jarosława Gowina zapowiedzieli szefowie Platformy Obywatelskiej i Nowoczesnej Grzegorz Schetyna i Katarzyna Lubnauer. - Zapowiedź liderów PO i Nowoczesnej (...) jest niedorzeczna. Wniosek nie będzie miał szans i ośmieszy tych, którzy się pod nim podpiszą - skomentowała rzeczniczka PiS Beata Mazurek.","Na początku sierpnia Sąd Najwyższy (SN) wystosował pięć pytań prejudycjalnych do TSUE i zawiesił stosowanie trzech artykułów ustawy o SN określających zasady przechodzenia sędziów tego sądu w stan spoczynku. Jarosław Gowin w wywiadzie dla tygodnika ""Do Rzeczy"" zasugerował, że jeżeli TSUE ""dopuści się precedensu i usankcjonuje zawieszenie prawa przez Sąd Najwyższy"", to rząd może zignorować ewentualne orzeczenie Trybunału ""jako sprzeczne z traktatem lizbońskim oraz z całym duchem integracji europejskiej"". Szefowie PO i Nowoczesnej Grzegorz Schetyna i Katarzyna Lubnauer podczas konferencji prasowej na rynku w Przemyślu odnosząc się do wypowiedzi wicepremiera, ocenili, że podważył on polską obecność w UE ""mówiąc, że nie będziemy respektować wyroków Trybunału Sprawiedliwości UE"". - Chcę bardzo wyraźnie powiedzieć, że to jest kolejna wypowiedź polityka koalicji rządzącej bardzo wyraźnie pokazująca, że idziemy w kierunku polexitu, że politycy PiS dzisiaj chcą Polskę wyprowadzić najpierw na obrzeża Unii Europejskiej, a potem poza struktury UE – podkreślił Schetyna. - Nie pozwolimy na to, i będziemy robić wszystko, żeby pokazać tę politykę, pokazać to co, robią - oświadczył lider Platformy. - W przyszłym tygodniu złożymy wniosek o wotum nieufności dla premiera Gowina i doprowadzimy do debaty odnośnie przyszłości Polski w UE – zapowiedział przewodniczący PO. Lubnauer zauważyła, że również na Podkarpaciu widać zmiany, jakie zaszły dzięki środkom finansowym płynącym z UE. - W związku z tym skrajną nieodpowiedzialnością jest robienie wszystkiego, żeby w pewnym momencie ktoś nas po prostu z Unii wyrzucił. Jeżeli się nie przestrzega podstawowych wartości, podstawowych zasad, które obowiązują w tej rodzinie, do której sami weszliśmy z własnej woli – przekonywała szefowa Nowoczesnej. Jak dodała, nie ma zgody na ""wszelkie próby, jakie podejmuje PiS, żeby zniechęcić Polaków zwyczajnie do UE"". - Takie słowa ministra Gowina są skrajną nieodpowiedzialnością i dlatego musimy działać i dlatego wspólnie zgłaszamy wniosek o votum nieufności dla pana premiera, który jak widać, być może mówi to, co bardzo wielu polityków PiS myśli – powtórzyła Lubnauer.","Grzegorz Schetyna, Katarzyna Lubnauer, Wojciech Błachowicz",
https://wiadomosci.onet.pl/kraj/lublin-krus-zada-zwrotu-pieniedzy-od-radnej-platformy-obywatelskiej/m4f3j9t,Radna PO pobierała zasiłek chorobowy i przychodziła na sesje Rady Miasta. KRUS zażądał zwrotu pieniędzy,"Marta Wcisło pobierała zasiłek chorobowy i jednocześnie uczestniczyła w trzech sesjach Rady Miasta. KRUS wszczął postępowanie i zażądał zwrotu pieniędzy. Chodzi o niespełna 300 zł, które radna Platformy Obywatelskiej i wiceprzewodnicząca Rady Miasta oddała pod koniec lipca.","Jak ustalił Onet, w ostatnim czasie Kasa Rolniczego Ubezpieczenia Społecznego Oddział Regionalny w Lublinie prowadziła postępowanie w sprawie nienależnie pobranego zasiłku chorobowego przez Martę Wcisło. Miejska radna Platformy Obywatelskiej uczestniczyła w sesjach Rady Miasta, będąc jednocześnie na zwolnieniu lekarskim z powodu kontuzji nogi. W ten sposób nie przepadała jej dieta radnego. Postępowanie w tej sprawie wszczęto 11 czerwca 2018 roku i trwało przez miesiąc.10 lipca urzędnicy KRUS zażądali zwrotu nienależenie pobranego zasiłku chorobowego za okres od 27 kwietnia do 25 maja tego roku. Radna uczestniczyła w sesjach Rady Miasta 24 maja (zwykła), 30 maja (nadzwyczajna) i 26 czerwca (zwykła). KRUS odmówił jej prawa do dalszego pobierania świadczenia. - Kwota nienależnie pobranego przez radną zasiłku chorobowego to 280 zł. Została ona zwrócona do KRUS w dniu 30 lipca 2018 roku - mówi w rozmowie z Onetem Patrycja Józefowicz, główny specjalista OR KRUS w Lublinie. Udało nam się ustalić, że urzędnicy KRUS nie zwracali się do Biura Rady Miasta w celu ustalenia, czy Marta Wcisło brała udział w posiedzeniach. Terminy i listy obecności ustalono na podstawie dokumentów zamieszczonych na urzędowej stronie Biuletynu Informacji Publicznej. Nieoficjalnie dowiedzieliśmy się, że KRUS mógł zainteresować się sprawą radnej na podstawie anonimowego zawiadomienia. Wiceprzewodnicząca tłumaczy, że to był jej ostatni dzień zwolnienia i na prośbę pozostałych samorządowców przyszła na posiedzenie Rady Miasta. - Działałam w interesie miasta. Wszyscy wiedzą, że koalicja ma jeden głos przewagi w Radzie Miasta. Od niego zależy czy uchwała została podjęta. Jeden głos decyduje o inwestycjach - wyjaśnia Marta Wcisło. W temacie głos zabrał również przewodniczący Rady Miasta. - Całą sprawę kładę na karb roztargnienia pani przewodniczącej i wierzę, że nie zrobiła tego rozmyślnie. Była na sesji, pracowała dla mieszkańców. To jest dla mnie najbardziej istotne w całej sprawie. Niech rzuci kamieniem ten co nie popełnia błędów - mówi nam Piotr Kowalczyk. O radnej Wcisło było głośno na początku sierpnia, kiedy ujawniliśmy, że jej 25-letnia córka została wiceprezesem Miejskiej Korporacji Komunikacyjnej (spółka-córka MPK Lublin, w której 100 proc. udziałów ma gmina). Olga Lenarczyk objęła nowe stanowisko bez konkursu. Następnego dnia po burzy medialnej złożyła rezygnację z tej funkcji. Chcesz być na bieżąco z najważniejszymi informacjami dnia? Polub Onet Wiadomości na Facebooku!",Marta Wcisło,
https://wiadomosci.onet.pl/kraj/tajemnicza-sprawa-szabel-strazy-marszalkowskiej/gt1rexv,Sprawa szabel Straży Marszałkowskiej budzi kontrowersje,"Ile Kancelaria Sejmu wydała na broń paradną straży podlegającej marszałkowi Markowi Kuchcińskiemu? Ta informacja nie jest jawna. – To skandaliczne, że z zakupu tak prostej rzeczy w instytucji publicznej robi się tajemnicę - stwierdził polityk PO Jarosław Urbaniak.","959 mm długości wraz z rękojeścią i wygrawerowana łacińska sentencja ""SALUS REI PUBLICAE SUPREMA LEX"" (""dobro Rzeczypospolitej najwyższym prawem"") – tak wyglądają szable, którymi od lipca dysponuje straż marszałkowska. W tym roku ta podległa marszałkowi Markowi Kuchcińskiemu formacja przechodzi gruntowną przemianę. Dzięki nowej ustawie stała się służbą mundurową z prawdziwego zdarzenia, jej liczebność ma niemal się podwoić, a funkcjonariusze dostali nowe mundury. Efektem zmian jest też wyposażenie ich w broń paradną. Ile kupiono szabel i w jakiej cenie? To już jednak okazuje się pilnie strzeżoną tajemnicą. Pytania w tej sprawie ""Rzeczpospolita"" wysłała do Centrum Informacyjnego Sejmu. ""Kancelaria Sejmu, ze względów organizacyjnych i bezpieczeństwa, nie komentuje stanu wyposażenia straży marszałkowskiej w jakiekolwiek elementy uzbrojenia"" – odpisało nam CIS. Zaznaczyło tylko, że koszty ""były niższe od progów przewidzianych w prawie zamówień publicznych"". Ta ustawa mówi, że jej przepisów nie stosuje się przy zamówieniach wartych mniej niż 30 tys. euro. Milczenie Kancelarii Sejmu nie dziwi posła PiS Edwarda Siarki. – Nie wszystko musi być jawne, szczególnie gdy dotyczy zagadnień związanych z bezpieczeństwem. Szable to co prawda broń biała, lecz jednak broń – mówi. Inaczej uważa Jarosław Urbaniak z PO. Zwraca uwagę, że na rynku cena za nową szablę paradną mieści się w kwocie do tysiąca złotych. – To skandaliczne, że z zakupu tak prostej rzeczy w instytucji publicznej robi się tajemnicę. To sygnał, że kwota zamówienia może znacznie odbiegać od realiów rynkowych. To nie pierwszy raz, gdy sprawa szabel budzi kontrowersje. Na terenie Sejmu strażnicy użyli ich już do salutowania 12 lipca podczas szczytu szefów parlamentów z Europy Środkowo-Wschodniej. Kilka dni wcześniej mieli je podczas uroczystości z okazji 550-lecia parlamentaryzmu w Kole. Problem w tym, że nie było jeszcze zarządzenia marszałka mówiącego o tym, że bronią paradną wymienioną w nowej ustawie o straży marszałkowskiej są własnie szable. Marek Kuchciński wydał je dopiero 26 lipca. Liczy aż 45 stron z załącznikami, w których analizowany jest każdy, nawet najdrobniejszy detal szabli oraz kordzików, czyli sztyletów, przysługujących komendantowi i jego zastępcom. Tych ostatnich Kancelaria Sejmu jeszcze nie kupiła. ""Umiejętność posługiwania się bronią białą, przed etapem wykonywania jej w ramach obowiązków, wymaga odpowiedniego, długotrwałego treningu. Z tych względów wyposażenie strażników w szable musiało nastąpić z odpowiednim wyprzedzeniem, jeszcze przed wejściem w życie ustawy"" – wyjaśnia Centrum Informacyjne Sejmu. Jednak zdaniem opozycji i ekspertów, których cytowaliśmy w ""Rzeczpospolitej"", zakup broni na podstawie dopiero projektowanego zarządzenia był złamaniem prawa. Kontrowersje może budzić też sam pomysł wyposażenia strażników w szable. Popularna sejmowa teoria głosi, że Marek Kuchciński podpatrzył takie uzbrojenie w parlamencie węgierskim, bo w Polsce trudno o nawiązania historyczne. Historyk Paweł Rozdżestwieński mówił w listopadzie, że straż marszałkowska II RP nie była uzbrojona, bo ""jej obowiązkiem było reagowanie w sposób kulturalny"". Z tego powodu Jarosław Urbaniak chce sprawę szabel poruszyć podczas posiedzenia sejmowej Komisji Regulaminowej. Edward Siarka twierdzi jednak, że ""szable są potrzebne"". – Dosyć już zwijania naszego państwa. Byłem w wielu parlamentach, gdzie kwestie reprezentacyjne są na wysokim poziomie. Też powinniśmy o to dbać – zaznacza. Chcesz być na bieżąco z najważniejszymi informacjami dnia? Polub Onet Wiadomości na Facebooku!",Straż Marszałkowska,
https://wiadomosci.onet.pl/kraj/patryk-jaki-zaprezentowal-sztab-wyborczy/vp3h99f,Patryk Jaki zaprezentował skład sztabu wyborczego. Marszałek Senatu szefem komitetu poparcia,Kandydat Zjednoczonej Prawicy na prezydenta Warszawy Patryk Jaki zaprezentował dziś swój sztab wyborczy; szefem sztabu został dotychczasowy rzecznik komisji weryfikacyjnej Oliwer Kubicki. Marszałek Senatu Stanisław Karczewski będzie szefem komitetu poparcia.,"- Chciałem bardzo serdecznie podziękować i jestem dumny z tego, że zaproszenie do sztabu przyjął pan marszałek (Senatu - red.) Stanisław Karczewski, który będzie szefem komitetu mojego poparcia (...) To dla mnie duże wyróżnienie - powiedział Jaki podczas konferencji prasowej w Łazienkach Królewskich. Polecamy: Sondaż: Rafał Trzaskowski na czele w warszawskich wyborach, ale z niewielką przewaga Szefem sztabu wyborczego - jak poinformował - został Oliwer Kubicki. Jaki przekazał też, że Kubicki tym samym zrezygnował ze swojej dotychczasowej funkcji rzecznika komisji weryfikacyjnej. ""Jest to człowiek o największych zdolnościach organizacyjnych wśród ludzi, których znam"" - zapewnił. Jego zastępcami został burmistrz Bemowa Michał Grodzki (ma odpowiadać za sprawy infrastrukturalne i seniorów) oraz burmistrz Pragi Północ Wojciech Zabłocki (ma zajmować się m.in. sprawami związanymi ze żłobkami i przedszkolami). Rzecznikiem prasowym sztabu wyborczego będzie Jacek Ozdoba. Jaki podkreślił, że to jeden z najaktywniejszych radnych w stolicy. Funkcję skarbnika ma pełnić radny Ursynowa Michał Szpądrowski; ma też zajmować się bezpieczeństwem. Ponadto w skład sztabu weszli: radna Katarzyna Kostyra (sprawy związane z kobietami i z dziećmi) oraz Katarzyna Wanat (będzie pełnomocnikiem ds. kontaktu z młodzieżą), Błażej Poboży (ma być odpowiedzialny za sprawy programowe, za kontakty ze światem akademickim oraz oświatę), a także członek komisji weryfikacyjnej Paweł Lisiecki oraz radny Oskar Hejka (kontakty z biznesem). Polecamy: Patryk Jaki komentuje wniosek Rafała Trzaskowskiego o delegalizacji ONR",Patryk Jaki,
https://wiadomosci.onet.pl/kraj/pis-po-nowoczesna-wypuscily-klipy-wyborcze-nowe-spoty-w-kampanii/7je97b6,PiS i Koalicja Obywatelska atakują się w wyborczych klipach,Kampania wyborcza przed wyborami samorządowymi ruszyła pełną parą. Wczoraj spot wyborczy zaprezentowało Prawo i Sprawiedliwość. Dziś swoim klipem odpowiedziała mu Koalicja Obywatelska.,"Pięć dni temu premier Mateusz Morawiecki ogłosił datę wyborów samorządowych, które mają się odbyć 21 października i 4 listopada. Od tamtej pory komitety wyborcze mogą oficjalnie prowadzić kampanie. Dwa największe ugrupowania zdążyły już przedstawić wyborcze spoty wymierzone w swoich konkurentów. Prawo i Sprawiedliwość zaprezentowało wczoraj klip zarzucający przeciwnikom, że nie mają skutecznego pomysłu na kraj. Nagranie jest dynamicznie zmontowaną serią ujęć, na których możemy na przemian zobaczyć agresywnie zachowujących się demonstrantów i polityków opozycji. Spot kończy się hasłem """"Totalna awantura to nie program dla Polski"". Dzisiaj z kolei swoje nagranie pokazał koalicyjny komitet wyborczy Platforma.Nowoczesna Koalicja Obywatelska. Opozycja twierdzi, że PiS ""wziął miliony"". Na nagraniu widzimy przemawiającego Jarosława Kaczyńskiego, obok którego pojawiają się hasła mówiące o tym, że ""wszystko drożeje"", a jako przykłady autorzy spotu podają leki, czynsze i energię elektryczną. W klipie pojawia się też zarzut, że ""nieudolny rząd pozwala bankrutować rolnikom"" w czasie suszy. Prezes PiS i hasło dotyczące ""wzięcia milionów"" pojawiło się także na billboardach w całym kraju. Łączenie Koalicja Obywatelska zamówiła około 2000 banerów. Kampania ma dotrzeć do jak największej liczby wyborców. - To nie tylko duże miasta, ale też małe miejscowości, gdzie często informacje docierają jedynie za pomocą mediów publicznych. Chcemy przełamać monopol propagandy PiS - powiedział Onetowi rzecznik Platformy Obywatelskiej Jan Grabiec. Chcesz być na bieżąco z najważniejszymi informacjami dnia? Polub Onet Wiadomości na Facebooku!",Szef sztabu wyborczego PiS Tomasz Poręba,
https://wiadomosci.onet.pl/kraj/po-i-nowoczesna-wypuscily-nowy-spot-pis-wzial-miliony/vgmj71q,"PO i Nowoczesna wypuściły nowy spot. ""PiS wziął miliony""","Koalicyjny komitet wyborczy Platforma.Nowoczesna Koalicja Obywatelska w nowym klipie zarzuca Prawu i Sprawiedliwości, że ""wziął miliony"". Autorzy spotu podkreślają, że ""wszystko drożeje"", a jako przykłady podają leki, czynsze i energię elektryczną.",,,
https://wiadomosci.onet.pl/kraj/billboardy-z-jaroslawem-kaczynskim-ruszyla-kampania-opozycji/4zerpth,Koalicja Obywatelska straszy Jarosławem Kaczyńskim. Ruszyła akcja billboardowa opozycji,"Opozycja ostro rozpoczyna kampanię wyborczą. W Lublinie oraz wielu miastach Polski pojawiły się billboardy przedstawiające Jarosława Kaczyńskiego w momencie, kiedy z mównicy sejmowej wyzywał opozycję od zdradzieckich mord oraz kanalii. Obok wizerunku prezesa partii rządzącej jest hasło ""PiS wziął miliony, a wszystko drożeje"".","Około 2 tys. podobnych banerów znalazło się w wielu polskich miastach. Na przykład w Warszawie wisi niedaleko siedziby Prawa i Sprawiedliwości przy ul. Nowogrodzkiej, gdzie urzęduje prezes Jarosław Kaczyński. Z kolei w Lublinie pojawił się przy ruchliwej al. Spółdzielczości Pracy. A w Rzeszowie kierowcy będą go widywać podczas przejeżdżania przez al. Powstańców Warszawy. Billboard przedstawia zdjęcie z wykrzywioną w grymasie wściekłości twarzą Jarosława Kaczyńskiego, kiedy w Sejmie krzyczał do posłów opozycji, że są kanaliami i zdradzieckimi mordami. - Chwilę później powiedział do posła Zembaczyńskiego, wskazując na nas, że wszyscy oni będą siedzieć. Wtedy pokazał swoją prawdziwą twarz oraz co myśli o ludziach mających inne poglądy polityczne - mówi w rozmowie z Onetem Jan Grabiec, rzecznik prasowy Platformy Obywatelskiej. Na billboardach znajduje się główne hasło ""PiS wziął miliony"", które jest rozwijane na różne sposoby: ""a wszystko drożeje"", ""i chce być bezkarny"", ""a prąd drogi jak nigdy"", ""a ludzi nie stać na leki"" czy ""a tanich mieszkań nie ma"". Politykom opozycji zależało, bo dotrzeć do jak największej grupy odbiorców. - To nie tylko duże miasta, ale też małe miejscowości, gdzie często informacje docierają jedynie za pomocą mediów publicznych. Chcemy przełamać monopol propagandy PiS - dodaje parlamentarzysta. Jak mówią przedstawiciele opozycji, spodziewają się, że cała kampania PiS będzie polegała na kolejnych obietnicach, bez żadnej odpowiedzialności za słowa. W ten sposób chcą przypomnieć, że trzy lata temu pojawiały się obietnice zrównania dopłat dla rolników, podwyżek dla nauczycieli, policjantów i pielęgniarek. - Jest to władza odpowiedzialna za aferę finansową 30-lecia. Żaden rząd nie wypłacał sobie pod stołem milionów złotych w formie nagród. Ta afera nie została rozliczona - uważa poseł PO. Jan Grabiec zapowiada, że to dopiero pierwszy etap kampanii i Koalicja Obywatelska przedstawi jeszcze swoje propozycje. Nie wierzy w to kandydat PiS na prezydenta Lublina. Przypomina, że PiS realizuje swoje obietnice, m.in. obniżkę ZUS dla przedsiębiorców oraz program Dobry Start dający 300 zł dla każdego ucznia. - Po raz kolejny widać, że Platforma Obywatelska i Nowoczesna nie mają żadnego pomysłu na Polskę i samorządy. Umieją tylko straszyć i prowadzić negatywną kampanię. My proponujemy konkretne rozwiązania, które realizujemy - twierdzi Sylwester Tułajew.",Takie billboardy zawisły w wielu miejscach,
https://wiadomosci.onet.pl/kraj/po-pyta-patryka-jakiego-o-to-kim-jest-i-czym-sie-zajmuje-dariusz-matecki/e1np4t7,Kim jest Dariusz Matecki? Platforma Obywatelska kieruje pytania do Patryka Jakiego,"Kim jest Dariusz Matecki, znany z prowadzenia prawicowych stron w internecie? - pytają wiceszefa MS i kandydata Zjednoczonej Prawicy Patryka Jakiego politycy Platformy Obywatelskiej. Przedstawiciele PO chcą wiedzieć, czy pracował albo pracuje w resorcie sprawiedliwości i jakie były jego obowiązki.","Rzecznik resortu sprawiedliwości Jan Kanthak powiedział, odnosząc się do kwestii podnoszonych przez polityków PO, że Dariusz Matecki nie jest pracownikiem Ministerstwa Sprawiedliwości, ale był tam stażystą. Na konferencji prasowej zorganizowanej przed siedzibą Ministerstwa Sprawiedliwości rzecznik PO, poseł Jan Grabiec pytał, jaką rolę Dariusz Matecki pełni w otoczeniu Patryka Jakiego - dlaczego towarzyszy od rana do wieczora w jego działaniach wyborczych i jaką pełni rolę w sztabie wyborczym, skoro przedstawia się jako niezależny dziennikarz, publicysta i vloger. Ponadto Grabiec chciał, by Jaki wyjaśnił, czy Matecki jest lub był pracownikiem Ministerstwa Sprawiedliwości i równocześnie angażował się we wspieranie kandydatury Jakiego na prezydenta Warszawy. - Kim on jest - czy człowiek, który był, lub jest pracownikiem Ministerstwa Sprawiedliwości, był współpracownikiem Patryka Jakiego, ma stronę na Facebooku ""Koniec z demokracją, chcemy silnego państwa""?. Czy taka osoba powinna korzystać z pieniędzy nas wszystkich? - pytał Grabiec. Grabiec oświadczył, że PO będzie żądać informacji na jego temat i innych osób zaangażowanych w kampanię Jakiego, bo - jak mówił - resort nie jest prywatną własnością PiS, ani Patryka Jakiego i za pracę tych ludzi płacą wszyscy podatnicy. - Ta informacja powinna być informacją publiczną - nie może być ukrywana - podkreślił. Sprawą Dariusza Mateckiego zajmował się od początku dziennikarz Jan Kunert. ""Gdy vloger Dariusz Matecki umieszczał w sieci filmiki promujące Patryka Jakiego, a krytykujące Rafała Trzaskowskiego, był współpracownikiem Ministerstwa Sprawiedliwości... na urlopie. Współpraca została zakończona niedawno, ale resort nie mówi dokładnie kiedy"" - napisał na Twitterze. Rzecznik resortu sprawiedliwości powiedział, odnosząc się do kwestii podnoszonych przez polityków PO, że Dariusz Matecki nie jest pracownikiem Ministerstwa Sprawiedliwości. Jan Kanthak podał, że w czerwcu zeszłego roku Matecki nawiązał współpracę z Ministerstwem Sprawiedliwości, w efekcie jego uczestnictwa w projekcie Pracowni Liderów Prawa. - Jest to inicjatywa, w ramach której najlepsi absolwenci studiów prawniczych poznają praktyczną stronę tworzenia i stosowania prawa. Najlepiej oceniani uczestnicy PLP mają możliwość odbycia m.in. stażu czy nawiązania współpracy z Ministerstwem Sprawiedliwości - poinformował rzecznik MS. Zaznaczył, że Matecki ostatni raz wykonywał pracę w Ministerstwie Sprawiedliwości w maju 2018 r.; od maja do momentu zakończenia współpracy z resortem przebywał na urlopie na jego wniosek - wyjaśnił Kanthak. Dodał, że wpis Mateckiego w BIP z czerwca, o którym informowały media, był efektem prośby przełożonego, który wieczorem - ok. g. 22.00 poprosił go o pomoc. Chodzi o komunikat zamieszczony na internetowej stronie resortu, pod którym widnieje informacja: ""Wprowadzenie: Dariusz Matecki"". - Pan Matecki nigdy nie był w okresie zatrudnienia współpracownikiem ministra Jakiego, ani podległych mu departamentów - zapewnił rzecznik MS. Zaznaczył też, że ""Ministerstwo Sprawiedliwości nie ma prawnej możliwości wpływania na aktywność pracowników, stażystów czy współpracowników na prywatnych profilach w mediach społecznościowych. Nigdy też nie pyta pracowników czy stażystów MS o ich poglądy, byłoby to pogwałceniem praw człowieka"". Chcesz być na bieżąco z najważniejszymi informacjami dnia? Polub Onet Wiadomości na Facebooku!",Patryk Jaki,
https://wiadomosci.onet.pl/kraj/rzad-przekracza-termin-odpowiedzi-na-700-interpelacji-poselskich/f3x02wz,"Rząd nie chce odpowiadać na interpelacje, opozycja wykorzystuje interwencje","Teoretycznie minister powinien odpowiedzieć w ciągu 21 dni. Termin ten jest obecnie przekroczony w stosunku do ok. 700 interpelacji. MON termin na odpowiedź na pytania posłów przekracza nawet o 500 dni. - podaje ""Rzeczpospolita"". By uzyskać interesujące ich informacje posłowie sięgają więc po interwencje.","Od odpowiedzi najczęściej uchyla się Ministerstwo Obrony Narodowej, zwłaszcza jeśli pytania dotyczą katastrofy smoleńskiej. W przypadku interwencji termin na reakcję rządu jest krótszy - to 14 dni. Interwencja nie musi przejść przez gabinet marszałka, można ją połączyć z wnioskiem w trybie dostępu do informacji publicznej. Wówczas nad organem uchylającym się od odpowiedzi wisi widmo sprawy w sądzie administracyjnym - mówi poseł PO Krzysztof Brejza w rozmowie z ""Rzeczpospolitą"". Tego narzędzia opozycja użyła po raz pierwszy w maju 2017 roku, gdy posłom PO udało się ustalić nowe fakty dotyczące udziału Wacława Berczyńskiego, byłego przewodniczącego podkomisji smoleńskiej, w zerwaniu przetargu na caracale. Dzięki interwencji w KPRM wyszła na jaw również kwota nagród, jakie rząd Beaty Szydło przyznał sobie w 2016 roku.",Najdłużej z odpowiedzią zwleka MON,
https://wiadomosci.onet.pl/kraj/sondaz-pollster-pis-pierwszy-po-druga-kukiz15-trzeci/qplzzt6,Sondaż: PiS bez większości w Sejmie,"Prawo i Sprawiedliwość może liczyć na 38 proc. poparcia wyborców. Przy wynikach innych ugrupowań to jednak za mało, by dalej samodzielnie rządzić - wynika z sondażu Instytutu Badań Pollster przeprowadzonego dla ""Super Expressu"".","Sondaż został przeprowadzony w dniach 9-10 sierpnia, a pytanie o preferencje polityczne zadano 1035 dorosłym Polakom. Na czele znalazło się Prawo i Sprawiedliwość, które z wynikiem 38 proc. zdobyłoby 216 mandatów poselskich. To o 17 za mało, by utrzymać się przy władzy bez pomocy koalicjanta. Drugie miejsce w badaniu zajęła Platforma Obywatelska, na którą chęć głosowania wyraziło 28 proc. ankietowanych. Dałoby jej to 153 miejsca w Sejmie. Ruch Kukiz'15 z 11-procentowym poparciem wprowadziłby do parlamentu 45 posłów. W Sejmie znalazłyby się jeszcze Sojusz Lewicy Demokratycznej (8 proc. i 37 mandatów) i Nowoczesna (6 proc. i 9 mandatów). Wyniki poniżej progu wyborczego uzyskało Polskie Stronnictwo Ludowe (4 proc.), Partia Razem (3 proc.) i Wolność (2 proc.). Chcesz być na bieżąco z najważniejszymi informacjami dnia? Polub Onet Wiadomości na Facebooku!",Sondaż wyborczy Pollster,
https://wiadomosci.onet.pl/kraj/sondaz-ibris-wybory-samorzadowe-sejmiki-wojewodzkie/cjfgwt5,Sondaż IBRIS: PiS zyskuje siedem nowych województw w wyborach do sejmików,Prawo i Sprawiedliwość prowadzi w wyborach do 12 z 16 sejmików wojewódzkich - wynika z wielkiego sondażu przeprowadzonego przez IBRIS. W 2014 r. PiS triumfował tylko w pięciu regionach. Szczegółowe wyniki badania zostały opublikowane przez portal OkoPress.pl.,"Sondaż został zlecony przez Sojusz Lewicy Demokratycznej. Wzięła w nim udział wyjątkowo duża liczba ankietowanych - po 1000 osób w każdym z województw, co daje 16 000 osób w skali całego kraju. Autorzy badania, by uczynić wyniki bardziej wiarygodnymi, podali w pytaniach nazwiska przewidywanych liderów list w poszczególnych regionach. W skali całej Polski na czele sondażu znalazło się Prawo i Sprawiedliwość, które otrzymało średnio 34 proc. poparcia. Koalicja Platformy Obywatelskiej i Nowoczesnej zajęła drugie miejsce ze średnim wynikiem 26 proc. Dalej znalazły się Polskie Stronnictwo Ludowe (12 proc.) i Sojusz Lewicy Demokratycznej (10 proc.). Wyniki te przekładają się na dominację PiS-u w większości województw. Ugrupowanie rządzące zdecydowanie utrzymuje pięć regionów, w których wygrało wybory samorządowe w 2014 r. : Dodatkowo PiS zwycięża w 7 województwach, w których 4 lata temu triumfowała PO lub PSL: Koalicja Obywatelska, czyli sojusz PO i Nowoczesnej, może liczyć na triumf w 4 regionach: SLD największe poparcie uzyskało w woj. lubuskim (18 proc.), PSL w woj. podlaskim (23 proc.), a Kukiz'15 w kujawsko-pomorskim (9 proc.). Poza tym sondaż uwzględnił wyniki, które uzyskały ugrupowania obecne tylko lokalnie: Mniejszość Niemiecka w woj. opolskim (13 proc.) i Ruch Autonomii Śląska w woj. śląskim (8 proc.). Chcesz być na bieżąco z najważniejszymi informacjami dnia? Polub Onet Wiadomości na Facebooku! (mt)",,
https://wiadomosci.onet.pl/kraj/baner-na-pomniku-lecha-kaczynskiego-po-domaga-sie-wyjasnien-od-joachima-brudzinskiego/yvgeggr,"PO chce wyjaśnień ws. przeszukania domu mężczyzny, który założył baner na pomniku Lecha Kaczyńskiego","Posłowie PO domagają się od Joachima Brudzińskiego wyjaśnień ws. przeszukania przez policję domu mężczyzny, który założył na pomnik Lecha Kaczyńskiego baner z napisem ""Konstytucja"". Politycy chcą także, aby szef MSWiA zabrał głos ws. Marszu Niepodległości z 2017 roku.","W ubiegły czwartek w Białej Podlaskiej (Lubelskie) 67-letni mężczyzna umieścił na pomniku Lecha Kaczyńskiego baner w kształcie koszulki z napisem ""Konstytucja"". Został zatrzymany przez policję, następnie usłyszał zarzut znieważenia pomnika. Radio TOK FM podało w zeszłym tygodniu, że policja przeszukała dom tego mężczyzny, a do przeszukania doszło o godz. 6.30 nad ranem. Poseł PO Borys Budka poinformował na dzisiejszej konferencji prasowej, że wraz z posłem Andrzejem Halickim wystosowali pismo do szefa MSWiA Joachima Brudzińskiego, w którym ""żądają pilnego wyjaśnienia bulwersujących wydarzeń"", które miały miejsce w ostatnich dniach. - Wszyscy widzimy w jaki sposób ta władza podchodzi do obywateli, do osób, które biorą udział w pokojowych protestach, czy też organizują swego rodzaju happeningi. Policja, która wchodzi nad ranem do domu 67-latka, czy osoby, które są inwigilowane dlatego że spotykają się ze sławnym muzykiem, bądź biorą udział w manifestacjach pokojowych. To nie dzieje się przez przypadek - powiedział Budka. Posłowie PO w piśmie do szefa MSWiA domagają się odpowiedzi na pytania: czy przeszukanie domu mężczyzny podejrzanego o znieważenie pomnika Lecha Kaczyńskiego było adekwatnym działaniem policji w stosunku do zachowania, o które jest podejrzany; pytają również w jakim celu przeprowadzono przeszukanie domu 67-letniego mieszkańca Białej Podlaskiej oraz kto odpowiada za decyzję o przeprowadzeniu przeszukania domu podejrzanego, a także czy ta decyzja została podjęta lub zatwierdzona przez prokuraturę. Ponadto posłowie PO chcą także odpowiedzi na pytanie, czy wobec osób, które 11 listopada 2017 r. uczestnicząc w Marszu Niepodległości niosły transparenty zawierające hasła m.in. ""Biała Europa"", a także osób, które 25 listopada 2017 r. na Placu Sejmu Śląskiego w Katowicach powiesiły na szubienicach wizerunki 6 polityków PO, będą przeprowadzone podobne czynności jak w przypadku podejrzanego o założenie na pomnik śp. Lecha Kaczyńskiego baneru z napisem ""Konstytucja"". - Nie może być tak - podkreślił Budka - że ""w przypadku gdy mamy do czynienia z mową nienawiści, ze wznoszeniem antysemickich, rasistowskich haseł policja jest bezradna; a wobec zwykłych obywateli, którzy w sposób pokojowy manifestują przyzwyczajenie do określonych wartości, czy szacunek do konstytucji, tego typu działania są podejmowane"". Poseł Halicki stwierdził na konferencji prasowej, że PiS to ugrupowanie, które bardzo mocno podkreślało, iż będzie słuchać obywateli, będzie chronić ich prawa, a - jak ocenił - ""jest całkiem odwrotnie"". - Ta władza po prostu obywateli się boi, dlatego używa siły, używa środków nieadekwatnych - stwierdził Halicki. Szef resortu spraw wewnętrznych i administracji Joachim Brudziński odnosząc się w sobotę do wpisu posłanki PO Joanny Augustynowskiej na Twitterze, w którym zadała pytanie, czy przeszukanie domu o godz.6.30 z powodu koszulki na pomniku, było metodą adekwatną do czynu, odpowiedział: ""W mojej ocenie Pani Poseł w tym przypadku to działanie nie było adekwatne. Ale powinniśmy pamiętać, że jeżeli nie będzie reakcji na te żałosne »happeningi« dzisiaj, to być może jutro będziemy świadkami niegodnych akcji wobec innych pomników. Np. #JP2 #BohaterówGetta, #JózefPiłsudski"".","Pomnik Lecha Kaczyńskiego w Białej Podlasce ubrany w baner ""Konstytucja""",
https://wiadomosci.onet.pl/kraj/prof-ludwik-stomma-nowa-elite-uczy-sie-falszywej-historii/0kyjfqz,Prof. Ludwik Stomma: nową elitę uczy się fałszywej historii,"Po 1989 roku w Polsce władzę całkowicie objęła stara inteligencja. Ludzie, którzy chłopa widzieli na wakacjach. Nie rozumieli zupełnie próżni, jaką widzieli chłopi i robotnicy, jeśli chodzi o ich przyszłość - mówi w wywiadzie prof. Ludwik Stomma, mieszkający we Francji antropolog kultury, pisarz, publicysta.","Zastanawiał się pan, kiedy została stworzona współczesna Polska, z jej obecną strukturą społeczną? Zmiana struktury społecznej nastąpiła w Polsce w okresie stalinowskim, kiedy chłopi szli do miast, do przemysłu. Wytworzyła się wtedy, mówiąc słowami podręcznikowymi, masowa klasa robotnicza, przed wojną ona była marginalna. Ta klasa bardzo powoli dojrzewała. Na początku było tak jak w poemacie Ważyka – rasa nieczłowiecza pędzona do przemysłu... A potem zaczęło to normalnieć. Ci ludzie powoli zaczęli wchodzić w obieg kultury narodowej. Tym bardziej że ówczesna władza, ta najgorsza władza, o to dbała. Nastąpiła likwidacja analfabetyzmu, otwarty został szeroko dostęp do literatury polskiej, klasyka drukowana była masowo, można to było kupić za grosze. Tyle że ta nowa klasa wcale nie tak chętnie była przyjmowana przez dawną Polskę szlachecko-inteligencką. Mieszkałem w Krakowie, gdzie ludzie żyli w absolutnym przekonaniu, że Nowa Huta jest budowana nie po to, żeby służyć rozwojowi przemysłu, ale żeby zabić i splugawić to piękne miasto. Ten inteligencki Kraków. Tak! A nikt nie przewidział, że ta nowa klasa robotnicza z Nowej Huty będzie potem się wzorować na tych strasznych mieszczanach, a nie na sekretarzach POP. W sumie mamy więc do czynienia z normalnieniem sytuacji? Tyle że to rozbicie, to pęknięcie trwa. Ludność, która przyszła do miast, była ludnością bez historii. Natomiast ci straszni mieszczanie mają swoje korzenie, swoją przeszłość, swoje drzewa genealogiczne. Tego ci ludzie z Nowej Huty, chłoporobotnicy, nie mają. A chcieliby mieć? Mamy erupcję tych marzeń. W związku z czym bardzo łatwo jest im włożyć jakąś historię. I władza to robi. Ta obecna? Wraz ze zmianą ustrojową od roku 1989 władzę objęła całkowicie stara inteligencja. I to w wydaniu, niestety, krakówka, warszawki... Ludzie, których blisko znałem. Którzy chłopa widzieli na wakacjach, a robotnika to może w stoczni, w roku 1980. Żeby oni znali sytuację bytową robotników, przyjezdnych ze wsi, żeby widzieli tę próżnię, jeśli chodzi o ich przeszłość! Tymczasem niczego nie widzieli. Ta władza to byli ludzie, którzy dla warstw z ludu byli krystalicznym przykładem tego, co je kiedyś odrzucało. Przecież pan mówił, że gdy to wszystko się pomieszało, to znormalniało. Znormalniało w następnym pokoleniu, ale odruchy antyinteligenckie pozostały. Jasne, to nie Szela, ale coś z tego dźwięczało. W roku 1989 dyskutowaną kandydaturą na premiera był Bronisław Geremek. Bardzo go ceniłem, lubiłem, ale z punktu widzenia tych, którzy mieszkali gdzieś na prowincji, to był profesor od średniowiecznej historii k… paryskich, palący fajkę, zamknięty, mówiący wyszukanym językiem, do tego pochodzenia żydowskiego, co dalej miało i ma dla nich znaczenie. Po prostu antyteza kogoś, kto byłby akceptowany przez tę warstwę, która stała się dominująca w Polsce. I to trwa. Platforma Obywatelska jest tego przedłużeniem. To nie są osoby z ludu, które lud rozumieją. A PiS rozumie? PiS dotarło do tych grup, do rozgoryczonych. Z przekazem TKM. Bo na czym polega awans społeczny? Oczywiście i na wejściu do kultury narodowej, i na wzbogaceniu się, a także na uzyskaniu rangi, jak w wojsku. Ale przede wszystkim to kwestia poczucia korzyści i godności w społeczeństwie. No i w jakiś sposób Kaczyński im to zapewnia – tym, którym tego nie zapewniano dotychczas. Władcy od zawsze posługiwali się awansem społecznym jako sposobem na zdobywanie zwolenników, na rządzenie. Nobilitując, obdarzając dobrami… W Rzeczypospolitej nie było tytułów szlacheckich, za to był podczaszy i różne absolutnie bzdurne tytularne funkcje, które dawały poczucie godności. W Rosji zrobiono to na wzór wojska. Były rangi urzędnicze. We Francji były tytuły arystokratyczne, wicehrabia, wicebaron… A dzisiaj? Przepraszam, dzisiaj dokładnie taką bzdurą jest np. udział w radach nadzorczych spółek skarbu państwa. Przecież to funkcja przeważnie niepotrzebna. Ale tworzy się to i komuś daje. Bo wszędzie władza dawała swoim, ta też daje swoim, więc to jest dla mnie tak jak z wielką rewolucją społeczną w okresie stalinowskim. Wtedy było przejście chłopów do miast, do przemysłu. Dzisiaj taką rewolucją społeczną jest schlebianie miasteczkom, tym na Podkarpaciu itd. Powoływanie ludzi stamtąd na stanowiska i pokazywanie: teraz wy! Choć może to za wielkie słowo – rewolucja. Niech będzie przewrót społeczny. Jeżeli w latach 50. nastąpiła wielka zmiana społeczna, to ci ludzie przecież powinni pamiętać, z jakich zapadłych dziur przenieśli się do lepszego życia. Nie mówię, że powinni czuć wdzięczność, bo nie o to chodzi, ale powinni wiedzieć, jakie są ich korzenie. To jest niestety zupełne złudzenie. Przypominam, że w okresie międzywojennym też starano się troszeczkę, minimalnie tej zmianie sprzyjać. Na przykład kształcono nauczycieli ludowych. Kościół bardzo się otworzył na tzw. chłopskie powołania itd. I co pisze Witos w swoich wspomnieniach? Straszliwie ubolewa nad tym, że zostawszy księdzem, ten wiejski chłopak całkowicie odcina się od tego, co wiejskie, i nie chce, żeby myślano, że jest chłopem. Nauczycielom z kolei poświęca wielki rozdział we wspomnieniach Jakub Bojko. Przejmuje się, że ci nauczyciele wiejscy, jak pisze, zdradzali swój stan, nie chcieli pamiętać, kim byli. Dziś jest podobnie, potomkowie chłopów przypisują się do różnych kast, w których byli rzekomo w swojej historii. Jakichś „żołnierzy wyklętych”… Nagle pojawiają się artykuły o Polsce odrodzonej, rzekomo mlekiem i miodem płynącej, nagle się okazuje, że chłopi sympatyzowali z powstaniem styczniowym i listopadowym… Takie bzdury obszywa się biało-czerwoną tasiemką i tym się macha, choć przecież tych ludzi, ich przodków, w tych powstaniach nie było. Czyli sprawa poczucia osobistej godności jest tak ważna? Jak ktoś ma pełny garnek, to drugim jego krokiem są starania o własną godność? Oczywiście. A nawet często godność jest ważniejsza niż ten garnek. Jeżeli popatrzymy na strukturę społeczną okresu wojennego, policzymy chłopów, którzy byli ogromną większością społeczeństwa, zobaczymy, jak nikły był ruch oporu na wsi w stosunku do oporu w miastach, inteligenckiego właściwie. Inteligenckiego i robotniczego. I nagle okazuje się, że chłopi to był ruch oporu. A ponieważ to wszystko jest przekłamane i zakłamane, wkłada się wszystko do garnka antykomunizmu i przysłania orłem białym. Funkcjonuje dziś taki przekaz, że chłopi cierpieli za PRL, bo władza ludowa chciała kolektywizować. A to, że otrzymali szkoły, szpitale, możliwość awansu, było nieważne. Okoliczność nieistotna. Porównanie sytuacji chłopa w okresie międzywojennym i powojennym, nawet jeśli zakładano PGR, przepraszam bardzo, ale to jest przepaść. Czy polscy chłopi, czy nawet PSL, obchodzą rocznicę strajków chłopskich z 1937 r.? 44 zastrzelonych przez policję chłopów, kilkuset aresztowanych? No nie… Zapomniany epizod! Czyli cały czas mamy przebieranie się. Wybieramy sobie „żołnierzy wyklętych” i innych bohaterów, żeby lepiej się czuć we własnych oczach i w oczach pozostałych. Jan Józef Szczepański miał dom w Kasince Małej. W Kasince Małej w okresie międzywojennym był strajk chłopski, w którym zabito kilkunastu ludzi. Otóż nikt ich nie chce pamiętać. Natomiast jakieś późniejsze rzekome krzywdy, że w sklepach nie było nic, że stał ocet – to każe się pamiętać. Przecież chłopi są bardzo pragmatyczni, dalecy od romantycznych uniesień. Gdzie zniknął ten pragmatyzm? To trzeźwe spojrzenie na rzeczywistość? Nie zniknął. W ramach tego pragmatyzmu oni wiedzą, o czym mówić, a o czym nie mówić. Kiedy robiłem badania na temat stosunku do Żydów podczas wojny, ile się trzeba było nagimnastykować! Dopiero kiedy doszli do wniosku, że ja niby tak samo myślę jak oni, trochę im się usta otwierały. Ale tak – cisza na morzu. A w III RP? Pragmatyzm zniknął? Pragmatyczne są ugrupowania inteligenckie, one odwołują się do rozumu. A PiS odwołuje się do emocji. Nie powiedziałbym, że tylko do emocji, bo jest to odwoływanie się do tego, że oni, ten krakówek i ta warszawka, rządzili osiem lat i o ludzi nie dbali, że sądy były niesprawiedliwe, że było źle. I że teraz oni. Że pora na innych? Budujemy nowe elity? Budujemy nowe elity, które uczymy nowej, fałszywej historii i którym wpajamy nowe wartości. Często sprzeczne z wartościami wyniesionymi teoretycznie z domów przez tych ludzi. A skąd niechęć do Polski Ludowej? Rozumiem, że nie było to państwo mlekiem i miodem płynące, ale na pewno nie było takie, jak oni opowiadają! Ależ to jest ściśle sterowana rzecz! Potrzeba pewnego punktu odniesienia, budowania nowej wiary. Owszem, to wszystko nie trzyma się kupy, ale jest najlepszym dowodem, że ideologie nie muszą trzymać się kupy. Tylko muszą chwycić? Poruszyć instynkty? Wtedy można się bardzo rozczarować. Ja przecież byłem przekonany, że Polska rzeczywiście doszła do tego, że antysemityzm jest sprawą wstydliwą, że plami. Owszem, mogą być jeszcze gdzieś jakieś antysemickie mumie, ale to margines. I nagle patrzę – a to trysnęło! To było okropne. Ta gęba polskiego antysemity! Te artykuły, które po przetłumaczeniu wzbudziłyby we Francji grozę! Jak można udawać, że one są w porządku! I jeszcze jedna rzecz – towarzysz Gierek chwalił się, że partia liczy 3 mln członków. Z rodzinami – można powiedzieć, że 10 mln Polaków było jakoś z PZPR związanych. I spójrzmy teraz na Polskę – ilu z nich na tę nieżywą już partię ujada, żeby pokazać, że są w porządku. Dziwi to pana? Nie! To znany mechanizm. Kiedy nastąpiła restauracja po Napoleonie, najbardziej antynapoleońscy byli właśnie ludzie związani z Napoleonem. Starali się wykazać, że zawsze chcieli Burbona… Drugi przykład – ogromna większość Francji siedziała w okresie Vichy cicho, sprawowała urzędy, takie jakie sprawowała itd. I co się dzieje po zakończeniu wojny? Jest nawet mordowanie ludzi! A kto morduje? Wśród mordujących najwięcej jest ludzi skażonych vichyzmem. Mitterrand, wysoki urzędnik Vichy, nagle stał się socjalistą! A w Polsce? Mam tyle przykładów w moim otoczeniu. Chociażby profesora z Uniwersytetu Jagiellońskiego, który wstąpił do partii – przecież nie ideowo, ale dlatego, że mieszkanie dostał, o to chodziło. Ale jakim został antykomunistą, gdy tylko zmieniła się władza! Jak pouczał! Jak więc Polska się zmieniła społecznie w porównaniu z Polską sprzed II wojny światowej? To się wymieszało czy nie? Okres międzywojenny był okresem kolosalnego upodlenia chłopa. Pamięć o tym nie jest zadeklarowana, ale istnieje. Jeżeli te warstwy, które potem przyszły i teraz są inteligencją, tak łatwo można szczuć na starą inteligencję, to dlatego, że coś się kołacze. Ta czarna dziura z przeszłości. Bo oprócz tego, że byli upodleni, zabrano im ich historię. To się odzywa. Zresztą tzw. świadomi chłopi skarżą się, że bardzo duża część tej nowej klasy wstydzi się przeszłości. I z wielką łatwością łapie się różnych narracji, żeby wypełnić przeszłość jakąś opowieścią. Ale w Szwecji to nie jest problem. Myślę, że we Francji również. Przodkowie, którzy byli chłopami. We Francji wielka przemiana społeczna miała miejsce 150 lat wcześniej niż w Polsce. Bo we Francji starą strukturę społeczną wywróciła do góry nogami wielka rewolucja. Nie wywróciła stosunków ekonomicznych i chłopi bardzo powoli dociągali do średniej krajowej, ale już w armii napoleońskiej – ilu mamy oficerów chłopów! Mamy różne, nie zawsze mądre książeczki o powstaniu w Wandei – to był właśnie opór tamtejszych tradycyjnych chłopów, prowadzonych przez arystokratów. Których kto rozbił? Rewolucyjni chłopi. Bo to przecież oni byli w armii. Zmiany we Francji zaczęły się więc wcześniej, oni mają 150 lat wyprzedzenia. A zabawne jest to, że teraz zaczyna być odwrotnie, że we Francji jest snobizm na chłopskie pochodzenie. Bo my jesteśmy solą tej ziemi! Tamto było wymieszane, żeniło się z byle kim. Szczególnie na fali problemów imigracyjnych to wychodzi. Dokąd to prowadzi? Ta rewolucja musi się zakończyć czy uspokoi się sama z siebie? Myślę, że się skończy. Ale trzeba jednej rzeczy – żeby zarówno „Kaczory”, jak i „Schetyny” poszły do śmietnika. Poza tym trzeba powoli przywracać prawdziwą historię. Wykładając ją jako skomplikowane losy polskie, nie gorsze, nie lepsze. Z kolei ta nowa warstwa musi się wyszaleć. W spółkach skarbu państwa, w radach nadzorczych… I gdy się zrówna mniej więcej intelektualnie – bo mam nadzieję, że oni jednak czegoś się uczą – wtedy to wszystko będzie powoli zmierzało do wzajemnego zrozumienia. Ale w tej chwili sytuacja jest bardzo niedobra. A do tego dorzućmy – nie wiem, na ile jest to celowa polityka Kaczyńskiego – sposób dobierania ludzi, którzy naprawdę są kompromitujący i którzy muszą drażnić dużą część społeczeństwa. Do niczego dobrego to nie prowadzi. Chcesz być na bieżąco z najważniejszymi informacjami dnia? Polub Onet Wiadomości na Facebooku!",Prof. Ludwik Stomma,
https://wiadomosci.onet.pl/tylko-w-onecie/100-lat-polsko-politycy-i-powstanie-warszawskie/es2sdmq,"Dobrze, że politycy zamknęli usta [KOMENTARZ]","Ten rok jest wyjątkowy w wieloletniej tradycji hucznych obchodów Powstania Warszawskiego. A to dlatego, że politycy usunęli się na dalszy plan i oszczędzili nam partyjnych ataków w tym szczególnym dniu.","W tym roku politycy PiS i Platformy zrobili dla powstania minimum tego, co powinni - nie wchodzili sobie w drogę i nie opluwali się nawzajem na odległość. Podczas obchodów w stołecznej dzielnicy Mokotów prezydent stolicy Hanna Gronkiewicz-Waltz (PO) przypomniała, że 1 sierpnia 1944 r., było także bardzo gorąco. - I ci młodzi chłopcy i młode dziewczyny, którzy szli do walki - walczyli o wolność. Ale też nie wiedzieli o tym, że będą tak zdziesiątkowani i to już pierwszego dnia - powiedział Gronkiewicz-Waltz, przypominając, że na pobliskim Służewcu tylko pierwszego dnia walk zginęło 68 osób. - Po prostu hekatomba - mówiła. Rok temu Gronkiewicz-Waltz mówiła nie tylko o młodych warszawiakach i ich śmierci. Wykorzystała obchody do ostrego ataku na PiS, który poprzez komisję reprywatyzacyjną zaczął atakować jej rządy w stolicy. - W Polsce tak się składa, że każde pokolenie, także dzisiejsza młodzież, musi przejść próbę. Jest nią obrona wartości jakimi są: wolność, demokracja i prawa człowieka. Bo żadna z tych wartości nie jest gwarantowana raz na zawsze - mówiła wówczas Gronkiewicz-Waltz, w jasny sposób nawiązując do rządów PiS, którym Platforma zarzuca łamanie tych wartości. Wezwała też jasno: - Próby się nie uniknie. Próbę trzeba podjąć! W tym roku zmieniła się polityczna perspektywa Gronkiewicz-Waltz - po raz ostatni występuje na rocznicy jako prezydent Warszawy. Widać wyraźnie, że wobec jej abdykacji z politycznych walk podczas rocznicy, inni liderzy PO się do tego nie palili. Kandydat Platformy na prezydenta Warszawy Rafał Trzaskowski złożył kwiaty na grobie dowódcy AK gen. Tadeusza Komorowskiego ""Bora"". Towarzyszył mu syn generała - Adam Komorowski. - Chciałbym, aby dzień rocznicy wybuchu Powstania Warszawskiego był z dala od zgiełku politycznego - mówił Trzaskowski. Jedyny ślad polityki w jego rocznicowej aktywności był taki, że do generała i jego syna zawsze odwoływał się Bronisław Komorowski, który jest z nimi skoligacony. W przeszłości nie tylko Gronkiewicz-Waltz wykorzystywała rocznicę politycznie. Robił to także dzisiejszy nieformalny patron powstańców, Lech Kaczyński. W 2008 r. jako prezydent RP ostro zaatakował Platformę, która kilka miesięcy wcześniej odsunęła od władzy jego brata i PiS. Zarzucił rządowi Donalda Tuska, że wykorzystuje specłużby i prokuraturę do ścigania opozycji. - Czy naprawdę pańskie wystąpienie musiało zawierać atak polityczny na PO? - zapytałem go wówczas w wywiadzie. - A dlaczego miałbym nie wykorzystywać tej okazji do skomentowania bieżących wydarzeń? Nikt nie nakazywał Tuskowi mówić przed laty, że polskość to nienormalność, nikt nie nakazywał mu budować w latach 90. partii Kongres Liberalno-Demokratyczny mającej do polskiej tradycji stosunek mocno zdystansowany. - Czy rzeczywiście sądzi pan, że rząd wykorzystuje specsłużby i prokuraturę do inwigilacji opozycji? - To oczywiste, że w tej chwili prokuratura jest politycznym narzędziem w ręku władzy. Rząd Tuska działa policyjnymi metodami w klasycznym znaczeniu tego słowa. Od początku tak sądziłem, bo znam ludzi, którzy sprawują władzę. Im ostrzejsza była wojna między braćmi Kaczyńskimi a Tuskiem, tym bardziej było to widać podczas obchodów rocznic powstania. W tym roku politycy PiS - zupełnie jak Gronkiewicz-Waltz - trzymali język za zębami. W ich przypadku rezygnacja z rocznicowych ataków na politycznych przeciwników także jest związana z kalendarzem i sytuacją wewnątrz obozu władzy. Kandydat PiS walczy o prezydenturę stolicy, a to trudny teren dla narodowej prawicy - dlatego kontrowersje mogłyby zaszkodzić Patrykowi Jakiemu. W dodatku szefem MON nie jest już Antoni Macierewicz, który próbował wykorzystywać obchody do własnych celów politycznych. Dwa lata temu próbował zmusić powstańców do apelu smoleńskiego - co zostało bardzo źle przyjęte w środowiskach kombatanckich. W tym roku twarzami obchodów byli prezydent Andrzej Duda oraz Mateusz Morawiecki, debiutujący w roli premiera na rocznicy. Duda mówił wyłącznie o powstaniu, bez wyraźnych akcentów politycznych. Z kolei Morawiecki obiecał słuchaczom więcej pieniędzy. Ale akurat, gdy słuchaczami są powstańcy, ma to sens. - Podjąłem decyzję, by zwiększyć dwukrotnie fundusz wsparcia dla żyjących powstańców, żołnierzy AK, żołnierzy wyklętych, a także by groby m.in. powstańców warszawskich, które nie mają już opiekunów, były utrzymywane przez państwo - mówił Morawiecki. Premier zapowiedział, że we współpracy ze Światowym Związkiem Żołnierzy AK, wprowadzone zostaną zmiany prawa, które pozwolą stworzyć spis grobów powstańców warszawskich oraz żołnierzy podziemia niepodległościowego i objąć je ochroną państwa. To spełnienie próśb środowisk kombatanckich, które właśnie złożyły w tej sprawie petycję w Sejmie. - Do tej pory fundusz wsparcia dla kombatantów wynosił w skali roku 15 mln złotych, w ustawie budżetowej na rok 2019 te środki wzrosną do 30 mln złotych - zapowiedział szef Kancelarii Premiera Michał Dworczyk. Poinformował również, że zapowiedziany przez szefa rządu projekt nowelizacji ustawy o grobach i cmentarzach wojennych zostanie przyjęty jeszcze tego lata. Jeśli się tak stanie, to w tym roku powstańcy okażą się naprawdę najważniejsi. Wszak grobów jest coraz więcej, bo co roku kończą się kolejne powstańcze życia. Czasem rodzin nie stać na opiekę nad miejscami pochówku, a czasem po prostu powstańczych rodzin już nie ma. Nie należy się jednak łudzić, za rok polityczna wojna wróci. To będzie bardziej wystawna, bo 75. rocznica wybuchu powstania. W dodatku w środku kampanii, na kilka miesięcy przed wyborami parlamentarnymi, na które oba polityczne bloki rzucą wszystkie swe siły i środki. Powstańcy znów mogą zostać zepchnięci na dalszy plan. Zobacz relację Onetu z dzisiejszych obchodów wybuchu Powstania Warszawskiego.",Dziś 74. rocznica wybuchu Powstania Warszawskiego,
https://wiadomosci.onet.pl/kraj/po-sklada-zawiadomienie-do-prokuratury-ws-gawlowskiego/zt56hfd,"PO składa zawiadomienie do prokuratury ws. ""próby wymuszenia zeznań"" od Stanisława Gawłowskiego","PO złoży dziś do Prokuratury Krajowej zawiadomienie ws. ""próby wymuszenia"" przez CBA zeznań od Stanisława Gawłowskiego - poinformował wiceszef klubu Platformy Andrzej Halicki. Według niego CBA mogło w tej sprawie przekroczyć swe uprawnienia.","W sobotę adwokat Gawłowskiego mec. Roman Giertych opublikował list do prezesa PiS Jarosława Kaczyńskiego, w którym pyta o nielegalne - jak pisze - przesłuchanie Gawłowskiego, podczas którego aresztowanemu posłowi PO miano proponować odstąpienie od przedłużania aresztu w zamian za obciążanie polityków Platformy. Sam Gawłowski mówił, że chodzi m.in. o szefa PO Grzegorza Schetynę i przewodniczącego rady Europejskiej Donalda Tuska. - Dziś składam - w imieniu Platformy Obywatelskiej - zawiadomienie o uzasadnionym podejrzeniu popełnienia przestępstwa do Prokuratury Krajowej, związane z chęcią wymuszenia zeznań od Stanisława Gawłowskiego, który przebywał w areszcie - powiedział Halicki na konferencji prasowej w Sejmie. Jak mówił, 20 czerwca Gawłowski został ""odwiedzony w areszcie"" przez agentów wrocławskiego oddziału CBA. W ocenie Halickiego tego typu ""wizyta"", dokonana bez odpowiednich podstaw i bez powiadomienia jego obrońcy, nie powinna się była w ogóle w odbyć. - Mamy do czynienia z powrotem ""aresztów wydobywczych"";(...) stwarzana jest sytuacja nacisku, by oskarżał innych, by w sposób nieprawny wymuszać zeznania o charakterze politycznym - podkreślił Halicki. Jak dodał, w zawiadomieniu jest mowa o możliwości naruszenia art. 231 Kodeksu karnego (przepis ten stanowi, że funkcjonariusz publiczny, który, przekraczając swoje uprawnienia lub nie dopełniając obowiązków, działa na szkodę interesu publicznego lub prywatnego, podlega karze pozbawienia wolności do lat 3). Centralne Biuro Antykorupcyjne uznało, ""stwierdzenia o nielegalnym przesłuchaniu posła PO Stanisława Gawłowskiego i usiłowaniu nakłaniania go przez funkcjonariuszy CBA, by obciążał polityków PO"" za próbę pomówienia. - Jest to próba świadomego pomówienia Centralnego Biura Antykorupcyjnego. CBA rozważa stosowne kroki prawne w związku z publicznym pomówieniem służby. Podejrzany o poważne przestępstwa korupcyjne poseł Stanisław G. i jego pełnomocnik formułują fikcyjne oskarżenia, niepoparte żadnymi dowodami - oświadczył wczoraj Piotr Kaczorek z wydziału komunikacji społecznej Biura. Chcesz być na bieżąco z najważniejszymi informacjami dnia? Polub Onet Wiadomości na Facebooku!",Stanisław Gawłowski,
https://wiadomosci.onet.pl/kraj/giertych-pisze-do-kaczynskiego-ws-gawlowskiego/l13t224,"Giertych do Kaczyńskiego: czy wiedział pan, że CBA chciało, by Gawłowski obciążył PO?","""Czy wiedział Pan, że oficerowie CBA (dysponujemy ich nazwiskami i numerami służbowymi) przedstawili de facto ofertę Stanisławowi Gawłowskiemu, aby obciążył główną partię polityczną opozycji - Platformę Obywatelską, jej liderów obecnych i byłych jakimikolwiek zarzutami w zamian za odstąpienie od przedłużania aresztu?"" - napisał w publicznym liście, skierowanym do Jarosława Kaczyńskiego, obrońca Gawłowskiego Roman Giertych.","W liście Roman Giertych pisze o przesłuchaniu, jakie 19 czerwca mieli przeprowadzić agenci CBA w celi Gawłowskiego, jak pisze jego obrońca, ""pod pozorem kontroli oświadczenia majątkowego"". Giertych przesłuchanie posła nazwał ""nielegalnym"". Stwierdził, że wówczas padła wobec polityka PO propozycja obciążenia jakimiś zarzutami liderów Platformy Obywatelskiej w zamian za odstąpienie od przedłużenia aresztu. Jak podkreśla, nie został poinformowany o przesłuchaniu swojego klienta, nie spisano protokołu, a pytania zadawane przez funkcjonariuszy CBA nie miały związku ze sprawą samego Gawłowskiego. Giertych pyta Kaczyńskiego, czy miał wiedzę o tym przesłuchaniu. ""Czy wiedział Pan o tym, że oferta CBA została z oburzeniem odrzucona przez Stanisława Gawłowskiego, a konsekwencją tej odmowy jakiejkolwiek współpracy z CBA w zwalczaniu opozycji, był wniosek o przedłużenie stosowania aresztu?"" - pyta dalej Giertych. ""Moje pytania kieruję do Pana, gdyż po pierwsze ze sprawy afery gruntowej wiem, że śledził Pan osobiście i ze szczegółami wszystkie ważne operacje CBA"" - zaznacza. ""Po drugie w czasie ostatniego Pańskiego wywiadu wykazał Pan wiedzę o planach wobec posła Gawłowskiego Sejmu i Prokuratury, które nie były znane nawet jego obrońcom"" - napisał. ""Pański kolega partyjny, szef MSWiA Joachim Brudziński będzie pytany o kwestię tej sprawy już w poniedziałek o godzinie 10 podczas przesłuchania w sprawie Gawłowskiego w prokuraturze w Szczecinie. Pana pytam o te kwestie publicznie"" - zaznaczył Giertych. Podczas wywiadu, udzielonego przedwczoraj TVP Info, Jarosław Kaczyński powiedział, że Stanisław Gawłowski we wrześniu będzie mieć postawione nowe zarzuty karne. W odpowiedzi na to wystąpienie Roman Giertych napisał na Twitterze, że niezbędne jest wezwanie prezesa PiS na świadka. ""Obrona nic nie wie o jakimkolwiek wrześniowy terminie postawienia zarzutów"" - napisał Giertych. Wówczas m.in. Stanisław Żaryn ripostował, że Jarosław Kaczyński wiedzę o nowych zarzutach dla Gawłowskiego czerpał ze strony prokuratury, która już w czerwcu informowała, że ""zamierza postawić posłowi na Sejm RP Stanisławowi G. zarzuty popełnienia kolejnych dwóch nowych przestępstw – jednego o charakterze korupcyjnym, a drugiego polegającego na praniu brudnych pieniędzy"". Warto jednak przypomnieć, że wniosek prokuratury o uchylenie przez Sejm immunitetu Stanisławowi Gawłowskiemu również w sprawie tych planowanych zarzutów nie wpłynął jeszcze do Komisji Regulaminowej. Nie ma również jego oceny przez Biuro Analiz Sejmowych pod kątem choćby poprawności formalnej. Nie można zatem mówić jeszcze o terminie, w jakim Stanisław Gawłowski usłyszy kolejne zarzuty, nawet przy założeniu, że Sejm głosami PiS zdecyduje o uchyleniu immunitetu posłowi PO.",Lider PiS Jarosław Kaczyński i Prokurator Generalny Zbigniew Ziobro,
https://wiadomosci.onet.pl/tylko-w-onecie/stanislaw-gawlowski-w-sejmie-patrzylem-w-oczy-politykom-pis-nie-chce-im-podawac-reki/xk1q5pm,Stanisław Gawłowski: W Sejmie patrzyłem w oczy politykom PiS. Nie chcę im podawać ręki,"- Po przyjściu do Sejmu, niektórzy politycy PiS-u chcieli mi podać rękę. Ja nie chcę się z nimi witać. Ja się mogę za nich modlić, ale chcę się trzymać od takich ludzi maksymalnie daleko - mówi w rozmowie z dziennikarzem Onetu Kamilem Dziubką Stanisław Gawłowski.",,,
https://wiadomosci.onet.pl/kraj/pomnik-przemyslawa-gosiewskiego-stanie-w-kielcach-sprzeciw-po/hw4kzk7,Pomnik Przemysława Gosiewskiego stanie w Kielcach przy ulicy Warszawskiej. Radna PO: opamiętajcie się,"Miejscy radni przychylili się do prośby komitetu budowy pomnika Przemysława Gosiewskiego w Kielcach, aby monument stanął w pobliżu placówki IPN Przystanek Historia przy ulicy Warszawskiej. Przeciw byli jednak radni Platformy Obywatelskiej. – Opamiętajcie się państwo już z tymi pomnikami – apelowała Agata Wojda.","Jak już informowaliśmy, społeczny komitet budowy pomnika Przemysława Gosiewskiego w Kielcach powołano w ubiegłym roku. W jego skład weszli m.in. niektórzy senatorowie PiS, rodzice i żona byłego wicepremiera czy prezydent Kielc Wojciech Lubawski. Pod uwagę brane były cztery lokalizacje: okolice ulicy Przemysław Gosiewskiego i dworca autobusowego, park miejski koło ronda imienia Giedroycia, okolice dawnego budynku BWA przy ul. Leśnej, a także placówki IPN Przystanek Historia przy ulicy Warszawskiej. Zdaniem członków komitetu budowy pomnika Przemysława Gosiewskiego w Kielcach najlepsza jest ta ostatnia propozycja. Na początku lipca senator Krzysztof Słoń z PiS, który jest przewodniczącym społecznego komitetu budowy pomnika Przemysława Gosiewskiego w Kielcach, złożył do prezydenta i miejskich radnych prośbę o wyrażenie zgody na to, aby pomnik byłego wicepremiera stanął przy ulicy Warszawskiej. - To jest miejsce szczególne, bo przy Przystanku Historia IPN, którego powstania wielkim zwolennikiem i orędownikiem był śp. Przemysław Gosiewski. Po przeciwnej stronie jest natomiast pierwsza siedziba PiS, którą w 2001 roku otworzył Przemysław Gosiewski, zaraz po tym, jak pojawił się w Świętokrzyskiem. Do tego jeszcze ta lokalizacja bardzo odpowiada koncepcji pomnika dlatego, że on nie będzie wielkim monumentem. On się wpisze w tę przestrzeń miejską – mówił wówczas Onetowi senator Słoń. Tą sprawą kieleccy radni zajęli się podczas dzisiejszej sesji. Jak można się było spodziewać, dyskusja była bardzo gorąca. Jako pierwszy głos zabrał radny Jarosław Karyś z PiS, który przybliżył sylwetkę Przemysława Gosiewskiego i wymienił jego zasługi dla regionu świętokrzyskiego. - Był nie tylko politykiem, ale człowiekiem, który interesował się życiem mieszkańców regionu. Starał się być blisko zwykłych ludzi. Przez te lata odbył tysiące spotkań z mieszkańcami – mówił Jarosław Karyś. – Nie ma wątpliwości, że udział Przemysława Gosiewskiego we włączaniu świętokrzyskiego do programu Polski Wschodniej był duży. Przyczynił się także do tego, że do regionu trafiło wiele pieniędzy na inwestycje. Budowa tego pomnika w Kielcach będzie uhonorowaniem tego człowieka, który potrafił tak dużo zrobić dla naszego miasta i regionu – przekonywał. - Opamiętajcie się państwo już z tymi pomnikami. To jest niepokojąca tendencja, bo w całym kraju powstają pomniki wątpliwej jakości. Mam wrażenie, że nie chcecie uczcić pamięci osób zmarłych, ale połechtać swoje ego i ambicje – odpowiedziała Agata Wojda, przewodnicząca klubu radnych PO. Jednocześnie radna Wojda przypomniała, że Przemysław Gosiewski został już uhonorowany w Kielcach, bo jego imię nosi jedna z ulic w Kielcach, a przy katedrze wmurowaną tablicę pamięci byłego wicepremiera. – Naprawdę jest wiele sposobów, aby uczcić osoby zmarłe, ale to wymaga większego wysiłku. Drugi aspekt to brutalna ingerencja w przestrzeń publiczną. Wszystkie propozycje lokalizacji były fatalne, ale wybraliście jedną z najgorszych. Inaczej powinno się w nowoczesnych miastach tworzyć tę przestrzeń publiczną – podsumowała radna PO. Ostatecznie większość radnych poparła jednak wniosek komitetu budowy pomnika Przemysława Gosiewskiego w Kielcach. Za było 16 radnych, trzy osoby wstrzymały się od głosu, a troje radnych PO było przeciw. Przemysław Gosiewski ma zostać przedstawiony za mównicą, która będzie wykonana z kamienia świętokrzyskiego. Sama sylwetka byłego wicepremiera zostanie wykonana z brązu. Koszt budowy monumentu szacowany jest na około 60 tysięcy złotych. Jeśli wszystko pójdzie zgodnie z planem, to monument powstanie już jesienią. Przemysław Gosiewski należał do Prawa i Sprawiedliwości od 2001 roku. Organizował struktury tego ugrupowania w Świętokrzyskiem. Udało mu się tam zbudować najliczniejszą organizację wojewódzką PiS w kraju. Pełnił funkcję ministra-członka Rady Ministrów w rządzie Kaczyńskiego, będąc jednocześnie szefem stałego komitetu Rady Ministrów. Od 8 maja 2007 do 7 września 2007 i od 11 września 2007 do 16 listopada 2007 roku był wicepremierem. Pomiędzy tymi okresami był sekretarzem stanu w Kancelarii Prezesa Rady Ministrów. W latach 1989-1991 pracował w Komisji Krajowej ""S"" jako kierownik biura ds. kontaktów z regionami. Od 1991 do 1998 był sekretarzem Zarządu głównego PC. W latach 90. był także kierownikiem biura posła PC Adama Glapińskiego, pracował w kierowanej przez Jarosława Kaczyńskiego spółce wydającej pismo ""Nowe Państwo"", angażował się w działalność Spółdzielczych Kas Oszczędnościowo-Kredytowych oraz Fundacji na rzecz Polskich Związków Kredytowych. W latach 1998-2001 zasiadał w sejmiku mazowieckim, a w latach 2000-2001 był doradcą ministra sprawiedliwości Lecha Kaczyńskiego. Od 2001 r. był posłem. Od listopada 2005 do lipca 2006 r. był przewodniczącym klubu parlamentarnego PiS. Po wyborach w 2007 r. znów przewodniczył klubowi PiS. W styczniu 2010 roku zrezygnował z tej funkcji, przyjął funkcję przewodniczącego partyjnego Zespołu Pracy Państwowej i został jednym z wiceprezesów PiS. Przemysław Gosiewski zginął w katastrofie prezydenckiego samolotu pod Smoleńskiem. Chcesz być na bieżąco z najważniejszymi informacjami dnia? Polub Onet Wiadomości na Facebooku!",Pomnik Przemysława Gosiewskiego stanie w Kielcach,
https://wiadomosci.onet.pl/kraj/po-zawiadomia-prokurature-ws-glosowan-konrada-glebockiego/dc3pec0,PO składa zawiadomienie do prokuratury ws. głosowań Konrada Głębockiego,"Posłowie PO zapowiedzieli, że złożą dziś w prokuraturze zawiadomienie o podejrzeniu popełnienia przestępstwa przez byłego posła PiS Konrada Głębockiego oraz marszałka Sejmu Marka Kuchcińskiego, w związku z udziałem Głębockiego w głosowaniach, gdy był on już mianowany na ambasadora. Do sprawy odnieśli się Beata Mazurek i Ryszard Terlecki, którzy potwierdzili, że Głębocki trzykrotnie wziął udział w głosowaniach po mianowaniu, jednak w żadnym z tych przypadków ""jego głos nie był przesądzający"".","Beata Mazurek i Ryszard Terlecki na briefingu prasowym odnieśli się do zapowiedzi PO. Poinformowali, że Głębocki - już po mianowaniu na ambasadora - trzykrotnie wziął udział w głosowaniu. - W żadnym z nich jego głos o niczym nie przesądzał - podkreślał Terlecki. - Nie podważa to wyniku wyborów, natomiast rzeczywiście popełniono tu błąd - dodał. Jak zaznaczył Mazurek, Głębocki w momencie głosowania nie wiedział o tym, że został mianowany na ambasadora. - Wydaje się, że kwestia udziału Głębockiego w głosowaniach w Sejmie już po jego nominacji, to niedopatrzenie Kancelarii Prezydenta. Nie dostaliśmy informacji o nominacji przed głosowaniami – dodał wicemarszałek Ryszard Terlecki. 5 czerwca br. ówczesny poseł Konrad Głębocki został mianowany przez prezydenta Andrzeja Dudę na ambasadora Polski we Włoszech. Zgodnie z art. 103 ust. 1 konstytucji, mandatu posła nie można łączyć m.in. z funkcją ambasadora. Do tego przepisu ustawy zasadniczej nawiązuje art. Kodeksu wyborczego, w myśl którego wygaśnięcie mandatu posła następuje w przypadku ""powołania w toku kadencji na stanowisko lub powierzenia funkcji, których stosownie do przepisów Konstytucji Rzeczypospolitej Polskiej albo ustaw nie można łączyć ze sprawowaniem mandatu posła"". Kodeks wyborczy mówi również, że wygaśnięcie mandatu posła powołanego lub wybranego w czasie kadencji na stanowisko lub funkcję, których nie można łączyć ze sprawowaniem mandatu, następuje z dniem powołania lub wybrania oraz stanowi, że ""wygaśnięcie mandatu posła niezwłocznie stwierdza Marszałek Sejmu w drodze postanowienia”. Takie postanowienie ws wygaśnięcia mandatu Głębockiego, marszałek Sejmu Marek Kuchciński wydał 2 lipca. ""Stwierdzam wygaśnięcie, z dniem 5 czerwca 2018 r., mandatu posła Konrada Zygmunta Głębockiego"" - napisano w dokumencie. Z informacji zamieszczonych na stronie internetowej Sejmu wynika, że Konrad Głębocki jeszcze 6, 7 i 15 czerwca wziął w Sejmie udział w łącznie 175 głosowaniach (6 czerwca - 23 głosowania, 7 czerwca - 69, 15 czerwca - 83). Zdaniem posła PO Marcina Kierwińskiego marszałek Kuchciński nie panuje nad tym, co dzieje się w Sejmie. W jego ocenie, mamy do czynienia ze skrajnym bałaganem i ""zorganizowanym procesem wpływania na wynik procesu wyborczego w polskim parlamencie"". - Mamy do czynienia z sytuacją, gdy w ważnych głosowaniach uczestniczyła osoba, której mandat z mocy prawa powinien być wygaszony, ponieważ osoba ta została ambasadorem w jednym z krajów europejskich – mówił Kierwiński. - Mamy do czynienia z gigantycznym poczuciem bezkarności, z przekonaniem, że nawet osoby nieuprawnione mogą głosować w polskim parlamencie tylko dlatego, że jest taka wola prezesa PiS Jarosława Kaczyńskiego lub jest taka wola marszałka Sejmu Marka Kuchcińskiego - dodał. Kierwiński poinformował, że w związku z głosowaniem Głębockiego posłowie Platformy złożą dziś zawiadomienie do prokuratury. - Liczymy, że tą sprawą zajmie się prokuratura i że podejdzie do tej sprawy bardzo poważnie – dodał. Zawiadomienie do prokuratury, które ma zamiar złożyć PO, mówi o podejrzeniu popełnienia przestępstwa przez Głębockiego polegającego na użyciu dokumentu poświadczającego nieprawdę w celu oddania głosów podczas głosowań w trakcie posiedzeń Sejmu. Platforma złoży też zawiadomienie o podejrzeniu popełnienia przestępstw przez marszałka Sejmu: przestępstwa nadużycia uprawnień przez funkcjonariusza publicznego poprzez dopuszczenie osoby nieuprawnionej do głosowania, przestępstwa niedopełnienia obowiązków przez funkcjonariusza publicznego poprzez wydanie postanowienia ws stwierdzenia wygaśnięcia mandatu posła Głębockiego 2 lipca – po upływie 27 dni od dnia mianowania go na ambasadora, a także przestępstwa poświadczenia nieprawdy. Poseł PO ocenił, że PiS naruszana standardy pracy w Sejmie. - Podejrzewamy, że celowo złamano prawo, ponieważ PiS bał się, czy będzie miał stosowną większość, aby obronić panią Szydło, panią Rafalską – mówił Kierwiński. 6 czerwca posłowie zagłosowali nad wnioskami o wyrażenie wotum nieufności wobec wicepremier Beaty Szydło oraz minister rodziny, pracy i polityki społecznej Elżbiety Rafalskiej. - W tej sprawie nie mają większego znaczenia intencje, bo czy jest skrajny bałagan, czy to jest zwykłe przestępstwo celowo popełnione przez polityków PiS, nie zmienia to faktu, że zostało ono popełnione i winni powinni być ukarani – stwierdził polityk PO. Dyrektor Centrum Informacyjnego Sejmu Andrzej Grzegrzółka powiedział wczoraj, że Głębocki informację o mianowaniu na ambasadora Polski we Włoszech uzyskał 19 czerwca, a więc już po czerwcowych głosowaniach, w których - jak mówił dyrektor CIS - brał udział, jako ""w dobrej wierze urzędujący parlamentarzysta"". - Kolejne kroki zarówno Kancelarii, jak i marszałka Sejmu, były determinowane tym opóźnieniem. Udział posła w głosowaniach - mimo, że kolizyjny w stosunku do obowiązujących przepisów - należy traktować jako aktywność, która nie miała zasadniczego wpływu na decyzje podejmowane w sali plenarnej. Głos nie był w żadnej mierze przeważający, ani decydujący dla prowadzonych rozstrzygnięć - podkreślił Grzegrzółka.",Konrad Głębocki,
https://wiadomosci.onet.pl/kraj/mswia-zawiadamia-prokurature-ws-wpisu-posla-szczerby/f96rlgq,MSWiA zawiadamia prokuraturę ws. wpisu posła Szczerby,"MSWiA chce, aby wpisem posła Michała Szczerby zajęła się prokuratura. Resort złożył już zawiadomienie o podejrzeniu popełnienia przestępstwa do Prokuratury Okręgowej w Warszawie - informuje dziś TVP Info. W ubiegłym tygodniu Michał Szczerba (PO) podał na Twitterze dane osobowe policjanta, który według niego pobił jednego z protestujących w piątek przed Sejmem.","""Starszy aspirant Robert Sawera i obywatel Bartosz Adamczyk. Jeden z oddaniem służy władzy, drugi broni #WolneSądy"" - napisał w sobotę na Twitterze Szczerba pod zdjęciem przedstawiającym interwencję policjantów podczas demonstracji przed Sejmem. TVP Info informuje, że decyzja została podjęta po analizie Departamentu Prawnego MSWiA. Wcześniej zawiadomienie o możliwym popełnieniu przestępstwa złożył do prokuratury sam poszkodowany policjant. Również Komendant Główny Policji nadinspektor Jarosław Szymczyk zapowiedział podobne kroki prawne. Sawera (wyraził zgodę na publikację nazwiska i stopnia, nie wyraził zaś zgody na publikację wizerunku) był jednym z funkcjonariuszy, którzy zabezpieczali w piątek manifestacje pod Sejmem. To jego nazwisko i wizerunek udostępnił w sobotę na swoim Twitterze poseł Michał Szczerba (PO). Później w internecie pojawiły się także wpisy ze zdjęciami innych policjantów z oddziału prewencji, a także z informacjami o ich rodzinach i miejscach zamieszkania. Jak ustaliła PAP, st. asp. Sawera znalazł na swój temat kilkadziesiąt wpisów. Policja zabezpiecza wszystkie wpisy, które pojawiły się na portalach społecznościowych, łącznie ""ze zdjęciami, jakie tam były zamieszczane, danymi identyfikującymi osoby, które mogły dopuścić się popełnienia przestępstwa."" - Ujawnienie danych personalnych szeregowych policjantów, którzy dbają o porządek, a następnie wywołanie tym fali hejtu i gróźb kierowanych do dzieci, do bliskich, najbliższych policjantów jest niespotykane. Dlatego komendant główny policji w tej sprawie polecił zebrać wszelkie materiały dowodowe związane z ujawnionymi na portalach społecznościowych wpisami, groźbami kierowanymi w stosunku do najbliższych policjantów i składa zawiadomienie o przestępstwie do prokuratury – powiedział rzecznik policji Mariusz Ciarka. Dodał, że ""nie może być i nie ma przyzwolenia na to, aby nasi policjanci i ich rodziny byli narażeni na niebezpieczeństwo"". Źródło: TVP Info Chcesz być na bieżąco z najważniejszymi informacjami dnia? Polub Onet Wiadomości na Facebooku!",Michał Szczerba,
https://wiadomosci.onet.pl/kraj/sondaz-ktora-partia-wygralaby-wybory-samorzadowe/zq2t1yw,Sondaż CBOS: PiS na czele w wyborach do sejmików wojewódzkich,"Prawie trzy czwarte Polaków deklaruje zainteresowanie jesiennymi wyborami samorządowymi. W wyborach do sejmików wojewódzkich wyraźnie prowadzi PiS, które cieszy się największym poparciem na wsi i w małych miastach. Natomiast w największych ośrodkach koalicja Platformy Obywatelskiej i Nowoczesnej ma niemal dwukrotną przewagę nad PiS-em - podaje CBOS.","W lipcowym badaniu CBOS zainteresowanie wyborami samorządowymi zadeklarowało blisko trzy czwarte - 73 proc. – uprawnionych, przy czym duże zainteresowanie – 26 proc. Ponad jedna czwarta – 27 proc. – wyraziła brak zainteresowania; zupełnie nie interesowało się wyborami 8 proc. ankietowanych. Zamiar udziału w wyborach wyraziło 76 proc. ankietowanych uprawnionych do głosowania, przy czym jako pewny swój udział określiła nieco ponad połowa (55 proc.) respondentów. Niemal co ósmy (13 proc.) nie był pewien, czy weźmie udział w wyborach, a co dziewiąty (11 proc.) zapowiadał, że na pewno tego nie zrobi. Według CBOS szanse na najliczniejszą reprezentację w sejmikach wojewódzkich ma PiS ze stowarzyszonymi ugrupowaniami. Chęć głosowania na tę partię wyraziło 30 proc. pytanych. Zamiar poparcia koalicji PO-Nowoczesna wyraziło 17 proc. ankietowanych. Na Kukiz’15 zamierza głosować 7 proc., na PSL 6 proc., a SLD 5 proc. uczestników badania. Ponad jedna czwarta – 28 proc. – ankietowanych nie wiedziała jeszcze, na kogo by zagłosowała w wyborach do sejmiku. Na wsi przewaga PiS nad koalicją PO i Nowoczesnej jest ponad czterokrotna: 35 proc. do 8 proc. wskazań. Stosunkowo wysokim poparciem cieszy się PSL, na które zamierza głosować co jedenasty wyborca – 9 proc. W małych miastach PiS ma dwukrotną przewagę – 28 proc. do 13 proc.; SLD ma 9-proc. poparcie. W miastach średniej wielkości (20 tys. – 99 tys. 999 mieszkańców) poparcie dla PiS deklarowało 29 proc., a dla PO i Nowoczesnej 21 proc.; spośród pozostałych partii największym poparciem cieszy się tu Kukiz’15 – 11 procent. W dużych, ale nie największych miastach (powyżej 100 tys. i poniżej pół miliona mieszkańców) koalicja PO i Nowoczesna oraz PiS mają niemal równe poparcie: odpowiednio 32 proc. i 31 proc. W największych miastach koalicja PO-N ma niemal dwukrotną przewagę nad PiS z Solidarną Polską i Porozumieniem; 31 proc. do 17 procent. Poparcie dla partii Wolność wynosi 7 proc. wskazań. Zainteresowanie jesiennymi wyborami lokalnymi i deklaracje udziału są słabo zróżnicowane ze względu na wielkość miejsca zamieszkania; wyraźnie większe zainteresowanie wykazali w sondażu mieszkańcy największych aglomeracji i osoby w wieku 25-34 lata; najmniejsze – najmłodsi badani (18-24 lata). W ocenie CBOS nastroje Polaków na mniej więcej trzy miesiące przed wyborami samorządowymi ""pozostają w bardzo dużym stopniu upolitycznione"", co wyraża się w najwyższym w XXI wieku poziomie deklaracji zainteresowania wyborami i udziału w nich. Ośrodek zastrzega, że badanie jest reprezentatywne dla całego kraju, a nie dla poszczególnych typów miejscowości, stąd dane o preferencjach w zależności od miejsca zamieszkania należy traktować orientacyjnie.",Sondaż CBOS: PiS z poparciem 30 proc. w wyborach samorządowych,
https://wiadomosci.onet.pl/kraj/krzysztof-bondaryk-z-zarzutami/ynztj4e,"Zarzuty dla byłego szefa ABW, generała Krzysztofa Bondaryka?","Generał Krzysztof Bondaryk, który w latach 2007-2013 kierował Agencją Bezpieczeństwa Wewnętrznego, został wezwany przez prokuraturę jako podejrzany - informuje portal OKO.press.","Z informacji uzyskanych przez portal wynika, że Bondaryk ma stawić się w prokuraturze w Białymstoku 31 lipca 2018 roku. Jest podejrzany o przestępstwo z artykułu 231 kodeksu karnego. Zatem zarzuty, jakie planuje postawić mu prokurator mają dotyczyć rzekomych nieprawidłowości przy podpisywaniu umów między ABW a zewnętrznymi ekspertami. Informacje podane przez OKO.press sugerują, że autorem doniesienia, na mocy którego wszczęto postępowanie wobec szefa służb z czasów rządów PO-PSL, jest aktualne kierownictwo ABW. – Mam czyste sumienie. Zatrudniłem wiele osób, nie działałem dla czyjejś korzyści - powiedział sam Bondaryk portalowi OKO.press. - Za wszelką cenę chcą ze mnie zrobić kryminalistę Krzysztofa B. - dodał z kolei w rozmowie z ""Gazetą Wyborczą"". Zdaniem byłego szefa ABW, obecne kierownictwo służb oraz prokuratury dąży do politycznego odwetu, a także chce ""przykryć poważne nadużycia prawa, za które jego przedstawiciele byli kiedyś ścigani"". Mowa tu m.in. o Mariuszu Kamińskim i jego zastępcy Macieju Wąsiku. (KF)",Krzysztof Bondaryk,
https://wiadomosci.onet.pl/kraj/grzegorz-schetyna-o-ataku-na-biuro-politykow-pis-kto-tak-pokazuje-swoja-nienawisc-artykul/6b8gc9k,"Grzegorz Schetyna o ataku na biuro polityków PiS: kto tak pokazuje swoją nienawiść, powinien zostać ukarany","- Służby powinny ścigać tych wszystkich, którzy niszczą biura poselskie i szerzą język nienawiści – powiedział w Krakowie Grzegorz Schetyna. Przewodniczący PO został zapytany o zarzuty wobec kobiety, która umieściła napis na oknie biura PiS w Wąbrzeźnie.","Schetyna mówił, że haniebne napisy pojawiły się także na budynku biura PO w Kielcach. - Wszyscy ci, którzy w taki sposób pokazują swoją nienawiść w polityce, czyli to, co nimi kieruje, powinni zostać ukarani. Nie ma równych i równiejszych. Prokuratura, służby, policja powinny ścigać tych wszystkich, którzy niszczą biura poselskie i szerzą język nienawiści. To powinno dotyczyć wszystkich – mówił szef PO. Pytany, czy jego zdaniem zarzut propagowania totalitaryzmu jest zasadny, Schetyna powiedział, że nie zna tej konkretnej sprawy. - Ale oczywiście nie. Akurat z tego co wiem poseł Krzysztof Czabański wiele lat był w PZPR. Nie wiem, czy teraz zaczął się tego wstydzić, czy prokuratura ma takie zdanie w tej sprawie – mówił. - Zastanawiam się, czy promując pana prokuratora Piotrowicza, przypadkiem nie propagujemy totalitaryzmu w wykonaniu PiS, bo on też był w PZPR. Rozumując w ten sam sposób, to jest promowanie totalitaryzmu – dodała szefowa Nowoczesnej Katarzyna Lubnauer. W nocy z piątku na sobotę na oknie biura senatora Andrzeja Mioduszewskiego i posła Krzysztofa Czabańskiego z PiS w Wąbrzeźnie pojawił się napis ""PZPR"", a na chodniku przed lokalem ""Czas na sąd ostateczny"". Napisy podobnej treści zostały umieszczone także na biurze parlamentarzystów w Golubiu-Dobrzyniu. Policja zatrzymała 50-letnią mieszkankę województwa mazowieckiego, której przedstawiono zarzut dotyczący wąbrzeskiego biura, a czyn - po uzgodnieniu z prokuratorem - zakwalifikowano jako propagowanie ustroju totalitarnego. - W samochodzie kobiety znaleziono pięć puszek ze sprayem, a ona sama w czasie przesłuchania przyznała się do wykonania napisów w obu miastach, chociaż nie zgodziła się z zastosowaną kwalifikacją prawną. Jednak zgromadzony materiał dowodowy na razie pozwolił na przedstawienie zarzutu dotyczącego tylko Wąbrzeźna - powiedziała PAP rzeczniczka kujawsko-pomorskiej policji podinsp. Monika Chlebicz. Art. 256 par. 1 Kodeksu karnego za publiczne propagowanie ustroju totalitarnego przewiduje karę grzywny, ograniczenia wolności lub pozbawienia wolności do dwóch lat.  Chcesz być na bieżąco z najważniejszymi informacjami dnia? Polub Onet Wiadomości na Facebooku!",Grzegorz Schetyna,
https://wiadomosci.onet.pl/kraj/wroclaw-koalicja-obywatelska-postawi-na-jacka-sutryka/lyq5w5f,Koalicja Obywatelska postawi we Wrocławiu na Jacka Sutryka? Nikłe szanse Jarosa,"Choć oficjalnie decyzja nie została jeszcze ogłoszona, Jacek Sutryk jest przekonany, że to on zostanie kandydatem Koalicji Obywatelskiej (PO i Nowoczesna) na prezydenta Wrocławia. Szefowa Nowoczesnej Katarzyna Lubnauer zapowiedziała, że przy podejmowaniu decyzji, ważne będzie dla niej stanowisko regionalnych władz partii. A te już wcześniej cofnęły rekomendację posłowi Nowoczesnej Michałowi Jarosowi i poparły Jacka Sutryka.","Podczas wspólnej konferencji z Grzegorzem Schetyną Katarzyna Lubnauer ogłosiła, że nazwisko kandydata Koalicji Obywatelskiej na prezydenta Wrocławia zostanie przedstawione na początku sierpnia. Powiedziała też, że w grę wchodzą kandydatury Jacka Sutryka i Michała Jarosa. Zdaniem Sutryka, który jest dyrektorem Departamentu Spraw Społecznych we wrocławskim magistracie i bliskim współpracownikiem Rafała Dutkiewicza, to on jest i będzie kandydatem Koalicji Obywatelskiej. Według Sutryka sprawa wydaje się przesądzona. – Po porannej konferencji szef dolnośląskiej Nowoczesnej poprosił mnie, bym potwierdził moją chęć i wolę kandydowania z Koalicji Obywatelskiej. I tak też zrobiłem – mówi Onetowi Jacek Sutryk, kandydat na prezydenta Wrocławia. W trakcie porannej konferencji Katarzyna Lubnauer zapowiedziała, że przed podjęciem decyzji o wskazaniu kandydata na prezydenta Wrocławia, ważna będzie dla niej opinia regionalnych struktur partii. A te już w maju wycofały poparcie dla posła Nowoczesnej Michała Jarosa i przekazały swoją rekomendację Jackowi Sutrykowi. Nic nie zapowiada, że w tej kwestii cokolwiek może się zmienić. Wybór Sutryka wydaje się naturalny. – Jeśli się wsłucha w to, co mówią kierujący Nowoczesną, to inaczej być nie może. Wierzę, że tak jest, że jestem kandydatem Koalicji Obywatelskiej – przekonuje Jacek Sutryk. Choć oprócz Sutryka rozważana jest także kandydatura Michała Jarosa, szanse wrocławskiego posła Nowoczesnej na start z komitetu Koalicji Obywatelskiej wydają się jedynie iluzoryczne. Sprawa jest prosta. W Nowoczesnej wyżej oceniają szanse na zwycięstwo Sutryka niż Jarosa. – Mam nadzieję, że jak Michał oceni sytuację i pozbędzie się własnych ambicji politycznych, to wesprze ten projekt dla dobra Wrocławia, Nowoczesnej i swojego własnego – mówił Onetowi już w maju Tadeusz Grabarek, szef dolnośląskich struktur Nowoczesnej. Jaros tak łatwo nie zamierza jednak rezygnować. Już wcześniej zapowiedział, że bez względu na wszystko i tak wystartuje w wyborach prezydenckich. Na krótkim filmiku zamieszczonym w sieci przekonuje, że jest gotów wygrać. Gdyby jednak Koalicja Obywatelska wskazała na Jarosa albo jeszcze kogoś innego, Jacek Sutryk w wyborach prezydenckich i tak mógłby liczyć na szerokie poparcie – rekomendacji udzieliło mu nie tylko środowisko Rafała Dutkiewicza, ale też SLD i Unia Europejskich Demokratów. – Ja wtedy w dalszym ciągu podtrzymuję swój projekt. Wierzę jednak, że jestem doskonałym spoiwem dwóch dużych opozycyjnych koalicji: uformowanej już koalicji środowiska Rafała Dutkiewicza z SLD i UED oraz Koalicji Obywatelskiej (PO i Nowoczesna) – zaznacza Jacek Sutryk. – O tym, kto zostanie prezydentem, zdecydują mieszkańcy. To oni wybiorą najlepszego. Przed ich werdyktem nikt nie powinien otwierać szampanów ani w inny sposób świętować, bo wszystko jest w rękach wrocławian – mówi Jacek Sutryk. Przypomnijmy, rano Grzegorz Schetyna poinformował, że Platforma wycofała poparcie dla Kazimierza Michała Ujazdowskiego, czyli swojego dotychczasowego kandydata na prezydenta Wrocławia. Dla PO to już kolejna zmiana, bo wcześniej partia popierała prof. Alicję Chybicką. – Do trzech razy sztuka – mówił Grzegorz Schetyna. Chcesz być na bieżąco z najważniejszymi informacjami dnia? Polub Onet Wiadomości na Facebooku!",Jacek Sutryk i Rafał Dutkiewicz,
https://wiadomosci.onet.pl/kraj/sejm-zmienil-ustawy-o-sn-krs-sadach-powszechnych-i-prokuraturze-artykul/zkjkd3f,PiS po raz piąty zmienia sądy. Po burzliwej dyskusji Sejm przyjął kolejną nowelę ustawy sądowniczej,"Sejm po raz kolejny znowelizował przepisy dotyczące Sądu Najwyższego, Krajowej Rady Sądownictwa, sądów powszechnych i prokuratury. Nowa ustawa dotyczy m.in. procedur wyboru I prezesa SN i kwestie obsady stanowisk w tym sądzie. Większość posłów opozycji nie wzięła udziału w głosowaniu, ale podczas dyskusji sejmowej emocje sięgały zenitu.","Projekt przewiduje m.in., że Zgromadzenie Ogólne Sędziów SN będzie wybierało i przedstawiało prezydentowi kandydatów na I Prezesa SN niezwłocznie po obsadzeniu 2/3 liczby stanowisk sędziów SN, a nie - tak jak obecnie - dopiero, gdy obsadzone są niemal wszystkie stanowiska. Znosi też wymagane kworum podczas posiedzeń samorządów sędziowskich. Część opozycji i prawniczych autorytetów argumentuje, że wprowadzane zmiany jeszcze bardziej upolityczniają sądy. W głosowaniu nad ustawą o zmianie ustawy - Prawo o prokuraturze oraz niektórych innych ustaw udział wzięło 258 posłów. Za było 230 posłów, przeciw głosowało 24, wstrzymało się czterech posłów. Oprócz 223 parlamentarzystów z PiS nowelę poparło dwóch posłów niezależnych oraz pięciu posłów koła Wolni i Solidarni. W głosowaniu nie wzięli udziału posłowie PO, Nowoczesnej i PSL-UED. 22 spośród 29 obecnych na sali posłów Kukiz'15 zagłosowało przeciwko zmianom ustawy sądowniczej. - Czy ta ustawa zmienia coś dla obywateli? Nie. Czy przyjęliście poprawki Kukiz'15? Nie. Czy wobec tego Kukiz'15 może poprzeć tę ustawę? Nie! - powiedział poseł Paweł Grabowski. Siedmiu członków klubu Kukiz'15 nie głosowało. Przeciwko projektowi głosowało również dwóch posłów niezrzeszonych: Piotr Liroy-Marzec i Robert Winnicki. - Czy ta biegunka legislacyjna, jaką tu urządzacie, mogłaby znaleźć uzasadnienie? Gdybyście działali w stanie nadzwyczajnym, można by się zgodzić na te sposoby prowadzenia legislacji. Gdyby cel i skutki waszych działań były realną reformą państwa. Ale nie są. Żadnej przestrzeni skutecznie nie zreformowaliście. Wszystko co robicie służy umocnieniu waszej władzy - mówił Robert Winnicki. Liroy-Marzec nie zabierał głosu podczas dyskusji o zmianach w sądownictwie. Wypowiedział się jednak wcześniej podczas debaty nad ustawą zmieniającą Regulamin Sejmu. Przyjęte zmiany wzmocniły możliwości karania posłów za ich zachowanie na sali sejmowej. - Jestem dzieckiem lat 70. i 80. i obserwowałem, jak komuna karze nas, że nie chodzimy na pochody 1 maja. Nie idźcie tą drogą, to jest pomyłka totalna. Kogo chcecie karać? Czy myślicie że opozycja przestanie mówić to, co mówi, bo zabierzecie im parę złotych? - pyta poseł Liroy-Marzec. - Idźcie po olej do głowy - powiedział. Kornel Morawiecki z koła Wolni i Solidarni był jednym z czwórki posłów, którzy nacisnęli przycisk wstrzymania się od głosu. Pozostali to Łukasz Zbonikowski z PiS, Jan Klawiter (niezrzeszony) i Magdalena Błańska (niezrzeszona). Pięciu pozostałych posłów Wolnych i Solidarnych poparło nowelę. Przeciwko ustawie środowiska Czerskiej, środowiska lewackie, KOD-y, resortowe dzieci. My będziemy głosować za - powiedział Jarosław Porwich z WiS. Podczas debaty dochodziło do utarczek słownych między posłami opozycji i wicemarszałkiem Sejmu Ryszardem Terleckim. W pewnym momencie Terlecki zwrócił uwagę posłowi Adamowi Szłapce, że ten naruszył powagę Sejmu. - Jeśli ja naruszyłem powagę Izby, to jak można określić wczorajsze zachowanie posłanki Pawłowicz, która mówiła o bydle? Jak nazwać zachowanie Kaczyńskiego? Jak nazwać pańskie zachowanie? - ripostował Szłapka. - Panie wicemarszałku Terlecki. Pan nie ma prawa mówić, że poseł narusza powagę Sejmu. Naruszenie powagi Sejmu stwierdza marszałek, a pan marszałkiem nie jest. Jeśli ktoś narusza powagę Sejmu w tej debacie, to pan, a nie posłowie Nowoczesnej - powiedział wzburzony poseł Jarosław Urbaniak. Sekundował mu inny poseł Nowoczesnej, Witold Zembaczyński. - To, co panu najlepiej wychodzi w życiu, to naciskanie czerwonego guzika odbierając posłom głos - rzucił do Terleckiego. - Ostatnim razem wyłączył mi pan mikrofon. I chociaż jest pan wiernym psem, jak się pana nie boję - powiedziała z kolei Joanna Scheuring-Wielgus. Marszałek komentował też na bieżąco wypowiedzi niektórych posłów. - Większość parlamentarna zmiażdżyła polską demokrację. Zrobił to Jarosław Kaczyński waszymi rękami. Stoimy przed alternatywą - albo wolność nasza i wasza, albo wojna domowa. Mam pewność, że faszyści stoją u naszych bram - mówił Krzysztof Mieszkowski. - Raczej głupota - skomentował Terlecki. Sejm odrzucił 31 wniosków mniejszości i 28 poprawek zgłoszonych przez opozycję. Posłowie opozycyjni komentując zarówno ustawę, jak i sposób jej procedowania, w ostrych słowach zwracali się do swoich kolegów z PiS. - Niezależne sądownictwo jest dla demokracji tym, czym tlen dla człowieka. W szeregach PiS jest wielu posłów którzy mają charakter bakterii beztlenowych. Nie potrzebna im demokracja, bo w innym systemie wzrastali - mówił poseł Mirosław Suchoń. - W tym punkcie likwidujecie kworum. Patrząc w wasze oczy widzę, że nie bardzo rozumiecie, o czym mowa - powiedział Piotr Misiło. - Świadkowie w procesach norymberskich też mówili, że nie wiedzieli, co się stało. Nie unikniecie odpowiedzialności - mówił. - A poza tym uważam, że PiS powinno się zdelegalizować - powiedział na zakończenie. Gdzie jest poseł Jarosław Kaczyński? - zastanawiał się z kolei Adam Szłapka. - Don Kaczyński przyszedł wydać wam instrukcje, a wy jak barany zagłosujecie - stwierdził. Podczas dyskusji nad nowymi przepisami poseł PO Borys Budka wskazywał, że ""ta ustawa to jedno wielkie oszustwo"". - Przez ostatnie pół roku oszukujecie Polaków, mówiąc że wprowadzicie jakąkolwiek reformę. W tej chwili dorzynacie Sąd Najwyższy robiąc to na swoja modłę, tak jak zrobiliście to z Krajową Radą Sądownictwa i Trybunałem Konstytucyjnym. Nie było i nie ma żadnej reformy - mówił Budka do posłów PiS. - Z TK zrobiliście atrapę, która zamiast kontrolować, chroni większość rządzącą. Zaraziliście tym wirusem prokuraturę, wojsko, teraz chcecie zarazić Sąd Najwyższy - zarzucał PiS Arkadiusz Myrcha. Według posłanki Nowoczesnej Kamili Gasiuk-Pihowicz, przyjęta ustawa jest ""uszyta na miarę dla ludzi, którzy dla błyskawicznej kariery i pieniędzy są w stanie sprzedać polską rację stanu i samych siebie"". - Zabrakło wam odwagi, by wypełnić ślubowanie poselskie, by przestrzegać konstytucji. Dyspozycyjni sędziowie to bezkarność polityków - zaznaczała liderka N. Katarzyna Lubnauer. Przyjęta dziś ustawa to już piąta nowelizacja ustaw o sądownictwie. Podobnie jak poprzednie, nie została poddana konsultacjom społecznym. Została przedstawiona jako projekt poselski, a przy tych nie ma wymogu przeprowadzenia takich konsultacji. Posłowie opozycji wielokrotnie sugerowali, że tę ustawę, tak jak poprzednie, przygotował wiceminister sprawiedliwości Łukasz Piebiak i jest to w istocie projekt rządowy. Poseł Nowoczesnej Krzysztof Truskolaski podkreślał w wystąpieniu, że piąta już zmiana ustaw o sądownictwie ""świadczy o niekompetencji"" PiS. - Jak będą wyglądały nasze realcje z UE po wejściu w życie omawianych przepisów, a także jaki będzie to miało wpływ na uruchomioną wobec naszego kraju procedurę art. 7? - zapytał. - Ta piąta nowela ustawy o sądach równie beznadziejna jak poprzednie. Procedowanie po nocy tak poważnej ustawy niczego dobrego Polakom nie przyniesie. UE nie nabrała się na wasze bajki - mówi poseł Grzegorz Furgo. - Jestem ciekawa co zrobicie, jak zapadnie wyrok Trybunału Sprawiedliwości UE. To wasz premier zapewniał, że wyroku TSUE będą przestrzegane w Polsce - stwierdziła z kolei Paulina Henning-Kloska. - Czy chodzi o merytoryczną dyskusję, czy o to, by zrobić zadymę? Czy chodzi o to, że wprowadziliśmy coś, czego wy przez osiem lat nie umieliście zrobić? - mówi wiceminister sprawiedliwości Łukasz Piebiak w kontekście wprowadzonego przez PiS losowego przyznawania spraw składom sędziowskim. Warto zaznaczyć, że przyjęta dziś nowela początkowo miała zmienić ten zapis. Poprawka zaproponowana przez posła Marka Asta umożliwiała w szczególnych przypadkach (np. przeniesienia lub delegowania sędziego) zwrot już wylosowanej sprawy do ponownego losowania.  Ostatecznie została wycofana. - Państwo, opacznie rozumiejąc naszą zmianę proponowaną w tej nowelizacji, próbujecie twierdzić, że odchodzimy od losowego przydziału spraw. W związku z tym, żeby tych wątpliwości nie było, proponuję poprawkę polegającą na tym, aby wykreślić ten punkt, który miał usprawnić postępowanie, w art. 1. A więc zmianę 16. wykreślamy. Tak że będzie losowy przydział spraw - przekazał Ast w czasie posiedzenia Sejmu. Z kolei wiceminister Piebiak, broniąc ustawy, atakował opozycję. - Wnioski obywateli czekają latami. Was to nie obchodzi. Was to cieszy, byle tylko zgonić na nas odpowiedzialność za to. Chaos, kryzys i destrukcja - to jest wasz plan - mówi wiceminister sprawiedliwości. - Państwo liczycie na to, że jakiś rycerz z Europy przyjedzie i was wybawi, bo ludzie nie chcą słuchać i nie widzą waszego programu. Spójrzcie na sondaże. Nikt nie przyjdzie, nikt was nie uratuje, nie będzie białego rycerza. Proces wyborczy zdecyduje i myślę, że zdecyduje dobrze, bo ta zmiana, którą Wysoka Izba dziś omawia, jest dobrą zmianą dla polskiego sądownictwa - podkreślił Piebiak.",Sejm przyjął kolejną nowelę ustawy sądowniczej,
https://wiadomosci.onet.pl/tylko-w-onecie/jacek-rostowski-czlonkowie-komisji-sledczej-ds-amber-gold-narzucaja-swiadkom/m6nt154,Jacek Rostowski: członkowie komisji śledczej ds. Amber Gold narzucają świadkom interpretację dokumentów,"- Posłom PiS z komisji ds. Amber Gold chodzi wyłącznie o politykę - powiedział były minister finansów w rządzie PO-PSL Jacek Vincent-Rostowski w programie Onet Rano. - Pokazują różne dokumenty, cytują je wybiórczo i narzucają ich interpretację świadkom i widzom oglądającym relację z posiedzenia komisji. Absolutnie nie można tego nazwać przesłuchaniem - podkreśli Rostowski, który wczoraj przez dziewięć godzin odpowiadał na pytania członków komisji.","- Nie ma na świecie kraju, gdzie nie wystąpiłaby kiedyś piramida finansowa, której nie udało się zawczasu zablokować - powiedział były wicepremier i dodał, że państwo powinno zawsze takie sprawy badać. Rostowski przypomniał aferę w USA, gdzie w 2009 roku Bernard Madoff zorganizował piramidę finansową i oszukał ludzi na 50 miliardów dolarów, a władzom nie udało się temu zapobiec. Rostowski przyznał, że w sprawie Amber Gold były ""szokujące"" zaniechania ze strony niektórych urzędów skarbowych, a także zawiodła prokuratura i ""to był największy problem"". - Jednak nie ma dowodów na to, że dobre funkcjonowanie urzędów doprowadziłoby do szybszego upadku piramidy - podkreślił.  ",Jacek Rostowski,
https://wiadomosci.onet.pl/kraj/sondaz-kantar-public-34-proc-poparcia-dla-pis-23-proc-dla-po/fpyp4s6,"Sondaż Kantar Public: 34 proc. poparcia dla PiS, 23 proc. dla PO","Nowy sondaż poparcia dla partii politycznych przygotował Kantar Public. Wynika z niego, że w lipcu tego roku 34 proc. osób deklarujących gotowość wzięcia udziału w wyborach, zagłosowałoby na PiS, a 23 proc. na PO. W stosunku do ubiegłego miesiąca, partia rządząca odnotowała 7 punktów proc. spadku poparcia - wynika z sondażu Kantar Public.","To najgorszy notowany przez tę pracownię wynik PiS od lutego ub.r. Z kolei Platforma, w stosunku do czerwca, odnotowała trzypunktowy wzrost poparcia. Z badania przeprowadzonego przez Kantar wynika ponadto, że do Sejmu dostałyby się cztery ugrupowania - oprócz PiS i Platformy, byłyby to Kukiz'15 (9 proc., o 3 punkty proc. więcej niż w zeszłym miesiącu) i SLD (6 proc., poparcie pozostało na niezmienionym poziomie). Progu wyborczego nie przekroczyłyby natomiast PSL (4 proc., wzrost o 1 punkt proc.), Nowoczesna (3 proc., po spadku o 1 punkt proc. w stosunku do ub. miesiąca jest to najniższy wynik tego ugrupowania w badaniach Kantar Public od września 2015 r.), Partia Razem (2 proc., wzrost o 1 punkt proc.) oraz Wolność (1 proc., bez zmian w stosunku do czerwca). Podobnie jak w ub. miesiącu 18 proc. spośród badanych wyrażających gotowość udziału w wyborach nie umiało określić, na jakie ugrupowanie oddałoby głos. Chęć udziału w wyborach wyraziło 62 proc. respondentów, z czego 30 proc. stwierdziło, że zdecydowanie poszłoby do głosowania, a 32 proc., że raczej wzięłoby w nim udział. 28 proc. badanych zadeklarowało, że nie wzięłoby udziału w wyborach (11 proc. raczej nie, 17 proc. zdecydowanie nie), a 10 proc. było w tej sprawie niezdecydowanych. W ocenie ekspertki Kantar Public Urszuli Krassowskiej, spadek poparcia dla partii rządzącej nie przekłada się na ""znaczące wzmocnienie siły opozycji"". - Platforma Obywatelska uzyskała trzyprocentowy wzrost, natomiast Nowoczesna nadal jest poniżej progu wyborczego i traci zwolenników - uzasadniła. Ekspertka zwróciła jednocześnie uwagę, że PiS odnotowało największe straty wśród ""najmłodszych badanych, czyli osób w wieku do 34 lat"". Znaczny spadek poparcia dla ugrupowania rządzącego widoczny jest także - jak dodała - wśród osób z wykształceniem podstawowym i średnim, wśród mieszkańców wsi oraz miast liczących od 20 do 100 tys. mieszkańców. Badanie Kantar Public przeprowadzono w dniach 6-11 lipca na ogólnopolskiej reprezentatywnej próbie 1042 pełnoletnich mieszkańców Polski, techniką wywiadów bezpośrednich wspomaganych komputerowo Chcesz być na bieżąco z najważniejszymi informacjami dnia? Polub Onet Wiadomości na Facebooku!","Sondaż Kantar Public: 34 proc. poparcia dla PiS, 23 proc. dla PO",
https://wiadomosci.onet.pl/kraj/krakow-nie-bedzie-wspolnej-listy-jacka-majchrowskiego-z-po/l0zd6f1,Kraków: nie będzie wspólnej listy Jacka Majchrowskiego z PO,"Nie będzie wspólnej listy koalicyjnej w wyborach do Rady Miasta Krakowa ani wspólnego kandydata Jacka Majchrowskiego - informuje ""Gazeta Krakowska"". Jak czytamy, rozmowy obecnego prezydenta miasta, jego klubu Przyjazny Kraków oraz Platformy Obywatelskiej i Nowoczesnej spełzły na niczym.","Rozmowy miały zostać zerwane, gdyż radni prezydenccy zdecydowali, że wolą iść do wyborów na osobnych listach, bo to da im pewność dostania się do Rady Miasta. Jak informuje ""Gazeta Krakowska"", PO swojego kandydata przedstawi do dwóch tygodni. Kto to będzie? Najpewniej senator Bogdan Klich lub Łukasz Gibała. - Jacek Majchrowski i jego otoczenie są niepoważni. Wszystkie ustalenia z końca czerwca były aktualne, podział na listach itp. Liczyliśmy, że jak dorośli rozmawiają, to dotrzymują ustnych umów. Ale tak się nie stało - mówi w rozmowie z ""Gazetą Krakowską"" jeden z głównych polityków PO w Krakowie. 10 maja Jacek Majchrowski zaskoczył wiele osób, ogłaszając, że wystartuje w wyborach na prezydenta Krakowa. Wcześniej wydawało się, że wszystko jest przesądzone, a w Krakowie kończy się pewna epoka. Obecnie główną kontrkandydatami Jacka Majchrowskiego są: Małgorzata Wasserman (PiS), Łukasz Gibała (stowarzyszenie Logiczna Alternatywa), Konrad Berkowicz (Wolność) czy Grzegorz Gorczyca (Wolni i Solidarni). Chcesz być na bieżąco z najważniejszymi informacjami dnia? Polub Onet Wiadomości na Facebooku!",Jacek Majchrowski,
https://wiadomosci.onet.pl/kraj/zgromadzenie-narodowe-i-oredzie-prezydenta-andrzeja-dudy/v65j9w0,Zgromadzenie Narodowe i orędzie prezydenta Andrzeja Dudy,"O godzinie 12 rozpoczęło się Zgromadzenie Narodowe, które ma uczcić 550-lecie polskiego parlamentaryzmu i 100-lecie odzyskania niepodległości. Trwa orędzie prezydenta Andrzeja Dudy. Politycy PO nie biorą udziału w uroczystości.",,Andrzej Duda podczas orędzia,
https://wiadomosci.onet.pl/kraj/sondaz-polacy-sadza-ze-sytuacja-w-polsce-zmierza-w-dobrym-kierunku/bhfr39x,Nowy sondaż. Polacy oceniają sytuację w kraju,"47 proc. Polaków twierdzi, że sytuacja w kraju zmierza w dobrym kierunku - wynika z najnowszego badania ""Aktualne problemy i wydarzenia"", przeprowadzonego przez CBOS. Z kolei 34 proc. respondentów jest przeciwnego zdania.","Autorzy badania zwracają uwagę, że nie zaobserwowano jednoznacznej zmiany w ocenach sytuacji politycznej w kraju. W stosunku do czerwca spadł odsetek respondentów oceniających, że jest ona dobra (23 proc., spadek o 2 punkty procentowe), ale ubyło również tych, którzy uważają ją za złą (30 proc., spadek o 3 punkty). Więcej badanych, niż w czerwcu twierdzi, że sytuacja polityczna jest przeciętna – ani dobra, ani zła (38 proc., wzrost o 3 punkty). Z sondażu wynika, że spośród potencjalnych elektoratów głównych ugrupowań politycznych najbardziej zadowoleni z kierunku rozwoju sytuacji w Polsce są zwolennicy PiS (84 proc. pozytywnych ocen). Zadowolenie nieco przeważa nad niezadowoleniem także wśród potencjalnych wyborców ruchu Kukiz’15 (43 proc. wobec 37 proc.). Badani, którzy w wyborach parlamentarnych zagłosowaliby na PO, Nowoczesną lub SLD, są w większości negatywnie nastawieni do kierunku zmian w kraju, przy czym najbardziej krytyczni pod tym względem są zwolennicy Sojuszu. W porównaniu z czerwcem wzrósł odsetek respondentów określających sytuację gospodarczą w Polsce jako przeciętną (36 proc., wzrost o 5 punktów proc.). Mniejsza część badanych niż przed miesiącem ocenia ją zarówno dobrze (47 proc., spadek o 3 punkty), jak i źle (10 proc., spadek o 2 punkty). Autorzy badania zwracają uwagę, że jest to kontynuacja trendu spadkowego ocen dobrych. Według CBOS oceny poziomu życia badanych i ich rodzin są od wielu miesięcy dość stabilne. Trzech na pięciu respondentów (60 proc., od czerwca spadek o 2 punkty proc.) twierdzi, że im i ich rodzinom żyje się dobrze, mniej więcej jedna trzecia (35 proc., wzrost o 3 punkty) określa swój poziom życia jako przeciętny, a tylko nieliczni (5 proc.) są z niego niezadowoleni. Oceny warunków materialnych gospodarstw domowych minimalnie się poprawiły, powracając do stanu z kwietnia. Obecnie ponad połowa respondentów jest z nich zadowolona (58 proc., od czerwca wzrost o 3 punkty proc.), ponad jedna trzecia określa je jako przeciętne (35 proc., spadek o 3 punkty), a co 14. jest z nich niezadowolony (7 proc.) Opinie o sytuacji w zakładach pracy pozostały na poziomie ubiegłomiesięcznym. Prawie dwie trzecie pracowników (65 proc.) ocenia ją dobrze, jedna czwarta (25 proc.) – przeciętnie, a tylko mniej niż co dziesiąty (8 proc.) – źle. Pogorszyły się natomiast przewidywania dotyczące sytuacji w zakładach pracy w najbliższym roku. Znacząco ubyło pracowników oczekujących poprawy (22 proc., spadek o 7 punktów proc.), przybyło zaś tych, którzy spodziewają się utrzymania obecnej sytuacji (62 proc., wzrost o 5 punktów). Wciąż jednak mniej niż co dziesiąty zatrudniony obawia się pogorszenia sytuacji w swoim zakładzie pracy (9 proc., wzrost o 2 punkty). W lipcu ubyło badanych przewidujących, że w najbliższym roku sytuacja w kraju się poprawi (25 proc., od czerwca spadek o 5 punktów proc.), a przybyło tych, którzy prognozują brak zmian (48 proc., wzrost o 5 punktów). Odsetek przewidujących pogorszenie pozostał na poziomie ubiegłomiesięcznym (17 proc.). Prognozy sytuacji politycznej w Polsce są porównywalne z czerwcowymi. Niemal połowa respondentów uważa, że pod tym względem nic się nie zmieni (49 proc., spadek o 3 punkty procentowe). Jedna piąta (20 proc.) jest zdania, że w ciągu najbliższego roku sytuacja polityczna się poprawi, a nieco mniej (17 proc.) – że się pogorszy. Od ubiegłego miesiąca nieco pogorszyły się przewidywania dotyczące sytuacji gospodarczej, co - jak podkreślają autorzy badania - oznacza kontynuację spadkowego trendu obserwowanego od początku roku. Obecnie mniej niż jedna trzecia badanych spodziewa się, że w ciągu najbliższego roku stan gospodarki się poprawi (31 proc., spadek o 4 punkty procentowe). Obawiający się pogorszenia stanowią 11 proc. badanych. Największa część respondentów (47 proc., wzrost o 4 punkty) nie prognozuje zmian w tej dziedzinie. Jak podaje CBOS, większość badanych - tak jak w ubiegłym miesiącu - spodziewa się utrzymania poziomu życia swojego i swoich rodzin (61 proc., od czerwca wzrost o 3 punkty proc.) i sądzi, że warunki materialne ich gospodarstw domowych się nie zmienią (68 proc.). W obu tych wymiarach poprawę w ciągu najbliższego roku przewiduje niemal jedna czwarta respondentów (po 24 proc.). Pogorszenia obawia się mniej niż jedna dziesiąta ogółu (odpowiednio: 6 proc. i 8 proc.). Oceny sytuacji na lokalnych rynkach pracy pozostają właściwie takie same jak przed miesiącem. Trzy czwarte ankietowanych (75 proc.) uważa, że w ich miejscowości lub okolicy można znaleźć zatrudnienie, w tym blisko jedna piąta (19 proc.) ocenia, że nietrudno jest o pracę satysfakcjonującą. Mniej więcej co siódmy (15 proc.) twierdzi, że znalezienie pracy jest problematyczne, natomiast tylko 4 proc. respondentów uważa, że w ogóle nie sposób się zatrudnić. CBOS podaje, że w lipcu poczucie zagrożenia bezrobociem jest nieco wyższe niż miesiąc temu. Prawie jedna czwarta pracujących (23 proc., od czerwca wzrost o 4 punkty proc.) obawia się utraty zatrudnienia, natomiast trzy czwarte (75 proc., spadek o 2 punkty) określa swoją sytuację zawodową jako stabilną, w tym ponad jedna trzecia (34 proc., spadek o 3 punkty) w ogóle nie bierze pod uwagę utraty obecnej pracy. Badanie ""Aktualne problemy i wydarzenia"" przeprowadzono metodą wywiadów bezpośrednich wspomaganych komputerowo (CAPI) 28 czerwca – 5 lipca 2018 roku na liczącej 999 osób reprezentatywnej próbie losowej dorosłych mieszkańców Polski. Chcesz być na bieżąco z najważniejszymi informacjami dnia? Polub Onet Wiadomości na Facebooku!","47 proc. Polaków uważa, że sytuacja w kraju zmierza w dobrym kierunku",
https://wiadomosci.onet.pl/swiat/ryszard-legutko-skarzy-sie-do-szefa-pe-na-zachowanie-gosci-michala-boniego/nr63q6l,Ryszard Legutko skarży się do szefa PE na zachowanie gości Michała Boniego,Ryszard Legutko napisał list do szefa Parlamentu Europejskiego Antoniego Tajaniego. Europoseł PiS domaga się interwencji w sprawie Michała Boniego. Jego zdaniem goście polityka PO dopuścili się nieodpowiedniego zachowania podczas debaty w PE.,"4 czerwca w PE w Strasburgu odbyła się debata europosłów z premierem Mateuszem Morawieckim dotycząca przyszłości Europy. To podczas tej debaty - jak pisze Legutko - miało dojść do incydentów. W liście, który widziała PAP, Legutko pisze, że ""grupa osób z zewnątrz zaproszonych przez posła Michała Boniego"", która obserwowała debatę z galerii, dopuściła się ""niegodnych i wulgarnych gestów"". Wskazuje, że takie zachowania są niezgodne z regulaminem PE i ""sprzeczne z godnością i wizerunkiem instytucji"". Europoseł PiS podkreśla, iż ""zgodnie z dostępnymi informacjami można stwierdzić, że osoby obecne na galerii są aktywistami organizacji Obywatele RP, której szef Paweł Kasprzak zachęca do stosowania przemocy fizycznej podczas demonstracji mających na celu obalenie demokratycznie wybranego rządu w Polsce"". Europoseł Boni nie chciał dziś komentować sprawy, bo - jak mówi - w czasie debaty siedział na sali plenarnej tyłem do galerii i nie widział, co się na niej działo. Przyznał jednak, że na sesję zaprosił gości, a wśród nich przedstawicieli Obywateli RP. Legutko dołącza do listu zdjęcia wykonane tego dnia przez obecnych na galerii dziennikarzy. Na jednym z nich widać mężczyznę wykonującego w PE obraźliwy gest podniesionego środkowego palca. Europoseł w liście wskazuje także na incydenty, do których doszło na marginesie sesji plenarnej, tuż przed wyjściem z sali. Podkreśla, że ta sama grupa osób zebrała się pod salą plenarną, zachowywała się głośno i obraziła go, nazywając ""zdrajcą"". ""Grupa gości z zewnątrz werbalnie zaatakowała mnie na korytarzach Parlamentu i przed salą posiedzeń plenarnych w obecności moich kolegów z różnych krajów UE"" – podkreśla. ""Ponadto przed wejściem na posiedzenie plenarne, na korytarzach, ale także w biurach rozdane zostały zniesławiające ulotki skierowane przeciwko demokratycznie wybranemu rządowi"" - wskazuje. Pyta też, czy to normalne, że goście w PE mogą obrażać eurodeputowanych podczas sesji. Europoseł PiS zwraca się w liście z prośbą o przeprowadzenie dochodzenia w tej sprawie, aby z pełną precyzją odtworzyć wydarzenia, które miały miejsce na galerii podczas wystąpienia premiera Polski. ""Biorąc pod uwagę powagę zdarzeń, zwracam się do Pana, Panie Przewodniczący, o podjęcie koniecznych kroków przeciwko posłom, którzy przyprowadzili grupę agitatorów"" – podkreśla w liście Legutko. Eurodeputowany PiS powołuje się na art. 157 ust. 3 regulaminu PE, który mówi o tym, że ""osoby wpuszczone na galerię zajmują miejsca siedzące i zachowują ciszę"". ""Każda osoba wyrażająca oznaki aprobaty lub dezaprobaty jest natychmiast wyprowadzana przez strażników"" - brzmi treść artykułu. List Legutki został wysłany także do wiceszefa PE Bogusława Liberadzkiego (SLD), który z ramienia prezydium odpowiada za ochronę w PE. Chcesz być na bieżąco z najważniejszymi informacjami dnia? Polub Onet Wiadomości na Facebooku!",Ryszard Legutko,
https://wiadomosci.onet.pl/kraj/gdansk-lech-walesa-bedzie-lektorem-w-tramwajach/slcwc4h,Lech Wałęsa lektorem w gdańskich tramwajach. Prezydent czeka na szczegóły,"Miasto patrzy na pomysł radnych PO przychylnie, a sam prezydent Wałęsa, jak mówi nam jego szef biura, jest otwarty na taką propozycję. Wygląda na to, że jeszcze w tym roku w niektórych gdańskich tramwajach pasażerowie usłyszą głos byłego prezydenta.","O pomyśle kilku radnych PO z Gdańska pisaliśmy już w Onecie. Politycy chcą w osobliwy sposób uhonorować byłego prezydenta. Zapowiedzi przystanków w pobliżu miejsc kojarzonych z Solidarnością oraz Stocznią Gdańską byłyby w gdańskiej komunikacji miejskiej odczytywane właśnie przez Lecha Wałęsę. Dla przykładu zapowiedź dla przystanku tramwajowego ""Plac Solidarności"" brzmiałaby: ""Plac Solidarności, Stocznia Gdańska oraz Europejskie Centrum Solidarności. Tu narodziła się wolność, Lech Wałęsa"". - Lech Wałęsa to najbardziej znany na świecie gdańszczanin. Gdańsk ma Lecha Wałęsę i nikt go nam nie zabierze – komentował w rozmowie z Onetem Mateusz Skarbek, radny PO i jeden z sygnatariuszy skierowanej do władz miasta interpelacji. Interpelacja trafiła do urzędników. Miasto patrzy na pomysł radnych PO przychylnie. - Teraz wszystko zależy od prezydenta Wałęsy, który musi wyrazić zgodę. Jeżeli taka zgoda będzie, będziemy dogrywać wszystkie szczegóły – mówi nam Magdalena Skorupka-Kaczmarek, rzecznik prezydenta Pawła Adamowicza. Szef biura Lecha Wałęsy Adam Domiński komentuje dla Onetu: ""Prezydent wie oczywiście o pomyśle. Jest otwarty na taką propozycję, ale czeka na szczegóły"". Skarbek deklaruje, że niedługo do prezydenta zostanie skierowane w tej sprawie oficjalne pismo. - Miasto zgodziło się na naszą propozycję. W imieniu miasta poprosimy prezydenta Wałęsę o zgodę na piśmie, a miasto przystąpi do rozmów, negocjacji i realizacji we własnym tempie – tłumaczy Onetowi. Chcesz być na bieżąco z najważniejszymi informacjami dnia? Polub Onet Wiadomości na Facebooku!",Lech Wałęsa,
https://wiadomosci.onet.pl/kraj/sondaz-ibris-poparcie-dla-partii-politycznych-pis-rosnie/7b5f466,Nowy sondaż. Rośnie poparcie dla PiS,"PiS jest jedyną partią, która notuje wzrost w sondażu przeprowadzonym dla ""Rzeczpospolitej"". Partia Jarosława Kaczyńskiego cieszy się poparciem 37,4 proc. ankietowanych, co oznacza wzrost o 5 proc. w ciągu miesiąca.","Z badania IBRiS wynika, że drugie miejsce zajmuje PO. Ugrupowanie to popiera 26,3 proc. Dalej SLD z wynikiem 9,7 proc. poparcia. PSL na granicy progu wyborczego z 5,3 proc. Polskie Stronnictwo Ludowe i Nowoczesna tracą poparcie. ""Jest to szczególnie bolesne dla Nowoczesnej, która wyraźnie nie może się podnieść po odejściu znanych polityków – Joanny Scheuring-Wielgus i Ryszarda Petru"" - czytamy. – Ludzie przestali wierzyć, że Nowoczesna jest jeszcze samodzielną partią – analizuje prof. Ewa Marciniak, politolog z UW, dla ""Rzeczpospolitej"". Z sondażu wynika, że poparcie dla Nowoczesnej to zaledwie 3,2 proc. W badaniu uwzględniono również Partię Razem, której wynik wynosi 2,3 proc. Niezdecydowanych jest 10,1 proc. osób. Sprawdź również, ile osób deklaruje udział w wyborach do Parlamentu Europejskiego. Sondaż IBRiS dla ""Rz"" przeprowadzono w miniony weekend. Chcesz być na bieżąco z najważniejszymi informacjami dnia? Polub Onet Wiadomości na Facebooku!",Sondaż IBRiS: poparcie dla partii politycznych. PiS rośnie,
https://wiadomosci.onet.pl/kraj/sondaz-pollster-wysoka-przewaga-pis-nad-opozycja/qc2mcgb,Sondaż Pollster: wysoka przewaga PiS nad opozycją,"Prawo i Sprawiedliwość cieszy się poparciem 42 proc. Polaków - wynika z sondażu Instytutu Badań Pollster dla ""Wiadomości"" TVP. Do Sejmu dostałoby się 6 partii.","Według sondażu Pollster Platformę Obywatelską popiera 26 proc. wyborców - strata do lidera wynosi więc 16 punktów procentowych. Na ostatnim stopniu podium znalazł się ex aequo Sojusz Lewicy Demokratycznej i Kukiz'15 z 8-procentowym poparciem. Do Sejmu dostałaby się również Nowoczesna i Polskie Stronnictwo Ludowe. Oba ugrupowania znalazły się na granicy progu wyborczego, zdobywając poparcie 5 proc. W wydaniu ""Wiadomości"" TVP gdzie przedstawiono sondaż, nie podano wyników dla pozostałych partii, które pojawiają się w innych tego typu badaniach: Razem czy Wolność/KORWiN. Łączna suma wyników podanych w programie wynosi 94 proc. Chcesz być na bieżąco z najważniejszymi informacjami dnia? Polub Onet Wiadomości na Facebooku!",Sondaż Pollster: w Sejmie znalazłoby się 6 partii,
https://wiadomosci.onet.pl/kraj/sondaz-zjednoczona-prawica-silna-przed-wyborami-samorzadowymi/r8b7f1d,Sondaż: Zjednoczona Prawica silna przed wyborami samorządowymi,"Zdecydowana większość badanych zadeklarowała, że weźmie udział w najbliższych wyborach samorządowych - wynika z sondażu CBOS. 32 proc. ankietowanych zadeklarowało poparcie dla kandydatów Zjednoczonej Prawicy, a 16 proc. - dla koalicji PO i Nowoczesnej.","W czerwcu, na kilka miesięcy przed wyborami do władz lokalnych, 71 proc. ankietowanych zadeklarowało, że się nimi interesuje się, z czego 24 proc. - ""bardzo"", a 47 proc. w sposób umiarkowany. 28 proc. respondentów wykazało brak zainteresowania głosowaniem, spośród czego 11 proc. zupełnie się tym nie interesuje. Zdania na ten temat nie wyraziło 1 proc. pytanych. W porównaniu z majowym sondażem zainteresowanie wyborami niemal nie uległo zmianie - nadal wynosi 71 proc. Zwiększył się natomiast o 3 punkty procentowe odsetek osób bardzo zainteresowanych, a także - również o 3 punkty - osób zupełnie nie zainteresowanych. W czerwcu udział w głosowaniu podczas wyborów samorządowych zapowiedziało 73 proc. respondentów, z czego 56 proc. jest tego pewnych. 15 proc. nie zamierza wziąć udziału w głosowaniu, w tym 9 proc. - ""na pewno"". 12 proc. ankietowanych nie zdecydowało jeszcze, czy pójdzie do wyborów. W zestawieniu z minionym miesiącem odsetek osób deklarujących udanie się na wybory spadł o 2 punkty procentowe. Także o 2 punkty wzrosła grupa ankietowanych, która nie zamierza wziąć udziału w głosowaniu. Liczba osób niezdecydowanych nie zmieniła się w stosunku do sondażu majowego. Zgodnie w wynikami czerwcowego badania, największe poparcie w wyborach do sejmików wojewódzkich uzyskałby komitet wyborczy PiS (wraz z Solidarną Polską i Porozumieniem). Oddanie głosu na kandydatów Zjednoczonej Prawicy zapowiedziało 32 proc. osób deklarujących udział w wyborach samorządowych, czyli o 3 punkty procentowe więcej niż w ubiegłym miesiącu. Koalicja PO i Nowoczesnej cieszy się takim samym jak w maju poparciem - 16 proc. badanych. O 1 punkt procentowy (do 8 proc.) wzrosło poparcie dla komitetu Kukiz'15. 7 proc. ankietowanych opowiedziało się za kandydatami Polskiego Stronnictwa Ludowego - to o 3 punkty więcej w porównaniu do poprzedniego sondażu. Do 4 proc., czyli o 2 punkty procentowe, zmalało poparcie dla Sojuszu Lewicy Demokratycznej, a o 1 punkt (do 2 proc.) wzrosło poparcie dla partii Wolność Janusza Korwin-Mikkego. Na Partię Razem - tak jak w ubiegłym miesiącu - głos oddałby 1 proc. ankietowanych. 7 proc. badanych, czyli o 2 punkty procentowe więcej niż poprzednio, zadeklarowało oddanie głosu w wyborach do sejmików na inny niż wymienione komitet wyborczy. W porównaniu do zeszłego miesiąca zmniejszył się odsetek osób, które nie określiły swoich preferencji wyborczych - w czerwcu wyniósł 26 proc., podczas gdy w maju - 32 proc. CBOS przeprowadził sondaż metodą wywiadów bezpośrednich (face-to-face) wspomaganych komputerowo (CAPI) w dniach 7–14 czerwca 2018 roku na liczącej 989 osób reprezentatywnej próbie losowej dorosłych mieszkańców Polski. Chcesz być na bieżąco z najważniejszymi informacjami dnia? Polub Onet Wiadomości na Facebooku!",,
https://wiadomosci.onet.pl/swiat/politycy-opozycji-krytykuja-wystapienie-premiera-morawieckiego-w-pe/7xxyvt2,Europosłowie opozycji o wystąpieniu Mateusza Morawieckiego w PE,"Dziś w Parlamencie Europejskim głos zabrał premier RP. W trakcie przemówienia, a później dyskusji, jaka odbyła się na sali, Mateusz Morawiecki odpowiadał na pytania m.in. dotyczące reformy sądownictwa w Polsce, czy wizji, jaką rząd ma w odniesieniu do UE. - Same kłamstwa, same insynuacje – komentuje Barbara Kudrycka z PO.","- Nie była to pierwsza debata o przyszłości Europy, ale na pewno pierwsza, w czasie której uwagę skupiła sytuacja w kraju, a nie wywody polskiego premiera. (...) Gorszego czasu na pojawienie się w Strasburgu premier Morawiecki nie mógł wybrać. Zamiast świętować np. sukcesy polskiego futbolu mamy w tym tygodniu pogrzeb polskiej praworządności. (...) To jest zamach na Sąd Najwyższy, a Sąd Najwyższy jest świętością zachodniej demokracji – mówił na konferencji europoseł Lewandowski (PO). Dodał, że Morawiecki podczas debaty otrzymywał oklaski ""z tej strony sali, gdzie są przyjaciele (prezydenta Rosji Władimira) Putina, gdzie są ludzie zainteresowani demontażem wspólnej Europy"". Jego zdaniem premier na sali plenarnej ""zniesławiał polskie sądownictwo"". - Mówił nieprawdy o polskim sądownictwie w tej świątyni demokracji – ocenił Lewandowski. Z kolei europoseł Kalinowski (PSL) zauważył, że debata miała dotyczyć przyszłości UE. - Niestety po raz kolejny okazało się, że (...) premier naszego rządu nie jest przez naszych partnerów słuchany. Debata została zdominowana już nie tyle kwestiami zagrożenia dla naszej praworządności, ale ewidentnym łamaniem fundamentalnych zasad państwa prawa i tym, co się dziś dzieje z Sądem Najwyższym w Polsce – powiedział. - Dla mnie nie ulega najmniejszej wątpliwości, że prezes Jarosław Kaczyński ze swoimi pomocnikami premierem Morawieckim, prezydentem (Andrzejem) Dudą i swoim zapleczem, nie mówiąc tego wprost, rozpoczął proces wyprowadzania Polski z UE i to jest największe zagrożenie dla naszej przyszłości – dodał Kalinowski. Z kolei europosłanka Barbara Kudrycka (PO) powiedziała, że słuchając premiera Morawieckiego, miała wrażenie, że żyje ""w Matrixie"". - Ponieważ były same kłamstwa, same insynuacje – zaznaczyła. Co w PE mówił dziś premier? Czytaj dalej. ""Postkomunizm nie został w Polsce przezwyciężony. My z nim walczymy poprzez reformę wymiaru sprawiedliwości"". Chcesz być na bieżąco z najważniejszymi informacjami dnia? Polub Onet Wiadomości na Facebooku!",Mateusz Morawiecki dziś w PE,
https://wiadomosci.onet.pl/kraj/jan-rokita-zacietosc-opozycji-budzi-w-brukseli-konsternacje-to-precedens-w-ue/kx2h61v,Jan Rokita: Zaciętość opozycji budzi w Brukseli konsternację. To precedens w UE,"""Zaciętość i nieprzejednanie akcji zainspirowanej oraz koordynowanej przez PO musi budzić w Brukseli niejaką konsternację"" - uważa Jan Rokita. Były polityk skomentował na łamach tygodnika ""Sieci"" strategię lidera PO Grzegorza Schetyny w sprawie rozpatrywania przez unijne instytucje reformę wymiaru sprawiedliwości.","""W dziejach Unii Europejskiej to bez wątpienia precedens - nigdy dotąd opozycja w żadnym państwie tak nieprzejednanie nie domagała się sankcji i kar dla własnego kraju"" - twierdzi Rokita na wstępie swojego komentarza. W tekście przypuszcza, że Komisja Europejska długo zwlekała z zaskarżeniem Polski do Trybunału Sprawiedliwości, ponieważ komisarze mogli mieć wątpliwości co do prawnego uzasadnienia takiej skargi. ""Ryzyko takiego procesu dla Komisji bierze się stad, że wedle traktatu lizbońskiego ustrój krajowego wymiaru sprawiedliwości to sprawa należąca w pełni do kompetencji państw członkowskich"" - pisze były polityk PO. W takiej sytuacji zdaniem Rokity, decydujący wpływ na niezdecydowanych komisarzy miała presja ze strony Grzegorza Schetyny, wraz z listem byłych premierów i prezydentów Polski. ""W KE dominuje teraz zdroworozsądkowa logika, wedle której: »Skoro ślepego uporu i sankcji żądają wszyscy ci, którzy rządzili Polską przez ostatnie ćwierć wieku, to przecież wiedzą, czego chcą i co robią«"" - wnioskuje autor komentarza. Jan Rokita krytykuje stanowisko Schetyny wobec KE i Rady Europejskiej. Postulowana przez Schetynę ""opcja zerowa"", czyli zmuszenie PiS do powrotu sprzed stanu z 2015 roku jest zdaniem autora nierealna. ""Oczywisty nonsens takiego postulatu widać, jeżeli uzmysłowić sobie, że miałoby to oznaczać nie tylko wycofanie całej przeprowadzonej już reformy wymiaru sprawiedliwości, lecz także przywrócenie uchwalonej przez PO-PSL-SLD ustawy o Trybunale Konstytucyjnym, oddającej go w faktyczne władanie obecnej opozycji"" - uważa były polityk. W komentarzu są podane inne przykłady zachowania Schetyny, które zdaniem Rokity, świadczą o świadomie przyjętej ""taktyce zaciekłości"" wobec PiS. Wymienia powody, dla których lider PO miałby taką taktykę objąć właśnie teraz. Jednym z nich ma być możliwy strach przed Donaldem Tuskiem. ""Upowszechnione przez »GW« pogłoski o tzw. liście wyborczej Tuska, choć publicznie lekceważone przez Schetynę, musiały wzbudzić na nowo jego strach i nieufność"" - pisze autor. Jego zdaniem Tusk mógłby przejąć ""ultrasowski sztandar pisowskiego radykalizmu"" i to mogłoby być niekorzystne dla lidera PO, który chce zachować monopol na wizerunek radykalnego przeciwnika PiS. Cały komentarz w dzisiejszym wydaniu tygodnika ""Sieci"". Chcesz być na bieżąco z najważniejszymi informacjami dnia? Polub Onet Wiadomości na Facebooku!",Jan Rokita,
https://wiadomosci.onet.pl/kraj/pis-z-duza-przewaga-nowoczesna-w-sejmie-sondaz-poparcia-dla-partii/wnbznpt,"PiS z dużą przewagą, Nowoczesna w Sejmie. Sondaż poparcia dla partii","42 proc. Polaków zagłosowałoby w najbliższych wyborach parlamentarnych na Prawo i Sprawiedliwość - wynika z sondażu przeprowadzonego przez Estymator dla portalu DoRzeczy.pl. W Sejmie znalazłaby się również Nowoczesna, która w ostatnim badaniu była poniżej progu wyborczego.","Gdyby wybory odbyły w najbliższą niedzielę, to 42,3 proc. Polaków zagłosowałoby na PiS. Jest to wzrost o 1,6 punktu procentowego względem poprzedniego badania firmy Estymator. Drugie miejsce zajęłaby PO z wynikiem 25,2 proc. (spadek o 2,7 pp.). Na ostatnim miejscu podium według sondażu znalazłoby się ugrupowanie Pawła Kukiza z poparciem na poziomie 8,9 proc. (wzrost o 0,6 pp.). W Sejmie znalazłyby się jeszcze SLD (7,5 proc.), PSL (5,5 proc) oraz Nowoczesna (5,2 proc.). Poza parlamentem byłyby partia Razem (2,6 proc.) oraz Wolność (1,4 proc.). Przy takich wynikach PiS mogłoby rządzić samodzielnie, gdyż miałoby 236 mandatów. PO przypadłoby 133, Kukiz'15 39, SLD 26, PSL 17, a Nowoczesnej 8. Badanie przeprowadzono w dniach 27-28 czerwca 2018 r. na ogólnopolskiej, reprezentatywnej próbie 1005 dorosłych osób metodą wspomaganych komputerowo wywiadów telefonicznych CATI. W prezentowanych wynikach uwzględniono wyłącznie osoby, które zadeklarowały na jaką partię będą głosować. Chcesz być na bieżąco z najważniejszymi informacjami dnia? Polub Onet Wiadomości na Facebooku!",,
https://wiadomosci.onet.pl/kraj/byla-poslanka-po-ligia-k-oskarzona-o-dzialanie-na-szkode-fundacji/mx93jhm,Była posłanka PO Ligia K. oskarżona o działanie na szkodę fundacji,"Wczoraj do sądu trafił akt oskarżenia przeciwko byłej posłance PO Ligii K., której zarzuca się działanie na szkodę Fundacji Szkoła Społeczna. Kobieta była prezeską organizacji w latach 2001-2007. Zdaniem śledczych miała działać na jej szkodę i m.in. przywłaszczać sobie pieniądze.","- Wczoraj skierowaliśmy do Sądu Okręgowego Warszawa-Praga akt oskarżenia przeciwko Ligii K. Zarzuty dotyczą nadużycia uprawnień jako prezes zarządu Fundacji Szkoła Społeczna, a także przywłaszczenie pieniędzy, towarów i usług na szkodę fundacji, na kwotę blisko 250 tysięcy złotych, oraz posługiwanie się podrobionymi fakturami. W toku śledztwa oskarżona nie przyznała się do winy – powiedział rzecznik Prokuratury Okręgowej Warszawa-Praga prok. Marcin Saduś. Ligia K. była w 1989 roku jednym z fundatorów Fundacji Szkoła Społeczna. Od maja 2001 roku pełniła tam funkcję prezesa zarządu. Była również dyrektorką założonej przez fundację szkoły społecznej w Wesołej. Według prokuratury, w latach 2003-2007 była jedyną użytkowniczką karty do rachunku FSS. Nieprawidłowości w wydatkach pokrywanych z tego konta wykryli jej następcy. Sprawą zajęła się prokuratura. Prokuratura zarzuca jej, że pieniędzmi Fundacji płaciła za prywatne zakupy w drogeriach, księgarniach, sklepach z alkoholem i zoologicznych. Miała też kupić porcelanowy serwis, robione na zamówienie meble, żelazko, telewizor, szlifierkę, wiertarkę, zamrażarkę, piaskownicę, a nawet pampersy. Z konta FSS miały też być opłacane bilety do teatru, usługi remontowe, przeglądy dentystyczne i przegląd samochodu, podróż promem do Danii. K. miała się też ubiegać o zwrot kosztów na podstawie podrobionych faktur. Według prokuratury niezgodność podpisów na dokumentach potwierdziła opinia biegłego. Straty oszacowano na 249 930,11 zł. W styczniu, po tym jak Ligii K. przedstawiono zarzuty, wydała ona oświadczenie, w którym prowadzone przeciwko niej śledztwo tłumaczyła zemstą obecnego zarządu fundacji. Była prezes zeznawała bowiem jako świadek w sprawie karnej dotyczącej defraudacji pieniędzy przez FSS. ""W mojej ocenie kontekst działań osób składających przeciwko mnie zawiadomienie jest jednoznaczny. Stawiane mi zarzuty są nieprawdziwe i tego dowiodę"" – napisała. W związku z prowadzonym przez prokuraturę postępowaniem wystąpiła też wtedy z Platformy Obywatelskiej. Chcesz być na bieżąco z najważniejszymi informacjami dnia? Polub Onet Wiadomości na Facebooku!",Była posłanka PO Ligia K. oskarżona o działanie na szkodę fundacji,
https://wiadomosci.onet.pl/kraj/jan-filip-libicki-dla-pis-papiez-jest-na-nowogrodzkiej/vdd6ers,Jan Filip Libicki: dla PiS papież jest na Nowogrodzkiej,"Nie uważam, że PiS to prawica. Oni nie są zwolennikami wolnego rynku, decentralizacji i posługują się religią w sposób instrumentalny. (...) Problem polega na tym, że dla PiS papież jest na Nowogrodzkiej - uważa Jan Filip Libicki. Senator w rozmowie z Piotrem Witwickim, na łamach weekendowego wydania ""Rzeczpospolitej"", wyjaśnia powody dla których odszedł z Platformy Obywatelskiej. Zdradza też, że otrzymał polityczne oferty ze strony rządzącej koalicji.","Libicki do 2009 r. był członkiem Prawa i Sprawiedliwości, ale jak mówi ""okazało się, że tam nie pasuje"". - Nie uważam, że Kościół i Polska to jedno. PiS jedzie na tym, że jak przeciętny ksiądz słyszy ""Polska"", to myśli ""Kościół"". Jarosław Kaczyński świetnie to odczytał i uwiódł tym tego księdza i jego parafian - twierdzi senator. Jego zdaniem prezes PiS ""zrozumiał, że masowość może mu dać katolicka opinia publiczna"". Polityk tłumaczy, że nadal wspiera Platformę Obywatelską, jednak najważniejsza jest dla niego wolność głosowań w sprawach światopoglądowych. Jan Filip Libicki odszedł z PO ze względu na wykluczenie z partii trzech posłów, którzy w styczniu głosowali przeciwko proaborcyjnemu projektowi ustawy. - W styczniu ogłosiłem, że wyjdę z PO, jeśli sprawa kolegów (Joanya Fabisiak, Marka Biernackiego i Jacka Tomczaka - red.) nie zostanie rozwiązana - uważa senator. Jednocześnie przyznaje, że według jego wiedzy posłowie nie zostali wyrzuceni z klubu, ponieważ stosowny wniosek w tej sprawie nie wpłynął do marszałka Sejmu. - Jedna osoba z kierownictwa PO przekonywała mnie, że tak jest. Dla mnie najważniejsze jest to, że do tej pory w partii była wolność w sprawach światopoglądowych - tłumaczy Libicki. Przyznaje też, że w związku z jego odejściem z Platformy kontaktowali się z nim politycy rządzącej koalicji. Na początku roku Libickiego miał odwiedzić ""prominentny działacz partii Gowina"". - Wczoraj dzwonił do mnie z kolei znany parlamentarzysta Prawa i Sprawiedliwości, który proponował mi utorowanie drogi do PiS. Odmówiłem. On wtedy zaproponował mi utorowanie drogi do partii Gowina. Odmówiłem. Następnie zaproponował pomoc w życiu. Odmówiłem. W końcu zaproponował mi modlitwę za mnie. To przyjąłem. Wierzę w siłę modlitwy - wyznaje. Cała rozmowa w ""Plus Minus"", weekendowym wydaniu ""Rzeczpospolitej"". Chcesz być na bieżąco z najważniejszymi informacjami dnia? Polub Onet Wiadomości na Facebooku!",Jan Filip Libicki,
https://wiadomosci.onet.pl/kraj/sprawa-stanislawa-gawlowskiego-jest-wniosek-o-przedluzenie-aresztu-artykul/52xztty,Jest wniosek o przedłużenie aresztu dla Stanisława Gawłowskiego,Wniosek o przedłużenie aresztu dla Stanisława Gawłowskiego wpłynął dziś do szczecińskiego sądu. Obecny okres trzymiesięcznego aresztu dla posła PO upływa 12 lipca.,"Dzisiaj wpłynął do sądu wniosek o przedłużenie stosowania tymczasowego aresztowania wobec Stanisława G. - poinformował rzecznik Sądu Okręgowego w Szczecinie Michał Tomala. Dodał, że termin posiedzenia aresztowego zostanie wyznaczony najwcześniej w poniedziałek. Gawłowski został zatrzymany przez funkcjonariuszy CBA 13 kwietnia br., gdy bez wezwania stawił się w siedzibie szczecińskiej delegatury Prokuratury Krajowej. Poseł usłyszał pięć zarzutów, w tym trzy o charakterze korupcyjnym. Dzień wcześniej Sejm wyraził zgodę na zatrzymanie i tymczasowe aresztowanie posła. Prokuratura wnioskowała o zastosowanie wobec posła trzymiesięcznego aresztu, argumentując, że zachodzi obawa matactwa procesowego. Sąd Rejonowy Prawobrzeże i Zachód 15 kwietnia zdecydował o zastosowaniu aresztu tymczasowego wobec Gawłowskiego. Od tej decyzji odwołał się zarówno poseł PO, jak i jego pełnomocnicy. Na początku maja szczeciński Sąd Okręgowy uznał jednak zastosowanie aresztu za zasadne. Okres zatrzymania kończy się 12 lipca br. Zarzuty dla Gawłowskiego dotyczą okresu, gdy sprawował funkcję wiceministra ochrony środowiska w rządach PO-PSL. Miał wtedy przyjąć co najmniej 175 tys. zł łapówki w gotówce, a także dwa zegarki warte blisko 25 tys. zł. Pozostałe zarzuty dotyczą podżegania do wręczenia łapówki w wysokości co najmniej 200 tys. zł, a także ujawnienia informacji niejawnej oraz plagiatu pracy doktorskiej. Główne, korupcyjne zarzuty, które usłyszał Gawłowski, związane są z prowadzonym od 2013 roku śledztwem w sprawie tzw. ""afery melioracyjnej"". Chodzi o nieprawidłowości przy realizacji co najmniej 105 inwestycji o wartości kilkuset milionów złotych, prowadzonych przez Zachodniopomorski Zarząd Melioracji i Urządzeń Wodnych w Szczecinie. Stanisławowi Gawłowskiemu grozi 10 lat więzienia. Poseł PO wielokrotnie podkreślał, że jest niewinny, a śledztwo prokuratury uważa za motywowane politycznie. Wskazywał też, że zarzuty prokuratury zostały sformułowane na podstawie ""pomówień"" ludzi związanych z Prawem i Sprawiedliwością. Jak poinformowała w poniedziałek Prokuratura Krajowa, Prokurator Generalny wystąpił do marszałka Sejmu z kolejnym wnioskiem o uchylenie immunitetu Stanisławowi Gawłowskiemu. Mają mu zostać postawione zarzuty popełnienia kolejnych dwóch przestępstw - o charakterze korupcyjnym i prania brudnych pieniędzy. Według prokuratury Gawłowski miał przyjąć jako łapówkę apartament w Chorwacji od biznesmena Bogdana K. Ze sprawą apartamentu w Chorwacji związane są też zarzuty prania brudnych pieniędzy, które w poniedziałek usłyszała żona posła PO. Według prokuratury, Renata Listowska-Gawłowska, miała utrudniać stwierdzenie przestępczego pochodzenia nieruchomości położonej w Chorwacji. Jak podała PK, żona posła miała też wraz z innymi osobami zorganizować fikcyjną umowę sprzedaży tej nieruchomości. Renata Listowska-Gawłowska nie przyznała się do zarzucanych jej czynów i odmówiła składania wyjaśnień.",Stanisław Gawłowski,
https://wiadomosci.onet.pl/tylko-w-onecie/sondaz-ibris-dla-onetu-poparcie-dla-partii-politycznych-w-czerwcu-2018-roku/448gsy4,Sondaż IBRiS dla Onetu. Poparcie dla partii politycznych w czerwcu 2018 roku,"Nowy sondaż przeprowadzony przez IBRiS dla Onetu zadowoli działaczy i sympatyków PiS. Partia Jarosława Kaczyńskiego odnotowała największy w tym miesiącu wzrost notowań i z wynikiem 37,8 proc. poparcia wygrałaby wybory do Sejmu. W sumie swoich posłów wprowadziłoby do parlamentu pięć partii.","PiS odrabia sondażowe straty z poprzednich miesięcy. W porównaniu do badania przeprowadzonego w maju partia Kaczyńskiego zyskała 4,5 punktu procentowego i jest liderem rankingu z poparciem na poziomie 37,8 proc. Polaków. Na drugim miejscu znalazła się Platforma Obywatelska, na którą swój głos chce oddać 24,6 proc. badanych. W porównaniu do maja partia Grzegorza Schetyny traci najwięcej, bo aż 3 punkty procentowe. Podium zamyka SLD, na które zagłosowałoby 9,6 proc. Polaków. W porównaniu do maja wynik Sojuszu nie zmienił się w znaczący sposób. Posłów do Sejmu wprowadziłby także Kukiz'15, na który swój głos chce oddać 7,9 proc. Polaków. Ruch Pawła Kukiza odnotował wzrost poparcia o 2,7 punktu procentowego. Ostatnia partia, która znalazłaby się w Sejmie to PSL, na które zagłosowałoby 5,7 proc. Polaków (tyle samo ile w poprzednim badaniu). Z sondażu IBRiS dla Onetu wynika, że poza Sejmem znalazłyby się Nowoczesna (3 proc. poparcia), Partia Razem (1,3 proc.) i Wolność (1,1 proc.). 8,9 proc. Polaków deklaruje, że nie wie jeszcze, na kogo odda swój głos. Jak chodzi o frekwencje to, 40,8 proc. osób powiedziało, że ""zdecydowanie"" wybiera się na wybory. ""Raczej tak"" powiedziało 16,6 proc. ankietowanych. Odpowiedzi ""zdecydowanie nie"" udzieliło 28 proc., a ""raczej nie"" 13,9 proc. Polaków. 0,7 proc. pytanych nie wie jeszcze, czy pójdzie na wybory. Zdaniem Marcina Dumy z IBRiS zmiany w preferencjach wyborczych mogą zależeć od dwóch grup czynników: sezonowych i okazjonalnych. ""Sezonowe czynniki to przede wszystkim wakacje, które na ogół oznaczają niższe poparcie dla partii o charakterze liberalnym, mieszczańskim, a tradycyjnie także dla ludowców. Jednak problemy PiS na wsi - szczególnie w rejonach dotkniętych lub zagrożonych ASF oraz suszą generują wyższe niż zazwyczaj o tej porze roku poparcie dla PSL"" - pisze Duma w komentarzu do badania. ""Spadek PO i słabe notowania Nowoczesnej mieszczą się w sezonowych zmianach, w tych samych kategoriach należy postrzegać wzrost PiS. Kluczowa będzie powakacyjna weryfikacja notowań partyjnych. Nie oznacza to jednak, że przez wakacje sondaże preferencji wyborczych nie są warte obserwowania - w zeszłym roku wakacje okazały się niezwykle ważnym politycznie czasem protestów w sprawie zmian w sądownictwie"" - zaznacza Marcin Duma z IBRiS. Badanie metodą CATI przeprowadził Instytut Badań Rynkowych i Społecznych IBRiS w dniach 21-22 czerwca 2018 roku na grupie 1100 dorosłych Polaków. Chcesz być na bieżąco z najważniejszymi informacjami dnia? Polub Onet Wiadomości na Facebooku!",Sondaż IBRiS dla Onetu. Poparcie dla partii politycznych w czerwcu 2018 roku,
https://wiadomosci.onet.pl/kraj/stanislaw-gawlowski-nie-otrzymuje-wynagrodzenia-biuro-analiz-sejmowych-tlumaczy/e1tt376,Stanisław Gawłowski nie otrzymuje wynagrodzenia. Biuro analiz sejmowych tłumaczy dlaczego,"Sejm wstrzymał wypłatę uposażeń posłowi Stanisławowi Gawłowskiemu. Biuro Analiz Sejmowych nie widzi w tym nic niewłaściwego i tłumaczy sprawę w piśmie, do którego dotarło Radio Zet.","Poseł Gawłowski przebywa w areszcie i od kwietnia nie otrzymuje też uposażenia ani diety poselskiej. Sejm płaci jednie za działalność jego biura. O przyczyny takiej sytuacji zapytał przewodniczący klubu PO Sławomir Neumann. ""Zwracam się z prośbą o przedstawienie podstaw prawnych oraz uzasadnienia wstrzymania wypłaty Panu Posłowi Stanisławowi Gawłowskiemu uposażenia przysługującego Panu Posłowi za miesiąc kwiecień 2018r."" - napisał Neumann do marszałka Marka Kuchcińskiego. Biuro Analiz Sejmowych odpowiedziało Neumannowi. Fragment pisma opublikował dziennikarz Radia Zet Marcin Gierszewski na swoim Twitterze. ""Podsumowaniem opinii jest pogląd, że (...) posłowi w czasie pozbawienia wolności nie przysługuje prawo do uposażenia i diety poselskiej"" - czytamy. ""Przekazana Marszałkowi Sejmu przez sąd informacja o tymczasowym aresztowaniu aktualizuje ograniczenia wynikające z ustawy"" - czytamy dalej. W uzasadnieniu podkreślono, że gdy poseł Gawłowski wyjdzie na wolność, to odzyska ""możliwość pełnego korzystania z praw i obowiązków, a tym samym umożliwi pobieranie uposażenia i diety poselskiej"". Przypomnijmy. Zachodniopomorski Wydział Zamiejscowy Departamentu ds. Przestępczości Zorganizowanej i Korupcji Prokuratury Krajowej w Szczecinie przedstawił Gawłowskiemu pięć zarzutów, w tym trzy o charakterze korupcyjnym. Chodzi o okres, gdy Gawłowski pełnił funkcję wiceministra środowiska w rządzie PO-PSL. Miał wówczas przyjąć jako łapówkę co najmniej 175 tysięcy złotych w gotówce, a także dwa zegarki o wartości prawie 25 tysięcy złotych. Zarzuty dotyczą też podżegania do wręczenia korzyści majątkowej w wysokości co najmniej 200 tysięcy złotych, a także ujawnienia informacji niejawnej oraz plagiatu pracy doktorskiej. Gawłowski wielokrotnie podkreślał, że jest niewinny, a śledztwo prokuratury uważa za motywowane politycznie. Wskazywał też, że zarzuty prokuratury zostały sformułowane na podstawie ""pomówień"" ludzi związanych z Prawem i Sprawiedliwością. W szczecińskiej delegaturze Prokuratury Krajowej zarzuty prania brudnych pieniędzy usłyszała także jego żona Renata Listowska-Gawłowska, która nie przyznała się do zarzucanych jej czynów i odmówiła składania wyjaśnień. Chcesz być na bieżąco z najważniejszymi informacjami dnia? Polub Onet Wiadomości na Facebooku!",Stanisław Gawłowski,
https://wiadomosci.onet.pl/kraj/sondaz-polacy-bardziej-ufaja-samorzadowcom-niz-poslom-i-senatorom/dzetlbt,Sondaż: Polacy bardziej ufają samorządowcom niż posłom i senatorom,"Z sondażu przeprowadzonego dla serwisu ciekaweliczby.pl wynika, że zdecydowana większość dorosłych Polaków (79 proc.) bardziej ufa władzom samorządowym niż centralnym (21 proc.). Ponad połowa respondentów (61 proc.) chciałaby mieć większy wpływ na to, co się dzieje w ich regionie.","Wyniki badania pokazują, że samorządowcom bardziej ufa aż 79 proc. badanych Polaków, zaś posłom i senatorom - zaledwie 21 proc. Stosunkowo większe zaufanie do samorządowców jest wśród sympatyków Koalicji Obywatelskiej, czyli Platformy Obywatelskiej i Nowoczesnej razem (84 proc.) niż Prawa i Sprawiedliwości (59 proc.). Samorządowcy wzbudzają większe zaufanie u osób, które nie zamierzają głosować w najbliższych wyborach samorządowych (84 proc.), niż wśród osób, które planują głosować (76 proc.). Prawie co trzeci Polak (29 proc.) nie ma potrzeby wpływu na sprawy lokalne, natomiast 10 proc. badanych twierdzi, że ich wpływ jest wystarczający. Większego wpływu na swój region zamieszkania domagają się coraz częściej wyborcy PiS (69 proc.) niż PO i Nowoczesnej (64 proc.). Zauważalny jest też dość duży odsetek osób (prawie połowa - 47 proc.), które chciałyby mieć większy wpływ na swój region, a które jednak nie planują udziału w wyborach samorządowych. - To, jaki będzie wpływ mieszkańców na sprawy regionu, w którym mieszkają, będzie w dużej mierze zależało od tego, kto wygra wybory samorządowe. Jeśli zatem chce się mieć większy wpływ, należy przede wszystkim uczestniczyć w wyborach i popierać odpowiednich kandydatów - mówi Alicja Defratyka, autorka projektu ciekaweliczby.pl. Udział w najbliższych wyborach samorządowych zadeklarowało 64 proc. badanych. Większą chęć głosowania deklaruje elektorat PiS (89 proc.) niż PO i Nowoczesnej (77 proc.). Największy odsetek jest wśród wyborców - 55 lat i więcej (71 proc.) oraz 45-54 lata (70 proc.), a najmniejszy w grupie wiekowej 35-44 lata (52 proc.) oraz najmłodszych w wieku 18-24 lata (54 proc.). Chcesz być na bieżąco z najważniejszymi informacjami dnia? Polub Onet Wiadomości na Facebooku!",Zdecydowana większość Polaków bardziej ufa samorządowcom,
https://wiadomosci.onet.pl/kraj/zona-stanislawa-gawlowskiego-uslyszala-zarzut/3ec98d2,Żona Stanisława Gawłowskiego usłyszała zarzut prania brudnych pieniędzy,Renata Listowska-Gawłowska stawiła się dziś na wezwanie do wydziału  zamiejscowego Prokuratury Krajowej w Szczecinie. Usłyszała dwa zarzuty związane z tzw. aferą Gawłowskiego. Nie chciała jednak komentować całej sprawy. O zamiarze postawienia Gawłowskiej zarzutów pisaliśmy w czwartek w Onecie.,"Gawłowska została wezwana do szczecińskiej prokuratury w charakterze podejrzanej. Żona byłego sekretarza generalnego Platformy Obywatelskiej usłyszała w sumie dwa zarzuty. Chodzi o pranie brudnych pieniędzy oraz korupcję. Prokuratura zarzuca Gawłowskiej, że była zamieszana w zakup apartamentu w Chorwacji, który miał być formą łapówki dla polityka. Żona polityka nie chciała komentować całej sprawy zarówno przed, jak i po usłyszeniu zarzutów. Nie wiadomo, czy złożyła w prokuraturze wyjaśnienia. - Nie będzie komentarza - powiedziała jedynie po wyjściu z budynku prokuratury, pełnomocniczka Gawłowskiej, mec. Grażyna Psiuch. - Jednocześnie prosimy o używanie pełnego imienia i nazwiska mojej klientki - dodała. Prokuratura potwierdza, że Gawłowska usłyszała dwa zarzuty. Jednocześnie nie ma wniosku o areszt. Oznacza to, że żona polityka będzie odpowiadać z tzw. wolnej stopy. Na stronie Prokuratury pojawił się komunikat, z którego wynika, że Gawłowska nie przyznała się do stawianych jej zarzutów oraz odmówiła składania wyjaśnień. ""Zarzuty ogłoszone dziś Renacie L.-G. zostały oparte w głównej mierze o obszerny materiał dowodowy, zgromadzony także po ogłoszeniu zarzutów i tymczasowym aresztowaniu podejrzanego posła Stanisława G., między innymi w postaci wyjaśnień trzech podejrzanych, uzyskanej dokumentacji finansowej, w tym uzyskanej dokumentacji od Głównego Inspektora Informacji Finansowej oraz przeprowadzonej analizy dokumentacji bankowej. Przesłuchana w charakterze podejrzanej Renata L.-G. nie przyznała się do popełnienia zarzucanego jej czynu i odmówiła składania wyjaśnień. Prokurator zastosował wobec niej środek zapobiegawczy w postaci poręczenia majątkowego w kwocie 100 tysięcy złotych, dozoru Policji, zakazu kontaktowania się z innymi współpodejrzanymi w sprawie, a także zakazu opuszczania kraju połączonego z zatrzymaniem paszportu."" - czytamy w komunikacie. Stanisław Gawłowski od połowy kwietnia przebywa w areszcie. Prokuratorzy Zachodniopomorskiego Wydziału Zamiejscowego Prokuratury Krajowej w Szczecinie postawili mu pięć zarzutów. Trzy z nich to zarzuty korupcyjne związane z tzw. aferą melioracyjną. Chodzi o nieprawidłowości przy realizacji co najmniej 105 inwestycji o wartości kilkuset milionów złotych, prowadzonych przez Zachodniopomorski Zarząd Melioracji i Urządzeń Wodnych w Szczecinie. Prokuratura Krajowa poinformowała dziś, że Prokurator Generalny wystąpił do marszałka Sejmu z kolejnym wnioskiem o uchylenie immunitetu posłowi PO; mają mu zostać postawione zarzuty popełnienia kolejnych dwóch przestępstw - o charakterze korupcyjnym i prania brudnych pieniędzy. Jak podano w komunikacie, Prokurator Generalny wystąpił do marszałka Sejmu także na zastosowanie wobec posła PO środka zapobiegawczego w postaci tymczasowego aresztowania również w zakresie tych dwóch przestępstw. Według prokuratury poseł miał przyjąć jako łapówkę apartament w Chorwacji. Gawłowski wielokrotnie podkreślał, że jest niewinny, a śledztwo prokuratury uważa za motywowane politycznie. Wskazywał też, że zarzuty prokuratury zostały sformułowane na podstawie ""pomówień"" ludzi związanych z Prawem i Sprawiedliwością. Chcesz być na bieżąco z najważniejszymi informacjami dnia? Polub Onet Wiadomości na Facebooku!",Renata Listowska-Gawłowska,
https://wiadomosci.onet.pl/kraj/po-nowoczesna-i-psl-zbojkotuja-oredzie-andrzeja-dudy/kld99jh,Opozycja zbojkotuje orędzie prezydenta?,"Platforma Obywatelska, Nowoczesna i Polskie Stronnictwo Ludowe rozważają bojkot zaplanowanego na 13 lipca Zgromadzenia Narodowego, na którym Andrzej Duda ma przed posłami i senatorami wygłosić orędzie. Wydarzenie związane jest z obchodami 550-lecia polskiego parlamentaryzmu - informuje ""Rzeczpospolita"".","– Na poważnie o tym myślimy, a ważne osoby już o tym dyskutują. Bez sensu jest uczestnictwo w jakiejś kolejnej pompie z okazji rocznicy parlamentaryzmu, który się obecnie niszczy - mówi gazecie jeden z polityków opozycji. Posłowie mają zastrzeżenia do działań marszałka Sejmu Marka Kuchcińskiego, który ograniczył osobom postronnym wstęp do kompleksu, kilkanaście razy ukarał też parlamentarzystów karami finansowymi. Według informacji ""Rzeczpospolitej"" choć Zgromadzenie Narodowe organizowane jest na Zamku Królewskim w Warszawie, to ostatecznie odbędzie się w prowizorycznym namiocie na jego dziedzińcu. Na zamku nie ma bowiem pomieszczenia, w którym pomieści się 560 posłów i senatorów z gośćmi. Kontrowersje wzbudza też sam jubileusz 550-lecia parlamentaryzmu. Sejm obchodził 500-lecie w 1993 r. i od tego czasu minęło nie 50, a 25 lat. Centrum Informacyjne Sejmu wyjaśnia, że powodem są nowe badania historyczne. Taką wersję potwierdza jeden z historyków. – W starszej historiografii funkcjonowała data 1468 roku jako pierwszego Sejmu Walnego dwuizbowego. Jednak w XIX wieku słynny historyk Adolf Pawiński kategorycznie stwierdził, że to Sejm z 1493 roku był pierwszym dwuizbowym. Dopiero przed kilkoma laty prof. Uruszczak bardzo racjonalnie uzasadnił powrót do daty 1468 roku – mówi gazecie dr hab. Andrzej Korytko z Uniwersytetu Warmińsko-Mazurskiego. Więcej w dzisiejszej ""Rzeczpospolitej"".",Andrzej Duda,
https://wiadomosci.onet.pl/kraj/joanna-lichocka-politycy-po-i-donald-tusk-to-czynni-szatani/34knfs1,"Joanna Lichocka: politycy PO i Donald Tusk to ""czynni szatani""","Joanna Lichocka z PiS stwierdziła, że bardzo trudno będzie Polsce dojść do kompromisu z KE. Dlaczego? - Ponieważ są ""czynni szatani"", którzy dbają o to, żeby do tego porozumienia nie doszło - podkreśliła posłanka i wskazała, że są nimi politycy PO i Donald Tusk.","W poniedziałek w Warszawie doszło do kolejnego spotkania premiera Mateusza Morawieckiego z wiceprzewodniczącym Komisji Europejskiej Fransem Timmermansem. Politycy rozmawiali na temat praworządności w Polsce. Lichocka pytana dzisiaj w Radio Warszawa o to, czy w PiS nie ma poczucia, że powinno być więcej efektów w zażegnaniu konfliktu z KE, podkreśliła, że ""nie, bo wszyscy zdają sobie sprawę, że to są bardzo trudne rozmowy"". - Bardzo trudno będzie jeszcze w tym dochodzeniu do kompromisu z KE, ponieważ są tam ""czynni szatani"", nawiązując do ""Chorału"" Kornela Ujejskiego, którzy dbają o to, żeby do tego porozumienia nie doszło. Są to oczywiście politycy PO i jest tą osobą również w mojej ocenie Donald Tusk - stwierdziła. Jej zdaniem politycy opozycji posunęli się ostatnio do tego, że grożą Polsce nie tylko sankcjami, ale tym, że ""dopóki oni nie dostaną z powrotem stołków, Polska nie będzie dostawać pieniędzy - że tak to załatwią, że będą pieniądze zamrożone, przeznaczone np. na rozwój Warszawy i dopóki Trzaskowski razem z ludźmi Hanny Gronkiewicz-Waltz nie będą dalej rządzić Warszawą, nie będzie pieniędzy"". W ocenie posłanki są to skandaliczne działania wycelowane wprost przeciwko interesowi Polski i przeciwko polskiej racji stanu. ""Jest to egoizm i działanie w imię własnych partykularnych interesów wprost wypływające z tradycji Targowicy"" - dodała Lichocka. W ubiegłym tygodniu w Parlamencie Europejskim odbyła się kolejna debata na temat stanu praworządności w Polsce. Timmermans potwierdził wówczas, że Komisja wystąpiła do Rady UE (zasiadają w niej przedstawiciele państw członkowskich UE) o zorganizowanie formalnego wysłuchania Polski. To część procedury ochrony praworządności w państwie członkowskim UE, opisanej w art. 7 unijnego traktatu. Wiceszef KE zaapelował też do polskiego rządu o kolejne zmiany dotyczące sądownictwa. Uznał, że dotychczasowe korekty w zmianach przepisów o sądownictwie idą w dobrym kierunku, ale są niewystarczające. KE uruchomiła wobec Polski formalne postępowanie z art. 7 traktatu w grudniu 2017 r., zarzucając władzom w Warszawie naruszenie zasad praworządności w zapisach ustaw reformujących sądownictwo. Część spornych kwestii została już przedyskutowana przez obie strony, Timmermans zażądał jednak od polskiego rządu dalszych ustępstw. Grudniowe rekomendacje, które KE cały czas podtrzymuje, poruszają takie kwestie jak wybór członków Krajowej Rady Sądownictwa przez przedstawicieli środowiska sędziowskiego, przywrócenie niezależności i legitymacji Trybunału Konstytucyjnego, zniesienie swobody decyzyjnej prezydenta w sprawie przedłużania kadencji sędziów SN, a także wyeliminowanie postępowania na podstawie skargi nadzwyczajnej. Chcesz być na bieżąco z najważniejszymi informacjami dnia? Polub Onet Wiadomości na Facebooku!",Joanna Lichocka,
