Poprawki w ustawie o sądach. Zjednoczona Prawica osiągnęła porozumienie,"O porozumieniu obozu rządzącego ws. ostatecznej wersji projektu ustawy o sądach poinformował dziennikarzy w Sejmie wicepremier Jarosław Gowin. Polityk dodał, że w myśl tego porozumienia z projektu ma zostać skreślony m.in. artykuł dotyczący sankcji dyscyplinarnych.","W Sejmie Gowin był pytany przez dziennikarzy o poprawki Porozumienia do poselskiej nowelizacji Prawa o ustroju sądów powszechnych i ustawy o Sądzie Najwyższym. W czwartek odbyło się pierwsze czytanie projektu w Sejmie i został on skierowany do dalszych prac w komisji. - Jeśli chodzi o moją partię, przedstawimy preambułę ukazującą aksjologiczne tło i pozwalającą szczegółowo zinterpretować poszczególne przepisy - podkreślił Gowin. - Proponujemy też zmiany artykułów, które są najbardziej dyskusyjne - zapowiedział. Dopytywany, o jakie artykuły chodzi, powiedział, że to artykuły 88 i 107, czyli ""te najbardziej kontrowersyjne"". Pierwszy z artykułów dotyczy zakresu kontroli aktywności sędziów w mediach społecznościowych, a drugi dotyczy sankcji dyscyplinarnych - dodał. - Jest porozumienie w ramach Zjednoczonej Prawicy, te poprawki będą przegłosowane wspólnie przez posłów PiS, Porozumienia i Solidarnej Polski - zapowiedział Gowin. Według niego artykuł 107 nie znajdzie się w ostatecznej wersji ustawy. W ocenie Gowina po przyjęciu tych poprawek kontrowersje wokół projektu powinny zniknąć. Przekonywał też, że nie ma żadnej sprzeczności między przepisami unijnymi, a projektem w tym kształcie, jaki został ostatecznie uzgodniony w ramach ZP. W projekcie poselskim w art. 88 jest mowa o tym, że sędziowie muszą poinformować, w jakich stowarzyszeniach działają, członkami jakich partii są lub byli, a także jakim nickiem posługują się w mediach społecznościowych. Art. 107 głosi, że sędzia odpowiada dyscyplinarnie za ""odmowę stosowania przepisów ustawy, jeżeli jego niezgodności z konstytucją lub umową międzynarodową ratyfikowaną za uprzednią zgodą wyrażoną w ustawie nie stwierdził Trybunał Konstytucyjny"", za ""działania lub zaniechania mogące uniemożliwić lub istotnie utrudnić funkcjonowanie wymiaru sprawiedliwości"", za ""działania kwestionujące istnienie stosunku służbowego sędziego lub skuteczność jego powołania"", za ""działania o charakterze politycznym"", a także za ""uchybienie godności urzędu"".",Jarosław Gowin w czasie dzisiejszego posiedzenia Sejmu,
Krzysztof Mazur wiceministrem rozwoju,"Krzysztof Mazur, który bez powodzenia kandydował z Krakowa w wyborach do Senatu, został nowym wiceministrem rozwoju - przekazał resort w mediach społecznościowych. Wśród innych powołanych na stanowiska wiceministrów są: Wojciech Murdzek, Marek Niedużak oraz Robert Nowicki.","Nowy wiceminister rozwoju to doktor nauk politycznych, aktywista społeczny i publicysta. Ukończył studia politologiczne oraz Międzywydziałowe Indywidualne Studia Humanistyczne (specjalizacja z zakresu filozofii oraz socjologii) na Uniwersytecie Jagiellońskim. W 2012 r. uzyskał tytuł doktora nauk politycznych na UJ. Jest także absolwentem studiów podyplomowych na Uniwersytecie Notre Dame w Stanach Zjednoczonych. Na przestrzeni lat 2002-2018 związany z Klubem Jagiellońskim, w którym od 2008 r. sprawował funkcję Prezesa, odpowiadając za pracę w grupach eksperckich przygotowujących raporty badawcze dla Centrum Analiz Klubu Jagiellońskiego, koordynację projektów edukacyjnych (m.in. Akademia Nowoczesnego Patriotyzmu realizowana z PKO Bankiem Polskim), czy za współtworzenie kwartalnika “Pressje”. Od 2015 r. członek Narodowej Rady Rozwoju powołanej przez Prezydenta RP, gdzie zasiada w sekcji “Edukacja, młode pokolenie, sport” oraz “Nauka i innowacje”. W ostatnich wyborach parlamentarnych bez powodzenia kandydował do Senatu w okręgu nr 33 z poparciem Prawa i Sprawiedliwości. Zdobył 74 tys. głosów. Walkę o mandat przegrał z Bogdanem Klichem z Koalicji Obywatelskiej. Źródło: Twitter, Ministerstwo Rozwoju",Krzysztof Mazur,
Rząd wydaje oświadczenie po protestach sędziów. Pisze o godności i manipulacji faktami,"W wydanym oświadczeniu Rada Ministrów stwierdza, że jest zaniepokojona postawą sędziów, którzy ""manipulują wyrokiem TSUE"" swoimi publicznymi wypowiedziami i ""kwestionowaniem statusu innych sędziów"". Odnosząc się prawdopodobnie do wulgarnych haseł, jakie pojawiły się na niektórych z weekendowych protestów i uderzają w godność, rząd podkreśla, że ""nie licują one ze standardami języka debaty"".","""Państwo prawa to niezależne sądy. To niezawiśli sędziowie, którzy podlegają tylko ustawom i Konstytucji Rzeczypospolitej Polskiej. Podważanie statusu sędziów i prawomocności wydawanych przez nich orzeczeń uderza w konstytucyjne podstawy państwa prawa. Prowadzi do chaosu prawnego w Polsce. Budzi wśród Polaków niepokój co do ważności wyroków sądów, które w każdym roku rozstrzygają kilkanaście milionów spraw"" - napisano w stanowisku. Z tego powodu Rada Ministrów wyraża zaniepokojenie ""postępowaniem tych sędziów, którzy poprzez swoje publiczne wypowiedzi i działania kwestionują status innych sędziów, manipulując w ten sposób wydanym 19 listopada br. wyrokiem Trybunału Sprawiedliwości Unii Europejskiej"". ""Kierowanie przez jednych sędziów pod adresem drugich apeli o wstrzymanie się od orzekania jest działaniem bezprecedensowym, które godzi w niezawisłość sędziowską i podważa zaufanie do wymiaru sprawiedliwości"" - podkreśliła Rada Ministrów. W stanowisku wskazano, że z brzmienia art. 179 konstytucji wprost wynika, że akt powołania na stanowisko sędziego nie podlega kontroli sądowej. Jak dodano analogiczne wnioski wypływają z wyroku TSUE. ""Rada Ministrów stoi na stanowisku, że podstawą konstytucyjnego porządku w Polsce jest i musi być niezależne sądownictwo oparte na niezawisłych sędziach. Zaprzeczeniem sędziowskiej niezawisłości jest podejmowanie przez nich działań podważających konstytucyjny porządek i wpisujących się w kontekst politycznych sporów"" - czytamy. ""Dbałość o zaufanie do wymiaru sprawiedliwości w postaci przyjęcia postawy apolityczności wyrażonej w art. 178 ust. 3 Konstytucji RP jest jednym z najważniejszych obowiązków osób sprawujących urząd sędziego"" - dodano. W stanowisku napisano też, że Rada Ministrów z niepokojem przyjmuje niektóre zdarzenia, do których doszło podczas organizowanych przez samych sędziów w ostatnich dniach wiecach, w szczególności ""dopuszczenie do formułowania podczas nich postulatów o charakterze politycznym czy też nie licującymi ze standardami języka debaty publicznej niecenzuralnymi sformułowaniami"". Rada Ministrów odnosi się tu najprawdopodobniej to wulgarnego języka, jaki pojawił się na niektórych protestach. We Wrocławiu w pewnym momencie Frasyniuk zaczął zachęcać demonstrantów do cytowania zmienionego hasła z czasów, gdy opozycja walczyła z PRL. - Ja namawiam państwa, żeby cytować Frasyniuka, żeby cytować więźniów politycznych z czasów stanu wojennego: ""Je..ć pisiora, i się nie bać"" - wykrzyczał Frasyniuk. ""Sądy muszą być niezawisłe, uczciwe, bezstronne i cieszyć się niekwestionowanym autorytetem. Polacy zaś muszą odzyskać wiarę, że do sądów idzie się po sprawiedliwość i nie czeka się na nią latami"" - podkreślono. W stanowisku napisano ponadto, że z tego powodu intencją rządu jest kontynuowanie reform, które mają usprawnić funkcjonowanie sądów i służyć odbudowie zaufania do nich, ""gwarantując sędziom faktyczną niezależność od korporacyjnych nacisków ich własnego środowiska, a także od politycznych presji"". W niedzielę przed sądami w kilkudziesięciu miastach w Polsce oraz przed ministerstwem sprawiedliwości odbyły się protesty po cofnięciu delegacji do olsztyńskiego sądu okręgowego sędziego Pawła Juszczyszyna, a następnie zawieszeniu go w wykonywaniu obowiązków. W Warszawie protestujący mieli transparenty z hasłami: ""Cześć i chwała sędziom niezłomnym"", ""Nasz Boże dobry wybaw Polskę od Ziobry"", ""Niezależne sądy prawem każdego obywatela""; nieśli też flagi unijne. W Olsztynie odbył się natomiast wiec poparcia dla sędziego Juszczyszyna i dla sędzi Doroty Lutostańskiej z sądu okręgowego w Olsztynie, która ma postępowanie dyscyplinarne za zdjęcie w koszulce z napisem ""Konstytucja"". Wyrażano na nim również dezaprobatę dla działań prezesa Sądu Rejonowego w Olsztynie Macieja Nawackiego. To Nawacki - prezes sadu i zarazem członek nowej KRS - zawiesił w miniony piątek Juszczyszyna w wykonywaniu obowiązków służbowych. Wiele osób trzymało w rękach napisy ""Olsztyn wstydzi się za Macieja Nawackiego"", czy ""Sędzia Nawacki - hańba!"".",Mateusz Morawiecki,
Opole: Co dalej z SOR na Katowickiej? Radni przyjęli apel do rządu,"Opolscy radni jednogłośnie przyjęli dziś apel ws. utrzymania SOR w Szpitalu Wojewódzkim przy ul. Katowickiej. Zgodnie z planem jeden z dwóch opolskich SOR, przyjmujący ponad 20 tys. pacjentów rocznie, ma działać tylko do 31 stycznia 2020 r. Potem ma zamienić się w izbę przyjęć.","Plan zakłada, że SOR w szpitalu wojewódzkim w Opolu ma przyjmować pacjentów jedynie do 31 stycznia 2020 r. Później ma zostać zlikwidowany. Powodem są braki kadrowe, które sprawiają, że szpital nie jest w stanie sprostać wymogom, które zostały określone w nowym rozporządzeniu ministra zdrowia. Od 1 lutego w miejscu SOR ma działać nocna i świąteczna pomoc medyczna. Powstanie tu także izba przyjęć oraz oddział dzienny szybkiej diagnostyki, terapii i chirurgii. Planowanej likwidacji SOR sprzeciwiają się opolscy radni. Dziś cała rada jednogłośnie przyjęła apel o zachowanie SOR na Katowickiej. Trafi on m.in. do premiera, ministra zdrowia i dyrektora opolskiego oddziału NFZ. – Sam apel nic nie zmieni. Zainteresowani powinni usiąść do rozmów i ustalić, jak działać – mówi Onetowi Przemysław Pospieszyński, opolski radny KO. W ocenie Sławomira Batko, radnego PiS, władze szpitala oraz zarząd województwa opolskiego nie są zainteresowani utrzymaniem SOR. „Chcą, aby była tam jedynie izba przyjęć. Nie pozwolimy na to! To kwestia bezpieczeństwa, życia i zdrowia prawie 300 tys. mieszkańców Opola i powiatu opolskiego” – napisał na Facebooku Sławomir Batko. Na temat sytuacji SOR na Katowickiej dyskutowano podczas sesji przez kilka godzin. Obecni byli nie tylko przedstawiciele szpitala wojewódzkiego, ale też Dariusz Madera dyrektor USK, gdzie działa drugi SOR. Madera już wcześniej podkreślał, że jeśli SOR przy Katowickiej zostanie zlikwidowany, to SOR w USK nie będzie w stanie zapewnić profesjonalnej pomocy dla tak dużej liczby pacjentów. – Rocznie przyjmujemy na SOR 41 tys. pacjentów – mówił dyrektor USK. Z SOR przy Katowickiej rocznie korzysta natomiast ponad 20 tys. osób. – Nie wyobrażam sobie, że w Opolu zostanie tylko jeden SOR – mówił Ireneusz Sołek, dyrektor Opolskiego Centrum Ratownictwa Medycznego. Zdaniem przedstawicieli opolskiego oddziału NFZ nie jest jeszcze za późno, by władze szpitala wojewódzkiego wycofały się z planu przekształcenia SOR w izbę przyjęć. Z zapowiedzi posła PiS Janusza Kowalskiego wynika, że dalsze funkcjonowanie SOR przy Katowickiej będzie tematem spotkania z wiceministrem zdrowia Waldemarem Kraską. Do takiego spotkania ma dojść wkrótce w Opolu.",SOR ma zamienić się w izbę przyjęć,
Rząd przyjął projekt nowelizacji ustawy o OFE,Rada Ministrów na wtorkowym posiedzeniu przyjęła projekt nowelizacji ustawy o przeniesieniu środków z otwartych funduszy emerytalnych (OFE) na indywidualne konta emerytalne (IKE). Ustawa ma wejść w życie 1 czerwca 2020 r. - poinformowało MFiPR.,"Zgodnie z przyjętym przez rząd projektem ustawy, OFE zostaną przekształcone w Indywidualne Konta Emerytalne (IKE). Wraz z Pracowniczymi Planami Kapitałowymi (PPK), Pracowniczymi Programami Emerytalnymi (PPE), Indywidualnymi Kontami Zabezpieczenia Emerytalnego (IKZE), utworzą silny filar kapitałowy. Jak ocenia rząd, nowy system przyczyni się do budowania stabilnego systemu emerytalnego, a w konsekwencji do wzrostu świadczeń emerytalnych. Cytowana w dzisiejszym komunikacie szefowa MFiPR Małgorzata Jarosińska-Jedynak zaznaczyła, że przygotowując projekt ustawy, resort kierował się założeniem przedstawionym przez premiera Mateusza Morawieckiego, że ""konieczne jest ustawowe zagwarantowanie, że środki wpłacane do OFE to oszczędności emerytalne Polaków”. Podkreśliła, że w projekcie zapisano, iż środki zgromadzone na IKE będą prywatną własnością oszczędzającego i nie będą mogły stanowić przedmiotu transferu do budżetu państwa. MFiPR zaznaczyło, że przyjęty projekt zakłada, że na IKE nie będzie już przekazywana żadna część składki emerytalnej, natomiast każdy posiadacz IKE będzie mógł dobrowolnie dopłacać do niego i te dopłaty będą mogły być wycofane na dotychczasowych zasadach. Jednak - jak czytamy - kwota pochodząca z OFE będzie zawsze „znaczona” i jej wypłata będzie możliwa po osiągnięciu wieku emerytalnego. - Zakładamy, że IKE staną się dla Polaków powszechnym instrumentem oszczędzania na emeryturę - wskazała minister. Dodała, że wraz ""z Pracowniczymi Planami Kapitałowymi wpisują się one w jeden z filarów Strategii na Rzecz Odpowiedzialnego Rozwoju – wzmacniają finansowe zabezpieczenie przyszłych emerytów, a jednocześnie budują kapitał dla rozwoju i zwiększają możliwości inwestycyjne państwa”. Nowymi IKE - jak czytamy w komunikacie - zarządzać będą specjalistyczne otwarte fundusze inwestycyjne, powstałe z przekształcenia OFE. Zaznaczono, że będą one inwestowały na rynku kapitałowym z odpowiednim określeniem poziomu ryzyka. Powstanie też specjalny mechanizm przenoszenia aktywów do subfunduszu bardziej pasywnego, mniej podatnego na wahania rynku, w ciągu 5 lat przed osiągnięciem wieku emerytalnego. Przyjęty przez rząd projekt zakłada, że uczestnicy OFE sami będą mogli zdecydować, czy ich pieniądze trafią na IKE czy też do ZUS. O ile jednak ci, którzy zdecydują się na IKE, nie będą musieli nic robić (pieniądze z OFE zostaną przekierowane na IKE automatycznie), o tyle ci którzy wybiorą ZUS, będę musieli wypełnić deklarację. Niezłożenie deklaracji oznaczać będzie wybór ""opcji domyślnej z IKE"". Automatycznie też do ZUS - jak czytamy w informacji resortu - przekazane zostaną pieniądze zgromadzone w OFE przez osoby, w przypadku których, z uwagi na tzw. „suwak” większość środków z OFE została już przekazana do ZUS. Ministerstwo przypomina, że mechanizm ""suwaka"" uruchamiany jest obecnie na 10 lat przed osiągnięciem przez nich wieku emerytalnego. - Pieniądze przekazane z OFE do IKE będą podlegały dziedziczeniu, a po osiągnięciu wieku emerytalnego będą mogły być swobodnie wypłacone w całości bądź w ratach i będą wówczas wolne od jakichkolwiek podatków – zapewnia w komunikacie szefowa resortu funduszy i polityki regionalnej. Jak podało MFiPR, z tytułu przekształcenia wnoszona będzie opłata odpowiadająca wartości 15 proc. aktywów netto OFE – równoważna efektywnej stopie opodatkowania emerytur z ZUS. - Do jej zapłaty, w dwóch transzach (w 2020 i 2021 r.), będą zobowiązane specjalistyczne fundusze inwestycyjne otwarte, powstałe z przekształcenia OFE - poinformowano. Wskazano, że pieniądze osób, które wybiorą ZUS trafią do Funduszu Rezerwy Demograficznej na zabezpieczenie Państwa przed ryzykami demograficznymi. W zarządzanie tymi środkami zostanie włączony Polski Fundusz Rozwoju SA. W projekcie jest zapis - co podkreślił w informacji resort - że jeśli na koncie ZUS nie będzie wystarczających środków, by wypłacić minimalną emeryturę, to różnica zostanie pokryta w całości ze środków budżetu państwa. Przyjęty przez rząd projekt przewiduje, że ustawa wejdzie w życie 1 czerwca 2020 r. Projekt ustawy o OFE dotyczy prawie 16 mln Polaków, a kwota, która ma być przekazana na ich konta to 162 mld zł. Poprzedni rząd przyjął projekt ustawy 6 listopada 2019 r. Ustawa ma wejść w życie na początku 2020 roku.",,
PiS chce zawiesić podatek od supermarketów. Dziś decyzja rządu,"- Proponujemy, by do połowy 2020 r. przedłużyć okres, gdy nie będzie on [podatek od supermarketów - red.] pobierany – powiedział „Rzeczpospolitej"" rzecznik Ministerstwa Finansów Paweł Jurek.","Dziś Rada Ministrów ma zdecydować o dalszych losach podatku od sprzedaży detalicznej. Powodem planowanego zawieszenia tzw. podatku od supermarketów ma być trwający wciąż spór z Komisją Europejską o tę daninę przed Trybunałem Sprawiedliwości UE - czytamy w ""Rzeczpospolitej"". Jeszcze latem tego roku, gdy finansami państwa zawiadywał Marian Banaś, przymierzano się do decyzji, by podatek od największych sklepów pobierać już od września mimo niezakończonego sporu z Komisją.",,
"Ministerstwo Finansów: czystki po ""raporcie do premiera""","Dyrektorzy w Ministerstwie Finansów, którzy chcieli wyjaśnić, czy ktoś z resortu donosił paliwowej mafii, mają kłopoty - czytamy w artykule Grażyny Zawadki i Izabeli Kacprzak opublikowanym na stronach ""Rzeczpospolitej"".","Przeprosiny albo dymisja – takie ultimatum dostało od przełożonych czterech dyrektorów Ministerstwa Finansów, którzy podpisali się pod „raportem do premiera"". Dokument ten zawiera informacje o podejrzeniach, że do pewnej paliwowej spółki – R., należącej do byłych i obecnych ludzi służb, wyciekały informacje o szykowanych wobec niej akcjach. Kulisy tego, skąd wzięła się sprawa rzekomego kreta na szczytach władzy, w ubiegłym tygodniu opisała ""Rz"". Na szereg niepokojących zdarzeń natrafił w połowie 2017 r. urzędnik operacyjny wywiadu skarbowego. To on, za zgodą przełożonych i sądu, zbierał dowody przeciw paliwowej spółce R. Informację o istnieniu „przecieku"" powzięto w połowie 2017 r. Kiedy zaczął to wyjaśniać, popadł w kłopoty, m.in. trzykrotnie był kierowany na badanie wariografem do ABW i za karę przesunięto go do kontroli przesyłek na Okęciu. Treść swoich ustaleń urzędnik przekazywał przełożonym w Ministerstwie Finansów. To dlatego w październiku tego roku po spotkaniu osób z kierownictwa MF powstał wewnętrzny raport na ten temat, który miał trafić do nowego ministra finansów Tadeusza Kościńskiego, a potem do Mateusza Morawieckiego. Raport ma zawierać sugestie o „sprzyjaniu mafii VAT-owskiej i blokowaniu wymierzonych w nią działań"". Wiceminister Piotr Dziedzic odcinał się od zarzutów i zapewniał, że „nie ma żadnej wiedzy"" na temat źródeł przecieków. Potwierdził, że Paweł K., dyrektor wykonawczy w centrali spółki paliwowej, to rzeczywiście chrzestny jego dorosłego już syna, ale od 2002 r. nie utrzymuje z nim żadnych kontaktów. Sprawa powinna zaalarmować służby państwa, ale nic takiego nie zaistniało. Biuro audytu i kontroli resortu wyjaśnia jedynie wyciek raportu do dziennikarzy. „Rz"" do dziś nie otrzymała informacji z KPRM, czy raport dotarł do premiera. Szykany spotkały za to dyrektorów, którzy podpisali się pod dokumentem. Najpierw zwolniono Marcina Kopczyka (dyr. Dep. Nadzoru nad Kontrolami MF), a trzech kolejnych dyrektorów otrzymało pisma z kancelarii prawnej wzywającej w imieniu szefów KAS do przeprosin i wycofania się z treści raportu. Alternatywą jest dymisja.",Budynek Ministerstwa Finansów,
Expose premiera Mateusza Morawieckiego,"Zapraszamy na transmisję z posiedzenia Sejmu IX kadencji, podczas którego premier Mateusz Morawiecki przedstawi program działania Rady Ministrów z wnioskiem o udzielenie jej wotum zaufania. Emisja expose premiera na żywo na stronie głównej Onetu.",,,
Kto jest kim w rządzie Mateusza Morawieckiego?,"Dziś Sejm wznowi przerwane w ubiegłą środę I posiedzenie IX kadencji. W piątek prezydent Andrzej Duda powołał nowy rząd Mateusza Morawieckiego. Po wznowieniu obrad premier wygłosi w Sejmie exposé. Po wystąpieniu szefa rządu planowana jest debata klubowa, a następnie głosowanie nad wotum zaufania dla rządu.",,,
Dziś przed południem desygnacja Mateusza Morawieckiego na premiera,"Dziś przed południem prezydent Andrzej Duda desygnuje Mateusza Morawieckiego na premiera i powierzy mu misję tworzenia rządu – poinformował szef gabinetu prezydenta Krzysztof Szczerski po spotkaniu Andrzeja Dudy z premierem Morawieckim i prezesem PiS Jarosławem Kaczyńskim,","Wczoraj po godz. 20 w Belwederze odbyło się spotkanie konsultacyjne prezydenta Andrzeja Dudy, prezesa PiS Jarosława Kaczyńskiego i premiera Mateusza Morawieckiego. Jego tematem były m.in. harmonogramu tworzenia nowego rządu i plany rządu na pierwsze miesiące pracy. Spotkanie zakończyło się po północy, po ponad czterech godzinach. - Było to bardzo dobre, robocze oraz merytoryczne spotkanie dotyczące planów politycznych na najbliższy czas, włącznie z powołaniem rządu oraz planów pracy większości sejmowej – ocenił Szczerski. Prezydencki minister poinformował przy tym, że około godz. 11 prezydent Andrzej Duda desygnuje Mateusza Morawieckiego na premiera i powierzy mu misję tworzenia rządu. Dodał również, że będzie to pierwsza wypowiedź prezydenta dotycząca oczekiwań Andrzeja Dudy wobec nowego rządu. Mateusz Morawiecki przedstawił skład swojego nowego gabinetu w ubiegły piątek. Rząd będzie liczył 20 resortów. Powstaną nowe ministerstwa, w tym resort nadzoru właścicielskiego, resort zarządzania funduszami i resort klimatu. Zlikwidowane zostanie natomiast Ministerstwo Energii. Jedynym resortem, którego obsady premier nie przedstawił, jest Ministerstwo Sportu. We wtorek Morawiecki złożył na ręce prezydenta dymisję swojego rządu. Do czasu powołania nowego gabinetu prezydent powierzył dotychczasowemu pełnienie obowiązków.",Andrzej Duda i Mateusz Morawiecki,
"Związkowcy wściekli na likwidację ministerstwa. ""Rząd odpuszcza górnictwo""","– To fatalna decyzja – komentują decyzję o likwidacji ministerstwa energii związkowcy na Śląsku. Jak twierdzą, bez dedykowanego dla tej branży resortu, górnictwo przestanie być traktowane jako strategiczne. Odmiennego zdania jest Jerzy Markowski, były wiceminister gospodarki. Uważa, że to krok w dobrą stronę, bo - jak twierdzi - ci, którzy w ministerstwie byli i tak się na górnictwie nie znali. Podkreśla, że decyzja może uniezależnić rząd od wszechwładnych związków zawodowych. – To próba odejścia od ręcznego sterowania górnictwem i energetyką – ocenia.","Ministerstwo energii, dotąd nadzorujące firmy energetyczne i górnicze, zostanie wkrótce zlikwidowane. Z rządem pożegnał się już jego szef Krzysztof Tchórzewski. Kontrolę nad spółkami energetycznymi i górniczymi przejmie nowe ministerstwo nadzoru właścicielskiego. Na jego czele stanie Jacek Sasin. – Nowy resort będzie nie tylko nadzorował mienie Skarbu Państwa, lecz także będzie inicjował wspólne działania spółek Skarbu Państwa na rzecz przyspieszonego rozwoju - mówił w środę, 13 listopada, w Polskim Radiu 24 wicepremier Jacek Sasin. Jak dodawał, powołanie nowego resortu to m.in. odpowiedź na oznaki spowolnienia gospodarczego. Jednak decyzja o likwidacji ministerstwa energii wzbudziła, zwłaszcza na Śląsku, sporo kontrowersji. Tym większe, że jeszcze do niedawna - co prawda w kuluarach i nieoficjalnie - mówiono tu o pomyśle przeniesienia tego resortu do Katowic. Tymczasem nie tylko okazało się, że nic z tego nie będzie, ale co gorsza rząd PiS, który jak dotąd - wbrew europejskiej polityce - zdawał się doceniać węgiel i jego rolę w gospodarce, likwiduje najważniejszy z perspektywy Górnego Śląska urząd centralny. Związkowcy, z którymi dotychczas rząd Prawa i Sprawiedliwości dogadywał się bez większych problemów, nie zostawiają na pomyśle suchej nitki. A trzeba pamiętać, że to od ich stanowiska zależą nastroje w branży i zakładach pracy, to także oni przypominają o ""marszach na Warszawę"" i paleniu opon, gdy trzeba upomnieć się o wynagrodzenia i przywileje górnicze. – Likwidacja resortu energii to fatalna decyzja – komentuje krótko nową sytuację Bogusław Ziętek, przewodniczący WZZ ""Sierpień 80"". W rozmowie z Onetem podkreśla, że utworzenie ministerstwa energii przed czterema laty było dobrym posunięciem. Przypomina, że PiS zastało górnictwo w ruinie i musiało szybko reagować. Uratowano przed upadkiem Jastrzębską Spółkę Węglową, nastąpiły też zmiany organizacyjne wiążące górnictwo z energetyką. W tym powołano Polską Grupę Górniczą z bankrutujących kopalń Kompanii Węglowej, a później Katowickiego Holdingu Węglowego. Jak mówi, zasługą PiS jest też dobra perspektywa dla energetyki węglowej do roku 2050, stabilizując ceny węgla i eliminując polsko-polską konkurencję na rynku węgla, którą wywalczono w Unii Europejskiej. – Ministerstwo nadzoru właścicielskiego, na czele którego stanie wicepremier Jacek Sasin, ma mieć charakter ministerstwa molochu, superministerstwa. Obawiam się, że sprawy górnictwa i energetyki zostaną tam zmarginalizowane. Prawdopodobne jest również, że nadzór nad górnictwem będzie oddzielony od nadzoru nad energetyką i zniweczone zostaną starania ostatnich lat, aby obydwie te branże maksymalnie ze sobą powiązać. A wyzwania, jakie przed górnictwem stoją, są nadal ogromne – uważa przewodniczący ""Sierpnia 80"". Ziętek stoi na stanowisku, że tylko odchodzący minister energii Krzysztof Tchórzewski był gwarancją dla stabilności branży wydobywczej. – Zaledwie wczoraj ArcelorMittal ogłosił wygaszenie wielkiego pieca w Krakowie. Zagrożone są tysiące miejsc pracy. Tu po raz kolejny widać potrzebę utrzymania ministerstwa energii i wypracowanie modelu wsparcia przemysłu energochłonnego. Unia Europejska morduje węgiel i stal. W tym samym czasie gotowe produkty są masowo przywożone do państw UE wielkimi kontenerami z Azji. Niemcy zamknęli swoje kopalnie węgla kamiennego, a w elektrowniach spalać będą węgiel rosyjski. Rząd musi przeciwstawiać się tej bezmyślnej polityce eurobiurokratów. Potrzeba szybkich i trudnych decyzji oraz odważnych działań, takich jakie miały miejsce na początku kadencji poprzedniego rządu. Niestety obecnie - na skutek paraliżu decyzyjnego - stoimy w miejscu. Boję się, że zanim ten okres paraliżu minie, po górnictwie mogą zostać tylko zgliszcza – uważa Ziętek. W tym samym tonie likwidacje ministerstwa energii ocenia przewodniczący Krajowej Sekcji Górnictwa Węgla Kamiennego NSZZ Solidarność Bogusław Hutek. – To złe posunięcie. Nie wiem, czym kierowali się politycy Prawa i Sprawiedliwości. Dla mnie to świadczy o tym, że rząd odpuścił sobie górnictwo – mówi. Jak dodaje, górnicza ""Solidarność"" próbowała, gdy dowiedziała się o planach likwidacji resortu, interweniować. Jednak strona rządowa nie chciała rozmawiać. – Ministerstwo energii skupiało w jednym ręku energetykę i górnictwo, na styku których są największe problemy. Minister konstytucyjny zawsze miał władzę, miał długopis w ręce, mógł podejmować decyzje, rozwiązywać konflikty. Teraz tego zabraknie. Musimy czekać, bo wciąż nie wiemy, na jakiej zasadzie będzie funkcjonowało nowe ministerstwo i czy wyłoniony zostanie wiceminister odpowiedzialny za górnictwo i energetykę, czy tylko górnictwo i jakie będzie miał kompetencje. Jeśli o wszystkim będzie decydował Sasin, to będzie problem. Pewnie niedługo na Śląsku zacznie się dziać, będziemy w Polskiej Grupie Górniczej rozmawiać o podwyżkach wynagrodzeń - nie odpuścimy tego tematu, więc może być gorąco. Z likwidacji ministerstwa wynikną sam problemy i kłopoty – przestrzega. Zdecydowanie innego zdania jest Jerzy Markowski, związany ze Śląskiem, były wiceminister gospodarki w rządach lewicy w latach 1995-1997, odpowiedzialny wówczas za górnictwo. – Jako człowiek wychowany na węglu i kierujący kiedyś w rządzie sprawami węgla, nie widzę w likwidacji tego resortu nic złego, bo ci, którzy tam byli, i tak się na górnictwie nie znali – mówi w rozmowie z Onetem. – Rozumiem tę zmianę w ten sposób, że rząd próbuje odejść od ręcznego sterowania górnictwem i energetyką, bo tym zajmowało się w rzeczywistości ministerstwo energii. Powiem szczerze: ministerstwo wtrącało się do wszystkiego, nawet do bieżącego zarządzania przedsiębiorstwem, nie mając ku temu żadnych kompetencji – ocenia Jerzy Markowski. Były wiceminister zauważa, że resort energii w rządzie PiS w ciągu minionych czterech lat prowadził taką samą politykę likwidacyjną kopalń, jaką wcześniej realizował rząd PO. I wymienia: zlikwidowane kopalnię Krupiński i kopalnię Makoszowy. – Jednocześnie zaniechano inwestycji, co powoduje, że sektor nie ma zdolności do wydobywania takiej ilości węgla, jaka jest potrzebna gospodarce - stąd import surowca z Rosji – dodaje ekspert. I wskazuje, że utrzymanie tej gałęzi przemysłu na stosunkowo dobrym poziomie rząd zawdzięcza dobrej koniunkturze cenowej: jeszcze kilka miesięcy temu tona węgla kosztowała 150 dolarów, podczas gdy w połowie lat 90. - 30 dolarów. – Rząd chce sobie w ministerstwie pana Sasina pozostawić tylko dwa narzędzia stricte polityczne: kompetencje właścicielskie w zakresie polityki kadrowej i kompetencje właścicielskie w zakresie struktury własnościowej. To przeniesienie modelu, który panuje w MON, gdzie ministrem jest osoba cywilna. Uważam, że to słuszna koncepcja, bo rząd powinien trzymać się daleko od wydobywania węgla, bo po prostu tego nie potrafi robić – komentuje Markowski. Ekspert uważa, że dla powodzenia Sasina i jego resortu kluczowe będzie wyłonienie kompetentnych kadr i skoordynowanie działań z ministrem środowiska w zakresie wydawania koncesji. Markowski duże nadzieje wiąże z obecnością w rządzie Adama Gawędy, który na finiszu kadencji PiS zastąpił na stanowisku wiceministra energii Grzegorza Tobiszowskiego, który z kolei odszedł do Parlamentu Europejskiego. – Trzeba poczekać, czy on (Sasin - przyp. red.) swój sztab skompletuje z generałów, czy z kaprali. Jeśli z generałów, to jestem spokojny. Jeśli z kaprali, to idziemy w kierunku anarchii, w której najwięcej do powiedzenia mają związkowcy. Związkowcy, choć nie zmilitaryzowani, to jeśli chodzi o stopień kompetencji, a zwłaszcza zdolność do manipulowania kadrami w górnictwie, osiągnęli szczyty światowe – uważa Jerzy Markowski.",Protest górników w 2015 roku,
Warzecha o nowym rządzie: granie państwem dla partyjnych celów [OPINIA],"Nowy, a wyglądający niemal jak stary rząd Mateusza Morawieckiego jest dostosowany do rzeczywistości – ale nie tej państwowej, tylko tej politycznej.","Większość zmian, jakich dokonano w porównaniu z rządem sprzed wyborów, ma uzasadnienie nie w tym, co jest potrzebne państwu, ale w wewnętrznych zapotrzebowaniach Zjednoczonej Prawicy. W tym sensie jest to granie państwem dla partyjnych celów. Ale też nie jest to niestety nic nadzwyczajnego w polskich warunkach.  Najważniejszą zmianą okazuje się powołanie ministerstwa odpowiadającego za skarb państwa, czyli spółki, z Jackiem Sasinem na czele, sprawującym jednocześnie funkcję wicepremiera, co wzmacnia jego pozycję. To oznacza odebranie kontroli nad spółkami poszczególnym ministerstwom, który to system działał od końca 2017 r. „Swoje” spółki stracą między innymi Ministerstwo Rozwoju, Ministerstwo Energii (zresztą zlikwidowane), Ministerstwo Obrony. To znaczące osłabienie polityków, którzy zwykli obsadzać SSP swoimi ludźmi. Teraz kontrolę nad nimi sprawować będzie Jacek Sasin, wierny człowiek Jarosława Kaczyńskiego. Warto natomiast uważnie przyglądać się, kto w nowym resorcie zostanie wiceministrem – możliwe, że umowa wewnątrz Zjednoczonej Prawicy obejmuje tę kwestię.  Zbigniew Ziobro został wzmocniony poprzez drugi resort dla swojego człowieka – to Michał Woś w Ministerstwie Środowiska. Ale uwaga: zarazem okrojono kompetencje tego resortu, tworząc Ministerstwo ds. Klimatu. To klasyczny przykład prymatu zapotrzebowania czysto politycznego nad dobrem państwa, bo rozdzielanie tych dwóch dziedzin jest z punktu widzenia skuteczności rządzenia absurdem. To też wzmacnianie zjawiska, zwanego „Polską resortową”. Im bardziej rozdrabniamy ministerstwa, tym trudniej jest przeprowadzić nawet tak podstawowy element legislacji jak uzgodnienia międzyresortowe. Ale przecież nie to jest istotne, ale to, aby Ziobro, skoro już ma dostać drugi resort, dostał go w postaci mniej znaczącej niż dotąd.  Zarazem stworzenie Ministerstwa ds. Klimatu – tworu kompletnie sztucznego – służy pokazaniu, że rząd PiS traktuje kwestie klimatu poważnie. Jak pisałem wielokrotnie, niezależnie od tego, że klimatystyczna lewica nigdy nie będzie z działań PiS zadowolona – pod względem kwestii ekologicznych i klimatycznych rząd Morawieckiego płynie w głównym nurcie, kompletnie nie przeciwstawiając się dominującej, lewicowej narracji, robiąc tylko wyjątek dla węgla, a to z powodów czysto koniunkturalnych, czyli ze względu na śląskich wyborców. Warto też zauważyć, że na czele nowego, zbędnego resortu ma stanąć Michał Kurtyka – człowiek, który wylansował się na powielaniu zachodniej, lewicowej narracji klimatycznej i promocji kompromitującego dla PiS programu „miliona elektrycznych aut”. To nie wróży dobrze – lepiej trzymajmy się za portfele, bo dzisiaj najłatwiej wycisnąć z obywateli pieniądze, uzasadniając to potrzebami klimatu.  Inny ciekawy zabieg to przeniesienie pionu europejskiego z MSZ bezpośrednio pod kontrolę premiera. To być może jedyna podyktowana merytorycznymi względami zmiana, bo polityka unijna jest dzisiaj w większej części polityką wewnętrzną niż zewnętrzną. Jacka Czaputowicza, nazwanego niegdyś przez Kaczyńskiego „eksperymentem”, można było zostawić na stanowisku, które w tej sytuacji staje się właściwie wydmuszką, a jego rola w dużej mierze sprowadza się do organizacyjnego nadzoru nad dyplomacją. Politykę europejską będzie bowiem robić premier, politykę zagraniczną w kluczowych kierunkach oddano prezydentowi – Czaputowiczowi zostaną mniej znaczące wizyty zagraniczne i zerowa rola w kreowaniu kursu, jakim mamy podążać.  Na swoich miejscach zostali Ziobro i Jarosław Gowin. Rozczarowanie tą pierwszą decyzją, wyrażane przez część polityków opozycji, to słaby teatrzyk – przecież tylko ktoś bardzo naiwny mógłby przypuszczać, że przywódca jednej z frakcji Zjednoczonej Prawicy nie pozostanie tam, gdzie pozostać chce. A że ściągnie na Kaczyńskiego kolejne problemy – to inna sprawa. Gowin z kolei mógł stracić zainteresowanie MSZ wobec obcięcia jego kompetencji, ale pozostając w Ministerstwie Nauki podejmuje pewne ryzyko. Coraz wyraźniej będą bowiem widoczne złe strony zaprojektowanej pod jego nadzorem nowej Ustawy o szkolnictwie wyższym i to on będzie musiał się z nimi uporać.  Jadwiga Emilewicz z Porozumienia dostała Ministerstwo Rozwoju (Ministerstwa Przedsiębiorczości i Technologii już nie będzie – powstało ono przez rozczłonkowanie wcześniej istniejącego Ministerstwa Rozwoju), powiększone o turystykę i budownictwo. Odcięcie turystyki od sportu i doklejenie do rozwoju mogłoby mieć nawet sens, o ile stałaby za tym jakaś poważniejsza analiza, a nie po prostu spełnienie oczekiwania Gowina, aby poszerzyć jego pole oddziaływania.  POLECAMY: Rząd z drugiego rzędu [ANALIZA] Budownictwo z kolei to realizacja tkwiącego w marazmie programu Mieszkanie Plus, a więc realny problem, z którego ministra będzie się rozliczać, a także niebanalne kwestie, związane z ładem przestrzennym. Oznacza to, że wprawdzie nowe władztwo Emilewicz zostaje tutaj powiększone, ale o sfery, gdzie będzie oczekiwanie konkretnych wyników, a ich brak może być uznany za pretekst do odwołania minister ze stanowiska.  Jednocześnie jednak stworzono odrębny resort, mający się zajmować funduszami unijnymi, a to oznacza potencjalne konflikty. Dotychczas ten nadzór leżał właśnie w gestii Ministerstwa Rozwoju. Znów więc mamy zabieg, przypominający ten z Ministerstwem Środowiska: koalicjant dostaje wprawdzie ważny resort, ale z obciętą kluczową kompetencją.  Postanowiono pozostawić w jednym ręku, Mariusza Kamińskiego, MSWiA i nadzór nad służbami, sankcjonując tym samym istnienie potężnego królestwa służb wszelakich, w sile oddziaływania równego imperium politycznemu Ziobry. Warto tę dziedzinę dokładnie obserwować, bo skupione pod jednym kierownictwem służby w żadnym razie się nie kochają i pod dywanem buldogi żrą się na potęgę.  POLECAMY: Znamy skład nowego rządu. Mateusz Morawiecki podał nazwiska ministrów Zastanawiająca jest likwidacja Ministerstwa Energii. Zastanawiająca tym bardziej, że akurat energetyka jest dziedziną dla państwa absolutnie strategiczną. Prawdopodobnie większość kompetencji trafi do Michała Kurtyki, dziwne jednak, że ma się to dziać pod egidą „klimatu”, co od razu ustawia priorytety myślenia i działania: „walka o klimat” ma być ważniejsza od tego, żeby dostarczyć Polakom możliwie taniej energii. Jak to będzie wyglądało w praktyce – zobaczymy. Na razie warto byłoby wiedzieć, który resort będzie odpowiedzialny za niebudowanie polskiej elektrowni jądrowej, które to niebudowanie PiS uprawia z równą determinacją i konsekwencją co wcześniej Platforma.  Oczywiście nazwy resortów i podział kompetencji pomiędzy nimi nie zostały nam wręczone na Górze Synaj, wyryte na kamiennych tablicach. Resorty powołuje się i likwiduje ustawą i należy to robić, jeśli zmieniają się okoliczności. Jednak patrząc na nowy rząd, można spytać: a jakież to nowe warunki sprawiły, że trzeba było wydzielić nadzór nad funduszami z Ministerstwa Rozwoju? Albo co takiego się zdarzyło, co spowodowało, że likwiduje się Ministerstwo Energii? Co zaważyło na wyłączeniu z Ministerstwa Środowiska spraw klimatu? ",Mateusz Morawiecki,
W PiS wściekłość po słowach prof. Parucha,"Sobotnia wypowiedź prof. Waldemara Parucha - do niedawna typowanego jeszcze do objęcia teki ministra konstytucyjnego jako szefa CAS (Centrum Analiz Strategicznych) - o tym, że ministrem sportu może zostać senator opozycji wywołała ogromne emocje w partii - informuje ""Rzeczpospolita"".","- Wściekłość budzi to, że prof. Paruch opisuje potencjalną strategię polityczną i jednocześnie przykrywa w ten sposób debatę o nowym rządzie - mówi dobrze poinformowany rozmówca ""Rzeczpospolitej"". To przekonanie potwierdzają inne źródła w PiS. Nie jest to pierwsza sytuacja, gdy zbyt otwarte wypowiedzi prof. Parucha o strategii budzą irytację w partii rządzącej. - Szanse, że zostanie ministrem konstytucyjnym właśnie mocno spadły - podkreśla nasz dobrze znający sytuację informator. W sobotę rano prof. Waldemar Paruch na antenie RMF FM przyznał, że być może ministrem sportu zostanie jeden z senatorów opozycji. - Nie jest to wykluczone - powiedział Paruch. Przeczytaj cały artykuł na stronach ""Rzeczpospolitej""!",Prof. Waldemar Paruch,
Prezydent o nowym składzie rządu: bardzo ciekawe propozycje,"Wydaje mi się, że to są bardzo ciekawe propozycje i jestem przekonany, że państwo, którzy podjęli się tych funkcji dadzą sobie radę - powiedział prezydent Andrzej Duda, komentując nowy skład rządu.","O zaprezentowany przez premiera Mateusza Morawieckiego skład nowego rządu prezydent został zapytany przez dziennikarzy przed powrotem do Warszawy z Niemiec, gdzie przebywał z jednodniową wizytą. Prezydent podkreślił, że w dużym stopniu są to ludzie, którzy już wcześniej sprawdzili się w rządzie. - Można powiedzieć, że są to nie tylko znani już współpracownicy, ale przede wszystkim doświadczeni ministrowie, czy wiceministrowie, bo niektórzy z nich wcześniej byli wiceministrami, tak jak proponowany minister finansów - wskazał. POLECAMY: Rząd z drugiego rzędu [ANALIZA] Prezydent ocenił, że Tadeusz Kościński, który jest kandydatem na ten urząd, to bardzo doświadczony i profesjonalny polityk. - Mieliśmy okazję wielokrotnie możliwość razem pracować, zwłaszcza w różnych sprawach międzynarodowych, kiedy pan minister towarzyszył mi w czasie delegacji, więc wiem, że to jest człowiek o bardzo wysokich kwalifikacjach i osobiście uważam, że jest właściwym człowiekiem na właściwym miejscu, tym bardziej że sprawdził się już w ministerstwie finansów - powiedział Andrzej Duda. - Wydaje mi się, że to są bardzo ciekawe propozycje i jestem przekonany, że państwo, którzy podjęli się tych funkcji dadzą sobie radę - podkreślił prezydent.",Andrzej Duda,
Nowe twarze w ministerstwach. Znamy skład przyszłego rządu.,"Premier Mateusz Morawiecki podczas konferencji prasowej ogłosił skład nowego rządu. - Jestem przekonany, że będzie to bardzo sprawna, dobra drużyna - powiedział Morawiecki. Niespodzianką jest to, że nie ujawniono jeszcze nazwiska nowego ministra sportu. W nowym rządzie zabraknie Jerzego Kwiecińskiego.","Około godziny 19 zakończyły się obrady Komitetu Politycznego Prawa i Sprawiedliwości. - Skład rządu, który został przedstawiony przez pana premiera, został po dyskusji zaakceptowany - powiedział Kaczyński.",,
Nowy rząd na czas kryzysu [ANALIZA],"Nowy rząd ma być gabinetem kontynuacji, lecz nastawionym w dużym mierze na zniwelowanie skutków zbliżającego się kryzysu gospodarczego, o którym po raz pierwszy tak otwarcie mówi sam prezes PiS Jarosław Kaczyński.","W ogłoszonym składzie przyszłego rządu zobaczymy ponownie najważniejszych polityków obozu rządzącego. Swoje stanowiska i resorty utrzymają zarówno Piotr Gliński, Mariusz Błaszczak, Mariusz Kamiński, jak i Zbigniew Ziobro oraz Jarosław Gowin. Ich rola i zadania w nowym rządzie de facto się nie zmienią, a dwaj koalicjanci PiS - Solidarna Polska i Porozumienia zwiększą nieco swoje wpływy, otrzymując po dwa resorty. To, jaki ma być nowy rząd mówi otwarcie sam prezes PiS. - Rząd ma charakter kontynuacji. Chcemy dokonać postępu i uniknąć niebezpieczeństw związanych z możliwym spowolnieniem gospodarczym - zadeklarował Jarosław Kaczyński. Ta wypowiedź bardzo wiele mówi o tym, jakie najważniejsze zadania postawił przed nowym gabinetem lider obozu władzy. Kaczyński w zasadzie po raz pierwszy tak publicznie przyznał, że czas gospodarczego dobrobytu powoli się kończy, a spowolnienie jest nieuniknione. Najważniejszym zadaniem dla Mateusza Morawieckiego ma być przeprowadzenie kraju przez nadciągający kryzys i zagrożenia, które z nim się wiążą. Stąd nie dziwi tak poważna korekta strukturalna w nowym rządzie, która dotyka głównie resortów gospodarczych. Patrząc na decyzje personalne widać wyraźne, że premier dostał od prezesa PiS wolną rękę przy obsadzie gospodarczych resortów, a korekta strukturalna, która dotknie wiele ministerstw jest skrojona wprost pod Morawieckiego. Z rządem żegnają się zasłużeni w partii rządzącej politycy, którzy mówiąc delikatnie słabo dogadywali się z premierem. Odchodzą m.in. dotychczasowy minister energii Krzysztof Tchórzewski, czy minister środowiska Henryk Kowalczyk. Obydwa resorty w obecnym kształcie przestają istnieć, a ich kompetencje zostają wydzielone do innych ministerstw. Resortem finansów przestaje kierować także Jerzy Kwieciński. Zastąpić go ma jeden z najbardziej zaufanych ludzi Morawieckiego, Tadeusz Kościński, który zna się z szefem rządu jeszcze z czasów banku BZ WBK. Zmiana zajdzie także w ministerstwie rodziny, pracy i polityki społecznej. Resortu nadzorującego najważniejsze programy socjalne w państwie tj. „500+” czy „trzynastki” dla emerytów, które transferują dziesiątki miliardów złotych, pilnować będzie teraz dotychczasowa posłanka PiS Marlena Maląg. Podobnie jak Kościński, także Maląg jest blisko związana z szefem rządu, dzięki któremu w grudniu 2018 r. została prezesem zarządu Państwowego Funduszu Rehabilitacji Osób Niepełnosprawnych. Funkcję tę pełni do dzisiaj. Niewykluczone, że właśnie kogoś tak lojalnego potrzebować będzie premier, gdy przyjdzie rządowi wprowadzać ograniczenia przy kosztownych programach socjalnych w związku z nadciągającym spowolnieniem. Jedną z najważniejszych zmian w nowym rządzie będzie bez wątpienia wydzielenie tzw. resortu nadzoru właścicielskiego, na którego czele ma stanąć obecny wicepremier Jacek Sasin. Sasin to człowiek w stu procentach oddany swojej partii, cieszący się dużym zaufaniem samego Kaczyńskiego. Taki ruch może oznaczać wprost przeniesienie kontroli nad kluczowymi spółkami państwowymi, w tym także decyzje personalne bezpośrednio na Nowogrodzką, gdzie mieści się siedziba Prawa i Sprawiedliwości. Oznacza to także utratę przez samego Morawieckiego pełnej kontroli nad państwowymi gigantami, o które niemal od 2015 roku toczył otwartą wojnę z jednym z koalicjantów Zbigniewem Ziobro. Ta decyzja może być także wynikiem negocjacji w obozie władzy i deklaracji samego Kaczyńskiego, że żaden nowy konflikt na tym tle w „dobrej zmianie” na nowo nie wybuchnie. Patrząc na zaprezentowany skład przyszłego rządu widać wyraźnie, że Jarosław Kaczyński wciąż będzie miał decydujący wpływ na jego politykę. To się z pewnością nie zmieni, a najważniejsze decyzje będą dalej zapadać w siedzibie partii, w której ogłoszono skład nowej Rady Ministrów.",Mateusz Morawiecki i Jarosław Kaczyński,
Nowy skład rządu Morawieckiego. Fala komentarzy,"Mateusz Morawiecki ogłosił skład swojego rządu. Pojawiło się w nim kilku nowych ministrów, są także nowe resorty. Przedstawiamy komentarze polityków, dziennikarzy i publicystów. Duże emocje wzbudza nowe stanowisko dla Jacka Sasina. Dziennikarka ""Gazety Wyborczej"" zauważa, że wśród nowo powołanych ministrów są tylko dwie kobiety.","- Chcemy kontynuować wszystkie nasze zapowiedzi, programy. W duchu wiarygodności będziemy realizowali to, co zapowiedzieliśmy. Jestem przekonany, że będzie to bardzo sprawna, dobra drużyna, która będzie współpracowała ze sobą dla realizacji celów - dodał Mateusz Morawiecki na wspólnej konferencji z prezesem PiS Jarosławem Kaczyńskim. Nowym ministrem finansów będzie Tadeusz Kościński. Ministerstwem ds. zasobów naturalnych pokieruje Michał Woś. Na czele nowego Ministerstwa ds. klimatycznych stanie Michał Kurtyka. Marlena Maląg pokieruje Ministerstwem rodziny, pracy i polityki społecznej. Oznacza to, że z pracą w rządzie żegna się Jerzy Kwieciński (finanse), Henryk Kowalczyk (środowisko), Krzysztof Tchórzewski (energia) i Bożena Borys-Szopa (rodzina, praca i polityka społeczna).  Jacek Sasin obejmie tekę w nowym ministerstwie sprawującym nadzór nad Spółkami Skarbu Państwa. W ten sposób odbiera dużą część kompetencji likwidowanego resortu skarbu. Dotychczasowa minister przedsiębiorczości i technologii Jadwiga Emilewicz obejmie także kontrolę nad resortem inwestycji i rozwoju. Małgorzata Jarosińska-Jedynak zostanie ministrem ds. zarządzania funduszami. Te działy znajdowały się pod kontrolą Jerzego Kwiecińskiego. W czasie konferencji nie poznaliśmy nazwiska nowego ministra sportu. - Jeszcze dzisiaj tego szefa resortu nie mogę tutaj ujawnić - przyznał premier powołując się na ""względy osobiste"" potencjalnego kandydata. Dotychczas resortem kierował Witold Bańka, który został szefem Światowej Agencji Antydopingowej. Nowy rząd Mateusza Morawieckiego to ewolucja czy rewolucja? Sprawę na gorąco komentowali dziennikarze, publicyści i politycy. ""Ciekawa zmiana w rządzie z punktu widzenia UE - pion europejski przeniesiony z MSZ do KPRM, na jego czele Konrad Szymański - już jako Minister ds. Europejskich, a nie wicemister spraw zagranicznych"" - odnotowuje Maciej Sokołowski z TVN24. ""Zaskoczenie"" - tak zmianę w resorcie finansów opisuje Piotr Skwirowski z ""Rzeczpospolitej"". Tadeusz Kościński był do tej pory wiceministrem. W przeszłości pracował w banku BZ WBK, którego prezesem był Mateusz Morawiecki. Minister Finansów, Inwestycji i Rozwoju Jerzy Kwieciński pogratulował Małgorzacie Jarosińskiej-Jedynak. Nowa minister obejmie część jego dotychczasowych kompetencji. ""Najważniejsza zmiana w rządzie to odebranie przywileju obsadzania spółek SP przez premiera i ministrów. Ten przywilej wędruje teraz na Nowogrodzką"" - uważa Agnieszka Burzyńska z ""Faktu"". Jacek Sasin obejmie resort nadzoru właścicielskiego, który bardzo przypomina zlikwidowane w 2016 r. Ministerstwo Skarbu. ""Po 3 latach przyznali mi rację"" - uważa Włodzimierz Karpiński. Polityk PO stał na czele ministerstwa w latach 2013-2015. Na małą liczbę kobiet w gabinecie zwróciła uwagę Sylwia Czubkowska z ""Gazety Wyborczej"". Agnieszka Dziemianowicz-Bąk z Lewicy uważa, że nowy rząd to ciąg dalszy m.in. ""cenzurowania kultury"" i ""centralizacji nauki"". Krzysztof Gawkowski z Wiosny przekonuje: ""Mateusz Morawiecki wykonuje wolę Prezesa i uśmiecha się w grze, w której ktoś inny rozdaje karty!"".",Mateusz Morawiecki,
Znamy skład nowego rządu. Mateusz Morawiecki podał nazwiska ministrów,"- Jestem przekonany, że będzie to bardzo sprawna, dobra drużyna - powiedział premier Morawiecki. Niespodzianką jest to, że nie ujawnił jeszcze nazwiska nowego ministra sportu. Rząd będzie liczył 20 resortów. Powstaną nowe ministerstwa m.in. resort nadzoru właścicielskiego i resort klimatu.","Około godziny 19 zakończyły się obrady Komitetu Politycznego Prawa i Sprawiedliwości. - Skład rządu, który został przedstawiony przez pana premiera został po dyskusji zaakceptowany - powiedział Kaczyński. - Chcemy kontynuować wszystkie nasze zapowiedzi, programy. W duchu wiarygodności będziemy realizowali to, co zapowiedzieliśmy. Jestem przekonany, że będzie to bardzo sprawna, dobra drużyna, która będzie współpracowała ze sobą dla realizacji celów - dodał Mateusz Morawiecki.",Morawiecki przedstawił nowy rząd PiS. Lista nowych ministrów,
Nowy rząd Mateusza Morawieckiego. Fala komentarzy [RELACJA],"- Polacy po raz drugi powierzyli nam rządy. Będziemy w pełni realizowali to, co zapowiedzieliśmy wcześniej - powiedział premier Mateusz Morawiecki podczas konferencji prasowej dotyczącej składu nowego rządu. Znamy już nazwiska ministrów. - Rząd ma charakter kontynuacyjny. To kontynuacja dobrej zmiany - powiedział prezes PiS Jarosław Kaczyński. Są nowe twarze i nowe resorty, co wywołało liczne komentarze. Zapraszamy do obserwowania relacji!",,Mateusz Morawiecki,
Ziobro od dwóch miesięcy nieobecny na posiedzeniach rządu,"Minister sprawiedliwości ostatni raz pojawił się na spotkaniu Rady Ministrów 10 września. Od tamtego czasu nie było go na siedmiu kolejnych posiedzeniach. Jego resort tłumaczy, że zatrzymywały go pilne obowiązki prokuratora generalnego - podaje TVN24.","W środę, 6 listopada obecny rząd spotkał się po raz ostatni. Mateusz Morawiecki dziękował swoim ministrom. Podziękowań nie mógł wysłuchać jednak minister sprawiedliwości Zbigniew Ziobro, ponieważ nie było go na tym posiedzeniu. Podobnie jak na sześciu poprzednich. Zamiast Ziobry w spotkaniach uczestniczyli jego zastępcy. - Wiceministrowie są od tego również, aby zastępować na posiedzeniach Rady Ministrów swoich szefów - mówi TVN24 Piotr Müller, rzecznik prasowy rządu.  Nieobecność Ziobry zwraca uwagę szczególnie w kontekście jego konfliktu z Morawieckim, o którym mówi się od lat. Premier z ministrem mają ostro rywalizować o obsadzanie spółek skarbu państwa swoimi ludźmi. W okresie, w którym minister sprawiedliwości nie pojawiał się na cotygodniowych posiedzeniach rządu, trwała kampania wyborcza i Ziobro aktywnie wspierał kandydatów ze swojego ugrupowania - Solidarnej Polski. Pojawiał się również w tym czasie w siedzibie PiS na ul. Nowogrodzkiej w Warszawie. Ministerstwo Sprawiedliwości odpowiedziało TVN24, że powodem nieobecności Ziobry były w zdecydowanej większości ""pilne obowiązki"" prokuratora generalnego. Czytaj także: Nowy rząd pełen niespodzianek Źródła: TVN24",Morawiecki i Ziobro w Sejmie,
