"Prof. Roman Kuźniar w programie ""Tomasz Lis."": dla Trumpa Polska to jeszcze jedna republika bananowa","Prof. Roman Kuźniar był gościem programu „Tomasz Lis.”. Ocenił on relacje polsko-amerykańskie. - To jest symbol jakiegoś upadku moralnego. Donald Trump to jest świadectwo upadku klasy politycznej, niziny moralne i ideowe w amerykańskiej polityce. Wygrywa i co się okazuje? Kto jest jego najlepszym przyjacielem? PiS i prezydent Duda. To są takie rzeczy, które nie są tytułem do chluby. Jak Polskę widzi Trump? Jeszcze jedna republika bananowa – ocenił prof. Kuźniar.",,,
Kalifornia walczy z pożarami lasów. Trump chce obciąć pomoc,"Donald Trump zagroził, że ograniczy Kalifornii środki federalne na walkę z gigantycznymi pożarami. Uważa, że gubernator Gavin Newsom z Partii Demokratycznej źle zarządza lasami, a pożary to jego wina. W całym stanie 57 proc. lasów podlega agencjom federalnym, m.in. US Forest Service i National Park Service. Według ekspertów przyczyną pożarów jest ocieplenie klimatu.",,,
Donald i Melania Trumpowie rozdają cukierki w Halloween,"Donald i Melania Trump również świętowali Hallooween! Para prezydencka ugościła przebrane dzieci, częstując je cukierkami. Nie obyło się również bez niezręcznych momentów, kiedy gospodarze zamiast wrzucić słodycze do specjalnej torby, położyli je na głowie jednego z przebierańców.","Halloween na stałe wpisało się w tradycję amerykańską. Święto to jest bardzo hucznie obchodzone w USA, nic więc dziwnego, że udział w zabawie bierze nawet sam prezydent z małżonką. Pod Białym Domem zabrał się cały tłum dzieci w niezwykłych kostiumach. Był dinozaur, spiderman, pirat, wróżka a nawet... minionek.",,
Piotr Kraśko o impeachmencie Trumpa: to wspaniała opowieść o amerykańskiej demokracji,"Piotr Kraśko był gościem Bartosza Węglarczyka w ""Onet Rano."". Dziennikarz wypowiedział się na temat postępowania ws. impeachmentu prezydenta Donalda Trumpa, które zostało wszczęte, gdy wypłynęły szczegóły rozmowy prezydenta USA z Wołodymyrem Zełenskim. - Moim zdaniem, to jest wspaniała opowieść o amerykańskiej demokracji – stwierdził Kraśko. Chcesz dowiedzieć się więcej? Kliknij tutaj: vod.pl.",,,
"Kownacki w ""Onet Opinie"" o wpadkach Trumpa dotyczących Polski","Były wiceszef MON Bartosz Kownacki (PiS) był gościem programu ""Onet Opinie"". Prowadzący program Andrzej Stankiewicz rozmawiał z nim o nowej umowie wojskowej, którą podpisali prezydenci Andrzej Duda i Donald Trump. Przy okazji Trump wygłosił barwne wystąpienie, w którym stwierdził m.in., że ""Polska to wspaniały kraj, jeżeli chodzi o współpracę ze Stanami Zjednoczonymi; nasz biznes się rozwija i naprawdę bardzo wiele polskich produktów kupujemy tutaj w USA"". Szkopuł w tym, że wymiana handlowa między naszymi krajami jest mikra, mniejsza niż z Rosją.","Z kolei chcąc pokazać, jak bardzo pamięta swą wizytę w Polsce w 2017 r. Trump rzekł: ""Było to wspaniałe wydarzenie, świetny weekend i nigdy tego nie zapomnę"". A to była środa i czwartek. — W kontaktach z Trumpem przymykacie oczy na takie nonsensy, rozumiem? — pytał prowadzący. Kownacki przekonywał, że wymiana handlowa zależy od biznesmenów, nie zaś od polityków. A warszawskie wspomnienia Trumpa uznał za kurtuazję:",,
Duda i Trump. Przypominamy ich spotkania,"Andrzej Duda odwiedził Biały Dom dwa razy. Donald Trump był w Warszawie raz. Prezydent USA gościł w Polsce w lipcu 2017 r. - Przyjechaliśmy do Polski, aby przekazać bardzo ważny komunikat: Ameryka kocha Polskę! I Ameryka kocha Polaków! - mówił prezydent Trump w Warszawie. Wizyta była sukcesem Trumpa. Polacy przyjęli go ciepło w przeciwieństwie do reszty UE. Prezydenci zapowiedzieli długoterminowy kontrakt na dostawy gazu LPG z USA.","Prezydent Duda odwiedził wcześniej USA już kilka razy. Jednak we wrześniu 2018 r. to była jego pierwsza oficjalna wizyta w Białym Domu. Głównym tematem był Fort Trump, stała baza USA w Polsce, za którą mielibyśmy zapłacić 2 mld dol.",,
Dyplomaci w Waszyngtonie truchleją na myśl o drugiej kadencji Donalda Trumpa,"Zwycięstwo Donalda Trumpa w tegorocznych wyborach prezydenckich wcale nie jest niemożliwe do wyobrażenia. Wiedzą o tym waszyngtońscy dyplomaci, który jak wszyscy inni zlekceważyli taką możliwość cztery lata temu, więc teraz zapobiegliwie szykują się na kolejną nieprzewidywalną kadencję i na dalsze wycofywanie się USA z globalnych układów, pisze Ryan Heath z POLITICO.","Artykuł w oryginale na stronie POLITICO.eu To najgorszy z możliwych i zarazem najlepszy czas, żeby być dyplomatą na placówce w USA. Pod rządami Donalda Trumpa zniknęła tak lubiana przez ambasadorów przewidywalność. Ale to zarazem oznacza, że jak nigdy dotąd w cenie jest doświadczenie dyplomatyczne – zarówno po to, by chronić interesy własnego państwa przed dewastacją jednym prezydenckim tweetem, jak i po to by zwalić winę na kogoś innego, gdy już do tego dojdzie. W tych dniach korpus dyplomatyczny w Waszyngtonie mocno zastanawia się nad tym, co będzie dalej. Co będzie, jeśli Trump przetrwa impeachment, zdobędzie nowe poparcie na ewentualnej fali patriotycznego ferworu po zabójstwie Sulejmaniego i wygra drugą kadencję? Generalnie odpowiedź brzmi: to będzie geopolityczne trzęsienie ziemi. Rozmawialiśmy z kilkunastoma dyplomatami z Europy oraz urzędnikami Departmentu Stanu o możliwej drugiej kadencji Trumpa. Żaden z rozmówców nie chciał wystąpić pod nazwiskiem z obawy, że ściągnie na siebie gniew Białego Domu, wszyscy za to jednogłośnie przewidują, że kolejne cztery lata z Trumpem to skok o punkt wyżej w skali Richtera. Niestabilność ostatnich paru lat będzie przy tym wyglądać jak lekkie wstrząsy. Wzmocnionego wewnętrznie przez reelekcję Trumpa nie da się powściągnąć przez praktycznie żadne rady czy normy. Druga kadencja, zdaniem jednego z dyplomatów, miałaby ""zdecydowanie nieproporcjonalny wpływ"" na globalną politykę. Wielostronne systemy międzynarodowe zapewne ulegną rozchwianiu. Powstanie nowy ład geopolityczny. – Przetrwanie następnych czterech lat będzie wymagało zupełnie innej strategii. Musimy być przygotowani na trwały okres wycofywania się USA – mówi dyplomata z północnej Europy. W skali globalnej druga kadencja Trumpa może oznaczać całkowite zawalenie się takich instytucji jak Światowa Organizacja Handlu oraz ekonomiczny rozbrat z Chinami. Na poziomie transatlantyckim dzisiejsze spory o handel i wydatki na obronę będą zapewne eskalować, na zawsze zmieniając relacje USA z Europą. Wielu dyplomatów z Europy obawia się również, że Trump może odciągnąć Wielką Brytanię jeszcze dalej od Unii Europejskiej, niż chciałoby wielu zwolenników brexitu. Nie tylko zagraniczni dyplomaci mają takie obawy. – Jako ktoś, kto siedzi w tym interesie w Waszyngtonie od ponad 50 lat, nie mam słów na to, jak bardzo niepokoi mnie perspektywa, że cała struktura władzy, która działała za mojego życia, a może i przez całe stulecie, zaczyna się kruszyć – mówi Philip Allen Lacovara, były prokurator w sprawie Watergate w 1974 r., którego akt oskarżenia doprowadził do jednomyślnego postanowienia sędziów Sądu Najwyższego, co z kolei przyczyniło się do rezygnacji prezydenta Nixona. Niektórzy dyplomaci już przekierowują swoją uwagę wskutek nieprzewidywalności prezydenta. Wizyta w Białym Domu była kiedyś najwyższą nagrodą. Dziś dla wielu to coś, czego woleliby uniknąć. – Popatrz, co się przydarzyło prezydentowi Finlandii – mówi jeden przerażony dyplomata europejski. W październiku, kiedy z wizytą w Białym Domu przebywał prezydent Sauli Niinistö, Trump zamienił wspólną konferencję prasową, w wiec, na którym wygłosił tyradę przeciwko urzędnikowi, który ujawnił aferę z naciskami na Ukrainę i przy okazji zbeształ media. Fiński prezydent był wyraźnie skonfundowany. – Nikt by nie chciał, żeby to samo spotkało jego szefa – dodaje dyplomata. Według urzędnika Departamentu Stanu, który ma kontakt z ambasadami i zagranicznymi przywódcami podczas ich wizyt w USA, ""każdy z nich wychodzi z Białego Domu rozczarowany"". Wiele krajów przenosi punkt ciężkości swoich działań na Kongres albo na poszczególne stany. Obecność gubernatorów Kalifornii, Hawajów, Marylandu, Massachusetts i stanu Waszyngton podczas szczytu klimatycznego ONZ w 2018 r. to przykład, jak lokalni i stanowi liderzy stają się coraz bardziej ""nowymi ambasadorami"" USA. Według naszych rozmówców ten trend jeszcze się wzmocni, jeśli Trump wygra wybory. Dla Europejczyków oznacza to konieczność dofinansowania agencji inwestycyjnych i imprez promocyjnych w różnych stanach. – Każdy chce dziś być w Teksasie – mówi pewien skandynawski urzędnik. Wielka Brytania koncentruje się na dużych stanach takich jak Kalifornia, a ostatnio wysłała sławny zespół akrobacji lotniczych RAF Czerwone Strzały na 11-tygodniowe tournée po 18 amerykańskich miastach. – To dało nam jedyną w swoim rodzaju okazję wzmocnienia partnerstwa – powiedział Mark Lancaster, do niedawna brytyjski wiceminister obrony. UE z kolei uruchomiła całoroczny program bankietów z przedstawicielami poszczególnych stanów. Podczas przyjęcia na cześć Kentucky we wrześniu ledwo starczyło burbona, aby uspokoić skołatane nerwy prezesów i lobbystów, których czekają kolejne handlowe potyczki Trumpa z Europą. – Firmy potrafią sobie radzić ze złożonymi zagadnieniami, ale nie dają sobie zbyt dobrze rady z niepewnością. Wszyscy się martwią, że nie będziemy już w stanie powrócić do przewidywalnego otoczenia, w którym normalnie funkcjonuje wielostronna współpraca – mówi pewien europejski dyplomata. Ale w dzielnicy ambasad w Waszyngtonie nastroje nie są wyłącznie minorowe. Panuje przekonanie, że jeśli Trump nie zabije takich instytucji jak Międzynarodowa Organizacja Handlu czy Unia, to w końcu je wzmocni, bo ich członkowie będą musieli mocno popracować, aby je ocalić. Europejscy dyplomaci wskazują na trud włożony w ocalenie paryskiego porozumienia klimatycznego i układu nuklearnego z Iranem, na współpracę obronną i wyższą niż dotąd frekwencję w wyborach do europarlamentu. Według nich to dowód, że niepewność wywołana przez Trumpa zmienia Unię na lepsze. Kiedy nie zajmują się czujną analizą sytuacji (większość dyplomatów w Waszyngtonie cztery lata temu dała się zaskoczyć, bo zakładała, że Trump nie ma szans), to pozostaje im nadzieja, że reszta świata nauczy się radzić sobie bez wsparcia USA.",Donald Trump,
Przewodnicząca Izby Reprezentantów USA o kulisach decyzji Donalda Trumpa,"Prezydent Donald Trump nie konsultował się z Kongresem USA przed atakiem amerykańskich wojsk w Bagdadzie, w którym zginął szef irańskich sił Al-Kuds generał Kasem Sulejmani - oświadczyła w piątek przewodnicząca Izby Reprezentantów Nancy Pelosi.","De facto szefowa Demokratów podkreśliła, że Trump nie uzyskał przed atakiem zgody na użycie sił zbrojnych. - Co więcej, ta operacja została podjęta bez konsultacji z Kongresem - dodała w komunikacie. Zdaniem Pelosi władze USA ""nie mogą narażać życia amerykańskiego personelu wojskowego i dyplomatów oraz innych przez angażowanie się w wyzywające i nieproporcjonalne operacje"". Wezwała też administrację rządową do informowania Kongresu o kolejnych krokach. Stany Zjednoczone i świat - ostrzegła Pelosi - ""nie mogą sobie pozwolić na rozwój napięć do punktu, z którego nie ma powrotu"". Sekretarz stanu USA Mike Pompeo bronił ataku, mówiąc, że stanowił on odpowiedź na ""bliskie zagrożenia dla życia Amerykanów"". Generał Sulejmani i jeden z dowódców proirańskiej milicji irackiej Abu Mahdi al-Muhandis zostali w nocy z czwartku na piątek zabici w Bagdadzie w ostrzale rakietowym sił USA. Ataku dokonano z użyciem dronów i zginęło w nim łącznie osiem osób, a dziewięć zostało rannych. Associated Press podkreśla, że śmierć Sulejmaniego i al-Muhandisa może okazać się punktem zwrotnym w sytuacji na Bliskim Wschodzie i bez wątpienia spotka się z odwetem ze strony Iranu i sił przez niego popieranych przeciwko interesom amerykańskim i izraelskim.",Nancy Pelosi,
"Donald Trump zmienia kościół, bo walczy o głosy chrześcijańskiej prawicy","Prezydent USA wraz z Pierwszą Damą po raz pierwszy od wielu lat wysłuchali mszy bożonarodzeniowej nie w swoim kościele w Palm Beach. Wybrali niespodziewanie inny, o wiele bardziej konserwatywny. Była to decyzja polityczna.","Dziennikarze byli zaskoczeni, gdy w Wigilię Donald i Melania Trump nie pojechali do znanego sobie świetnie kościoła Bethesda-by-the-Sea w Palm Beach na Florydzie, leżącego niedaleko od należącego do Trumpa klubu golfowego, gdzie prezydent spędza święta. To kościół znany doskonale Trumpom, tu wzięli ślub w 2005 r., tu co roku uczęszczali do tej pory na msze bożonarodzeniowe. Dwa dni temu prezydent z żoną niespodziewanie wzięli jednak udział w mszy bożonarodzeniowej w innym kościele w Palm Beach, w kościele Rodziny. To nieprzypadkowy wybór, który wpisuje się w toczącą się właśnie i kluczową dla szans Trumpa na reelekcję walkę o dusze i serca prawicowych chrześcijan w USA. Tydzień temu niezwykle wpływowe pismo amerykańskich chrześcijan ""Christianity Today"" w komentarzu redakcyjnym potępiło Donalda Trumpa za jego - jak uznali autorzy tekstu - niemoralne zachowanie. Redakcja pisma czytanego bardzo szeroko przez protestanckich duchownych w USA wezwała do impeachmentu Trumpa i zaapelowała do członków Kongresu USA, by głosując w sprawie usunięcia Trumpa ze stanowiska nie kierowali się polityką, lecz względami moralnymi i etycznymi. Komentarz ""Christianity Today"" wstrząsnął Waszyngtonem, bowiem poparcie chrześcijańskiej prawicy w USA było kluczem do wygranej Donalda Trumpa w 2016 r. 80 proc. białych wyborców, którzy przyznają, że wiara chrześcijańska jest dla nich kluczowa przy podejmowaniu decyzji politycznych, głosowało na Trumpa. Bez ich wsparcia bój o reelekcję Trumpa za 11 miesięcy będzie niezwykle skomplikowany. Trump musi utwierdzić chrześcijańską prawicę w przekonaniu, że jest jej prezydentem. Stąd właśnie zmiana kościoła w Palm Beach. Bethesda-by-the-Sea to kościół episkopalny, znany przede wszystkich z liberalnych poglądów służących tam duchownych. Kościół ten znany jest m.in. z tego, że udziela ślubów parom homoseksualnym. Kościół Rodziny to kościół należący do Południowej Konwencji Baptystów, największej protestanckiej społeczności wyznaniowej w USA i drugiej największej wspólnoty chrześcijańskiej w tym kraju po Kościele katolickim. Południowa Konwencja Baptystów jest organizacją o poglądach bardzo konserwatywnych, zwłaszcza w sprawach obyczajowych. Biały Dom nie skomentował niespodziewanej decyzji prezydenta o zmianie kościoła, ale to właśnie poparcie Południowej Konwencji Baptystów jest kluczowe dla strategii wyborczej Trumpa.",Donald Trump z żoną Melanią i synem Barronem,
Trump podpisał rekordowy budżet Pentagonu. Sankcje na budowę Nord Stream 2,Prezydent USA Donald Trump podpisał w piątek ustawę o budżecie Pentagonu na 2020 rok w rekordowej wysokości 738 mld dol. Wpisano w nią m.in. sankcje na firmy budujące gazociąg Nord Stream 2 i deklarację współpracy wojskowej z Polską. Zwiększono pomoc wojskową dla Ukrainy.,"Ustawa o wydatkach obronnych (National Defense Authorization Act - NDAA) przeznacza na podstawowy budżet resortu obrony 635 mld dolarów. 71,5 mld wyasygnowano na kontynuowanie misji wojskowych w Afganistanie, Syrii i Jemenie oraz na zwalczanie organizacji terrorystycznych w innych krajach. 31,5 mld dolarów przeznaczono na utrzymywanie gotowości bojowej arsenału nuklearnego oraz na jego modernizację zgodnie z zaleceniami resortu energetyki. Ustawa przewiduje też utworzenie sił kosmicznych jako oddzielnego, rodzaju sił zbrojnych USA. Na pomoc wojskową dla Ukrainy, w tym na systemy rakiet samosterujących obrony wybrzeża i na pociski przeciwokrętowe, ustawa przeznacza 300 mln dolarów, tzn. o 50 mln więcej niż w budżecie na rok 2019. Ustawa zawiera również zapis, który ""zabrania rządowi USA uznania aneksji Krymu dokonanej przez Federację Rosyjską"" a także zakazuje współpracy wojskowej z Rosją. Sankcje wobec firm budujących gazociąg Nord Stream 2, a także rurociąg ""Turecki potok"" dotyczą operatorów statków prowadzących prace na głębokościach 30 metrów poniżej poziomu morza i większych. Obejmują zakaz wjazdu na terytorium Stanów Zjednoczonych oraz zamrożenie środków. W konsultacji z resortem finansów Departament Stanu USA ma 60 dni na przedstawienie Kongresowi listy podmiotów, które obejmą sankcje. Szwajcarsko-duńska firma Allseas biorąca udział w budowie Nord Stream 2 zawiadomiła w nocy z piątku na sobotę, że wstrzymała prace przy budowie rurociągu. Oświadczenie stwierdza, że firma oczekuje niezbędnych wyjaśnień prawnych, technicznych i dotyczących środowiska naturalnego od odpowiednich instytucji amerykańskich. Ustawa, ciesząca się poparciem większości Republikanów i Demokratów głosi, że Polska jest ""wartościowym sojusznikiem w NATO od 1999 roku"" i ""ważnym sojusznikiem USA"". Przypomina, że polskie oddziały ""wniosły znaczący wkład"" w operacje w Afganistanie, Iraku, Kosowie i w walce z Państwem Islamskim (IS) a Polska wydaje 2 proc. swojego PKB na obronność. ""Stany Zjednoczone potwierdzają swoje poparcie dla zasady kolektywnej obrony z artykułu 5 Paktu Północnoatlantyckiego dla członków NATO, w tym Polski"" i ""doceniają ważną rolę, którą odgrywa Polska w NATO w wysiłkach, by utrzymać wiarygodne działania odstraszające w Europie"" - czytamy w ustawie. Dokument wspiera dalszą współpracę w dziedzinie obronności z Warszawą i ""poszukiwanie szans na wojskową współpracę, ulepszenie infrastruktury i inwestycje obronne z Polską"". Dodaje, że obecne oraz planowane projekty finansowane przez Europejską Inicjatywę Odstraszania (European Deterrence Initiative - EDI) ""powinny być całkowicie wdrożone"". Przewidziano także środki na finansowanie nowych inicjatyw obronnych, związanych ze wzrastającym zagrożeniem ze strony Rosji i Chin. Personel wojskowy ma otrzymać podwyżki uposażeń w wysokości 3,1 proc., a pracownicy cywilni resortu obrony 12-tygodniowy płatny urlop rodzicielski.",Donald Trump,
Izba Reprezentantów zagłosowała. Donald Trump został postawiony w stan oskarżenia,"Postawienie przez Izbę Reprezentantów USA prezydenta Donalda Trumpa w stan oskarżenia całkowicie zdominowało amerykańskie media. Większość z nich zgadza się, że jest to historyczne wydarzenie, ale wskazuje na nikłe szanse na usunięcie prezydenta z urzędu przez Senat.","Przewodnicząca Izby Reprezentantów zasugerowała, że może wstrzymać się z przekazaniem artykułów impeachmentu do Senatu. Nancy Pelosi wyraziła obawę o to, czy proces Trumpa w zdominowanej przez Republikanów izbie wyższej Kongresu będzie uczciwy. Sam Trump decyzję o usunięciu go ze stanowiska nazwał ""marszem samobójczym"". - Tak naprawdę nie chodzi im o mnie. Chodzi im o was, ja stoję im na drodze - przekonuje swoich zwolenników. - Nie mają na mnie nic - podkreślił Trump podczas wiecu wyborczego w Michigan, który odbywał się w momencie, gdy w Izbie Reprezentantów zapadały decyzje dotyczące impeachmentu. - To oni (Demokraci) powinni być postawieni w stan oskarżenia; każdy z nich - dodał. Jego zdaniem Demokraci próbują zmienić wynik wyborów prezydenckich z 2016 roku. Podczas przemówienia, które trwało ponad dwie godziny, Trump atakował Demokratów, którzy występowali podczas debaty w Kongresie za impeachmentem. Adama Schiffa nazwał ""patologicznym kłamcą"". ""Nie chodzi im o mnie, tylko o was, ja stoję im na drodze"" - zwrócił się do swoich zwolenników w tweecie, który został przypięty na jego oficjalnym koncie. Podczas przemowy powtarzał to, co mówili w Kongresie niemal wszyscy broniący go Republikanie - że Demokraci chcieli jego impeachmentu nawet zanim objął funkcję prezydenta. Zarzucał im też, że nie szanują wyników wyborów. Izba Reprezentantów USA po wielogodzinnej debacie zagłosowała za usunięciem Donalda Trumpa ze stanowiska prezydenta USA. Jest dopiero trzecim w historii USA prezydentem usuniętym przez izbę niższą Kongresu. Jego los zależy teraz od decyzji Senatu, ale tam bezpieczną większość mają zwolennicy prezydenta. Zgodnie z procedurą Senat powinien przeprowadzić proces w sprawie impeachmentu pod przewodnictwem prezesa Sądu Najwyższego. Senatorowie pełnić w nim mają rolę ławy przysięgłych, a przewodniczący komisji sprawiedliwości Izby Reprezentantów - prokuratora. W rozmowie z dziennikarzami tuż po głosowaniu przewodnicząca Izby Reprezentantów Nancy Pelosi odmówiła zobowiązania się do przekazania artykułów do Senatu. Wyraziła za to wątpliwość, czy proces Trumpa w izbie zdominowanej przez Republikanów będzie uczciwy. Tymczasem republikański senator Lindsey Graham napisał: ""Artykuły impeachmentu uchwalone przez Izbę Reprezentantów spotkają się z szybkim odrzuceniem w Senacie"". ""Przewodnicząca Pelosi ma absolutną rację rozważając wstrzymanie artykułów impeachmentu do czasu, gdy amerykańska opinia publiczna dostanie gwarancje uczciwego procesu w Senacie"" - stwierdził senator Chris Van Hollen. ""Świat patrzył, porażony i zdumiony bezprawiem tego prezydenta. Teraz, gdy jest on pociągniety do odpowiedzialności, [świat[ może dostrzec pełne funkcjonowanie naszej demokracji"" - napisała na Twitterze kongresmenka Ilhan Omar.",Donald Trump na wiecu w Battle Creek,
"Donald Trump o impeachmencie: to ""samobójczy marsz"" Demokratów","Prezydent USA Donald Trump nazwał działania Demokratów ""bezprawnymi"" i uznał je za ""samobójczy marsz"". Kilkanaście minut wcześniej Trump jako trzeci prezydent w historii USA został przez Izbę Reprezentantów postawiony w stan oskarżenia.","W środę wieczorem czasu miejscowego na swoim wiecu w Battle Creek w stanie Michigan Donald Trump stwierdził, że Demokraci mówili o jego impeachmencie jeszcze przed wybraniem go na prezydenta USA. - Nie mają na mnie nic - podkreślił Trump. - To oni (Demokraci) powinni być postawieni w stan oskarżenia; każdy z nich - dodał. Jego zdaniem Demokraci próbują zmienić wynik wyborów prezydenckich z 2016 roku.",Donald Trump,
Trump: Iran zamierzał zaatakować cztery ambasady USA,"Prezydent USA Donald Trump oświadczył w piątek, że przed zabójstwem gen. Kasema Sulejmaniego Iran zamierzał zaatakować ""najprawdopodobniej"" cztery ambasady USA. Demokraci kwestionują to twierdzenie.","Trump zapytany w telewizji Fox News co skłoniło władze USA do dokonania ataku na Sulejmaniego, odparł: - Mogę ujawnić, że sądzę, iż najprawdopodobniej chodziło o atak na cztery ambasady. Trump po raz pierwszy wystąpił z takim twierdzeniem w ubiegły czwartek w Białym Domu mówiąc, że zarządził atak, ponieważ ""Iran dąży do wysadzenia naszej ambasady"". Powtórzył to tego samego dnia podczas wiecu w Ohio. Jednak Demokraci w Kongresie, którzy zapoznali się z raportami wywiadu USA na temat okoliczności śmierci Sulejmaniego, oświadczyli, że nie widzieli dowodów świadczących o przygotowywaniu ataków na ambasady. Prezydent powiedział też wówczas, że uważa ""za oczywiste"", iż demonstranci, którzy atakowali ambasadę USA w Bagdadzie przed atakiem na Sulejmaniego, byli przez niego inspirowani. - Wiecie, kto to organizował. Tego człowieka już nie ma. A miał na myśli nie tylko tę konkretną ambasadę - powiedział prezydent. Również sekretarz stanu Mike Pompeo ogłaszając w piątek nowe sankcje wobec Iranu, mówił o tym, że strona amerykańska posiadała ""konkretne informacje o rychłych zagrożeniach, w tym atakach na ambasady USA"". Pompeo zaznaczył również, że istnieje duże prawdopodobieństwo, iż samolot ukraińskich linii lotniczych, który rozbił się w środę pod Teheranem, został strącony, być może omyłkowo, przez irańską rakietę. Wcześniej podobne przypuszczenia wyrazili premier Kanady Justin Trudeau oraz premierzy Wielkiej Brytanii i Australii, Boris Johnson i Scott Morrison. Iran wyklucza, by przyczyną katastrofy boeinga było trafienie pociskiem wystrzelonym przez irańską obronę przeciwlotniczą.",,
"Nikt nie chce wojny na Bliskim Wschodzie, a zwłaszcza Trump i irańscy mułłowie [KOMENTARZ]","Mija tydzień, odkąd na rozkaz Donalda Trumpa amerykański dron w akcie otwartej wojny zabił wielbionego przez Irańczyków wojskowego dowódcę Kasema Sulejmaniego. Obawiano się, że świat stanął na skraju krwawego konfliktu, ale jak dotąd wymiana ognia ogranicza się do odpalenia kilkunastu rakiet, które nikomu nie zrobiły krzywdy i do wymiany strzałów coraz mniej wojowniczymi tweetami.","Prawda jest brutalna – zabójstwo Sulejmaniego przez ""wyznawców szatana"" nie mogło przyjść w bardziej pożądanym dla irańskiej teokracji momencie. W ostatnich miesiącach krajem wstrząsały masowe i krwawo tłumione demonstracje, w których po raz pierwszy od ""Islamskiej rewolucji"" 40 lat temu wznoszono okrzyki przeciw najwyższemu przywódcy, ajatollahowi Chamenei. Tragiczna śmierć generała Kasema Sulejmaniego wszystko zmieniła. Dowódca szerzących postrach w całym regionie sił Al-Kuds Sulejmani był uosobieniem dumy Irańczyków, że ich kraj jest potęgą, decydującą o pokoju lub wojnie na Bliskim Wschodzie. To on koordynował terrorystyczne działania powiązanych z Teheranem oddziałów w Syrii, Libanie i na Półwyspie Arabskim i wcale tego nie ukrywał, a ostatnio nawet prowokował Amerykanów, wołając, że nie odważą się go zaatakować. Odważyli się i Irańczycy zapomnieli – być może na dłużej niż na chwilę – o codziennej biedzie, terrorze tajnej policji i wszechobecnej korupcji mułłów i wylegli na ulice, by opłakiwać swojego ""Czarnego Rycerza"", żądając odwetu na Amerykanach. Gdyby jednak irańscy przywódcy poszli teraz na wojnę z Ameryką, o której wiedzą, że jest nie do wygrania, to przedłużający się konflikt niósłby ryzyko powrotu ludzi na ulice, bo wojna oznacza biedę. I wygląda na to, że obawy o to powstrzymały Iran przed krwawym odwetem. Zapewne sztab Trumpa na to właśnie miał nadzieję, kiedy doradzał mu przy podjęciu decyzji o zastrzeleniu Sulejmaniego. I jak na razie oczekiwanie, że ten wrogi akt wobec głównego bliskowschodniego wichrzyciela nie wywoła wojny, spełnia się. Spodziewane uderzenie odwetowe Teheranu na amerykańskie bazy w Iraku zostało tak pomyślane, żeby pokazać siłę, ale żeby nie sprowokować Trumpa do odwetu – bo nikt w tych atakach nie zginął. Podobnie jak po uderzeniu na okolice Ambasady USA w Bagdadzie dzisiejszej nocy. Naprawdę trzeba się mocno postarać, żeby przy tak masowych uderzeniach uniknąć ofiar w ludziach. Trump oczywiście skorzystał z okazji i po ataku rakiet zawiadomił, że ""Wszystko w porządku!"" (All is well!), a następnego dnia ograniczył się tylko do werbalnych ataków na Iran. Tydzień po zabójstwie Sulejmaniego kanonada w bitwie między Ameryką a Iranem przeniosła się na Twittera, a strzelają prezydent USA i posługujący się świetnym angielskim irański minister spraw zagranicznych Javad Zarif. Ostatni tweet Zarifa zawiera takie słowa: ""Nie chcemy eskalacji wojny, ale będziemy się bronić przed każdą agresją"". Bardzo łatwo jednak wszelkie optymistyczne analizy mogą okazać się niewarte funta kłaków. Na przykład, jeśli okaże się, że katastrofa ukraińskiego samolotu koło Teheranu, w której zginęło 176 osób, była spowodowana atakiem terrorystycznym, a nie usterką techniczną. Albo jeśli któryś z kontrolowanych dotąd przez Sulejmaniego oddziałów terrorystycznych w regionie dokona krwawego zamachu, na który Amerykanie nie będą mogli nie odpowiedzieć. Decydując się akt otwartej wojny wobec Iranu, Amerykanie chyba jednak nie sądzili, jak bardzo będą osamotnieni w swojej walce z irańskim zagrożeniem. Trump, zarówno w wypowiedziach publicznych, jak i w rozmowach z liderami europejskimi oraz z szefem NATO, wyrażał żal, że Ameryka nie jest wystarczająco wspierana przez sojuszników. A Unia gotowa jest jedynie do wzywania obydwu stron do powściągliwości. Nieoczekiwanie Trump nie uzyskał również jednoznacznego wsparcia od uzależnionych od amerykańskiego wsparcia militarnego krajów Bliskiego Wschodu. Jak napisała komentatorka POLITICO Nahal Toosi, kraje te przez lata wzywały Amerykę do potraktowania Iranu twardszą ręką, ale jak przyszło co do czego, to ograniczyły się do wezwań o rozwagę i wygłaszania obaw o krwawą eskalację. Arabia Saudyjska wezwała do ""powściągliwości"", aby uniknąć ""pogorszenia sytuacji"". Zjednoczone Emiraty Arabskie podkreśliły ""znaczenie dialogu i rozwiązań politycznych"". I nawet premier Izraela Benjamin Netanjahu, który publicznie pochwalił decyzję Trumpa o ataku na Sulejmaniego, prywatnie, jak twierdzą izraelskie media, powiedział współpracownikom, że to zabójstwo ""nie jest wydarzeniem izraelskim, ale amerykańskim"". Netanjahu miał powiedzieć: ""Nie byliśmy w to zaangażowani i nie powinniśmy być w to wciągani"". Ostrożność tych amerykańskich partnerów jest godna uwagi, zważywszy na ich wcześniejsze apele do Ameryki o ""odcięcie głowy węża"" w Teheranie, włącznie z atakowaniem irańskich obiektów jądrowych. Regionalni przywódcy zdają sobie sprawę, że ewentualna wojna może zrujnować gospodarki ich krajów, a co gorsza, zagrozić ich rządom. Obawiają się poza tym, że nieprzewidywalny Trump może wywołać chaos, a potem nagle wycofa się z regionu, zostawiając ich samym sobie. Pewien wysoki urzędnik saudyjski ujął to bardzo celnie, mówiąc, że wszyscy w regionie liczyli na twardą linię Stanów Zjednoczonych, ale nigdy nie pchali się do wojny. – Myślimy o sobie – powiedział. – Iran był destabilizującą siłą na Bliskim Wschodzie, ale nadal jest sąsiadem, z którym musimy żyć. Stanom Zjednoczonym – a także Europie – wyrastają tymczasem poważni rywale do wpływania na bieg spraw na Bliskim Wschodzie i w rejonie Morza Śródziemnego. Unia jeszcze nie zdołała wydać oświadczenia w sprawie zabójstwa Sulejmaniego, a już Rosja i Turcja pokazały swoją siłę – jak na razie na terenie Libii. Prezydenci Rosji Władimir Putin i Turcji Recep Tayyip Erdoğan ogłosili w niedzielę zawieszenie broni w Libii, gdzie trwa wyniszczająca wojna domowa. A w środę, po wizycie Putina w Stambule, napisali we wspólnym oświadczeniu: ""W obecnych krytycznych warunkach i w świetle celów określonych w odpowiednich rezolucjach Rady Bezpieczeństwa ONZ postanowiliśmy przejąć inicjatywę i jako mediatorzy wezwać wszystkie strony w Libii do zaprzestania działań wojennych"". Spotkanie w Stambule odbyło się dzień po tym, jak Putin odbył niespodziewaną podróż do Damaszku, gdzie spotkał się z syryjskim prezydentem Baszarem al-Assadem. Ta wizyta była podsumowaniem skutecznej pomocy, jakiej Rosja udzieliła syryjskiemu dyktatorowi w przetrwaniu ośmioletniej wojny domowej, która przyniosła wiele tysięcy ofiar cywilnych, a miliony wygnała z ich domów. Wizyta, w prawosławne święta Bożego Narodzenia, była pokazem, że Rosja stała się dominującą potęgą militarną na Bliskim Wschodzie. I jak napisał komentator POLITICO David M. Herszenhorn, można ją rozumieć jako sugestię dla Donalda Trumpa, że podobnie jak wycofał się z najbardziej zapalnych punktów w Syrii, teraz powinien w podobny sposób wyjść z Iraku.",Ajatollah Chamenei płacze nad trumną Kasema Sulejmani,
Pierwszy komentarz Trumpa do ataku na bazy USA w Iraku: wszystko jest w porządku!,"Donald Trump skomentował atak Iranu na bazy USA w Iraku. ""Wszystko jest w porządku! Pociski wystrzelono z Iranu w kierunku dwóch baz wojskowych w Iraku. Trwa szacowanie ofiar i zniszczeń"" - napisał Donald Trump na Twitterze niedługo po tym, gdy Biały Dom zapowiedział, że dziś (we wtorek - red.) nie będzie już więcej oświadczeń ws. ataków w Iraku.","""Wszystko jest w porządku! Pociski wystrzelono z Iranu w kierunku dwóch baz wojskowych w Iraku. Trwa szacowanie ofiar i zniszczeń. Jak dotąd, jest dobrze! Mamy najsilniejszą i najlepiej wyposażoną armię na świecie! Wydam oświadczenie jutro rano"" - napisał na Twitterze Donald Trump. W nocy baza lotnicza Ayn al Asad w zachodnim Iraku, gdzie stacjonują siły USA, została ostrzelana. Rakiety spadły też na amerykańskie obiekty wojskowe w Erbilu w irackim Kurdystanie. Ataku dokonał irański Korpus Strażników Rewolucji, który odpowiada w ten sposób na zabicie przez Amerykanów gen. Kasema Sulejmaniego. Gen. Kasem Sulejmani, dowódca elitarnego oddziału Korpusu Strażników Rewolucji al-Kuds, w nocy z czwartku na piątek został zabity na międzynarodowym lotnisku w Bagdadzie w ostrzale rakietowym sił USA. Ataku dokonano z użyciem dronów. Razem z Sulejmanim zginął dowódca irackiej proirańskiej milicji Kataib Hezbollah Abu Mahdi al-Muhandis.W Bagdadzie w sobotę setki tysięcy osób wzięły udział w uroczystościach żałobnych. Orszak wyruszył sprzed meczetu w miasteczku Al-Kazimijja, na przedmieściach Bagdadu. Wielu uczestników pochodu niosło zdjęcia Sulejmaniego i Muhandisa. W tłumie słychać było okrzyki: ""Śmierć Ameryce. Śmierć Izraelowi"", ""Ameryka to wielki szatan"" - relacjonowały agencje. W poniedziałek uroczystości pogrzebowe odbyły się w stolicy Iranu. Na ulice Teheranu wyszło co najmniej kilkaset tysięcy ludzi, a według władz - nawet kilka milionów. Zabicie Sulejmaniego przez Amerykanów wywołało międzynarodowy kryzys i wzrost napięcia na Bliskim Wschodzie. Iran zapowiedział kroki odwetowe przeciwko USA, a iracki parlament wezwał rząd do wyrzucenia amerykańskich wojsk z ich kraju. Prezydent Stanów Zjednoczonych Donald Trump zagroził zniszczeniem 52 obiektów w Iranie, w tym tych o znaczeniu kulturowym. Czytaj także: Ekspert o zabiciu Sulejmaniego: To nie wywoła strachu przed Amerykanami. Reakcja będzie odwrotna",Donald Trump,
Konflikt USA z Irakiem i Iranem. Pentagon: jesteśmy w stanie doprowadzić do końca każdą wojnę,"Szef Pentagonu Mark Esper powiedział, że USA nie chcą wojny, ale gotowe są doprowadzić do końca każdą wojnę, która wybuchnie. Oskarżył zabitego przez siły USA irańskiego generała Kasema Sulejmaniego o przygotowywanie zamachu na amerykańskie obiekty. Z kolei prezydent Donald Trump powiedział, że USA rozważą sankcje wobec Iraku tylko wtedy, gdy Bagdad nie będzie ich traktował z szacunkiem. Wcześniej Trump zagroził Irakowi retorsjami, przy których sankcje na Iran ""będą wyglądać na łagodne"".","Prezydent, który rozmawiał z dziennikarzami po spotkaniu z premierem Grecji Kyriakosem Micotakisem, zapewnił, że USA są przygotowane na ewentualne kroki odwetowe Iranu po zabiciu przez siły amerykańskie generała Kasema Sulejmaniego i w razie czego Stany Zjednoczone odpowiedzą na atak. Trump ocenił też, że wycofanie amerykańskiego kontyngentu z Iraku byłoby teraz ""najgorszą rzeczą, jaka mogłaby spotkać"" ten kraj, dodał jednak, że chce, aby Bagdad ""dokładał się"" do swego bezpieczeństwa. - W pewnym momencie wycofamy się (z Iraku), ale ten moment jeszcze nie nadszedł - oznajmił. Trump powiedział też dziennikarzom, że USA respektowałyby prawo międzynarodowe, podejmując ewentualny atak na Iran, i nie obierałyby za cel zabytków i dóbr irańskiej kultury. Dzień wcześniej prezydent zadeklarował, że USA gotowe są zaatakować irańskie obiekty kultury. - Oni mogą zabijać naszych ludzi. Oni mogą torturować i okaleczać naszych ludzi. Oni mogą używać bomb przy drodze i wysadzać naszych ludzi. A my nie możemy dotknąć ich obiektów kultury? To nie działa w ten sposób - powiedział. Parlament Iraku na nadzwyczajnej sesji uchwalił w niedzielę rezolucję, wzywającą rząd do podjęcia działań zmierzających do zakończenia obecności w Iraku wszystkich zagranicznych żołnierzy, w tym amerykańskich. Sesję irackiego parlamentu zwołano po ataku przeprowadzonym w Bagdadzie przez amerykańskie siły w nocy z czwartku na piątek, w którym zginął Sulejmani i iracki dowódca proirańskich milicji Abu Mahdi al-Muhandis. Teheran zapowiedział odwet za zabójstwo Sulejmaniego, zemstą zagroziły też wspierane przez Iran szyickie ruchy, jak libański Hezbollah i jemeńska milicja Huti. Szef Pentagonu Mark Esper oznajmił dziś, że Sulejmani ""przygotowywał atak, który miał być przeprowadzony raczej w ciągu dni niż w ciągu tygodni"". Zastrzegł, że Waszyngton chce znaleźć dyplomatyczne rozwiązanie konfliktu z Iranem, ale Teheran ""musi deeskalować"" napięcie. Dodał, że w związku z zabiciem Sulejmaniego przez amerykańskie lotnictwo ""powinniśmy spodziewać się jakiejś formy odwetu"" ze strony Iranu. Według niego zemsty może dokonać sam Teheran lub jakaś grupa spoza Iranu, wspierana przez to państwo. - Jesteśmy przygotowani na każdy wypadek. I odpowiemy w sposób właściwy niezależnie od tego, co oni zrobią - zapewnił Esper. Dodał, że siły USA nie wyjdą z Iraku i polityka Waszyngtonu w tej kwestii pozostaje niezmieniona. Szef Pentagonu odniósł się do nieporozumienia, które starają się wyjaśnić amerykańskie władze. Administracja prezydenta Donalda Trumpa zapewnia od poniedziałku, że nie podjęto decyzji o wyjściu z Iraku, co jest reakcją na opublikowanie w mediach listu amerykańskiego dowództwa, sugerującego, że zdecydowano się na taki krok. Jak oświadczył przewodniczący Kolegium Szefów Sztabów USA generał Mike Milley, opublikowane pismo to szkic i nie powinno zostać upublicznione i wysłane. Esper powiedział też dziennikarzom, że nie otrzymał od rządu w Bagdadzie wniosku o wycofanie amerykańskich żołnierzy, a rezolucja podjęta w tej sprawie przez iracki parlament jest niewiążąca. Tymczasem premier Iraku Adel Abdul Mahdi powiedział we wtorek w telewizyjnym wystąpieniu, że USA nie mają innego wyjścia jak wycofać swój kontyngent z jego kraju, ponieważ w przeciwnym razie czeka je nieuchronny kryzys. - Nie mamy innego wyjścia, w przeciwnym wypadku zmierzamy szybko do konfrontacji - ostrzegł. Przypomniał, że rząd Iraku otrzymał list od strony amerykańskiej dotyczący planowanego wycofania amerykańskich wojsk, a kilka godzin później zawarte w tym piśmie informacje zostały zdementowane. - A więc na przyszłość, co mamy robić, jeśli otrzymamy taki wniosek? Sprawdzić, czy jest autentyczny, czy nie? (...) Musimy podjąć rozmowy, aby wypracować najlepsze sposoby na wycofanie (wojsk USA) - dodał. W niedzielę prezydent Donald Trump groził Irakowi sankcjami i deklarował, że Stany Zjednoczone nie wyjdą z Iraku, chyba, że Bagdad zapłaci Amerykanom za wybudowaną w tym bliskowschodnim kraju amerykańską bazę sił powietrznych.",Donald Trump,
"Szef Pentagonu zaprzecza deklaracji Trumpa. ""Nie zaatakujemy miejsc ważnych dla irańskiej kultury""","Szef Pentagonu Mark Esper stanowczo zapowiedział, że amerykańskie wojsko nie naruszy praw konfliktu zbrojnego i nie uderzy w miejsca ważne dla irańskiej kultury. W ten sposób Esper zaprzeczył deklaracji na Twitterze prezydenta USA Donalda Trumpa.","Trump w sobotę na Twitterze napisał: ""Jeśli Iran zaatakuje Amerykanów lub amerykańskie aktywa, to mamy namierzone 52 irańskie miejsca (odpowiadające liczbie 52 amerykańskich zakładników wziętych w niewolę przez Iran wiele lat temu)"". Wśród tych celów mają się, według niego, znajdować miejsca ""ważne dla Iranu i irańskiej kultury"". ""Te cele oraz sam Iran będą zaatakowane bardzo szybko i mocno"" - ostrzegł. ""Będziemy przestrzegać praw konfliktu zbrojnego"" - podkreślił Esper dopytywany przez dziennikarzy, czy Pentagon zamierza dopuścić się zbrodni wojennych. Jak podkreśla agencja Reuters, niszczenie miejsc ważnych dla kultury w trakcie działań wojskowych jest uważane za zbrodnię wojenną na mocy prawa międzynarodowego, w tym rezolucję Rady Bezpieczeństwa ONZ, popartą przez administrację Trumpa w 2017 r. oraz Konwencję Haską z 1954 r. o ochronie dóbr kultury.",Meczet szacha Lutf Allaha w Isfahanie,
Media o szczegółach operacji zabicia gen. Sulejmaniego,"Przez lata szef irańskich sił Kuds gen. Kasem Sulejmani swobodnie podróżował po Bliskim Wschodzie, służby USA śledziły go i kilkukrotnie rozważały jego likwidację. Zdecydował się na to Donald Trump. O szczegółach operacji piszą agencja Reuters i ""Washington Post"".","Brytyjska agencja oraz waszyngtoński dziennik w swoich opisach powołują się na liczne źródła, w tym m.in. na opinie obecnych i byłych pracowników amerykańskiej administracji. Zgodnie z doniesieniami do przebywającego w Mar-a -Lago na Florydzie prezydenta USA Donalda Trumpa w niedzielę dołączyli jego najbliżsi doradcy. Rozmowy prowadzono w prezydenckiej rezydencji, m.in. specjalnym piwnicznym pomieszczeniu bez okien. W najważniejszej naradzie - na temat czy zabić Sulejmaniego czy też nie - mieli uczestniczyć sekretarz stanu USA Mike Pompeo, sekretarz obrony Mark Esper, doradca prezydenta ds. bezpieczeństwa narodowego Robert O'Brien oraz Szef Połączonych Sztabów Sił Zbrojnych USA gen. Mark Milley. Odbyła się ona po wtorkowym szturmie Irakijczyków na ambasadę USA w Bagdadzie. Na Florydzie Trumpowi przekazano, że Sulejmani wybiera się do Bagdadu. Amerykańscy urzędnicy uznali, że generał szydzi sobie z nich, pojawiając się w irackiej stolicy w okresie wzmożonego napięcia na linii Waszyngton-Teheran. W dniach poprzedzających atak USA kontakty między amerykańskimi decydentami koordynował wiceprezydent USA Mike Pence. Niektórzy z urzędników w Waszyngtonie przyznają - pisze ""Washington Post"" - że byli zaskoczeni decyzją prezydenta. - To było niesamowicie odważne i nawet zaskakujące dla wielu z nas - oceniło jedno z wysoko postawionych źródeł tej gazety. W ostatnich dniach przed likwidacją generała amerykańscy urzędnicy mieli przypominać Trumpowi, że nie odpowiedział na uprzednie irańskie ataki na statki przepływające Cieśninę Ormuz czy saudyjską rafinerię. - Argument był następujący: jeśli nie odpowiesz, [Irańczycy] pomyślą, że wszystko im wolno - utrzymuje cytowane przez ""Washington Post"" źródło w Białym Domu. Trump, dodaje waszyngtoński dziennik, miał być sfrustrowany tym, że szczegóły odwołania jego nalotu przeciwko siłom irańskim w 2019 r. ""wyszły na jaw. Czuł, że wygląda na słabego"". Służby USA śledziły Sulejmaniego od kilku dni, informując o szczegółach Trumpa i wskazując, że najlepsza szansa na jego zabicie będzie w okolicy lotniska w Bagdadzie. Ostateczne zielone światło na przeprowadzenie operacji przywódca USA wydał na kilka godzin przed jej rozpoczęciem ze swojego ośrodka golfowego. O'Brien oświadczył w piątek, że atak na Sulejmaniego nastąpił po wizycie Irańczyka w Damaszku. W syryjskiej stolicy wojskowy miał przygotowywać ataki na amerykańskie wojsko i dyplomatów. Reuters donosi z kolei, że w październiku dowódca elitarnych sił Kuds spotkał się w Bagdadzie, w pobliżu amerykańskiej ambasady, z przywódcami szyickich milicji w Iraku. W trakcie rozmowy wezwał do wzmożenia ataków na Amerykanów i zachęcał do użycia nowej broni dostarczonej przez Iran. Miał też zapowiedzieć utworzenie nowej grupy paramilitarnej. Przez lata Sulejmani, nazywany ""dowódcą cieniem"", swobodnie podróżował po Bliskim Wschodzie. W ocenie jednego ze źródeł agencji Reutera irański generał okazywał ""wręcz bezczelną, przesadną pewność siebie"", w tym również po grudniowym ataku na bazę USA w Iraku, w którym zginął Amerykanin. Sulejmani został zabity w nocy z czwartku na piątek w Bagdadzie w rezultacie amerykańskiego precyzyjnego ataku rakietowego, zarządzonego przez prezydenta Trumpa. Na dziś w Bagdadzie zaplanowane są jego uroczystości pogrzebowe. Teheran zapowiedział zbrojny odwet za tę akcję. W związku ze wzrostem napięć na Bliskim Wschodzie Stany Zjednoczone wyślą dodatkowo do tego regionu około 3 tys. żołnierzy z 82. dywizji powietrznodesantowej.",Kasem Sulejmani,
